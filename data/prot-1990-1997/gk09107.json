{"dokumentstatus":{"dokument":{"hangar_id":"2349017","dok_id":"GK09107","rm":"1996/97","beteckning":"107","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"107","slutnummer":"0","datum":"1997-05-26 00:00:00","systemdatum":"2005-10-27 13:15:00","publicerad":"1997-05-26 00:00:00","titel":"Riksdagens snabbprotokoll 1996/97:107 Måndagen den 26 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{2382D5BA-420E-42BA-914A-F0D12223F7C1}","dokument_url_text":"http://data.riksdagen.se/dokument/GK09107/text","dokument_url_html":"http://data.riksdagen.se/dokument/GK09107","dokumentstatus_url_xml":"http://data.riksdagen.se/dokumentstatus/GK09107","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:107</div>\r\n<div class=\"sidhuvud_datum\">Måndagen den 26 maj</div>\r\n<div class=\"sidhuvud_klockslag\">Kl. 12.00 - 12.55</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>--------------------------------------------------------------------------</pre><pre>\r\n1 §  Justering av protokoll</pre><pre>Justerades protokollen för den 16 och 20 maj.</pre><pre>2 §  Meddelande om fördröjda svar på interpel-\r\nlationer</pre><pre>Till riksdagen hade inkommit följande skrivelser:</pre><pre>Interpellation 1996/97:311</pre><pre>Till riksdagen\r\nInterpellation 1996/97:311 av Göthe Knutson (m)\r\nom tillbud i färjetrafiken.\r\nInterpellationen kommer att besvaras tisdagen den\r\n3 juni 1997.\r\nSkälet till dröjsmålet är dels att listorna för inter-\r\npellationssvar i kammaren är fulltecknade både den\r\n27 maj och 2 juni samt dels att jag är på ett sedan\r\nlänge inplanerat partiarrangemang i Eslöv den 30 maj.\r\nStockholm den 21 maj 1997\r\nInes Uusmann</pre><pre>Interpellation 1996/97:325</pre><pre>Till riksdagen\r\nInterpellation 1996/97:325 av Tomas Högström\r\n(m) om ursprungsnationalitet i körkort.\r\nInterpellationen kommer att besvaras tisdagen den\r\n3 juni 1997.\r\nSkälet till dröjsmålet är dels att listorna för inter-\r\npellationssvar i kammaren är fulltecknade både den\r\n27 maj och 2 juni samt dels att jag är på ett sedan\r\nlänge inplanerat partiarrangemang i Eslöv den 30 maj.\r\nStockholm den 21 maj 1997\r\nInes Uusmann</pre><pre>Interpellation 1996/97:332</pre><pre>Till riksdagen\r\nInterpellation 1996/97:332 av Göthe Knutson (m)\r\nom färjetrafiken och lastsäkring.\r\nInterpellationen kommer att besvaras tisdagen den\r\n3 juni 1997.\r\nSkälet till dröjsmålet är dels att listorna för inter-\r\npellationssvar i kammaren är fulltecknade både den\r\n27 maj och 2 juni samt dels att jag är på ett sedan\r\nlänge inplanerat partiarrangemang i Eslöv den 30 maj.\r\nStockholm den 21 maj 1997\r\nInes Uusmann</pre><pre>Interpellation 1996/97:293</pre><pre>Till riksdagen\r\nInterpellation 1996/97:293 av Kia Andreasson om\r\nsexuellt utnyttjande.\r\nInterpellationen kommer att besvaras fredagen den\r\n30 maj 1997.\r\nSkälet till dröjsmålet är att interpellationen skall\r\nbesvaras tillsammans med interpellation 1996/97:310.\r\nStockholm den 15 maj 1997\r\nLaila Freivalds</pre><pre>Interpellation 1996/97:310</pre><pre>Till riksdagen\r\nInterpellation 1996/97:310 av Elisebeht Mark-\r\nström om gängvåldtäkt.\r\nInterpellationen kommer att besvaras fredagen den\r\n30 maj 1997.\r\nSkälet till dröjsmålet är arbetsanhopning.\r\nStockholm den 15 maj 1997\r\nLaila Freivalds</pre><pre>Interpellation 1996/97:331</pre><pre>Till riksdagen\r\nInterpellation 1996/97:331 av Bengt Harding Ol-\r\nson om svenska satellit-TV-sändningar.\r\nInterpellationen kommer att besvaras torsdagen\r\nden 5 juni 1997.\r\nSkälet till dröjsmålet är arbetsanhopning.\r\nStockholm den 21 maj 1997\r\nMarita Ulvskog</pre><pre>Interpellation 1996/97:363</pre><pre>Till riksdagen\r\nInterpellation 1996/97:363 av Charlotta L Bjälke-\r\nbring om könsperspektiv inom museivärlden.\r\nInterpellationen kommer att besvaras torsdagen\r\nden 5 juni 1997.\r\nSkälet till dröjsmålet är arbetsanhopning.\r\nStockholm den 21 maj 1997\r\nMarita Ulvskog</pre><pre>3 §  Anmälan om inkommen faktapromemoria\r\nom förslag från Europeiska kommissionen</pre><pre>Talmannen meddelade att följande faktaprome-\r\nmoria om förslag från Europeiska kommissionen\r\ninkommit och delats ut till kammarens ledamöter:\r\nMeddelande om modernisering och nydaning av so-\r\ncial trygghet i Europeiska unionen KOM (97) 102.</pre><pre>4 §  Svar på interpellation 1996/97:308 om in-\r\nternationell konst</pre><pre>Anf.  1  Kulturminister MARITA\r\nULVSKOG (s):\r\nFru talman! Karin Falkmer har frågat mig om jag\r\navser att vidta några åtgärder för att underlätta möj-\r\nligheterna för privata gallerier eller stiftelser att visa\r\ninternationell konst i Sverige.\r\nKarin Falkmer har pekat på problemet med den\r\nmomsdeposition som måste göras till svensk\r\ntullmyndighet på konst som förs in i Sverige från\r\nländer utanför EU för att visas här. Jag kan glädja\r\nKarin Falkmer med att jag har fått information från\r\nGeneraltullstyrelsen, som bemyndigats av regeringen\r\natt utfärda regler på detta område, att man där nu ser\r\növer frågan.\r\nDen internationella konstens ställning i landet\r\nkommer att förbättras genom ett flertal åtgärder som\r\nföreslogs i kulturpropositionen hösten 1996 och som\r\nbeslutades av riksdagen i slutet på året.\r\nEtt internationellt ateljécentrum är under upp-\r\nbyggnad inom ramen för Konstnärsnämndens verk-\r\nsamhet, kallat IASPIS. Den nya verksamheten ger\r\nutländska konstnärer möjlighet till vistelser i Sverige\r\nför arbetsperioder i ateljé och i vissa fall för under-\r\nvisning vid konsthögskolorna. IASPIS skall även\r\nanordna eller förmedla utställningar av de gästande\r\nkonstnärernas verk.\r\nFärdigställandet av den nya byggnaden för Mo-\r\nderna museet och Arktitekturmuseet på Skeppshol-\r\nmen i Stockholm inger naturligtvis också stora för-\r\nhoppningar om en ytterligare vitalisering av det\r\nsvenska konstlivet. Det nya Moderna museet har en\r\nnationell uppgift att bidra till samtidskonstens ut-\r\nveckling och förnyelse i samverkan med institutioner\r\noch konstnärer inom och utanför landet.\r\nDet nationella uppdrag inom samtidskonsten som\r\ntilldelades Malmö konsthall vid årsskiftet för tre år\r\nframåt har en stark internationell dimension. Huvud-\r\nuppgiften i detta uppdrag är att verka för att interna-\r\ntionella konstutställningar av hög kvalitet förs till\r\nSverige och visas på så många platser som möjligt i\r\nlandet. En annan del av konsthallens uppdrag är att\r\nvidareutveckla de goda kontakterna i Öresundsområ-\r\ndet för att göra regionen till ett kraftcentrum i det\r\neuropeiska konstlivet.\r\nJag vill också nämna att det inom Regeringskans-\r\nliet nu pågår ett arbete med att införa det nya system\r\nför utställningsgarantier som riksdagen beslutat med\r\nanledning av propositionen Kulturpolitik (1996/97:3).\r\nI det nya systemet skall alla icke-kommersiella ut-\r\nställningsanordnare kunna få statlig garanti vid lån av\r\nföremål till utställningar. Det kommer bl.a. att skapa\r\nökade möjligheter för icke-statliga museer, som ex-\r\nempelvis länsmuseerna och Rooseum i Malmö, att\r\nlåna in konst från utlandet. Här har höga försäkring-\r\nspremier hitintills lett till att dessa utställningsarran-\r\ngörer alltför ofta tvingats att avstå från att visa sådana\r\nverk i egna utställningar. Jag ser detta som en viktig\r\nförstärkning av bildkonstens möjligheter i ett regio-\r\nnalt perspektiv.</pre><pre>Anf.  2  KARIN FALKMER (m):\r\nFru talman! Jag tackar kulturministern för svaret.\r\nNär det gäller grundfrågan om problemet med moms-\r\ndeposition hoppas jag att kulturministern här i dag\r\nkan förtydliga sitt svar något. Jag pekar i min interpel-\r\nlation på Rooseum, som är ett tydligt exempel på hur\r\nförsvårande reglerna om att man skall deponera moms\r\ni tullen här är för privata gallerier och stiftelser.\r\nMånga gallerier drivs privat, utan bidrag från stat,\r\nlandsting eller kommun, och har en kulturell verk-\r\nsamhet som enligt min mening bör underlättas i unge-\r\nfär samma grad som man gör för dem som är statligt\r\nfinansierade, landstingsfinansierade eller kommunalt\r\nfinansierade.\r\nDet finns privata gallerier med en bred internatio-\r\nnell utbytesverksamhet som är väl så betydelsefulla\r\nsom de som är finansierade med allmänna medel. Det\r\ntydligaste exemplet på ett sådant galleri är ett galleri\r\nsom för 20 år sedan startade sin verksamhet mitt i den\r\nvästmanländska storskogen, nämligen Galleri Astley i\r\nUttersberg. För 20 år sedan startade alltså galleriet\r\nmed en invigningsutställning av Ernst Neizvestny, en\r\ntill USA utvandrad rysk konstnär som sedan tillbring-\r\nade en månad varje år i Uttersberg och arbetade med\r\nsin konst där. Galleri Astley har också visat svenska\r\nkonstnärers verk i andra delar av världen. Senast\r\nvisade man åtta konstnärers verk i Peking. Sedan\r\nflyttade man den utställningen till Söul och komplet-\r\nterade den med ytterligare två svenska konstnärer.\r\nUnder namnet Tenn from Sweden visades utställning-\r\nen först i Söul för att sedan flyttas till Museum of\r\nModern Art i Taichung i Taiwan.\r\nGalleri Astley har råkat ut för precis samma pro-\r\nblem som Rooseum. Vid ett tillfälle då Galleri Astley\r\nvisade en målning av Rufino Tamayo, inlånad från\r\nmuseet i Mexico City, riskerade målningen att fastna i\r\ntullen. Den som räddade situationen då var länsstyrel-\r\nsen. Den 31 maj är det vernissage med konstnärer från\r\nArgentina, och nämnda problem finns kvar.\r\nEtt galleri som Astley, liksom andra gallerier runt\r\nom i Sverige som bedriver internationell verksamhet,\r\nbör självklart inte hindras från att ta in utomeuropeis-\r\nka konstverk för att visa dem. Därför vill jag att Mari-\r\nta Ulvskog förtydligar sitt uttalande om att General-\r\ntullstyrelsen ser över frågan.\r\nInnebär det att såväl stiftelser, typ Rooseum, som\r\nprivata gallerier som Galleri Astley kommer att slippa\r\ndeponera pengar för moms i tullen när de tar in konst-\r\nverk?</pre><pre>Anf.  3  Kulturminister MARITA\r\nULVSKOG (s):\r\nFru talman! Karin Falkmer och jag är helt ense när\r\ndet gäller det problem som momsdepositionen innebär\r\nför t.ex. privata gallerier, stiftelser och andra som vill\r\nvisa utomeuropeisk konst. Problemet finns ju inte om\r\ndet handlar om konst inom EU-området. Den typen av\r\nmurar som man upplever skapas och byggs är det\r\nalltid svårt att riva.\r\nGeneraltullstyrelsen har alltså ett bemyndigande\r\nav regeringen att utfärda regler på det här området,\r\noch där ser man nu över frågan.\r\nJag kan inte gå längre i mitt svar här. Jag har inte\r\nför avsikt att ägna mig åt detta förgripliga som kallas\r\nministerstyre, så jag kan tyvärr inte vara utförligare än\r\nså. Men Generaltullstyrelsen är väl medveten om\r\nproblemen och ser över frågan.</pre><pre>Anf.  4  KARIN FALKMER (m):\r\nFru talman! Det är då min absoluta förhoppning\r\natt problemet kan lösas. Det måste vara ett gemensamt\r\nintresse för såväl kulturministern som alla konstintres-\r\nserade svenskar att få ta del av konst från alla delar av\r\nvärlden.\r\nJag har tagit Galleri Astley som exempel, och det\r\när ett privat drivet galleri, med museiverksamhet. Där\r\ntar man ofta in konst som över huvud taget inte är\r\navsedd att säljas, och det bör befrias från alla sådana\r\nhär problem.\r\nJag kan ta några exempel på vad man har visat på\r\ndetta lilla galleri, mitt ute i skogen, en mil från\r\nSkinnskatteberg, i en gammal stationsbyggnad och i\r\nett 1700-talsmagasin. Man har visat indonesiska tex-\r\ntilier ur Sheldon Shaeffers samling från Kanada. Man\r\nhar visat Vårt lands söner, Hijos de Nuestra Tierra,\r\nsom är kroppsavgjutningar av indianer från Amazon-\r\nregionen gjorda av Felipe Lettersten från Peru. Den\r\nutställningen kom från världsutställningen i Sevilla till\r\nGalleri Astley, och sedan visades den på några ställen\r\ntill i Sverige.\r\nAlla sådana här utställningar som kommer till ett\r\nlitet galleri har sedan samma problem när det gäller\r\nförsäkringar, som kulturministern tar upp i slutet av\r\nsvaret. Då kommer jag in på den problematiken. Det\r\när bra att museer och konsthallar och andra som visar\r\nsådan här konst får möjligheten till garantier, men\r\nproblemet är ju lika aktuellt för ett privat galleri och\r\nför Galleri Astley.\r\nVid de tillfällen som detta galleri tar in konst som\r\növer huvud taget inte är avsedd att säljas vore det\r\nhögst rimligt att man fick möjlighet att ansöka om\r\ngarantier och komma in i det garantisystem som nu\r\nbyggs upp.\r\nDå vill jag fråga om kulturministern kan ha för-\r\nståelse för det här problemet och om kulturministern\r\nkan tänka ett varv till, så att det inte bara gäller för\r\nlänsmuseer och stiftelser, som Rooseum, utan att även\r\nprivata gallerier och museer kan få ta del av detta\r\ngarantisystem. De gör ju en oerhört värdefull kultur-\r\ninsats, i och med att de visar konst för en publik som\r\noftast inte får tillfälle att se så fin konst.</pre><pre>Anf.  5  Kulturminister MARITA\r\nULVSKOG (s):\r\nFru talman! Återigen vill jag säga att Karin Falk-\r\nmer och jag har samma uppfattning när det gäller den\r\nbetydelse för samtidskonsten och för konsten över\r\nhuvud taget som de har som engagerar sig i stora\r\nstäder, i huvudstaden men också på småorter, på det\r\nsätt som hon mycket vältaligt har beskrivit. Det är en\r\ninsats som betyder mycket för ett kulturliv, som kan\r\nmöta människor som inte har alldeles lätt att nå fram\r\ntill den här typen av konstnärliga upplevelser.\r\nVi försöker på olika sätt i Kulturdepartementet bi-\r\ndra till att samtidskonsten skall få spela en större roll\r\nutanför de storstadsregioner där man ändå har vissa\r\nmöjligheter att hävda sig och samtidigt göra särskilda\r\nytterligare satsningar där. I mitt interpellationssvar\r\ntog jag upp några exempel, och det finns fler i kultur-\r\npropositionen. Vi har där valt att lyfta fram bildkons-\r\nten och samtidskonsten.\r\nNär det gäller det konkreta problemet med moms-\r\ndepositionen arbetas det vidare i Generaltullstyrelsen,\r\nsom sagt var. När det gäller utställningsgarantierna\r\narbetas det vidare i Kulturdepartementet. Jag kan inte\r\nhär i dag säga att det går att lösa problemen för alla, i\r\nen del fall mycket små, utställningsanordnare som det\r\nkan handla om. Men jag tar med mig frågan till Kul-\r\nturdepartementet efter denna interpellationsdebatt.</pre><pre>Anf.  6  KARIN FALKMER (m):\r\nFru talman! Jag hoppas verkligen att kulturminis-\r\ntern tar med sig frågan och grunnar allvarligt på den.\r\nJag har tagit Galleri Astley som ett exempel, men\r\ndet finns i vårt avlånga land fler exempel på kulturut-\r\növare som verkligen betyder oerhört mycket ute i de\r\nolika regionerna i landet.\r\nGalleri Astley har 60 000 besökare om året, och\r\ndet är oerhört mycket. De har toppat bland turistmålen\r\ni Västmanland vissa år, och jag tror att de ligger på\r\ntredje plats nu. Det är en familj som har startat och\r\nsom driver detta galleri, och det har vuxit och blivit\r\nen pärla på kulturens område.\r\nDet är orimligt att ett sådant galleri utestängs från\r\nde möjligheter som garantierna för ränteutgifter inne-\r\nbär. Tanken är ju att ränteutgifterna skall vara själv-\r\nbärande, och det skall inte vara någon kostnad för\r\nstaten. Jag ser inga som helst skäl till att utestänga de\r\nprivata gallerierna från möjligheten att ansöka om de\r\nhär garantierna.</pre><pre>Överläggningen var härmed avslutad.</pre><pre>5 §  Svar på interpellation 1996/97:300 om bo-\r\nstadstillägg för handikappade</pre><pre>Anf.  7  Statsrådet MAJ-INGER\r\nKLINGVALL (s):\r\nFru talman! Marietta de Pourbaix-Lundin har frå-\r\ngat mig om jag avser att vidta någon åtgärd som för-\r\nhindrar att yngre funktionshindrade till följd av höga\r\nboendekostnader blir socialbidragsberoende resten av\r\nlivet och om jag ämnar ta initiativ för att förbättra\r\nbostadstillägget för denna grupp.\r\nI en tidigare interpellation den 30 januari i år, som\r\nberörde samma ämnesområde, hade Marietta de\r\nPourbaix-Lundin en liknande frågeställning. Mitt svar\r\nblir därför i vissa avseenden likartat.\r\nMan bör inledningsvis ha i minnet att problemet\r\nmed höga boendekostnader inte är generellt för yngre\r\nfunktionshindrade och att problemet även finns inom\r\nandra grupper. Alla yngre funktionshindrade har inte\r\nskyhöga boendekostnader, och det finns också många\r\näldre som är hänvisade till dyra bostäder. Det är inte\r\nheller så att alla funktionshindrade med hög boende-\r\nkostnad har pension.\r\nJag vill därmed på intet sätt förringa att höga bo-\r\nendekostnader kan vara ett problem för inkomstsvaga\r\ngrupper. Men det handlar alltså om ett vidare problem\r\nän vad som kan avhjälpas med förändringar inom\r\nramen för bostadstillägg till pensionärer - oavsett om\r\ndet utformas generellt eller selektivt för yngre funk-\r\ntionshindrade. Inför förstatligandet av bostadstillägget\r\nden 1 januari 1995 övervägdes om särskilda regler\r\nskulle gälla för funktionshindrade personer. Reglerna\r\nföreslogs dock gälla lika för alla. Ett skäl för att inte\r\nha särskilda regler för funktionshindrade personer är\r\natt kommunerna enligt socialtjänstlagen har det sam-\r\nlade ansvaret för handikappomsorgen. För boendet\r\nkan detta ta sig olika uttryck beroende på lokala för-\r\nhållanden och prioriteringar.\r\nGenerellt gäller att en kommun är skyldig att läm-\r\nna bidrag för ombyggnad av bostäder för funktions-\r\nhindrade enligt de förutsättningar som gäller i lagen\r\nom bostadsanpassningsbidrag. Den funktionshindrade\r\npersonen får då ett bidrag som skall täcka de faktiska\r\nkostnaderna för att anpassa bostaden efter den funk-\r\ntionshindrades behov. Ombyggnaden täcks således av\r\nbidraget varför hyran inte höjs i dessa fall.\r\nEtt annat sätt att tillförsäkra funktionshindrade\r\npersoner ett eget och ändamålsenligt boende är att\r\nkommunen satsar på anpassade bostäder i nyproduk-\r\ntion. I sådant fall kommer merkostnaden vanligen till\r\nuttryck i en förhöjd hyra.\r\nEtt förhöjt bostadstillägg för personer med funk-\r\ntionshinder inom ramen för ett statligt bostadsstöd\r\nskulle ge incitament för kommunerna att i ökad ut-\r\nsträckning lägga merkostnaderna på hyran så att kost-\r\nnaden till viss del täcks av ett statligt bostadstillägg.\r\nEn sådan konstruktion där kommunen bestämmer\r\nhyresavgiften medan staten står för kostnaden riskerar\r\natt bli kostnadsdrivande på sikt.\r\nMin uppfattning är således att bostadstillägget\r\nskall vara generellt och lika för alla. Kompletterande\r\nstöd för att täcka den funktionshindrades behov är\r\nberoende av lokala förutsättningar varför det är natur-\r\nligt att dessa behov hanteras lokalt där kunskapen om\r\nde lokala betingelserna är störst.\r\nI likhet med den borgerliga regeringen som lade\r\nfram förslaget om statligt bostadstillägg anser jag inte\r\natt det skall finnas särskilda regler för funktionshind-\r\nrade inom ramen för det statliga bostadstillägget.\r\nSåväl ansvar som kostnader för funktionshindrades\r\nboende bör vara en kommunal angelägenhet på sam-\r\nma sätt som gäller för funktionshindrade som inte är\r\npensionärer.</pre><pre>Anf.  8  MARIETTA DE POURBAIX-\r\nLUNDIN (m):\r\nFru talman! Jag har väldigt svårt för att säga tack\r\nför svaret. Jag är uppriktigt sagt besviken, inte för\r\negen del men för alla de yngre gravt funktionshindra-\r\ndes del som har förtidspension, som aldrig har haft en\r\nchans att få ett arbete och som inte har någon möjlig-\r\nhet att få någon annan inkomst än pension. De kan\r\nalltså inte påverka sina inkomster, även om de nu\r\ngenom den borgerliga regeringens förslag om person-\r\nlig assistent har kunnat få ett så normalt liv som möj-\r\nligt. Om de dessutom bor i en ändålsenlig och anpas-\r\nsad lägenhet fungerar det hela ganska bra.\r\nMen dessa lägenheter har ofta stor yta beroende\r\npå att man sitter i rullstol, man kanske har lyftanord-\r\nning och man kanske t.o.m. har en personlig assistent\r\nhemma sovande under natten. Det är då inte ovanligt\r\nmed hyror på mellan 7 000 och 8 000 kr per månad,\r\nspeciellt i storstadsområdena. Det är för dessa med-\r\nborgares skull som jag är besviken över att statsrådet\r\ninte har tagit intryck av den debatt som vi hade i feb-\r\nruari. Den har tydligen inte alls påverkat statsrådet.\r\nNär vårpropositionen lades fram var det första jag\r\nletade efter om det skulle finnas någonting som kunde\r\nlösa det problem som vi hade diskuterat i februari,\r\nmen det fanns ingenting. Däremot fanns det en hel del\r\nförslag som på annat sätt försämrade för handikappa-\r\nde, men dessa tänker jag inte gå in på här.\r\nDet går alltså inte att göra detta till ett problem\r\nmellan stat och kommun, precis som vi diskuterade\r\nförra gången. Det handlar faktiskt om enskilda med-\r\nborgare. Staten tog 1995 över ansvaret för bostads-\r\ntillägget för pensionärer. Fram till 1998 kan kommu-\r\nnerna gå in med en liten mellanskillnad, men det är\r\ndet inte så många kommuner som gör, 50-60 kom-\r\nmuner.\r\nMin fråga blir då: Skall inte varje system - i det\r\nhär fallet bostadstilläggssystemet - klara av sina egna\r\nproblem, eller skall problemet med de höga hyrorna\r\nläggas över på ett annat system?\r\nVad menar statsrådet när hon i svaret säger att det\r\när kommunerna som enligt socialtjänstlagen har det\r\nsamlade ansvaret för handikappomsorgen? Skall jag\r\ntolka det så att det är socialbidrag som de yngre funk-\r\ntionshindrade skall leva på? Statsrådet tillstår ändå i\r\ndetta nygamla svar att det kan bli så. Jag citerar: \"Ett\r\nannat sätt att tillförsäkra funktionshindrade personer\r\nett eget och ändamålsenligt boende är att kommunen\r\nsatsar på anpassade bostäder i nyproduktion. I sådant\r\nfall kommer merkostnaden vanligen till uttryck i en\r\nförhöjd hyra.\" Statsrådet tillstår ju att det blir en för-\r\nhöjd hyra som blir högre än vad det statliga bostads-\r\ntillägget kan täcka.\r\nJag citerar vidare: \"Kompletterande stöd för att\r\ntäcka funktionshindrades behov är beroende av lokala\r\nförutsättningar varför det är naturligt att dessa behov\r\nhanteras lokalt där kunskapen om de lokala betingel-\r\nserna är störst.\" Kan jag då sätta likhetstecken med att\r\ndet är socialbidrag som skall betalas ut? Det vore bra\r\nom jag fick ett ja eller nej på den frågan. Är det soci-\r\nalbidrag som dessa handikappade skall leva på under\r\nresten av deras liv när inte bostadsbidraget räcker till?\r\nDe frågor som jag har ställt i interpellationen\r\nkvarstår alltså: Avser statsrådet att göra någonting för\r\natt ändra situationen för yngre funktionshindrade i\r\nstället för att tvinga dem att hela livet leva på social-\r\nbidrag? Avser statsrådet att ta något initiativ inom\r\nramen för bostadstilläggssystemet för att åstadkomma\r\nen rimligare ekonomisk situation för denna handi-\r\nkappgrupp?\r\nJag tycker fortfarande att jag inte har fått svar på\r\nmina frågor, såvida inte svaret är: Lev på socialbidrag\r\neller flytta!</pre><pre>Anf.  9  Statsrådet MAJ-INGER\r\nKLINGVALL (s):\r\nFru talman! Den ordning som vi i dag har förbe-\r\nreddes ju rätt noggrant. En utredning föreslog 1992\r\natt högre bostadstillägg skulle kunna utges till funk-\r\ntionshindrade pensionärer. Men man konstaterade att\r\nalla funktionshindrade inte är pensionärer, och i så\r\nfall skulle andra åtgärder behövas för dem.\r\nSedan lades propositionen fram av dåvarande mi-\r\nnistern Bo Könberg under våren 1994. Under arbetet\r\növervägdes frågan om staten skulle ta ett särskilt\r\nansvar för funktionshindrades bostadskostnader. Men\r\nman kom då fram till den ordning som riksdagen\r\nsedan beslutade om, nämligen att bostadstillägget\r\nskall vara generellt och lika för alla. Behövs det an-\r\npassning av bostaden eller annat kompletterande stöd\r\nför att möta de funktionshindrades behov löser man\r\ndetta bäst i kommunen som har den största kunskapen\r\nom de lokala förutsättningarna.\r\nVid det tillfället ingick ju Moderata samlingspar-\r\ntiet i den dåvarande regeringen. Min undran till Ma-\r\nrietta de Pourbaix-Lundin blir då: När ändrade sig\r\nModerata samlingspartiet i den här frågan? Innebär\r\ndet en annan syn på fördelningen av det ansvar som\r\nriksdagen med stor majoritet beslutade om 1994?\r\nFör att något fördjupa mig i frågan om det är me-\r\nningen att dessa grupper under hela sina liv skall leva\r\npå socialbidrag vill jag säga att Marietta de Pourbaix-\r\nLundin vet lika väl som jag att socialbidragets funk-\r\ntion enligt socialtjänstlasgen är att vara det yttersta\r\nskyddsnätet. Det är någonting som skall fungera när\r\nandra trygghetssystem inte är tillräckliga. Socialbi-\r\ndraget är till för de människor som verkligen behöver\r\ndet som det yttersta skyddet.\r\nJag kan inte tro att det fanns någon tanke i dåva-\r\nrande statsrådet Bo Könbergs proposition och i den\r\ndåvarande regeringens förslag om att dessa grupper\r\ntack vare denna ansvarsfördelning skulle leva på\r\nsocialbidrag. Det konstruerades en ansvarsfördelning\r\nsom innebar att kommunerna utifrån de lokala förut-\r\nsättningarna har att sörja för den här gruppen på bästa\r\nsätt i den kommun som det handlar om. Det kan röra\r\nsig om olika åtgärder. Pengar till bostadsanpassning\r\nkommer ju från statsbidragspåsen, så där har staten\r\nfortfarande ett ansvar. I övrigt har kommunen en rad\r\nmöjligheter att se till att denna grupp handikappade\r\nkan leva ett så bra liv som möjligt.</pre><pre>Anf.  10  MARIETTA DE POURBAIX-\r\nLUNDIN (m):\r\nFru talman! Det är en väldig skillnad mellan att\r\nvara förtidspensionär och aldrig kunna påverka sina\r\ninkomster och att vara är helt utlämnad till pensionen\r\noch att vara funktionshindrad och inte vara förtids-\r\npensionerad med arbetsinkomst och fortfarande en\r\nrimlig chans att påverka sin inkomst. Detta tycks\r\nstatsrådet helt bortse från. Man kan inte blanda ihop\r\ndessa grupper.\r\nSkall jag sedan tolka svaret så, att det är socialbi-\r\ndrag denna grupp skall leva på? Det var inte länge\r\nsedan som jag hade en debatt med socialministern och\r\nvi var, som jag sagt, inte överens om mycket. Men en\r\nsak var vi överens om, nämligen att socialbidrag är\r\nför tillfällig hjälp och att det inte är ett livslångt för-\r\nsörjningssätt att ha socialbidrag.\r\nStatsrådet säger att kommunerna har en rad möj-\r\nligheter att hjälpa de gravt funktionshindrade. Det\r\nskulle jag vilja få exempel på. Vad är det för möjlig-\r\nheter? Skall de flytta från sina anpassade bostäder? Är\r\ndet detta kommunerna skall tvinga dem till? Jag ser\r\ninte att det finns så mycket möjligheter. Det måste\r\nfortfarande vara så, att varje system klarar av sina\r\negna problem. I det här fallet är det bostadskostna-\r\nderna som är höga, och då måste bostadstilläggssys-\r\ntemet klara av det.\r\nVi moderater var med i den borgerliga regeringen,\r\nmen nu när vi har insett problemet och vad det statliga\r\növertagandet innebär - att vissa grupper hamnar mel-\r\nlan stolarna på något sätt - har vi ändrat oss. I vår\r\nbudget har vi avsatt pengar för just denna grupp, för\r\natt hitta ett system. Vi har inte skissat exakt på hur\r\nsystemet skall vara utformat, men vi vill se till att\r\ngruppen gravt funktionshindrade, som behöver större\r\nbostadsyta och därmed får en hög bostadskostnad,\r\nskall ha möjlighet att bo kvar.\r\nNu har vi ju en chans att tillsammans göra någon-\r\nting åt detta. Man kan inte vara sämre än att man kan\r\nändra sig när man inser att ett tidigare fattat beslut\r\ninte var så bra, och det är vad vi moderater har gjort.\r\nSå jag väntar på att statsrådet nu säger: Vi socialde-\r\nmokrater är också beredda att göra något. Vi social-\r\ndemokrater menar inte heller att människor i 60 år\r\nskall leva på socialbidrag för att kunna bo kvar i sina\r\nbostäder, utan vi menar att det skall finnas ett annat\r\nsätt för människor att leva.</pre><pre>Anf.  11  Statsrådet MAJ-INGER\r\nKLINGVALL (s):\r\nFru talman! Marietta de Pourbaix-Lundin vidgar\r\ndiskussionen till att handla om försörjningssituationen\r\nför olika grupper i samhället över huvud taget. Jag\r\nutgick från att interpellationen handlade om kostna-\r\nderna för boendet.\r\nDet har arbetats med frågan om kostnaderna för\r\nboendet, vilket ledde till ett riksdagsbeslut 1994. Som\r\njag tidigare sagt var utgångspunkten en fördelning av\r\nansvaret mellan stat och kommuner. Den dåvarande\r\nregeringens bedömning var att det var kommunerna\r\nsom hade de bästa möjligheterna att sörja för både\r\nbostadsanpassning och annat kompletterande stöd.\r\nJag var väldigt tydlig i mitt inlägg också när det\r\ngällde socialbidraget. Det är ett tillfälligt försörj-\r\nningsstöd att ta till när andra system av olika skäl inte\r\nräcker till eller när det är fråga om personer som inte\r\nomfattas av dessa system. Här gäller det för kommu-\r\nnerna att klara av att vara det stöd som behövs för\r\ndenna grupp människor. Detta styrs väldigt mycket av\r\nde lokala förutsättningarna. Det är kommunerna som\r\när bäst på att klara av denna uppgift. De har, som jag\r\nsade, en rad möjligheter, t.ex. att hjälpa till med bo-\r\nstadsanpassning, att bygga nytt, hyressättningen och\r\nfastställandet av avgifter.\r\nSedan säger Marietta de Pourbaix-Lundin att Mo-\r\nderaterna har ändrat sig. Jag frågade när Moderaterna\r\nändrade sig. Det kanske skedde i samband med vår-\r\nbudgeten. Vad jag har förstått föreslår Moderata sam-\r\nlingspartiet ett helt nytt system, som inte handlar om\r\ndet som interpellationen till mig handlar om, nämligen\r\nförändringar i det nuvarande bostadstillägget, utan om\r\nnågonting annat. Det vore mycket intressant att få\r\nbeskrivet av Marietta de Pourbaix-Lundin vad det är\r\nför nytt stöd som de gravt funktionshindrade skall få,\r\nvad det kostar, hur det skall finansieras och vad det\r\nkommer att betyda för andra grupper. Jag har ju note-\r\nrat att det finns väldigt långtgående förslag på skatte-\r\nsänkningar i den ekonomiska motion som Moderata\r\nsamlingspartiet har väckt med anledning av regering-\r\nens vårbudget.</pre><pre>Anf.  12  MARIETTA DE POURBAIX-\r\nLUNDIN (m):\r\nFru talman! Vi tycker naturligtvis att så många\r\nsom möjligt skall försörja sig själva. Men de som\r\nverkligen behöver samhällets stöd, och till den grup-\r\npen hör de gravt funktionshindrade, skall också ha\r\nsamhällets stöd.\r\nJa, vi moderater har ändrat oss. Vi har avsatt 100\r\nmiljoner kronor i budgeten, vilket naturligtvis skall in\r\ni nuvarande system. Nu har vi chansen att tillsammans\r\nfinna en möjlighet att få stödet att komma dem till\r\ngodo som mest behöver det.\r\nJag har egentligen fortfarande inte fått svar av\r\nstatsrådet på frågorna hur de handikappade som nu\r\ndrabbas skall göra och om de skall söka socialbidrag.\r\nStatsrådet säger att det bara är en tillfällig hjälp. Skall\r\nde då bo kvar i sex månader och sedan tvingas flytta?\r\nVad är det för något annat som kommunerna kan göra\r\nän att ge dem socialbidrag? Är det värdigt att behöva\r\nleva på socialbidrag i hela sitt liv? Nej, enligt oss\r\nmoderater är det inte värdigt att leva på socialbidrag i\r\nhela sitt liv. Alternativet är fortfarande, enligt statsrå-\r\ndet, att ha socialbidrag eller att flytta från lägenheten.\r\nStatsrådet har inte angett något annat alternativ. Men\r\nstatsrådet har ju ett sista inlägg och chansen att säga:\r\nNu när moderaterna har ändrat sig och anslagit pengar\r\ntill denna grupp, låt oss då hitta ett bra system för att\r\nlösa det problem som vi nu har diskuterat två gånger,\r\nså att gruppen gravt handikappade inte behöver leva\r\npå socialbidrag och inte behöver flytta. Låt oss hitta\r\nett system som gör att de också kan känna en trygg-\r\nhet, så att de inte varje månad skall behöva vara hän-\r\nvisade till att gå till socialkontoret för att söka bidrag.\r\nStatsrådet har nu några minuter på sig att säga detta.</pre><pre>Anf.  13  Statsrådet MAJ-INGER\r\nKLINGVALL (s):\r\nFru talman! Inledningsvis vill jag säga att jag har\r\nsvarat på de frågor som jag har fått om socialbidraget\r\noch om kommunens ansvar. Jag har i mitt förra inlägg\r\nockså exemplifierat en rad alternativ, och jag tänker\r\ninte upprepa dem.\r\nSjälvfallet skall de grupper som har problem och\r\nbehöver stöd - sjuka, handikappade och gamla -\r\nockså få samhället stöd. Detta är naturligtvis en\r\nsjälvklarhet. Att ordna detta på bästa sätt, att hitta\r\ngoda lösningar, är ett mycket stort intresse för mig\r\noch för regeringen.\r\nRiksdagen fattade år 1994 beslut om bostadsstödet\r\nför denna grupp, och jag har i dag ingen anledning att\r\nändra på det. Jag tycker att fördelningen har fungerat\r\nhittills. Det gör det möjligt för kommunerna att hitta\r\nde rätta och de bästa lösningarna för den enskilde\r\nfunktionshindrade. Självfallet är tryggheten en\r\nspringande punkt, då det handlar om människor som\r\nskall få känna trygghet.\r\nMen jag kan avslutningsvis bara konstatera att jag\r\ninte har fått någon bild av hur bostadsstödet i modera-\r\nternas förslag skall se ut, hur långt 100 miljoner kan\r\nräcka och varifrån pengarna skall tas, med tanke på de\r\nmycket omfattande förslag till skattesänkningar som\r\nfinns i det moderata förslaget liksom krav på ytterli-\r\ngare återställare, som jag också har noterat. Ekvatio-\r\nnen går inte ihop, Marietta de Pourbaix-Lundin.</pre><pre>Överläggningen var härmed avslutad.</pre><pre>6 §  Svar på interpellation 1996/97:299 om sko-\r\nlor i glesbygd</pre><pre>Anf.  14  Statsrådet YLVA\r\nJOHANSSON (s):\r\nFru talman! Marianne Andersson har frågat mig\r\nom regeringen är beredd att göra någonting för att\r\nrädda kvar skolor i glesbygd med anledning av de\r\nfakta som redovisas i rapporten Service i gles- och\r\nlandsbygd.\r\nRapporten är en del av den utredning om service-\r\nfrågor i glesbygds- och landsbygdsområden som\r\nGlesbygdsverket och Konsumentverket gemensamt\r\nhar haft i uppdrag att genomföra. Utredningen visar\r\natt många skolor i glesbygd hotas av nedläggning.\r\nJag är väl medveten om glesbygdsskolornas bety-\r\ndelse för både barnfamiljernas boendemiljö och lokal-\r\nsamhällets utveckling. Att kunna behålla en skola i\r\nglesbygd eller på mindre orter har många gånger stor\r\nbetydelse för bygdens fortlevnad och utveckling.\r\nKommunerna vidtar olika åtgärder för att stödja bys-\r\nkolorna, bl.a. samverkan med andra verksamheter för\r\natt utnyttja lokaler och resurser i övrigt så väl som\r\nmöjligt. Trots detta hotas många skolor i glesbygd av\r\nnedläggning, främst av ekonomiska skäl.\r\nUtredningen föreslår att ett ekonomiskt stöd utgår\r\nför att stärka de små byskolornas roll i det lokala\r\nsamhällets utveckling, bromsa antalet nedläggningar\r\noch stimulera skolorna att bli lokala kunskapscent-\r\nrum. Stödet föreslås utformas så att det leder till kom-\r\npetensutveckling och investeringar i informationstek-\r\nnik så att skolorna skall kunna bli centrum för kun-\r\nskapsspridning och utveckling i sina bygder.\r\nStödet föreslås även kunna innebära att skolorna\r\nutvecklas till att bli föredömen i att hitta vägar till en\r\nekologiskt hållbar utveckling. Förslagen ligger i linje\r\nmed de tankar om skolans roll och betydelse som\r\nnyligen presenterades i regeringens utvecklingsplan\r\nför förskola, skola och vuxenutbildning Kvalitet och\r\nlikvärdighet (skr. 1996/97:112) och med vad rege-\r\nringen där anför om kommunernas ansvar att utveckla\r\nen infrastruktur för lärande och utveckling för både\r\nbarn och vuxna i kommunerna.\r\nUtredningen om servicefrågor är nu föremål för\r\nremissbehandling. Målsättningen är att behandla rap-\r\nporten som en del av den regionalpolitiska proposi-\r\ntion som kommer att föreläggas riksdagen i september\r\n1997. Den fortsatta beredningen får visa om möjlighe-\r\nter finns att göra särskilda insatser för skolor i gles-\r\nbygd.</pre><pre>Anf.  15  MARIANNE ANDERSSON (c):\r\nFru talman! Jag vill tacka skolministern för svaret.\r\nJag är glad att skolministern delar uppfattningen att de\r\nsmå skolorna i glesbygden är viktiga för en bygds\r\nutveckling. Jag vill gå så långt att jag påstår att skolan\r\nofta är avgörande för en bygds överlevnad. Det är bra\r\natt den här rapporten nu har kommit. Den visar hur\r\ndet ser ut runt om i landet - något som vi visste, men\r\nsom vi kanske inte hade ordentliga uppgifter om tidi-\r\ngare. Då är det här en viktig signal, och det var därför\r\njag ställde den här interpellationen.\r\nJag känner till en del skolor som är nedläggnings-\r\nhotade och där beslut också är fattade. Det är viktigt\r\natt lyfta upp frågan här i riksdagen. Även om vi inte\r\nbeslutar om just skolorna här, tror jag att det är vikti-\r\nga signaler. För flera skolor är alltså beslut om ned-\r\nläggning redan fattade - ofta med stora protester från\r\nlokalbefolkningen som följd. Det finns också planer\r\npå att starta friskolor. För Centerpartiet är bevarandet\r\nav små skolor en hjärtefråga. Det har det varit under\r\nmånga år.\r\nSedan kan jag förstå att ekonomiska problem ute i\r\nkommunerna har lett till de här besluten. Jag vet att\r\nman har en kärv situation. Som jag ser det är det här\r\nändå mycket kortsiktiga beslut. Man har inte riktigt\r\nsett till helheten, utan mer ägnat sig åt ett något snävt\r\nsektorstänkande. Vi kan bara nämna sådana saker som\r\ndet folkliga engagemanget och samspelet mellan\r\nskolan och det omgivande samhället, t.ex. näringsliv,\r\nkulturmiljövård, kulturliv, annan samhällsservice,\r\nturism och mycket mer. Väger man in allt detta, är jag\r\növertygad om att kostnadsbilden blir annorlunda.\r\nSedan har vi problemet med folkminskningen i vå-\r\nra glesbygdskommuner. Det har förvärrats under\r\nsenare tid. Nedläggningen av skolan i byn påskyndar\r\nmed all säkerhet den negativa utvecklingen, och jag\r\nmenar att detta är något som vi måste vända. Skall\r\nföretag i glesbygd kunna rekrytera kompetent perso-\r\nnal, är tillgången till skola mycket avgörande. Ingen\r\nbarnfamilj flyttar till en bygd utan skola, och de som\r\nbor där tenderar ju att flytta därifrån.\r\nAlla undersökningar visar också att närheten till\r\nskolan är särskilt viktig för de små barnen. Därför ser\r\njag det som så viktigt med den signal till kommunerna\r\nsom ett stöd till glesbygdsskolor skulle kunna utgöra.\r\nSå beskrev ju också skolministern det här, och det är\r\nvad Glesbygdsverket har föreslagit. Ett sådant stöd\r\nvore nog en av de absolut viktigaste regionalpolitiska\r\nåtgärder som man över huvud taget kan vidta. Jag tror\r\natt man får stor effekt till väldigt liten kostnad om\r\nman fattar ett sådant beslut. Det extra tillskott som\r\nkommunerna får innevarande år och några år framåt\r\nbör också kunna användas till att bevara och utveckla\r\nde små skolorna.\r\nSom jag ser det är det här också en viktig demo-\r\nkratifråga. I dessa dagar av minskad politiskt intresse,\r\när det mer angeläget än någonsin att ta vara på det\r\nfolkliga engagemang som finns för att rädda gles-\r\nbygdsskolorna. Detta engagemang är mycket starkt.\r\nJag tror att en annan viktig signal till kommunerna är\r\natt i ökad omfattning använda sig av föräldraengage-\r\nmanget. Det finns också med i utvecklingsplanen. Det\r\nhandlar om att använda sig av det omgivande samhäl-\r\nlets olika resurser i skolan och i skolarbetet. Man\r\nkanske kan arbeta på ett annat sätt i en liten skola som\r\nligger i glesbygd än vad man kan i en större skola. Då\r\nskall man ta vara på de fördelarna.\r\nJag hoppas och förutsätter att skolministern avser\r\natt verka för att vi skall få ett sådant här stöd. Jag har\r\nockså en annan fråga som jag vill ta upp. Det gäller\r\nfriskolor. Det finns planer på att starta friskolor för att\r\nersätta nedläggningshotade skolor.</pre><pre>Anf.  16  TALMANNEN:\r\nTiden är slut. Marianne Andersson får återkomma.</pre><pre>Anf.  17  Statsrådet YLVA\r\nJOHANSSON (s):\r\nFru talman! De viktigaste förutsättningarna för att\r\nvi skall få en positiv regional utveckling har ju rege-\r\nringen och Centerpartiet tillsammans lagt fast genom\r\natt vi har kunnat skapa en trygghet i den ekonomiska\r\nsituationen i Sverige. Vi kan också se goda signaler\r\nom att utvecklingen håller på att vända när det gäller\r\njobben. Det är kanske den viktigaste förutsättningen\r\nför att man ute i kommunerna skall kunna ta sitt an-\r\nsvar och prioritera att behålla de små byskolorna. Den\r\nprioriteringen gör ju faktiskt de flesta kommunerna.\r\nDet finns i dag 500-600 mindre byskolor i landet.\r\nI undersökningar räknar man, tror jag, med att det är\r\ntre fjärdedelar av kommunerna som säger att de tän-\r\nker behålla alla sina byskolor och att de inte har några\r\nplaner på att lägga ned. I fråga om 16 byskolor har det\r\nbeslutats om nedläggning. Sedan finns det ytterligare\r\nknappt 100 där det har diskuterats, men där man inte\r\nhar fattat något beslut om nedläggning. Det betyder\r\nockså, och där delar säkert Marianne Andersson min\r\nuppfattning, att det viktigaste engagemanget finns ute\r\ni kommunerna och ute i bygderna. Det är också det\r\nsom de lokala politikerna lyssnar på när de gör sina\r\nprioriteringar.\r\nSjälvklart skall vi överväga frågan om särskilt\r\nstöd. Där är jag dock inte beredd att ge något svar i\r\ndag. Det är en fråga som vi får titta närmare på efter\r\ndet att remisstiden för den här rapporten har gått ut.\r\nJag skall också passa på att svara på det jag tror\r\natt Marianne Andersson tänkte fråga när det gäller de\r\nfristående skolorna. Kraven på hur många elever det\r\nskall vara för att man skall kunna starta en fristående\r\nskola är väldigt låga. Det skall vara 20 elever i ett\r\nvaraktigt tillstånd. Det betyder att det under ett upp-\r\nbyggnadsskede kan vara färre elever i en skola. Det är\r\nen väldigt lågt satt gräns, och det är väldigt svårt för\r\nskolor att långsiktigt överleva med en så liten volym.\r\nFör att belysa hur fristående skolor i glesbygd\r\növerlever, och vilka förhållanden de verkar under, kan\r\njag säga att vi särskilt har nämnt fristående skolor i\r\nglesbygd i den kommitté som nyligen har fått direktiv\r\natt följa tillämpningen av det nya systemet för resurs-\r\nfördelning till de fristående skolorna. Det finns sär-\r\nskilt nämnt att kommittén skall belysa effekterna för\r\nglesbygden.</pre><pre>Anf.  18  MARIANNE ANDERSSON (c):\r\nFru talman! Jag tackar för det svaret. Det var pre-\r\ncis det jag funderade på, och det var den frågan jag\r\ntänkte ställa. Det kan ju tänkas att man i en kommun\r\nsom trots folkligt motstånd fattat beslut om nedlägg-\r\nning inte är särskilt intresserad av att det startar en\r\nfristående skola och att kommunen skall ge bidrag till\r\ndenna i stället när man lägger ned den skola som man\r\nhar drivit själv. Jag kan förstå det kan finnas sådana\r\nkonflikter. Därför är det viktigt att vara mycket tydlig.\r\nDet är viktigt att kommittén följer den här frågan\r\nmycket uppmärksamt och slår larm när man ser att det\r\nblir oönskade effekter. Vi har inte varit särskilt över-\r\nens om beslutet om friskolorna tidigare. Vi har hyst\r\nvissa farhågor för att det här inte skall fungera i fram-\r\ntiden. Det är viktigt att man verkligen följer detta.\r\nEnligt Glesbygdsverket skall det stöd som nu fö-\r\nreslås, vad det nu blir för typ av stöd, gå till små sko-\r\nlor. Det vore en mycket bra regionalpolitisk åtgärd.\r\nMen att det skall gå till investeringar i informations-\r\nteknik, till arbete med miljöfrågor och en hållbar\r\nutveckling och till att göra bygden till ett kunskap-\r\nscentrum tycker jag är mycket bra. Men det är också\r\nviktigt att man inte bara ser på det som man tänker\r\ngöra utan även ser på skolor som arbetar på ett annat\r\nsätt än det traditionella. Det finns många exempel på\r\natt man ute i dessa skolor har ett särskilt engagemang\r\nför att ta in den omgivande bygden och människorna\r\nrunt om, att man t.ex. utvecklar barnens entreprenö-\r\nranda genom ha odlingar och annat. Det är faktiskt\r\nlitet lättare att göra det i glesbygden. Det är viktigt att\r\nman tar vara på de möjligheter som finns på orten.\r\nDetta pågår på många håll. Det är därför viktigt att\r\ndessa skolor kommer i fråga för stöd.\r\nNär man nu skall investera i den nya tekniken är\r\ndet oerhört väsentligt att de grundläggande förutsätt-\r\nningarna finns för att utnyttja den nya tekniken när det\r\ngäller teletjänster osv., så att de mindre skolorna kan\r\nanvända sig av denna teknik. Är skolministern villig\r\natt arbeta för att en sådan utbyggnad kommer till\r\nstånd? Vi i Centerpartiet tycker att det är oerhört\r\nviktigt att det blir lika villkor i hela landet även när\r\ndet gäller IT-tjänster.</pre><pre>Anf.  19  Statsrådet YLVA\r\nJOHANSSON (s):\r\nFru talman! På den sista frågan kan jag svara att\r\nregeringen nu har presenterat en proposition om en ny\r\ntelelag, och jag får hänvisa till det förslaget och till\r\nkommunikationsministern som bättre kan svara på\r\nfrågor om detta.\r\nLåt mig säga att det finns många viktiga saker som\r\nriksdag och regering borde anslå pengar till. Samti-\r\ndigt är både jag och Marianne Andersson väl medvet-\r\nna om vikten av att kommunerna också kan fatta egna\r\nbudgetbeslut. Det är också därför som våra respektive\r\npartier har kommit överens om att det resurstillskott\r\npå sammanlagt 8 miljarder som vi nu ger kommuner\r\noch landsting inte är öronmärkt eller specialdestinerat,\r\nutan kommuner och landsting kan själva göra priori-\r\nteringar om hur de skall satsa på skola, vård och om-\r\nsorg. Det finns självklart alltid ett sådant moment att\r\nman vill stödja men att det är viktigt att kommunerna\r\nhar en tillräcklig frihet i sina lokala budgetbeslut.\r\nFru talman! Låt mig till sist säga att vi förmodli-\r\ngen inte kommer att lösa byskolornas framtid här i\r\nriksdagen utan det måste man göra lokalt. Men jag\r\ntror att det är viktigt att, som Marianne Andersson\r\ninledningsvis påpekade, den här diskussionen förs\r\nockså här i riksdagens kammare. Det är nämligen ett\r\nuttryck för skolans viktiga roll i närsamhället, där\r\nbyskolorna ofta är ett bra exempel på vilken roll sko-\r\nlan kan spela i närsamhället.</pre><pre>Anf.  20  MARIANNE ANDERSSON (c):\r\nFru talman! Mycket av det som skolministern sä-\r\nger stämmer, särskilt det som hon sade om att kom-\r\nmunerna skall fatta egna budgetbeslut. Jag delar också\r\nuppfattningen att dessa beslut fattas ute i kommuner-\r\nna. Men jag tror också att det är viktigt med de här\r\nsignalerna. Om man då ser en akut situation som den\r\nsom vi såg i höstas när kulturpropositionen lades\r\nfram, där det föreslogs medel för t.ex. bokinköp. Man\r\nansåg att detta var oerhört viktigt. Vi beslutade därför\r\ni full enighet om en typ av specialdestinerat bidrag.\r\nAnnars tycker inte jag heller att vi skall ha den typen\r\nav bidrag i så stor utsträckning. Men ett tillfälligt stöd\r\nkan vara av mycket stor vikt. Det skall ju framläggas\r\nen regionalpolitisk proposition i höst. Då skall det\r\nföreslås åtgärder på det ena eller andra sättet. Jag är\r\nalldeles övertygad om att en av de bästa förutsättning-\r\narna för att få en bygd att leva är att skolan finns kvar.\r\nDärför är det viktigt att den här debatten förs, dels att\r\nman ger en viss stimulans, ganska litet pengar som\r\nkan få stor effekt, dels att man ständigt för den här\r\ndebatten på alla nivåer så att vi visar att vi tar gles-\r\nbygden på allvar.</pre><pre>Överläggningen var härmed avslutad.</pre><pre>7 §  Hänvisning av ärende till utskott</pre><pre>Föredrogs och hänvisades\r\nProposition\r\n1996/97:111 till lagutskottet</pre><pre>8 §  Bordläggning</pre><pre>Anmäldes och bordlades\r\nPropositioner\r\n1996/97:139 Skydd mot extraterritoriell lagstiftning\r\nsom antas av ett tredje land\r\n1996/97:157 Lag om tilldelning av spårkapacitet\r\n1996/97:165 Vissa förändringar i TV-avgiftssystemet</pre><pre>Konstitutionsutskottets betänkanden\r\n1996/97:KU9 Samtjänst vid medborgarkontor\r\n1996/97:KU20 Kommunal samverkan</pre><pre>Finansutskottets betänkande\r\n1996/97:FiU23 Ändringar i kreditupplysningslagen</pre><pre>Lagutskottets betänkanden\r\n1996/97:LU16 Registrering av fartyg\r\n1996/97:LU17 God man för ensamma flyktingbarn\r\n1996/97:LU20 Ny växtförädlarrättslag\r\n1996/97:LU22 Ändringar i upphovsrättslagen</pre><pre>Socialförsäkringsutskottets betänkanden\r\n1996/97:SfU11 Ändring i utlänningslagens förvars-\r\nbestämmelser\r\n1996/97:SfU16 Dublinkonventionen</pre><pre>Jordbruksutskottets betänkanden\r\n1996/97:JoU15 Skydd av hotade arter samt aktions-\r\nplaner för biologisk mångfald\r\n1996/97:JoU18 Fiske\r\n1996/97:JoU19 Jakt och viltvård</pre><pre>9 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 22 maj</pre><pre>1996/97:548 av Birger Schlaug (mp) till miljöminis-\r\ntern\r\nVätgas\r\n1996/97:549 av Chatrine Pålsson (kd) till socialmi-\r\nnistern\r\nEn studie av aborter\r\n1996/97:550 av Carina Hägg (s) till statsrådet Leif\r\nBlomberg\r\nMagnetröntgat kaffe\r\n1996/97:551 av Carina Hägg (s) till statsrådet Pierre\r\nSchori\r\nFörmedling av bistånd genom organisationer\r\n1996/97:552 av Anita Jönsson (s) till kommunika-\r\ntionsministern\r\nJärnvägsinvesteringar och förnyelse av persontrafik-\r\nfordon\r\n1996/97:553 av Sigrid Bolkéus (s) till jordbruksminis-\r\ntern\r\nPastörisering av mjölk från fäbodvallarna\r\n1996/97:554 av Eva Goës (mp) till utrikesministern\r\nAmerikanska kärnvapenprovsprängningar\r\n1996/97:555 av Lennart Klockare (s) till försvarsmi-\r\nnistern\r\nÅldersstrukturen inom försvaret\r\n1996/97:556 av Patrik Norinder (m) till arbetsmark-\r\nnadsministern\r\nArizona Chemicals\r\n1996/97:557 av Gullan Lindblad (m) till statsrådet\r\nMaj-Inger Klingvall\r\nUnderhållsstöd</pre><pre>den 23 maj</pre><pre>1996/97:558 av Marietta de Pourbaix-Lundin (m) till\r\nsocialministern\r\nHandikappombudsmannen\r\n1996/97:559 av Ulla Löfgren (m) till justitieministern\r\nPolisväsendet i Västerbotten\r\n1996/97:560 av Ewa Larsson (mp) till kulturminis-\r\ntern\r\nEn modern kyrka</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 27 maj.</pre><pre>10 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 21 maj</pre><pre>1996/97:522 av Sigrid Bolkéus (s) till justitieminis-\r\ntern\r\nKritik mot häkten</pre><pre>Svaret redovisas i bilaga som fogas till riksdagens\r\nsnabbprotokoll tisdagen den 27 maj.</pre><pre>den 23 maj</pre><pre>1996/97:518 av Elisa Abascal Reyes (mp) till statsrå-\r\ndet Pierre Schori\r\nMedicinskt bistånd till Kuba\r\n1996/97:526 av Margitta Edgren (fp) till statsrådet\r\nLeif Blomberg\r\nFlyktingfientlig personal på Invandrarverket\r\n1996/97:539 av Rigmor Ahlstedt (c) till jordbruks-\r\nministern\r\nJordbrukets miljöstöd</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 3 juni.</pre><pre>11 §  Kammaren åtskildes kl. 12.55.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}