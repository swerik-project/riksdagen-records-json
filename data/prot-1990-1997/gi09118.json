{"dokumentstatus":{"dokument":{"hangar_id":"2349262","dok_id":"GI09118","rm":"1994/95","beteckning":"118","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"118","slutnummer":"0","datum":"1995-06-12 00:00:00","systemdatum":"2005-10-27 13:43:47","publicerad":"1995-06-12 00:00:00","titel":"Riksdagens snabbprotokoll 1994/95:118 Måndagen den 12 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{5947169D-A401-4109-883C-ABE24428CBF6}","dokument_url_text":"http://data.riksdagen.se/dokument/GI09118/text","dokument_url_html":"http://data.riksdagen.se/dokument/GI09118","dokumentstatus_url_xml":"http://data.riksdagen.se/dokumentstatus/GI09118","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:118</div>\r\n<div class=\"sidhuvud_datum\">Måndagen den 12 juni</div>\r\n<div class=\"sidhuvud_klockslag\">Kl. 10.00 14.37</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>-----------------------------------------------------------------------</pre><pre>1 §  Avsägelse</pre><pre>Talmannen meddelade att följande avsägelse in-\r\nkommit:</pre><pre>Rune Backlund (c) hade anhållit om att fr.o.m. den\r\n30 september 1995 bli entledigad från sitt uppdrag\r\nsom ledamot av riksdagen.</pre><pre>Kammaren biföll denna anhållan.</pre><pre>2 §  Förnyad bordläggning</pre><pre>Föredrogs men bordlades åter\r\nFinansutskottets betänkande 1994/95:FiU19\r\nSkatteutskottets betänkanden 1994/95:SkU28, SkU31\r\noch SkU43\r\nLagutskottets betänkande 1994/95:NU27-NU29</pre><pre>3 §  Regionalpolitik</pre><pre>Föredrogs\r\nArbetsmarknadsutskottets betänkande 1994/95:AU13\r\nRegionalpolitik (prop. 1994/95:100 delvis och 161\r\nsamt förs. 1994/95:RR2)</pre><pre>Anf.  1  PATRIK NORINDER (m)\r\nFru talman! När den regionalpolitiska propositio-\r\nnen förelades riksdagen den 19 april var det med en\r\nviss nyfikenhet jag tog mig an läsandet av den. Jag\r\nhade hoppats att regeringen skulle komma med ett\r\ngenomtänkt förslag på en framtidsinriktad modern\r\nregionalpolitik.\r\nEfter att ha läst propositionen kände jag mig något\r\nkluven.\r\nÅ ena sidan kände jag mig lurad. Var detta allt?\r\nHade man inget mer att komma med? Å andra sidan\r\nkände jag en lättnad över att arbetsmarknadsministern\r\ninte kom med några nya fiaskoartade innovationer av\r\nslaget RAS eller ungdomsintroduktion. Förtroendet\r\nför ministerns sätt att sköta sitt revir är, för att inte\r\növerdriva, lågt.\r\nPropositionens innehåll upplevde jag som urvatt-\r\nnat. Det fanns inga riktiga visioner. Mycket av den\r\nframtida regionalpolitiken hänskjuter regeringen till\r\nutredningar. Mål och riktlinjer blev intetsägande\r\nplattityder.\r\nPropositionstexten förklarar t.ex. målen om rättvi-\r\nsa och valfrihet med att människor i olika delar av\r\nlandet skall ha en likvärdig standard. Nu skall detta,\r\nenligt utskottsmajoriteten, inte tolkas som att varje\r\nregion skall ha en likvärdig standard på alla områden.\r\nEnligt utskottets sätt att se det är innebörden i en\r\nlikvärdig standard ett vidare begrepp, som också\r\ninnehåller skillnader i olika avseenden. För mig bety-\r\nder \"likvärdig\" likartad, lika gällande. För utskottet\r\nbetyder \"likvärdig\" något som inrymmer skillnader i\r\nolika avseenden.\r\nPå mig ger detta ett intryck av att regeringen inte\r\nhar orkat tänka igenom de regionalpolitiska målen\r\nordentligt. Man svänger sig med vackra, intetsägande\r\nformuleringar, som t.o.m. skapar ett felaktigt intryck,\r\nsom i det nyss anförda exemplet. Utskottets rädd-\r\nningsaktion förstärker snarare arbetsmarknadsminis-\r\nterns brister. Jag ber att i det här sammanhanget få\r\ncitera en tidigare riksdagskollega: \"När man trampar i\r\nklaveret, låt foten vara kvar. Det låter nämligen lika\r\nilla när man försöker att dra ut den igen.\"\r\nFru talman! Vi moderater har formulerat målet för\r\nregionalpolitiken med att den skall ge förutsättningar\r\nför olika regioners och människors möjlighet till ut-\r\nveckling, och därigenom bidra till nationell tillväxt. I\r\ndetta ligger att varje region skall ha möjlighet att\r\nutvecklas efter sina förhållanden och möjligheter. Jag\r\ntror att detta är en bra språngbräda för vidare resone-\r\nmang kring hur den regionala utvecklingen skall kun-\r\nna frodas.\r\nFru talman! Vi har i vår kommittémotion A49 re-\r\ndogjort för hur vi anser att den framtida regionalpoli-\r\ntiken skall utformas med de förutsättningar som da-\r\ngens politik har att ta hänsyn till. Det är hänsynsta-\r\ngande bl.a. till:\r\n* ett ansträngt statsfinansiellt läge, där Sveriges\r\nekonomi sätter gränser för i sig lovvärda förändringar;\r\n* ett nyförvärvat EU-inträde, där möjligheter er-\r\nbjuds men också en hårdnande konkurrens;\r\n* en övergång från ett industrisamhälle till ett mer\r\nflexibelt, mångsidigt och decentraliserat kunskaps-\r\nsamhälle, där ny teknik skapar nya förutsättningar för\r\nnationer, regioner och individer;\r\n* ett företagarklimat, som har försämrats efter det\r\nsocialdemokratiska regeringsövertagandet.\r\nFru talman! Den regionalpolitik som nu förs måste\r\nenligt vårt sätt att se det i grunden förändras. Regio-\r\nnalpolitiken har i ett historiskt perspektiv försökt att\r\nmed olika metoder kompensera en bristande företa-\r\ngarpolitik.\r\nUnder 1960-talet gällde lokaliseringspolitik som\r\nskulle stimulera industrisatsningar i vissa utpekade\r\nregioner. I början av 1970-talet övergick lokalise-\r\nringspolitiken till ortssystempolitik. Statliga myndig-\r\nheter omlokaliserades till s.k. primära center. Början\r\npå 1980-talet var paketens förlovade tid, t.ex. Norr-\r\nbottenspaket, Bergslagspaket, Uddevallapaket, Mal-\r\nmöpaket och malmfältspaket.\r\nDet finns i årets regionalpolitiska proposition från\r\narbetsmarknadsministern ett hyckleri, eller kanske i\r\nvärsta fall en svårartad okunnighet om företagandets\r\nvillkor. I propositionen konstateras:\r\n\"För att skapa en god ekonomisk tillväxt i hela\r\nlandet krävs fler företag och fler företagare. Nya ar-\r\nbetstillfällen bör i första hand tillkomma i näringslivet\r\noch i de små och medelstora företagen. Arbetsmark-\r\nnads- och regionalpolitiken måste därför i högre ut-\r\nsträckning stimulera tillväxt och arbete.\"\r\nDetta skriver en regering som under sitt första re-\r\ngeringsår har bedrivit en starkt företagarfientlig poli-\r\ntik, bl.a. genom skattehöjningar, försämrade möjlighe-\r\nter till provanställningar och återinförande av föråld-\r\nrade arbetsrättsregler.\r\nFör att i någon mån kompensera de skador som\r\nden socialdemokratiska politiken åsamkar företagen\r\nsöker regeringen i stället korrigera med olika former\r\nav företagsstöd. Vi ifrågasätter på goda grunder denna\r\npolitik. Sofistikerade stödsystem och bidragsberoende\r\nkan aldrig utgöra grunden för livskraftigt företagande\r\neller regioners utveckling.\r\nVi förordar nu att en avveckling av de selektiva\r\nföretagsstöden påbörjas. I stället för olika former av\r\nföretagsstöd vill vi främja villkor som gör att männi-\r\nskor och företag av egen kraft och efter egna bedöm-\r\nningar kan utvecklas. Förslag till hur detta kan göras\r\nåterkommer jag till senare. Avvecklingen av före-\r\ntagsstöden bör ske under en tidsperiod som säkerstäl-\r\nler att företag som etablerats under vissa givna villkor\r\ninte får spelreglerna drastiskt förändrade.\r\nI propositionen aviserar regeringen en översyn av\r\nde statliga företagsstöden. Grunden för hur denna\r\növersyn skall göras kan ifrågasättas. Samtidigt som\r\nregeringen talar om en utvärdering av stödformerna\r\nbeskrivs hur företagsstöden skall utvecklas och tek-\r\nniskt samordnas. Man ifrågasätter över huvud taget\r\ninte om stöden skall avvecklas eller ej. Regeringen\r\nkonstaterar rakt upp och ned att de \"regionalpolitiska\r\nföretagsstöden fungerar i huvudsak väl\" samt att det\r\när \"utomordentligt viktigt att olika former av före-\r\ntagsstöd främjar den ekonomiska tillväxten i landet\".\r\nRegeringen antyder inte ens, att om utvärderingen\r\nav stödformerna visar att dessa är ineffektiva så bör\r\nslutsatsen bli att företagsstöden skall avvecklas.\r\nVi motsätter oss inte en översyn av de olika före-\r\ntagsstöden och inte heller en översyn av den geogra-\r\nfiska omfattningen. Men vid en sådan översyn måste\r\ninriktningen vara att komma bort ifrån ett stödberoen-\r\nde och i stället koncentrera insatserna på andra åtgär-\r\nder, såsom förändrad skatte- och arbetsrättslagstift-\r\nning och på fungerande infrastruktur med tonvikt på\r\nkunskapsutveckling. Ansatsen måste också vara att få\r\nen bred utvärdering av förekommande företagsstöd,\r\ninte bara de regionalpolitiskt inriktade. Inom arbets-\r\nmarknadspolitiken finns t.ex. starta-eget-bidrag, som\r\növerstiger de regionalpolitiska företagsstöd som läns-\r\nstyrelserna disponerar. Vid en nyligen gjord utvärde-\r\nring av AMS skulle ungefär hälften av de undersökta\r\nha startat sitt företag utan bidrag. Endast för 17 % var\r\nbidraget avgörande för starten.\r\nDet är bra och viktigt att människor tar steget att\r\nstarta egna företag. Däremot bör stor restriktivitet\r\nråda vid utdelande av bidrag. Det finns andra sätt att\r\nstödja nystartade företag. Viktig sådan starthjälp kan\r\nt.ex. vara hjälp med marknadsföring, utbildning i\r\nföretagande, uppbyggnad av en ordnad redovisning\r\neller hjälp med nätverksbyggande.\r\nVid en översyn av företagsstöden bör inte bara\r\nselektiva stödformer innefattas utan även generella.\r\nDet är dock viktigt att poängtera att dessa inte bör bli\r\nföremål för några förändringar inom den av riksdagen\r\nnu beslutade tidsperioden. Företagen måste ha stabila\r\nspelregler. Det finns heller ingen anledning att rege-\r\nringen skall besluta om företagsstödens geografiska\r\nomfattning, vilket föreslås vad gäller transportstödet.\r\nDetta skall vara en fråga för riksdagen. En utredning\r\nav sådan omfattande karaktär - översyn av samtliga\r\nföretagsstöd och översyn av regionalpolitiken - bör\r\nenligt vår mening ha en parlamentarisk sammansätt-\r\nning.\r\nFru talman! Avgörande för olika regioners tillväxt\r\när ett högt nyföretagande och ett expansivt småföreta-\r\ngande. Det är i detta sammanhang viktigt att poängte-\r\nra att det bakom ett företag ligger en företagare. Det\r\när enskilda personers initiativ, kunskap och engage-\r\nmang som gör att framgångsrika företag skapas och\r\nutvecklas.\r\nDet är inte bara en direkt företagarfientlig politik\r\nsom hotar de svaga regionernas utveckling. Genom\r\nden ansträngda statsfinansiella ställning som Sverige\r\notvetydigt har i dag kommer neddragningar att bli\r\nofrånkomliga inom den offentliga sektorn. Särskilt\r\nkvinnor kommer att få vidkännas denna neddragning.\r\nDet är då av största vikt att alternativa marknader\r\ninom den privata sektorn finns för dem som inte läng-\r\nre kan erbjudas arbete inom den offentliga sektorn.\r\nFör Moderaternas del kommer Christel Anderberg\r\nsenare i debatten att särskilt ta upp denna fråga.\r\nOm fortsatt utflyttning av kvinnor och ungdomar\r\när ett av hoten om en utarmning av glesbygden, så är\r\nsituationen beträffande både efterfrågan och tillgång\r\npå kompetens ett lika stort hot. Enligt vår mening är\r\ndet därför av största vikt att bygga upp en målmedve-\r\nten satsning på utbildning inom regionalpolitikens\r\nram. En sådan satsning har bättre förutsättningar att\r\nskapa de villkor som svaga regioner behöver för att\r\nkunna utvecklas, och företag för att kunna expandera,\r\nän olika stödformer med långsiktigt tveksamma effek-\r\nter.\r\nDen insats för kunskap som vi förordar bör byggas\r\nupp från grundskolan t.o.m. den högre utbildningen.\r\nDet skall också finnas inslag av vidareutbildning och\r\nkunskapsspridning inom högteknologiska områden\r\nfrån universitet och högskolor till företag. Denna\r\nspeciella kunskapssatsning skall innebära att utbild-\r\nningsmöjligheter erbjuds också på mindre orter be-\r\nlägna framför allt i mål 6-området.\r\nI dag finns det möjligheter att överbrygga avstånd\r\nmed modern informationsteknik. Det kan t.ex. ske\r\ngenom lokal-TV eller genom videokonferenser i in-\r\nteraktiv form. Tekniken finns och utvecklas. Det\r\ngäller bara att utnyttja den.\r\nUnder en tidsperiod om tre till fem år vill vi satsa\r\npå en gradvis uppbyggnad av denna kunskapsinsats\r\nsom skall till största del ersätta de företagsinriktade\r\nstöden. Efter tre år vill vi anslå 300 miljoner till den-\r\nna kunskapssatsning. Resurserna skall kunna använ-\r\ndas till alla typer av kostnader, dvs. löner, drift och\r\ninvesteringar.\r\nAnsvaret för kunskapsinsatsen bör läggas på en\r\norganisation i vilken i första hand Umeå universitet,\r\nHögskolan i Luleå och Mitthögskolan samverkar.\r\nDenna organisation bör tilldelas det fulla ansvaret för\r\ninnehåll och kvalitet, men den skall också kunna an-\r\nvända andra för att förmedla undervisningen. En\r\nsamverkan med den lokala skolan, inklusive komvux,\r\när självklar.\r\nDet vi har förordat är en uppbyggnad av ett ut-\r\nbildningssystem utan geografiska och tidsmässiga\r\nbegränsningar. Det är riktat mot regioner som i dag\r\ninte får del av ett tillräckligt utbildningsutbud. I vår\r\nkommittémotion A49 har vi utförligare presenterat\r\nhur kunskapssatsningen skall kunna utformas.\r\nFru talman! Förutom de inhemska regionalpolitis-\r\nka medlen kommer Sverige nu även att få ta del av\r\nEU:s strukturfondsmedel och gemenskapsinitiativ.\r\nDetta kommer att innebära en klar förstärkning för att\r\nutveckla regionerna i Sverige.\r\nMålområde 6 är det största till geografisk omfatt-\r\nning och motsvarar ungefär 55 % av landets yta. På\r\ndenna yta bor dock endast 5 % av landets befolkning.\r\nEnligt mål 6-områdets utredare, landshövding Lars\r\nEric Ericsson, har området en befolkning som minskat\r\nunder lång tid. Sysselsättningen kännetecknas av stort\r\nberoende av offentlig sektor samt jord- och skogs-\r\nbruk. Näringslivet domineras av små- och mikroföre-\r\ntag. De sysselsatta har låg formell utbildningsnivå. De\r\nsmå företagen har också svårt att ta emot högutbildad\r\narbetskraft, vilket innebär att många akademiker flyt-\r\ntar ut ur området. Områdets möjligheter och styrka\r\nligger i de många småföretagen, som ger förutsätt-\r\nningar för en nödvändig sysselsättningsökning.\r\nEn stor del av de åtgärder som utredaren föresprå-\r\nkar gäller kunskaps- och kompetensutveckling för att\r\nstärka konkurrenskraften och skapa nya affärsmöjlig-\r\nheter. Vi delar och stöder helt denna åsikt och före-\r\nspråkar en politik som leder bort från stödfilosofin.\r\nDe EU-fonder som Sverige nu kommer i åtnjutande\r\nav bör användas för att strukturera om branscher och\r\nregioner med svag tillväxt. Merparten av de projekt\r\nsom kan komma i fråga bör understödja den kun-\r\nskapsutveckling som vi har förordat.\r\nSlutligen vill jag, fru talman, med några ord ta upp\r\nrevisorernas förslag angående regionala utveck-\r\nlingsinsatser. Utskottet har på samtliga punkter där\r\nrevisorerna begärt tillkännagivande avvisat dessa. Jag\r\ntycker att detta är anmärkningsvärt. Utskottets majori-\r\ntet tar härigenom inte till sig de synpunkter som revi-\r\nsorerna redovisat. Det är svårt att förstå denna in-\r\nställning. Det måste från både utskottets och riksda-\r\ngens synpunkt vara av stor betydelse att de medel som\r\nanslås kommer till bästa användning och att återrap-\r\nportering och uppföljning görs på ett korrekt sätt.\r\nRevisorerna tar upp frågor om beslutsunderlag,\r\nbudgetfrågor, bidragsflora och samfinansiering, hu-\r\nvudmål för projektverksamheten samt regeringens\r\nstyrning av länsstyrelserna genom bestämmelser.\r\nÄven om vissa delar av de områden som reviso-\r\nrerna granskat kan anses ingå i kommande översyner\r\nsom EU-medlemskapet medför, finns dock inte någon\r\nanledning att frångå revisorernas hemställan om till-\r\nkännagivande till regeringen. De synpunkter som\r\nrevisorerna har fört fram är tungt vägande och bör\r\nrespekteras av såväl utskottet som riksdagen. Vi har\r\ninte funnit tillräckliga skäl att avvisa revisorernas\r\nkritik och delar därför deras uppfattning att vad de\r\nanfört bör ges regeringen till känna.\r\nFru talman! Jag står naturligtvis bakom alla våra\r\nyrkanden i betänkandet, men för tids vinnande yrkar\r\njag bifall enbart till reservation 1 till arbetsmark-\r\nnadsutskottets betänkande om regionalpolitik.</pre><pre>Anf.  2  LENNART ROHDIN (fp)\r\nFru talman! I gårdagens Dagens Nyheter fanns ett\r\nlängre reportage om IT-satsningarna i min hemkom-\r\nmun Ljusdal. På bara några få år har flera hundra nya\r\njobb inom den här framtidssektorn tillkommit i en\r\nbygd som fortfarande för tio år sedan präglades av\r\nden stagnation och den pessimism som följde i spåren\r\nav 1940-, 1950- och 1960-talens strukturrationalise-\r\nring av skogsbruket och den utflyttning och befolk-\r\nningsminskning som följde på det. I dag däremot, som\r\nframgick av tidningen i går, råder det sjudande ut-\r\nveckling och optimism i bygden.\r\nDet här visar att också i bygder som präglats och\r\ndominerats av basnäringarna ligger framtiden i mo-\r\ndern kunskap och teknik. Det visar att satsning på nya\r\nidéer och nya företag inom nya områden inte är för-\r\nbehållna högteknologiska växthusmiljöer som Silicon\r\nValley. Det visar att satsning på utbildning och kun-\r\nskap i teknikens frontlinjer är framtiden också för\r\nbygder som sett sig själva som baksidan.\r\nNaturligtvis har denna utveckling inte skett utan\r\npolitiska beslut. Såväl inom kommun och inom län-\r\nsorgan som på riksnivå har viktiga beslut fattats som\r\nskapat förutsättningar för denna utveckling. Men vad\r\nden skulle kunna leda till har man inte kunnat fatta\r\nbeslut om på politisk väg. Det är människor med idéer\r\noch framtidstro som har satsat och skapat. Exemplet\r\nfrån Ljusdal visar att de finns, och naturligtvis finns\r\nde också på många, många andra håll runt om i vårt\r\nland. Det gäller att släppa loss de skapande krafterna i\r\nvårt svenska samhälle.\r\nFru talman! I det nu föreliggande betänkandet rå-\r\nder det trots det stora antalet reservationer i grunden\r\nen ganska bred enighet i synen på mål och principer\r\nför regionalpolitiken, och det är välkommet. Men det\r\ngäller främst den s.k. lilla regionalpolitiken. I verklig-\r\nheten skiljer det sig naturligtvis mera i synen på vårt\r\nsamhälles framtida utveckling då vi talar om den s.k.\r\nstora regionalpolitiken. Det är desto mer oroväckan-\r\nde.\r\nUnder de gångna fyra fem åren har hundratusen-\r\ntals människor hamnat i arbetslöshet. Hundratusentals\r\njobb har försvunnit och de kommer inte tillbaka. I dag\r\nnär vi befinner oss i en högkonjunktur befinner sig\r\nfortfarande mer än 300 000 personer i öppen arbets-\r\nlöshet och ytterligare drygt 200 000 i något slags\r\narbetsmarknadsåtgärd.\r\nHur många som har lämnat arbetsmarknaden i\r\nhopplöshet vet vi egentligen inte. Arbetslösheten\r\nsjunker ytterst marginellt. Fler än 200 000 människor\r\när långtidsarbetslösa. I Norrland är den öppna arbets-\r\nlösheten fortfarande mellan 8 och 12 %. Ingen vågar\r\negentligen tänka på vad som händer när nästa lågkon-\r\njunktur kommer. Vi får innerligt hoppas att det just nu\r\nbara rör sig om en tillfällig avmattning.\r\nFru talman! Sveriges problem kan inte lösas utan\r\natt det sker ett liberalt skifte i tankesätt och sam-\r\nhällsklimat. Det går inte att ha en låg arbetslöshet utan\r\natt samtidigt ha en hög värdering av innovatörer,\r\nentreprenörer och företagare. Det krävs en dramatiskt\r\nannorlunda värdering av företagandet som livsstil för\r\natt Sverige skall kunna få fram de hundratusentals nya\r\njobb i den privata sektorn som behövs för att massar-\r\nbetslösheten skall kunna besegras. Villkoren för före-\r\ntagandet måste bli bättre.\r\nDet behövs dock också en kulturförändring, där\r\nenskilda initiativ i vid mening värderas på ett annat\r\nsätt än i dag. Sverige måste helt enkelt återupprättas\r\nsom företagarnation.\r\nSedan regeringsskiftet i höstas har det alltför länge\r\nförts en politik som bara kan beskrivas som företa-\r\ngarfientlig. Genom en felaktig och otillräcklig sane-\r\nringspolitik har räntorna stigit. Trots de glädjande,\r\nmen inte alls tillräckliga, räntesänkningar vi sett i\r\nslutet av våren ligger räntorna fortfarande på en allde-\r\nles för hög nivå. Det är säkerligen den enskilda mest\r\navgörande faktorn när det gäller att bromsa tillkoms-\r\nten av nya jobb och företag. Till detta kommer de\r\nmånga återställare av ideologisk karaktär som den\r\nsocialdemokratiska regeringen utlovade till LO och\r\nsom samarbetet med Vänsterpartiet under hösten\r\ngjorde det nödvändigt att fullfölja.\r\nVisst måste alla vara med och hjälpa till och spara\r\noss ur krisen. Men man får inte bita sig själv i svan-\r\nsen. Skattehöjningar och återställare som avskräcker\r\nfrån att skapa nya jobb tar oss inte ur arbetslösheten.\r\nArbetslösheten är den främsta orsaken till vårt allt-\r\njämt alldeles för höga budgetunderskott.\r\nInget kan vara viktigare i ekonomisk politik i da-\r\ngens Sverige än att stimulera fram nya jobb - många\r\nnya jobb.\r\nFru talman! En politik som skapar förutsättningar\r\nför att människor skall våga och vilja skapa företag\r\noch jobb är således enda vägen ur den svacka som\r\nSverige har hamnat i. Nu talar alla om värdet av nya\r\njobb och nya företag. Men under den gångna valrörel-\r\nsen talades det fortfarande om att gynna företag men\r\ninte kapitalägare, som man föredrar att kalla företa-\r\ngarna.\r\nDet skorrar illa i öronen på de många egna företa-\r\ngare som står på huvudet i maskinerna hela dagarna\r\noch i bokföringen på kvällar och helger. Att tjäna\r\nmiljoner på tips, bingo och lotto i Sverige är rättvist,\r\nför då avgör slumpen. Att tjäna pengar på att skapa\r\noch satsa sin kraft och sin tid i nya företag och nya\r\nprodukter är fortfarande orättvist. I bygder med ringa\r\nföretagartradition är den inställningen inget som di-\r\nrekt uppmuntrar till det vanskliga steget att starta eget\r\noch nytt.\r\nFru talman! Den enighet som betänkandet uppvi-\r\nsar beror i hög grad på att regionalpolitiken befinner\r\nsig i ett förändringsskede. Inte minst de nya stödfor-\r\nmer som EU-anslutningen har medfört gör att mycket\r\nom framtiden är oklart. Enigheten är därför stor om\r\nbehovet av en översyn av regionalpolitiken, dess\r\ngrundvalar och stödformer.\r\nUtskottsmajoriteten utvidgar översynsuppdraget\r\nutöver det som regeringen redan har aviserat. Det rör\r\nsig faktiskt närmast om en totalöversyn. Trots detta\r\nhar utskottet avvisat vårt förslag om en parlamentarisk\r\nutredning av regionalpolitiken. Man nöjer sig med att\r\nkonstatera att \"Om det efter hand visar sig att utred-\r\nningsfrågorna får en allt större räckvidd anser utskot-\r\ntet att organisationen av översynsarbetet bör vidgas. I\r\nett sådant skede kan även en parlamentarisk utredning\r\naktualiseras.\"\r\nHur mycket mera omfattande den aktualiserade\r\növersynen skulle kunna bli än vad utskottet redan har\r\nskisserat är oklart. Här förefaller det mest vara fråga\r\nom att inte skriva ansvarigt statsråd på näsan.\r\nJag tror emellertid att de flesta i detta samman-\r\nhang kan vara överens om att erfarenheterna från\r\nhanteringen av det regionalpolitiska översynsarbetet\r\nunder den förra mandatperioden och särskilt dess\r\nparlamentariska förankring inte direkt uppmuntrar till\r\nefterföljd.\r\nFru talman! Ett område som det blir ofrånkomligt\r\natt se över är den regionala stödområdesindelningen.\r\nFörutom med de permanenta stödområdena arbetar\r\nman inom regionalpolitiken sedan många år tillbaka\r\nmed tillfälliga stödområden. Ursprungligen tillkom de\r\nför att ge tillfälligt stöd till kommuner och bygder\r\nsom i en tillfällig konjunktursvacka hamnat i svårighe-\r\nter. Avsikten var naturligtvis att de snart skulle kunna\r\nklara sig utan regionalpolitiskt stöd.\r\nEfter hand som det visade sig att många av de här\r\nkommunerna inte bara har befunnit sig i en tillfällig\r\nutan i en mera långvarig strukturförändring, har inpla-\r\nceringen i tillfälliga stödområden blivit alltmer per-\r\nmanent.\r\nDet ligger givetvis inget egenvärde i att tillhöra ett\r\nstödområde. Dessutom förlorar stödområdena sitt\r\nvärde om alltför många kommuner inbegrips. Regio-\r\nnalpolitiken måste sikta på att stödja de mest utsatta\r\nregionerna och kommunerna. Men i många fall saknas\r\ni dag varje annan anledning till att vissa kommuner är\r\ninplacerade i permanenta stödområden och andra i\r\ntillfälliga stödområden än tidpunkten för beslutet. I\r\nrädsla för att helt öppna för en förändring av de per-\r\nmanenta stödområdena har alltfler kommuner rutin-\r\nmässigt placerats i tillfälliga stödområden. Villkoren\r\när desamma för permanenta och tillfälliga stödområ-\r\nden, men långsiktigheten i spelreglerna skiljer natur-\r\nligtvis rejält. Det kan vara mycket avgörande för\r\nberörda kommuner.\r\nFru talman! I förra årets regionalpolitiska debatt\r\nvisade jag på hur en kommun i mitt hemlän, Ovan-\r\nåkers kommun i Voxnandalen, i alla avseenden har\r\nkvalificerat sig för en inplacering i permanent stö-\r\ndområde. Dess strukturproblem är av långvarig karak-\r\ntär. Den praxis som har utvecklats i avsaknad av om-\r\nprövning av indelningsgrunderna är naturligtvis\r\nohållbar i längden. Det vore en brådskande uppgift\r\nför en parlamentarisk utredning att titta närmare på\r\nindelningsfrågorna.\r\nTill detta kommer naturligtvis också de nya stöd-\r\nformer och den målområdesindelning som EU:s regi-\r\nonalpolitiska stöd innebär. Olika stödområdesindel-\r\nningar lappar över varandra i ett alltmer oöverskådligt\r\nnät över stora delar av vårt land. Liksom i ett skatte-\r\nsystem når man till slut en punkt där nya lappar inte\r\nförenklar utan förvirrar och man måste börja om från\r\nbörjan.\r\nFru talman! I den regionalpolitiska debatten den 1\r\njuni förra året uttryckte jag min stora glädje över att\r\nett enigt arbetsmarknadsutskott, efter förslag i motio-\r\nner från mig och andra ledamöter på Gävleborgsbän-\r\nken, föreslog att Norrlandsfondens  verksamhetsom-\r\nråde skulle utsträckas till att omfatta också Gävle-\r\nborgs län.\r\nGävleborg - som i alla avseenden är ett utpräglat\r\nNorrlandslän, med den näst högsta arbetslösheten\r\nefter Norrbotten under hela den gångna lågkonjunktu-\r\nren - skulle nu behandlas som just ett Norrlandslän.\r\nNär vi under det gångna året befann oss på väg\r\nupp, in i en högkonjunktur, skulle Norrlandsfondens\r\nspeciella stödmöjligheter kunna spela en strategiskt\r\nviktig roll genom att stödja nya produkter och idéer\r\npå ett tidigt stadium av utvecklingen. I början av en\r\nkonjunkturuppgång skulle det stödet komma synnerli-\r\ngen lämpligt.\r\nSom framgick av en debatt här i kammaren med\r\narbetsmarknadsministern för ett par veckor sedan, är\r\nförvåningen och upprördheten stor i Gävleborg över\r\natt Norrlandsfonden ännu inte kommit till användning\r\nför vårt län.\r\nMinistern hänvisade till att frågan hade fastnat i\r\nBryssel. Samma svar fick en kollega till mig på Gäv-\r\nleborgsbänken för snart ett halvår sedan.\r\nI den folkomröstningskampanj för svenskt EU-\r\nmedlemskap som vi bedrev i höstas talades det ofta\r\nom huruvida EU skulle innebära guld och gröna sko-\r\ngar. Jag och andra förespråkare hävdade att inget\r\nkommer av sig självt, inte ens med ett medlemskap.\r\nMen medlemskapet ger möjlighet att vara med och\r\nargumentera och påverka. Det förutsätter dock att\r\nman på plats aktivt och energiskt driver sina krav.\r\nDet blir allt svårare att tro att så har varit fallet\r\nnär det gäller frågan om utvidgning av Norrlandsfon-\r\ndens verksamhetsområde.\r\nNär var statsrådet Sundström senast i Bryssel för\r\natt driva fram en lösning på frågan om Norrlandsfon-\r\nden?\r\nFru talman! Jag yrkar bifall till reservation 15 i\r\nbetänkandet och i övrigt till utskottets hemställan.</pre><pre>Anf.  3  HANS ANDERSSON (v)\r\nFru talman! Den regionala dimensionen i politiken\r\nhåller på att bli en sprängfråga i landet. Det handlar\r\nom solidaritet mellan människor i olika regioner, det\r\nhandlar om rättviseaspekten, det handlar om utveck-\r\nlingskraft i olika regioner och om att tillgång till väl-\r\nfärd skall vara lika för alla människor i vårt land.\r\nMotsättningar har uppstått i Sverige; man skall\r\ninte underlåta att säga det.\r\nJag tycker att det klart visades i omröstningen om\r\nEU-medlemskap, där några i storstadsområden och i\r\nlän med universitet och utvecklingspotential kände\r\noptimism och ville komma med i marknadsströmmar-\r\nna inom den europeiska unionen, medan människor i\r\nregionalpolitiska stödområden, i glesbygd, kände\r\nfrämlingskap inför den nya tidens drivkrafter.\r\nPå samma sätt finns motsättningar när det gäller\r\nkommunal skatteutjämning och fördelning av statsbi-\r\ndrag.\r\nDet är väldigt farligt om denna klyfta får växa i\r\nvårt land. Då får vi motsatsen till ett solidariskt sam-\r\nhälle. Vi skall bekämpa ett kluvet Sverige. Vi skall\r\nbekämpa konflikter som kraftigt kan skada Sveriges\r\nutveckling.\r\nDenna negativa sida framkommer tydligt om man\r\nläser utvecklingsplanerna för mål-6-området, Norr-\r\nlands inland, och för mål-2-området, Bergslagen. Där\r\nbeskrivs utflyttning, befolkningsminskning, ogynnsam\r\nåldersstruktur, låg utbildningsnivå, högt ohälsotal,\r\nhög arbetslöshet och nästan alltid svårigheter för\r\nkvinnor och ungdomar, som ju - höll jag på att säga -\r\när de viktigaste grupperna för välbefinnande, utveck-\r\nling och framtidstro.\r\nLångtidsutredningens betänkande har en bilaga\r\nfrån NUTEK, i vilken man har utvecklat tidigare\r\nrapporter och analyser. Jag vill peka på några partier i\r\ndenna, där man analyserar statsbudgetens utgiftssida\r\nfördelad på vad man kallar olika samhällen och sam-\r\nhällsintressen.\r\nÅ ena sidan har man akuta, kortsiktiga utgifter,\r\nsom man kallar för reaktionssamhället. Den budgete-\r\nrade regionalpolitiken står för 4 % av dessa insatser,\r\nsom är små och kortsiktiga, t.ex. arbetslöshetsbe-\r\nkämpning och transfereringar för att hålla människor\r\nförsörjda medan de har stora problem.\r\nHär finns också det som kallas den sekundära re-\r\ngionalpolitiken. Det är servicesamhället, kompetens-\r\nsamhället, utbildning och forskning. Koncentrationen\r\nav kompetenssamhället till universitetsorter och stor-\r\nstäder är markant.\r\nDetta är den ena typen av analys, och jag tycker\r\natt man bör ta den på stort allvar.\r\nÅ andra sidan har vi en annan analys som sam-\r\nmanfattas på följande sätt: Det finns en stor regional\r\nskillnad i nettot mellan skatter och transfereringar per\r\ncapita. Spannet går från den region där invånarna\r\nbetalar in i genomsnitt 11 000 kr mer i skatt än de får\r\ni transfereringar, till den region där transferingarna är\r\n14 000 kr än skatterna.\r\nDet handlar alltså om vilken inkomstkraft man har\r\ni form av egeninkomster och vilken levnadsstandard\r\nman kan ha beroende på de utjämnande system som vi\r\nhar. Det kan gälla a-kassa, förtidspension eller trans-\r\nfereringar i den kommunala sektorn.\r\nJag tycker att man bör uppmärksamma att Sverige,\r\ni jämförelse med t.ex. Europa, har de minsta skillna-\r\nderna mellan olika regioner. Det beror inte på den\r\nlilla regionalpolitiken om en eller annan miljard, utan\r\ndet beror på det välfärdssamhälle som arbetarrörelsen\r\nhar bidragit till att successivt bygga upp.\r\nDet handlar om den kommunala välfärden, sjuk-\r\nvården, den generella utbildningsstandard som har\r\nupprätthållits i vårt land.\r\nDet finns mycket som jag är kritisk mot när det\r\ngäller regionalpolitiken, men Sverige har kommit\r\nlångt när det gäller den övergripande politiken för att\r\nutjämna skillnader, fördela välfärden och ge männi-\r\nskor lika chanser.\r\nMen enligt prognosen i Långtidsutredningens bil.\r\n5 har de fortsatta förändringarna av omfördelningen\r\nav resurser mellan individer och organisationer nu, i\r\nhögre grad än tidigare, gynnat de starkare regionerna.\r\nDet står att det är viktigt att konstatera att särskilt\r\nsnabba och omfattande förändringar kommer att få\r\ndirekt avgörande effekter på en regions utvecklings-\r\nmöjligheter.\r\nMan talar alltså om socialförsäkringssystemet, om\r\na-kassesystemet, herr arbetsmarknadsminister, om\r\nskatteutjämningsförslag och om skattereformen som\r\ngenomfördes i början av 90-talet.\r\nDenna typ av generella, makroekonomiska och\r\nsystemförändrande åtgärder som riksdagen beslutar\r\nom har kraftiga regionala effekter. Slutsatsen är att de\r\nhar negativa effekter för just de områden som vi vill\r\nstödja med regionalpolitiken och som vi utpekar som\r\nstödområden.\r\nJag kommer alltså in på frågan om den stora poli-\r\ntiken och den lilla. Jag vill understryka att syftet med\r\nVänsterpartiets rättvisepolitik när det gäller skatter,\r\ntransfereringar, högskolesatsningar, energipolitik,\r\nkommunikationspolitik osv. till stor del är att upprätta\r\nlikställighet och rättvisa - inte minst regionalt.\r\nDen alltmer marknadsstyrda utvecklingen, vilken\r\nförstärks av EU-medlemskapet, innebär faktiskt för-\r\nsämrade möjligheter för särskilt utsatta områden och\r\nför grupper med svårigheter.\r\nMan brukar diskutera den stora och den lilla regi-\r\nonalpolitiken, och det görs också i betänkandet. Jag\r\ntror att vår syn, som vi har framhållit gång efter annan\r\ni våra motioner och nu senast i motion 38, har fått ett\r\nvisst genomslag. Det finns många skrivningar i betän-\r\nkandet där det sägs att vi måste se till de regionala\r\nkonsekvenserna av hela politiken och gå igenom den\r\nregionala fördelningen, inte bara med hänsyn till den\r\nlilla politiken.\r\nDet handlar om bolagiseringar, om avregleringar\r\ninom staten, om skattefrågor, om kommunernas eko-\r\nnomi osv.\r\nVi har i vårt särskilda yttrande vad gäller mål och\r\ninriktning pekat på att man skulle ha gått längre, varit\r\ntydligare och inte bara efterlyst utredningar av kon-\r\nsekvensfrågorna. Man borde också ha påtalat det\r\nfaktum att det redan finns ett flertal väldokumenterade\r\nutredningar.\r\nVi måste göra någonting åt alla de beslut som är\r\nnegativa ur regionalpolitisk synvinkel.\r\nEn liten detalj. I kompletteringspropositionen,\r\nsom vi skall besluta om i övermorgon, drar man in\r\nutbildningsexperterna på länsstyrelsen. De spelar\r\nsäkert ingen större roll i expansiva län. Men i mitt län,\r\nKopparbergs län, och i glesbygdslän är utbildnings-\r\nexperten en samordnare av just kompetensutveckling,\r\nbåde i förhållande till EU:s strukturfonder, mellan\r\nkommunernas gymnasiesatsningar och när det gäller\r\nsamarbete mellan högskolor och det lokala näringsli-\r\nvet. Det är alltså en direkt nackdel för det regional-\r\npolitiska utvecklingsarbetet när man gör en sådan\r\ngenerell besparing.\r\nEller ta besparingen inom SLU, som inom SLU:s\r\nkonservativa värld ledde till att resurserna koncentre-\r\nras till Uppsala- och Lundområdena och avvecklas\r\nnär det gäller Garpenberg, där det var viktigt för där\r\nfanns skogsindustri och skog. Forskning och utbild-\r\nning som sysselsätter många och ger kompetens och\r\nutvecklingskraft i södra Dalarna försvinner.\r\nDet vimlar med beslut inom SJ och på andra håll\r\nsom leder till regionalpolitiskt mycket negativa kon-\r\nsekvenser, alldeles oberoende av att riksdagen uttalar\r\nsina regionalpolitiska mål.\r\nRegionalpolitiska konsekvensanalyser och be-\r\ndömningar av politiska beslut av regering, riksdag och\r\nstatliga myndigheter är ett måste. Det måste lyftas\r\nfram på dagordningen.\r\nNär det gäller den lilla regionalpolitiken har vi ti-\r\ndigare fokuserat på begrepp som underifrånperspek-\r\ntiv, lokal och regional demokrati, kvinnor i centrum\r\nför utvecklingsarbetet, lokal mobilisering, kompe-\r\ntensutveckling och aktivitet i stället för passivt bi-\r\ndragsberoende. Vi har fått ett slags bidragsknarkande\r\nav passiva åtgärder där det inte krävs motprestationer.\r\nJag tycker att nedsatta socialavgifter som en generell\r\nåtgärd är en mycket dålig åtgärd i det här samman-\r\nhanget.\r\nDet gäller också att förstärka den regionala identi-\r\nteten ur kulturell synpunkt.\r\nMycket av vad vi har fört fram tror jag det finns\r\nen stark förståelse för. Jag tycker betänkandet utandas\r\natt den nya regionalpolitik som skall komma måste\r\nbaseras bl.a. på just de ledstjärnor vi har fört fram.\r\nVi är förvånansvärt överens med moderaterna när\r\ndet gäller vikten av att företagsstödet utvecklas till\r\naktiva, utvecklingsinriktade kompetenshöjande åtgär-\r\nder och inte till företagsstöd, individuellt eller\r\nbranschvis, eller i ett visst geografiskt område. För-\r\nändringen får man göra på sikt och varsamt eftersom\r\nflera investeringsbeslut nu blir grundade på sådana\r\nhär subventioner. Men det är en dålig regional politik\r\nsom jag tror snarast skadar på sikt. Den konserverar\r\ngamla strukturer och leder inte till förnyelsekraft.\r\nFlera har sagt här att regionalpolitiken är i\r\nstöpsleven och kommer att göras om. Det är mycket\r\nsom talar för det: informationstekniken, regionernas\r\nnya avgränsningar, landstingens nya roll som region-\r\nberedningen föreslagit. Men framför allt är det struk-\r\nturfonderna från EU som har lett till ett brett pro-\r\ngramarbete som grundas på just gemensamma regio-\r\nnala program, underifrånperspektiv och inriktning på\r\nkompetens och utvecklingskraft snarare än på passivt\r\nbidragstagande. Det kan stärka de krav på självtillit\r\nsom vi har fört fram många gånger.\r\nFörra året förde vi som största och viktigaste fråga\r\nfram det här med regionala fonder, där riskkapital\r\nskulle finnas. Vi har avstått från det nu i väntan på\r\nvad som skall ske efter de regionala program som för\r\ntillfället är under bedömning i Bryssel. Vi tror att med\r\nden typen av program kan vi sedan nationellt förstär-\r\nka de strukturer som uppkommit och det samarbete\r\nsom finns för att gynna regional utveckling genom att\r\nfå fram riskvilligt kapital. Det är ungefär som vi\r\ntänkte när det gällde Norrlandsfonden.\r\nVi brukar säga, Lennart Rohdin, att det som gäller\r\nEU inte är så roligt. EU är en stor byråkrati. Det är\r\nmycket beklämmande att beslutanderätten över vad vi\r\nfår och inte får göra för regionalpolitisk utveckling\r\navgörs av byråkrater i Bryssel. Det är ett av våra skäl\r\nför att vara mycket negativa till den faktorn.\r\nKvinnorna vill jag fortfarande lyfta fram, inte\r\nminst när det gäller kompetensområdet. Jag är mycket\r\nkritisk till - jag har sagt det tidigare när det gäller\r\narbetsmarknadspolitik - att det saknas ett brett kom-\r\npetensutvecklingsprogram för kvinnor. I glesbygden\r\noch i den offentliga sektorn, där regeringen nu så\r\nstarkt skär ned, där krävs en jätteinsats av utbildnding\r\noch kompetensutveckling för att ge chanser till ny\r\nsysselsättning.\r\nJag är också mycket kritisk emot att se att före-\r\ntagsstöden år efter år misslyckas med att uppnå de\r\nkvoter som är uppsatta för att kvinnorna skall få en\r\nrimlig andel. Det gällde också det företagsstöd som\r\narbetsmarknadspolitiken lade ut förra året och som nu\r\nmajoriteten tänker upprepa i form av satsning med\r\n400 miljoner kronor för regional tillväxt.\r\nJag tycker som Lennart Rohdin att vi kunde ha\r\nvarit ännu tydligare om en parlamentarisk utredning.\r\nJag tycker det är av yttersta vikt att vi inte gör som vi\r\ngjorde sist med en dålig referensgrupp i förhållande\r\ntill en departementsutredning. Det händer så mycket\r\npå detta område, så nu måste vi ha en rejäl utredning\r\nav det regionalpolitiska arbetet för fortsättningen.\r\nLåt mig bara peka på några enskilda frågor. Små-\r\nföretagarstödet, som tas från arbetsmarknadspolitiken,\r\ntycker jag är helt orimligt. Det skulle ha tagits från\r\nanslagen C2 och C4, länsanslag och nedsättning av\r\nsociala avgifter, alternativt som en del i den småföre-\r\ntagarsatsning som ligger i flera av EU:s struktur-\r\nfondsprogram\r\nVattenkraften har vi återigen tagit upp. Vi får väl\r\nse vad Centerpartiet tänker göra den här gången -\r\nman har lagt fram ett slappt särskilt yttrande.\r\nDet är en del i idén att lokala resurser får utnyttjas\r\nför utvecklingsarbete. Inte minst just de regioner med\r\nriktigt stora problem av den typ jag pekat på tidigare\r\nhar stora resurser i form av vattenkraft och producerar\r\nenergi av yttersta betydelse för svenskt näringsliv och\r\nsvenskt samhälle och leder till stora samhällsvinster\r\noch företagsvinster. Vi anser att ett system för återfö-\r\nrande av en del av dessa vinster för regional utveck-\r\nling till de vattenrpoducerande länen skall införas.\r\nLänsparlament borde vi uttala oss kraftfullare för.\r\nRegionberedningen har sagt att landstingen eller mot-\r\nsvarande organ bör få ett ökat ansvar för regional\r\nutveckling, för att man skall få en folklig förankring\r\nför de politiska beslut som fattas. I dag är det ju läns-\r\nstyrelserna som står för mycket. Jag anser att vi borde\r\nta ett steg vidare, och vi har reserverat oss för detta.\r\nFör att spara kammarens tid skall jag dock mycket\r\nlojalt, fru talman, nöja mig med att yrka bifall till\r\nreservation 9 som avser återföring av vatten-\r\nkraftsvinstmedel och reservation 22 som avser finan-\r\nsieringen av de småföretagssatsningar som proposi-\r\ntionen och betänkandet för fram.</pre><pre>Anf.  4  LENNART ROHDIN (fp) replik\r\nFru talman! Hans Andersson sade att problemet\r\nmed Norrlandsfonden visar problemet med att vara\r\nmedlem i EU, så fungerar en tung byråkrati.\r\nDet är förvisso en tung byråkrati i Bryssel. Men\r\nregionalpolitiken, de stödformer vi har och även\r\nNorrlandsfonden, har inte blivit ett fall för EU-\r\nmaskineriet som en följd av EU-medlemskapet. Det\r\nfanns ju redan under tidigare EES-regim, som även\r\nVänsterpartiet efter vad jag förstår numera är före-\r\nspråkare för. Även innan vi var medlemmar i EU hade\r\nEU synpunkter på politik som kunde vara konkur-\r\nrenshämmande på olika sätt. Detta hade följdverk-\r\nningar även för svensk del.\r\nDet viktiga med medlemskapet är att det ger oss\r\nmöjligheter att påverka i Bryssel vad som sker inom\r\nEU. Då måste man just vara i Bryssel och påverka.\r\nJag tycker det är litet beklämmande att i den rege-\r\nring som vi fick efter valet och som jag uppfattade att\r\nHans Andersson och hans parti understödde, är det\r\nbara den mest utpräglade EU-motståndaren som har\r\nfört en sådan aktiv påverkanspolitik i Bryssel som jag\r\ntror att de flesta av oss som förespråkade ett EU-\r\nmedlemskap hade förväntat sig av varje minister i en\r\nsvensk regering när Sverige blivit medlem i EU.</pre><pre>Anf.  5  HANS ANDERSSON (v) replik\r\nFru talman! Det förhållandet att man är EU-\r\nmotståndare behöver inte hindra att man är mycket\r\naktiv när det gäller att påverka EU och ibland också\r\nanvända EU, vilket vi har gjort vid ett flertal tillfällen\r\ngenom överklaganden som har lett till ny lagstiftning\r\nnär det gäller konkurser, lönegarantier och ett flertal\r\nandra ämnesområden. Man skall ta till vara goda\r\nidéer.\r\nDet som vi har pekat på och som också är angivet\r\ni vår reservation nr 2 är att EU släpper marknadskraf-\r\nterna fria.  Marknadslösningarna gynnar koncentra-\r\ntion, och det är därför som EU har infört en kompen-\r\nserande regionalpolitik. Vi har redan haft en sådan i\r\nSverige.\r\nÅ andra sidan ger denna kompenserande regional-\r\npolitik ett ringa återflöde från de 20 miljarder kronor\r\nsom belastar vår statsbudget, vilket i sin tur är ett\r\nmotiv för att av statsfinansiella skäl, som regeringen\r\nnu gör, dra ned på socialförsäkringssystem, på trans-\r\nfereringar och på kommunernas ekonomi, något som\r\njag menar slår utomordentligt hårt just mot de regio-\r\nnalpolitiskt utsatta områdena. Det är den uppfattning\r\nsom vi har. Vi anser också att det förekommer en\r\nförfärande mängd byråkrati i samband med till-\r\nståndsgivning till högst rimliga åtgärder av regional-\r\npolitisk karaktär, t.ex. godkännande av att Gävleborg\r\ningår i Norrlandsfonden.</pre><pre>Anf.  6  LENNART ROHDIN (fp) replik\r\nFru talman! Jag förstår fuller väl att Hans Anders-\r\nson föredrog att tala mer generellt om EU och inte om\r\ndet som han tog upp i sitt anförande, nämligen frågan\r\nom Norrlandsfonden och Gävleborgs län. Men det är\r\nfortfarande så, Hans Andersson, att det är genom att\r\nvara med som vi kan påverka, hur kritiska vi än är till\r\nmycket inom EU, inom EU:s medlemsstater och i\r\nsamarbetet dem emellan. Vi har från Folkpartiets sida\r\nframfört och framför fortfarande sådan kritik.\r\nHans Andersson säger att samarbetet inom EU\r\nsläpper loss marknadskrafterna. Men om man ställer\r\nsig vid sidan om utvecklingen och inte är med i det\r\nsamarbete som äger rum mellan EU:s medlemsstater,\r\när risken mycket större för att man som t.ex. i\r\nSchweiz är tvungen att hämningslöst släppa loss\r\nmarknadskrafterna, för att inte komma alldeles på\r\nefterkälken. Samarbetet inom EU ger en möjlighet att\r\npåverka, att dra åt samma håll och att vara med i\r\nsamma utveckling.\r\nHur kritisk man än är mot väldigt mycket inom\r\nEU - och det kan vi inom Folkpartiet vara, precis som\r\nman är inom Vänsterpartiet - tror jag att Vänsterpar-\r\ntiet mycket snart kommer att upptäcka, eller kanske\r\nredan har upptäckt, vilka mycket större möjligheter\r\nman har att påverka genom att vara med i EU och inte\r\nstå utanför.</pre><pre>Anf.  7  HANS ANDERSSON (v) replik\r\nFru talman! Jag skall avstå från att ge mig in i en\r\nallmän EU-debatt, även om det i och för sig vore\r\nfrestande. Låt mig i stället återgå till frågan.\r\nJo, jag tycker att det är beklämmande att man inte\r\nkan lösa frågan om inlemmande av Gävleborg i\r\nNorrlandsfonden. Det kan inte finnas några för Euro-\r\npa principiellt viktiga skäl för att inte ta ett positivt\r\nbeslut om detta och att göra det snabbt.\r\nDet gick någorlunda väl när det gällde transport-\r\nstödet, nedsättning av socialavgifter osv., men jag\r\ntycker att det krävs för mycket av byråkrati och\r\ntjänstemannabeslut för avgöranden som Sveriges\r\nriksdag anser att man skulle kunna ta.\r\nJag tror att det är värre när det gäller de begräns-\r\nningar som införts i och med antagandet av mål 6-\r\nområdet, som bygger på gleshet. Mål 6 kan inte\r\nkombineras med ett flertal andra åtgärder. Jag är\r\nfortfarande mycket osäker om vilket det samlade\r\nutfallet kommer att bli för det som vi har kallat det\r\nregionalpolitiska stödområdet och som till mycket\r\nstor del överensstämmer med EU:s mål 6-område.\r\nDetta har att göra med administrativa bökigheter,\r\nsom jag tycker att det är nästan förnedrande att Sveri-\r\nges riksdag skall behöva lyda under.</pre><pre>Anf.  8  BERTIL BORGLUND (mp)\r\nFru talman! Under en lång följd av år har glesbyg-\r\nden blivit allt glesare medan storstadsregionerna har\r\nblivit tätare. Denna urbanisering är ogynnsam för\r\nSverige och bör därför brytas snarast möjligt.\r\nLandet är inte betjänt av att befolkningen lämnar\r\nglesbygderna och formligen klumpar ihop sig i stor-\r\nstadsregionerna. Det får till följd att det blir svårt att\r\nupprätthålla samhällsservicen i glesbygderna. Jag\r\ntänker på sådana saker som skolor, sjukhus, kommu-\r\nnikationer m.m. Även handeln får svårt att överleva.\r\nNationen är heller inte betjänt av att storstadsom-\r\nrådena blir större. Där uppstår också problem, fast av\r\nandra slag. Anonymitet råder, drogmissbruk ökar, allt\r\nfler ungdomar har svårt att finna sig till rätta i stor-\r\nstadsmiljön och kriminalitet breder ut sig. Trafiken\r\nkännetecknas av trängsel och köer med stora mil-\r\njöproblem som följd.\r\nEn fortsatt urbanisering förstärker denna bild. Jag\r\ntror att vi är tämligen överens om att denna för natio-\r\nnen och människorna negativa utveckling måste bry-\r\ntas.\r\nFrågan är hur många miljarder kronor som skall\r\nsatsas på regionalpolitik. Regeringen föreslår att vi\r\nför nästa budgetår skall satsa 4,2 miljarder kronor.\r\nDet är en ganska liten summa. Har vi råd att satsa\r\nmer? Det gäller ju också att få ner budgetunderskottet.\r\nDet kan vara frestande att pruta på denna budgetpost.\r\nFör att man skall kunna göra en bra bedömning av\r\nhur mycket pengar som det kan vara lönsamt att satsa\r\npå regionalpolitiska insatser borde en konsekvensana-\r\nlys göras som visar vilka samhällsekonomiska kost-\r\nnader som uppstår, när samhällen och kommuner på\r\ngrund av utflyttning får för litet befolkningsunderlag.\r\nSlutstadiet, dvs. när bygder avfolkas helt och hål-\r\nlet och blir ödebygd, är en tragedi för både männi-\r\nskorna och nationen. Vem har inte hört slagordet\r\n\"Hela Sverige skall leva\"? Under tiden som vi har\r\nhört det har den ena bygden efter den andra slagits ut\r\noch avfolkats. Nu gäller det att rädda de befolkade\r\nglesbygder som återstår. Därför vill Miljöpartiet öka\r\nsatsningen på regionalpolitiken med 1 ½ miljard kro-\r\nnor för nästa budgetår. Det bästa sättet att göra det är\r\natt stödja de företagare som finns kvar och som är i\r\nbehov av stöd för att kunna fortsätta. Dessutom bör\r\nnyföretagande stödjas.\r\nUnder en lång följd av år har de regionalpolitiska\r\ninsatserna kommit männen till del i mycket större\r\nutsträckning än kvinnorna. Det är hög tid att ta till\r\nvara kvinnokraften bättre än i dag, så att inte kvinno-\r\nunderskottet i glesbygden blir ännu större.\r\nFöretagsamhet för kvinnlig arbetskraft bör priori-\r\nteras. Mycket talar för att kvinnor kan leda utveck-\r\nlingen mot starkare och stabilare näringslivsutveck-\r\nling i glesbygden de närmaste decennierna.\r\nMiljöpartiet vill inrätta ett särskilt bidrag till\r\nkommuner i stödområdet för att utveckla ett uthålligt\r\nnäringsliv. Detta näringslivsbidrag skall uppgå till 1\r\nmiljard kronor för nästa budgetår. Pengarna skall\r\nfrämst användas till kompetensuppbyggnad i det loka-\r\nla näringslivets småföretag. Dessutom skall en sär-\r\nskild satsning göras på kvinnligt nyföretagande.\r\nMed anledning av detta yrkar jag bifall till min re-\r\nservation nr 8.\r\nTeknikens landvinningar inom informationstekno-\r\nlogin öppnar nya och stora möjligheter att jobba på\r\ndistans. Datorteknik och teleteknik gör det fullt möj-\r\nligt att sköta kvalificerat arbete hundratals mil från sin\r\narbetsgivare. Det är därför inte längre  nödvändigt att\r\narbetskraften flyttar till arbetsgivaren eller företaget.\r\nMånga jobb inom tjänstesektorn kan med fördel skö-\r\ntas på distans. Men det förutsätter att ett modernt\r\ntelenät är utbyggt. Tyvärr släpar utbyggnaden efter i\r\nglesbygdsområdena.\r\nEn snabb utbyggnad av det moderna telenätet i\r\nglesbygdsområdena är en konkret åtgärd som skulle\r\nkunna ge många jobb åt glesbygdens befolkning. En\r\nsådan satsning skulle vara en mycket bra regionalpo-\r\nlitisk åtgärd. Folk i glesbygd kan få sin utkomst utan\r\natt flytta från sin hembygd. Det är ju precis det som är\r\nmålet med regionalpolitiken. Det är långt ifrån alla\r\nregionalpolitiska åtgärder som har den träffsäkerhe-\r\nten.\r\nMiljöpartiet föreslår därför ett anslag om 500\r\nmiljoner kronor för att i samarbete med teleföretagen\r\nkraftigt påskynda utbyggnaden av ett modernt telenät\r\ni glesbygd över hela landet. Dessutom vill vi införa\r\nenhetstaxa över hela landet på telenätet. Även det är\r\nen konkret åtgärd för att stödja glesbygden.\r\nMed hänvisning till det anförda yrkar jag bifall\r\nockså till min reservation nr 7.</pre><pre>Anf.  9  DAN ERICSSON (kds)\r\nFru talman! Det är roligt att i en debatt där ar-\r\nbetsmarknadsministern deltar kunna konstatera att vi\r\nhar ett stort mått av gemensamma synsätt på politiken.\r\nDet har inte alltid varit fallet i de debatter vi har haft\r\nhittills. I detta fall beror det på att regeringen och\r\nAnders Sundström har ändrat uppfattning, och det är\r\nbra.\r\nDen socialdemokratiska regeringens budgetpro-\r\nposition i januari visade en bristande insikt i betydel-\r\nsen av en aktiv regionalpolitik. Det påtalade vi i krist-\r\ndemokraternas regionalpolitiska motion i januari. Det\r\när positivt att kunna notera att regeringen i dag närmat\r\nsig den kristdemokratiska synen på regionalpolitiken.\r\nI det sammanhanget skall också sägas att det kan bero\r\npå att Centern nu drar in Socialdemokraterna alltmer\r\nmot det politiska mittfältet; en liten ros också till\r\nCentern.\r\nRegeringen gör i sin regionalpolitiska proposition\r\nbedömningen att det regionala utvecklingsarbetet bör\r\nutgå från en långsiktig strategi och syfta till en lång-\r\nsiktig tillväxt inom ramen för en hållbar utveckling.\r\nBland målsättningarna nämns också att människor i\r\nolika delar av landet skall ha likvärdig standard och\r\natt det skall vara möjligt att arbeta och bo i olika delar\r\nav landet. Jag kan inte riktigt förstå det som Patrik\r\nNorinder säger. Jag kan inte se vad det är för negativt\r\nmed denna målsättning. Jag förstår inte heller varför\r\nman från moderat sida därmed fjärmar sig från de\r\nregionalpolitiska mål som vi var överens om i den\r\ntidigare regeringen. Målen ligger fast.\r\nVi kristdemokrater anser att regionalpolitiken inte\r\nkan ses isolerad. Insatser inom flera olika politikom-\r\nråden påverkar den regionala utvecklingen mer än\r\nanslag som finns för regional utveckling över stats-\r\nbudgeten och numera via EU:s strukturfonder. Som\r\nett tydligt exempel kan vi ta neddragningar inom\r\nstatliga myndigheter i typiska glesbygdsområden. Det\r\nslår oerhört hårt mot sysselsättningen. Då är det vikti-\r\ngare att man ser på helheten i politiken, hur det slår\r\nregionalt.\r\nDe direkta anslagen till regionalpolitiken kan trots\r\nallt ha en stor betydelse för den regionala utveckling-\r\nen, om de satsas på rätt ställe och i rätt tid. Utifrån\r\nsubsidiaritetsprincipen är ansvaret för utvecklingen i\r\nförsta hand ett ansvar för regionerna. Ökad kommunal\r\noch regional självstyrelse genom direktvalda regiona-\r\nla fullmäktige skulle stärka kommunernas och regio-\r\nnernas möjligheter att ta detta ansvar. Staten har å sin\r\nsida i första hand ett ansvar för att skapa grundläg-\r\ngande goda förutsättningar för den regionala utveck-\r\nlingen genom att garantera utbildning, infrastruktur\r\noch goda villkor för företag och företagande.\r\nEn framgångsrik ekonomisk politik för hela landet\r\nfår positiva konsekvenser även för den regionala\r\nutvecklingen. Det skapar också utrymme för särskilda\r\nregionalpolitiska satsningar. Sambandet är tydligt.\r\nEn grundförutsättning för en gynnsam ekonomisk\r\nutveckling är att saneringen av de offentliga finanser-\r\nna fullföljs, vilket skapar goda förutsättningar för\r\nvaraktigt lägre räntor. Det är av central betydelse att\r\nfå i gång investeringar och därmed nya jobb i hela\r\nSverige. Det är därför vi kristdemokrater i nationens\r\nintresse har deltagit i diskussionerna kring konver-\r\ngensprogrammet. Det synes nu bli en relativt bred\r\nuppslutning kring det.\r\nMålet för det regionalpolitiska stödet måste vara\r\natt det skall ge en så hög utväxling som möjligt mot\r\nde regionalpolitiska målen. Ett litet stöd som placeras\r\npå rätt ställe i rätt tid kan få stor betydelse för den\r\ntotala utvecklingen. Ett tydligt exempel på det är det\r\nav förra regeringen införda småföretagsstödet, som nu\r\nfår en fortsättning.\r\nVi noterar att regeringen framhåller företagens\r\nbetydelse för Sveriges och regionernas tillväxt och\r\nsysselsättning. Man säger bl.a. i propositionens sam-\r\nmanfattning att bärande tema i propositionen är att\r\nfrämja tillväxt och satsa på småföretagen.\r\nFru talman! Vi kristdemokrater har alltid förordat\r\nen politik som uppmuntrar företag och företagande.\r\nDet är endast genom en sådan politik som nya, lång-\r\nsiktigt uthålliga arbeten kan skapas och välfärden i det\r\nlängre perspektivet värnas och utvecklas. För att de\r\nnya jobben skall komma hela landet till del är det\r\nviktigt att villkoren för ny- och småföretagande är\r\ngynnsamma. Nya arbetstillfällen på landsbygd och\r\nglesbygd måste i huvudsak tillkomma inom småföre-\r\ntagen. Ju fler småföretag desto mindre sårbarhet vid\r\nkonjunkturnedgång och desto bättre förutsättningar att\r\nklara strukturomvandlingar.\r\nKristdemokraterna har i motionen med anledning\r\nav regeringens kompletteringsproposition särskilt\r\nbetonat vikten av att små och medelstora företag får\r\ntillgång till riskvilligt kapital och att de för jobben så\r\nviktiga tjänsteföretagen blir fler, genom exempelvis\r\nmöjligheten till sänkt moms. En moderniserad och\r\nflexibel arbetsrätt är särskilt viktig för de små och\r\nmedelstora företagen, liksom en väl utbyggd in-\r\nfrastruktur som även omfattar telekommunikationer-\r\nna. Modern informationsteknologi skapar helt nya\r\nförutsättningar för att utveckla glesbygdsregioner.\r\nMöjligheten att decentralisera verksamheter och för-\r\nlägga företag i glesbygd förbättras högst avsevärt. Här\r\ngäller det verkligen för oss i Sverige att vara pådri-\r\nvande.\r\nDet är bra att vi nu får till stånd en översyn av de\r\nregionalpolitiska företagsstöden. Den verklighet där\r\nde regionalpolitiska stöden skall fungera är under\r\nstark förändring, och behovet av översyn är stort. Vi\r\nvill betona vikten av att översynen har en bred ansats\r\noch parlamentarisk förankring och att man tar hänsyn\r\ntill hela det regionalpolitiska området och frågor som\r\nkan anknyta till detta. Syftet måste vara att finna de\r\nmest effektiva formerna för god ekonomisk tillväxt\r\noch regional balans, med målsättningen att hela Sve-\r\nrige skall leva. Att hela Sverige skall leva får inte bara\r\nbli en slogan, som sades här tidigare. Det måste bli\r\nverklighet. Det är det regionalpolitiken skall syfta till.\r\nUtifrån subsidiaritetsprincipen menar vi kristde-\r\nmokrater också att det är önskvärt att kommunerna får\r\nett ökat ansvar och inflytande över det regionalpoli-\r\ntiska stödet. Detta måste självklart ske i samarbete\r\nmed länsstyrelserna och Glesbygdsmyndigheten.\r\nRegeringen talar i sin proposition och även i sin\r\nreviderade version av statsbudgeten om kvinnokraften\r\noch betydelsen av att uppmärksamma och stötta kvin-\r\nnor och kvinnligt företagande. Man säger att det är\r\nalldeles för få åtgärder som är riktade till kvinnor och\r\nsom gynnar kvinnors verksamhet. Ändå drar man ned\r\npå det särskilda stödet till främjande av kvinnligt\r\nföretagande.\r\nFör att få till stånd den nödvändiga ökningen av\r\nsysselsättningen är det nödvändigt att den potential\r\nför nyföretagande som finns bland kvinnor tas till\r\nvara. Enligt Föreningsbankens i dagarna publicerade\r\nbarometer över kvinnor som småföretagare ser dessa\r\nmer optimistiskt på den framtida utvecklingen än på\r\nflera år. Fler satsar i dag på export. Dessa positiva\r\ntongångar bör tas till vara och bli inspiration och\r\nexempel för fler kvinnor att våga satsa på sina idéer.\r\nFöretag som drivs av kvinnor är underrepresente-\r\nrade bland de företag som har fått regionalpolitiskt\r\nföretagsstöd. Detta bör nu länsstyrelserna notera och\r\nbevaka extra noggrant, så att man kommer till rätta\r\nmed denna skevhet. För min del skall jag försöka att\r\nbevaka hur man fördelar dessa stöd hemma i Öster-\r\ngötland, så att de verkligen kommer kvinnliga företa-\r\ngare till del.\r\nFru talman! Vi har en reservation som berör på-\r\nverkan av EU:s ambitioner och stöd. Den bygger på\r\nkds-motioner och pekar på att Sverige bör påverka\r\nutformningen av EU:s regionalpolitiska stöd, så att\r\ndess syfte inom EU-länderna blir att ge alla männi-\r\nskor, oavsett var de bor, tillgång till arbete, service\r\noch en god miljö. Vi tar också upp att EU:s sociala\r\nambitioner bör höjas samt att familje- och medborga-\r\nraspekter bör få en framträdande plats i EU. Den\r\nsociala dimensionen bör ge människan och familjen\r\nfrihet att välja så att socialt ansvar och personlig ut-\r\nveckling kan förenas.\r\nVi har inte alltför många reservationer. Vi vill än-\r\ndå, genom att yrka bifall till reservation nr 3, markera\r\nvår uppfattning att vi skall vara pådrivande i EU.\r\nVi har också en gemensam reservation med\r\nVänsterpartiet, reservation 9, om återföring av resur-\r\nser från vattenkraftsproduktion till de producerande\r\nlänen. Detta är en konkret regionalpolitisk insats. Det\r\när ett gammalt krav, men det har i högsta grad aktuali-\r\ntet. Därför yrkar jag också bifall till reservation nr 9.\r\nFru talman! Avslutningsvis kan vi konstatera att\r\nden totala anslagsramen enligt regeringens nuvarande\r\nförslag uppgår till praktiskt taget samma nivå som den\r\nkds förespråkade i samband med budgetpropositio-\r\nnen. Det handlar om en ökning i storleksordningen\r\n700 miljoner-4,2 miljarder. Sveriges inriktning vid\r\nmedlemskapsförhandlingarna med EU var att skapa\r\ngoda möjligheter för återflöde från EU:s strukturfon-\r\nder och genom den s.k. additionalitetsprincipen för-\r\nstärka de regionalpolitiska satsningarna.\r\nAtt regeringen nu till största delen återtar sin i\r\nbudgetpropositionen aviserade sänkning av anslaget\r\när givetvis bra. Medel från EU:s strukturfonder får\r\ninte bli en ursäkt för att minska utrymmet för nationel-\r\nla satsningar på regionalpolitikens område.\r\nRegeringens ändrade förslag till regionalpolitik är\r\nen kraftig omläggning sedan januari i år och, som jag\r\nser det, ett bra svar på kristdemokratiska motionsför-\r\nslag.</pre><pre>Anf.  10  PATRIK NORINDER (m) replik\r\nFru talman! Jag blir något förvånad över att Dan\r\nEricsson försvarar den socialdemokratiska politiken.\r\nJag tror att socialdemokraterna kan klara av det rätt\r\nbra själva.\r\nDet gäller mål och riktlinjer för regionalpolitiken.\r\nVi har tagit upp frågan eftersom regeringen har sagt\r\natt människor i olika delar av landet skall ha en lik-\r\nvärdig standard. Vår regionalpolitik utgår ifrån att\r\nman skall ta vara på de utvecklingsmöjligheter som\r\nfinns i hela landet. Dan Ericsson kan, om han ställer\r\nupp på den formuleringen, kanske förklara hur kds i\r\npraktiskt arbete ser på att hela landet skall ha en lik-\r\nvärdig standard. Storstäder, landsbygd, norr och söder\r\nskall ha samma standard. Hur tänker Dan Ericsson\r\nutforma det i praktisk politik?\r\nVi har satt som mål för vår regionala politik att vi\r\nskall ge förutsättningar för olika regioners och männi-\r\nskors möjlighet till utveckling. Därigenom skall vi\r\nbidra till den nationella tillväxten. Det är den grund\r\nsom vi tycker att regionalpolitiken skall stå på.\r\nDan Ericsson kanske kan förklara hur han i prak-\r\ntisk politik tänker skapa samma standard i hela landet\r\nför alla människor.</pre><pre>Anf.  11  DAN ERICSSON (kds) replik\r\nFru talman! Det var inte på något sätt meningen\r\natt reta upp Patrik Norinder, men jag tillåter mig ändå\r\nen viss förvåning när jag konstaterar att Moderaterna\r\nmäler sig ur när det gäller regionalpolitiken, trots att\r\nman i betänkandet skriver följande mycket tydligt: I\r\nden nu föreliggande propositionen föreslås inte några\r\nnya mål eller åtgärder för landsbygdsutvecklingen. De\r\nåtgärder som formulerades i samband med föregående\r\nårs regionalpolitiska proposition kvarstår därför.\r\nDet var en proposition som vi i fyrpartiregeringen\r\nutformade.\r\nJag undrar vad det är som har förändrats sedan vi\r\nhade en fyrpartiregering, med tanke på att vi nu har en\r\nsocialdemokratisk regering, när det gäller de regio-\r\nnalpolitiska målen. Jag ser det som positivt att rege-\r\nringen har ändrat uppfattning och faktiskt anslutit sig\r\ntill vad de fyra partierna kom överens om tidigare.\r\nFru talman! Det är inte så som Patrik Norinder sä-\r\nger, dvs. att vi skall ha en likformighet. Det står också\r\nmycket tydligt i betänkandet att utskottet inte har\r\nnågon annan mening än motionärerna vad gäller upp-\r\nfattningen att varje region skall ha möjlighet att ut-\r\nvecklas efter sina egna förhållanden och möjligheter.\r\nVi närmar oss ett synsätt där vi försöker ha subsi-\r\ndiaritetsprincipen i grunden. Den lokala initiativkraf-\r\nten är viktig, och det är regionerna som själva skall\r\nbestämma utvecklingen. Staten skall ha en stödjande\r\nfunktion och ge vissa grundläggande förutsättningar.\r\nDet finns ingenting av det som Patrik Norinder\r\ntalar om i de mål och den inriktning som betänkandet\r\nandas.</pre><pre>Anf.  12  PATRIK NORINDER (m) replik\r\nFru talman! Jag fick ingen förklaring på hur Dan\r\nEricsson tänker sig den likvärdiga standard som rege-\r\nringen har skrivit om. Man har de facto skrivit om det\r\ni sin proposition. Hur man tänker göra det i praktisk\r\npolitik kräver en förklaring.\r\nJag antar att Dan Ericsson följde debatten från\r\nbörjan och hörde mitt anförande. Jag sade att vi vill\r\nha en annan typ av regionalpolitik. Vi vill komma\r\nifrån stödberoende och inrikta regionalpolitiken mer\r\npå kunskapsutveckling och kunskapssatsning. Det är\r\nett nytt sätt att se på regionalpolitiken.\r\nJag vet att Hans Andersson stöder den politiken,\r\noch kanske gör Dan Ericsson det också. Att komma\r\nifrån stödberoendet är viktigt i den regionala politi-\r\nken.</pre><pre>Anf.  13  DAN ERICSSON (kds) replik\r\nFru talman! Om Patrik Norinder lyssnade på det\r\njag sade hörde han att vi tycker att det grundläggande\r\när de ekonomiska förutsättningarna i landet och att vi\r\nfår en tillväxt. Det är på den grunden vi kan gå vidare\r\noch verkligen vara aktiva i regionalpolitiken. Jag ser\r\ninte de motsättningar som Patrik Norinder försöker\r\nmåla upp. De finns inte. Jag tror att vi är överens,\r\nockså med Moderaterna, när det gäller inriktningen\r\noch målen.\r\nDet var därför det var så förvånande att Modera-\r\nterna mäler sig ur i detta sammanhang. Jag tycker att\r\ndet är beklagligt. Det visar också att man faktiskt nu\r\nbackar från de ställningstaganden man gjorde under\r\nden tidigare fyrpartiregeringen.</pre><pre>Anf.  14  LENNART ROHDIN (fp) replik\r\nFru talman! Jag hade inte direkt väntat mig ett\r\nreplikskifte med kds, men efter Hans Andersson från\r\nVänsterpartiet uttalade sig även Dan Ericsson för en\r\nbred parlamentarisk förankring av det kommande\r\nregionalpolitiska översynsarbetet. Det uttalandet var\r\ntydligen inte tillräckligt för att ansluta sig till vårt\r\nyrkande om en parlamentarisk utredning. Dan Erics-\r\nson anslöt sig i stället till utskottsmajoritetens svävan-\r\nde och ganska hypotetiska skrivningar.\r\nDet skulle vara intressant att veta vad Dan Erics-\r\nson föreställer sig för form av bred parlamentarisk\r\nförankring. Det kan väl inte vara ytterligare någon\r\nkonsult i regeringskansliet som en följd av att man\r\nansluter sig till regeringens konvergensprogram?</pre><pre>Anf.  15  DAN ERICSSON (kds) replik\r\nFru talman! Vi har hört att konsulter skall vara\r\nbannlysta från regeringens arbete, så några sådana\r\nutgår jag ifrån att man inte kommer att anskaffa.\r\nVad jag har sagt, fru talman, är att jag tycker att\r\ndet är nödvändigt att man, när man ser över de regio-\r\nnalpolitiska målen, gör det i samverkan med de poli-\r\ntiska partierna och att vi gemensamt, precis som i\r\nbetänkandet, kan samla oss kring mål och inriktning\r\noch kring hur vi skall effektivisera och förenkla de\r\nolika stöden.\r\nHur regeringen tänker sig detta får vi se. Med tan-\r\nke på den konstruktiva anda som jag tycker att vi har\r\nhaft i utskottsbehandlingen av just detta betänkande\r\ntror jag att vi kan ha en konstruktiv anda också i fort-\r\nsättningen när det gäller detta område.</pre><pre>Anf.  16  LENNART ROHDIN (fp) replik\r\nFru talman! Jag ser också fram emot att få reda på\r\nvad regeringen har tänkt sig för någonting. Hittills har\r\nman inte redovisat att man har tänkt någonting när det\r\ngäller den parlamentariska förankringen. Det är väl\r\nanledningen till att utskottsmajoriteten skriver så\r\nsvävande och hypotetiskt i sitt betänkande. Man skri-\r\nver att man om det visar sig nödvändigt kan tänka sig\r\natt vidga översynsarbetet. I ett sådant skede kan även\r\nen parlamentarisk utredning aktualiseras.\r\nOm kravet på en parlamentarisk utredning enligt\r\nDan Ericsson inte är konstruktivt tycker jag fortfaran-\r\nde att det skulle vara intressant att veta vilka de andra\r\nalternativen för en bred parlamentarisk förankring av\r\növersynsarbetet, som Dan Ericsson uttalade sig för,\r\när.</pre><pre>Anf.  17  DAN ERICSSON (kds) replik\r\nFru talman! Jag har inte sagt att den typen av ut-\r\nredning inte skulle vara konstruktiv. Men vi från\r\nkristdemokraterna har ibland i debatten beskyllts för\r\natt ha skjutit frågor till utredningar och den typen av\r\narbete. Vi har fått igenom en del sådana förslag också.\r\nEnergikommissionen är ett tydligt exempel.\r\nDet är klart att vi vill undvika att bli beskyllda för\r\natt skjuta allt till utredningar. Vi får se hur regeringen\r\ntänker sig utforma detta.\r\nJag upprepar att jag tycker att man har haft en\r\nkonstruktiv dialog när det gäller detta betänkande. Jag\r\nantar att man har haft det tidigare med Centerpartiet\r\nvid utformandet av propositionen.\r\nJag utgår ifrån att man vill ha en fortsatt sådan\r\nkonstruktiv samverkan. Hur man tänker utforma den\r\nfår vi se. Gör man det inte på något vettigt sätt kan jag\r\nlova Lennart Rohdin att vi säkert kan förenas i ge-\r\nmensamma krav när det gäller hur arbetet skall gå till.</pre><pre>Anf.  18  BERIT ANDNOR (s)\r\nFru talman! I Gäddede längst upp i nordvästra\r\nJämtland finns Gelab. Det är ett litet företag som bl.a.\r\ntillverkar elektroniken, dvs. inredningen, i de port-\r\nkodssystemen vi kan se överallt. I den yttersta av\r\nyttersta glesbygder har vi i dag ett livskraftigt företag\r\nsom ger sysselsättning åt 40 personer. Det är en bety-\r\ndande del av de sysselsatta i Gäddede. Det här har\r\ngjort att många har kunnat bo kvar. Skolan och affä-\r\nren och annan service finns kvar och skapar tillsam-\r\nmans förutsättningar för att bevara ett levande samhäl-\r\nle.\r\nUtan de regionalpolitiska stöden hade Gelab inte\r\nkunnat utvecklas till ett livskraftigt företag. Troligen\r\nhade det därmed inte heller varit möjligt att bevara\r\nsamhällsservicen i övrigt. Samma förhållande gäller\r\nför utvecklingen för företag som Polar-bageriet i\r\nÄlvsbyn, Perma Scand i Ljungaverk, Fyrås trä och\r\nimpregnering i Strömsund, Datasvar i Sveg. och Akt-\r\nsam i Ragunda. Ja, man skulle kunna hålla på att\r\nräkna upp det ena exemplet efter det andra.\r\nDet är dessa exempel som vi kan visa på och som\r\när det som vi kallar den lilla regionalpolitikens inne-\r\nhåll. Den bygger på de övergripande målsättningarna\r\ntillväxt, rättvisa och valfrihet. Det är en politik som\r\ninnebär att vi tar vara på de befintliga resurserna,\r\nbygger vidare på de naturliga förutsättningarna och\r\nstöttar och stödjer viljan att utveckla det lokala sam-\r\nhället. På så sätt tar vi vara på hela landets möjlighe-\r\nter till utveckling och tillväxt.\r\nDet är så vi genom regionalpolitiken kan arbeta\r\nför en jämn fördelning av välfärden, så att människor\r\ni olika delar av vårt land kan ha en likvärdig standard.\r\nDärigenom ges förutsättningar för att kunna välja var\r\nman vill bo och arbeta. En regionalpolitik som utfor-\r\nmas utifrån dessa förutsättningar skapar ett samhälle\r\nmed solidaritet och sammanhållning.\r\nMen regionalpolitik är så mycket mer, som flera\r\ntidigare talare har sagt. Det räcker inte med att Gelab\r\ni Gäddede får regionalpolitiskt stöd för investeringar\r\noch utveckling för att bli ett livskraftigt företag. Det\r\när viktigt men inte avgörande för en positiv utveck-\r\nling. Det gäller också att samhället runt omkring fun-\r\ngerar.\r\nDet handlar om hur kommunikationerna, vägar\r\ntelekommunikationer, fungerar. Hur ser det ut när det\r\ngäller utbildning och forskning? Hur är kommunernas\r\nsituation, energiförsörjningen, barnomsorgen och\r\nposten? Ja, all den infrastruktur som är så nödvändig\r\nför att vårt samhälle och våra företag fungerar. Det är\r\ninte regionalpolitiken och de avsatta medlen för den\r\nsom är avgörande för människors möjligheter att bo\r\noch arbeta i olika delar av landet. Det är den samlade\r\nsektorspolitiken som är avgörande.\r\nDärför måste resurserna och insatserna inom olika\r\nsektorer utformas och samordnas på ett sådant sätt att\r\nde möjliggör en positiv utveckling i hela Sverige. För\r\natt vi skall få en regional balans måste vi ge förut-\r\nsättningar för tillväxt ur ett helhetsperspektiv. Vad\r\nhjälper regionalpolitiska stöd om avregleringar, snäva\r\nlönsamhetsintressen och centrala beslut direkt mot-\r\nverkar den regionala balansen? Därför är det glädjan-\r\nde att det i regeringens proposition så klart står ut-\r\ntryckt att de regionalpolitiska hänsynen skall genom-\r\nsyra regeringens arbete.\r\nDessutom är det av utomordentlig vikt att rege-\r\nringen nu kommer att genomföra en kartläggning och\r\nanalys av de regionalpolitiska konsekvenserna som de\r\nsenaste åren förändringar av den statliga sektorn har\r\nfört med sig. Denna analys skall visa hur verksamhe-\r\nten, servicen och tillgängligheten har påverkats av de\r\nbolagiseringar, privatiseringar, avregleringar och\r\nregionaliseringar som genomförts.\r\nHans Andersson berörde NUTEK:s rapport om\r\nstatsbudgetens regionala fördelning. Den är oroande\r\nur ett regionalpolitiskt perspektiv men kan utgöra ett\r\nvärdefullt underlag i det fortsatta analysarbete som\r\nregeringen nu skall initiera.\r\nFru talman! Men för att skapa livskraftiga regioner\r\ni hela landet räcker det inte med en samordnad sektor-\r\nspolitik och en regionalpolitik som är rätt utformad.\r\nDet krävs något annat också som är lika viktigt och\r\navgörande för en positiv utveckling. Det är männi-\r\nskornas initiativkraft, engagemang och vilja att ta\r\nansvar för sin egen vardag och sin egen bygd. Därför\r\nmåste det viktigaste perspektivet i regionalpolitiken\r\nvara det lokala initiativet och engagemanget.\r\nI Gäddede, Knaften, Byssbon, Huså och i alla and-\r\nra orter i vårt land finns människor som både vill och\r\nkan ta ansvar. Det är ingen överdrift att påstå att vi nu\r\nrunt om i landet ser framväxten av en ny demokratisk\r\nstruktur. En rörelse baserad på enskilda människors,\r\ngruppers och folkrörelsers initiativ. Denna kraft som\r\nbyarörelsen utgör måste tas tillvara. Vi måste stötta\r\nden, uppmuntra den och se till att den utvecklas.\r\nI detta sammanhang måste kvinnornas betydelse\r\nsärskilt betonas. Det har visat sig att de har en avgö-\r\nrande betydelse för utvecklingen i landsbygd och i\r\nglesbygd. Det är många gånger kvinnorna som är\r\nutvecklingskraften lokalt. Därför är det så viktigt att\r\nde kvinnliga eldsjälarna, deras engagemang och insat-\r\nser för en positiv lokal utveckling tas till vara och att\r\nde ges ett utökat utrymme i regionalpolitiken. totalt\r\nsett. Det är orimligt och oacceptabelt med den sneda\r\nfördelningen av de regionalpolitiska insatserna. Här\r\nmåste enligt vår uppfattning en förändring ske, och\r\ndet snabbt.\r\nDet lokala perspektivet, den lokala mobilisering-\r\nen, kräver ett förändrat synsätt. Det krävs också en\r\ntydligare och bättre samverkan mellan olika nivåer i\r\nsamhället. Detta ställer mycket höga krav på alla\r\ninblandade parter. Det krävs lyhördhet, respekt, del-\r\naktighet, samverkan och samordning. Utvecklingspla-\r\nner krävs där fysisk, ekonomisk, lokal och regional\r\nplanering vävs samman så att man effektivt hanterar\r\nsamhällets resurser.\r\nDet kan skapa förutsättningar för en förnyad och\r\nutvecklad samhällsplanering där statens resurser in-\r\ntegreras på ett mer flexibelt sätt och, att betona, i\r\nenlighet med lokala och regionala önskemål. En för-\r\nutsättning för detta är en ökad decentralisering av\r\nresurser, ansvar och befogenheter. En sådan utveck-\r\nling har påbörjats inom en del län men måste fortsätta.\r\nDet är klart att resurserna används bättre om de lokala\r\nbehoven och förutsättningarna får styra.\r\nFru talman! Under årens lopp har de regionalpoli-\r\ntiska stöden blivit många, komplicerade i sin teknik,\r\növerlappande och därmed svåra att överblicka. Till\r\ndetta kommer att den geografiska kartan över stödom-\r\nråden och stödformer är minst sagt varierande. De\r\nstämmer inte överens, och de gör också att det blir\r\nmycket förvirrande. Det finns därför en bred enighet i\r\nutskottet, för att inte säga total enighet, om att de\r\nregionalpolitiska stöden måste koncentreras och för-\r\nenklas, att stöden skall vara flexibla och anpassas\r\nefter de behov och förutsättningar som finns lokalt.\r\nDen djungel som möter den enskilde företagaren skall\r\nrensas och planteras om. Utgångspunkten för stödens\r\nutformning skall vara företagens och regionens behov.\r\nDet är inte stödformen som skall styra stödgivningen.\r\nDet är också en självklarhet att de regionalpolitis-\r\nka åtgärderna ständigt måste anpassas till nya förut-\r\nsättningar. En avgörande förändring som inträtt är\r\nvårt medlemskap i Europeiska unionen. Det återflöde\r\nvi får ger en betydande förstärkning av de regional-\r\npolitiska resurserna. De förutsättningar som struktur-\r\nfonderna ger skapar nya samarbetsmönster, nya stö-\r\ndområden, nya krav på planer, uppföljning och utvär-\r\ndering. Detta kommer naturligtvis också att ställa krav\r\npå utveckling av den nationella regionalpolitiken.\r\nUtskottet anser därför att det är utmärkt att regeringen\r\nnu avser att göra en översyn av de olika stödformerna\r\nför att skapa de mest effektiva formerna för att åtstad-\r\nkomma ekonomisk tillväxt och regional balans.\r\nUtskottet tycker också att den här översynen\r\nmycket väl skulle kunna utvidgas något till att också\r\nomfatta stödområdenas geografi och innehållet i de\r\nolika stödformerna. Om översynen utvidgas och\r\nkommer att ställa krav på stora förändringar av den\r\nnationella regionalpolitiken tycker vi att det är natur-\r\nligt att regeringen tillsätter en parlamentarisk utred-\r\nning.\r\nDet är också bra med den försöksverksamhet som\r\nregeringen föreslår. Vi tycker att den bör komma i\r\ngång så snabbt som möjligt.\r\nMen inte heller regionalpolitiken klarar sig från\r\nbesparingar. De är trots allt av en mindre omfattning\r\noch innebär att den tidigare beslutade höjningen av\r\nsysselsättningsbidragen inte genomförs. Det trans-\r\nportstöd vi har koncentreras till det s.k. gleshetsområ-\r\ndet. Anslaget för de särskilda regionalpolitiska struk-\r\nturåtgärderna slopas. Det innebär en total besparing\r\npå 366 miljoner på 18 månader.\r\nMen det skapas också utrymme för reformer i den\r\nhär propositionen. Det blir bättre villkor för småföre-\r\ntagen i stödområde 1. Där höjs den maximala bi-\r\ndragsnivån till 40 %. Den tidigare beslutade indrag-\r\nningen av medel från Norrlandsfonden slopas. Ex-\r\npertgruppen för regional utveckling får mer pengar\r\nför att analysera de regionala konsekvenserna av EU-\r\nmedlemskapet. Även Glesbygdsverket får utökade\r\nresurser.\r\nVi har under de senaste åren haft en dramatiskt\r\nfallande sysselsättning som inneburit att hela landet\r\nhar drabbats hårt av arbetslöshet. Samtidigt kan vi\r\nkonstatera att de regionala skillnaderna i arbetslös-\r\nhetstal kvarstår. Budgetunderskottet och statsskulden\r\nställer krav på omfattande besparingar. Men vi vet\r\nockså att dessa besparingar slår olika ur ett regional-\r\npolitiskt perspektiv. Vi har prognoser som visar att\r\nsysselsättningen i den offentliga sektorn kommer att\r\nminska. Detta slår naturligtvis särskilt hårt mot de\r\nregioner som har en hög andel sysselsatta inom denna\r\nsektor.\r\nDe långsiktiga, strukturella problemen i de regio-\r\nnalpolitiskt prioriterade områdena, som långa avstånd,\r\ngles bebyggelse, låga befolkningstal och sned be-\r\nfolkningsstruktur till följd av utflyttning, är problem\r\nsom kvarstår.\r\nDet innebär också att en ekonomi i balans och en\r\nframgångsrik kamp mot arbetslösheten kommer att\r\nbetyda allra mest för de regionalpolitiskt prioriterade\r\nområdena i vårt land. Från samhällsekonomisk syn-\r\npunkt är det viktigt att de arbeten som nu skapas inte\r\nkoncentreras till vissa orter och till vissa regioner. Det\r\när också viktigt att alla regioner i vårt land får en\r\ndifferentierad arbetsmarknad.\r\nFör att på nytt skapa tillväxt, utveckling och nya\r\narbeten måste alla resurser i landet tas till vara, såväl i\r\nglesbygderna som i storstäderna. Vi behöver storstä-\r\nderna, men är också helt beroende av landsbygden\r\noch glesbygden. Det är bara i samverkan och solidari-\r\ntet mellan olika regioner som vi har möjlighet att\r\nklara de utmaningar som ligger framför oss. Det är\r\nutifrån denna syn och denna uppfattning som politi-\r\nken skall byggas. Vi har helt enkelt inte råd att inte ta\r\nvara på hela landet och hela landets resurser.\r\nRegionalpolitiken skall vara ett viktigt och komp-\r\nletterande instrument i det arbetet. Genom en bra\r\nutveckling i landets alla regioner skapas också förut-\r\nsättningar för en god nationell tillväxt.\r\nFru talman! Det är med stor tillfredsställelse som\r\njag avslutningsvis kan konstatera att det finns en\r\nmycket bred enighet i arbetsmarknadsutskottet kring\r\ndetta betänkande. Det finns bara ett parti som har\r\nställt sig utanför, och det är moderaterna. I övrigt är\r\nenigheten i stort sett total.\r\nFru talman! Med det konstaterandet vill jag yrka\r\nbifall till hemställan i arbetsmarknadsutskottets be-\r\ntänkande nr 13.</pre><pre>Anf.  19  HANS ANDERSSON (v) replik\r\nFru talman! Det är riktigt att det finns mycket av\r\nenighet. Det finns också en enighet om den bryt-\r\nningstid som regionalpolitiken befinner sig i.\r\nJag vill ställa några frågor. Jag tror att enigheten\r\nkanske inte är riktigt så stor. Det finns många ganska\r\nvaga skrivningar. Vi har valt att ha god tro och hellre\r\ngöra ett särskilt yttrande och peka på vårt synsätt än\r\natt göra en reservation.\r\nDet behövs en parlamentarisk förankring, och\r\nBerit Andnor vill rekommendera en parlamentarisk\r\nutredning om man bör göra en omfattande förändring.\r\nDen som läser betänkandet på s. 50 och 51 ser att det\r\när en nästan total förändring av regionalpolitiken som\r\nmåste ske. Kan jag få konfirmerat att Berit Andnor\r\negentligen i klartext menar att vi skall ha en parlamen-\r\ntarisk utredning?\r\nPunkt två handlar om kvinnosatsningar. Det är\r\noacceptabelt som fördelningen av t.ex. företagsstöden\r\nser ut i dag. Vad säger Berit Andnor om uteblivna\r\nsatsningar på kompetensutveckling för kvinnor, risken\r\nför att kvinnor kommer att hamna i arbetslöshet vid\r\nkommunal nerdragning och företagsstödens fördel-\r\nning?</pre><pre>Anf.  20  BERIT ANDNOR (s) replik\r\nFru talman! När det gäller den parlamentariska ut-\r\nredningen är det bara att konstatera att det pågår en\r\nprocess här, precis som vi har skrivit i vårt betänkan-\r\nde. Vi är mitt uppe i en process. Det är ett omfattande\r\narbete som har pågått och som pågår ute i våra olika\r\nregioner till följd av de program som har tagits fram\r\nför mål 6, men också för mål 2 och 5b.\r\nVi är mitt uppe i en process. Det innebär att osä-\r\nkerheten och oklarheterna om hur verkligheten kom-\r\nmer att se ut framöver är betydande. I vårt betänkande\r\nhar vi redovisat behovet av en översyn. Vi har också\r\nmycket tydligt sagt att om den här översynen visar sig\r\nbli mer omfattande och om den kommer att ställa\r\nkrav på stora förändringar av den nationella regional-\r\npolitiken bör det naturligtvis tillsättas en parlamenta-\r\nrisk utredning. Det är min uppfattning. Men det är för\r\ntidigt att i dag säga att vi just nu skall tillsätta en par-\r\nlamentarisk utredning.\r\nNär det gäller kvinnosatsningar är det bara att\r\nkonstatera, som jag sade i mitt anförande, att det är\r\noacceptabelt med den fördelning av stöden som är i\r\ndag. NUTEK har nu sagt att man kommer att an-\r\nstränga sig ytterligare för att följa upp de beslut som\r\när fattade ute i landet när det gäller de regionalpolitis-\r\nka stöden för att bevaka att kvinnorna får en större\r\nandel.\r\nDet är också med tillfredsställelse som vi kan se\r\natt de satsningar som NUTEK har gjort på lokala\r\nkvinnliga rådgivare till kvinnliga företagare har slagit\r\nväl ut.\r\nVid de olika programområdena, framför allt vid\r\nmål 6-arbetet, har vi lagt stor vikt vid att satsningar\r\nskall ske på uppbyggnaden av kvinnliga kompeten-\r\nscentrum och kvinnliga nätverk. Men här ligger det ett\r\nmycket stort ansvar just på länsstyrelserna. Där måste\r\nman beakta att kvinnor skall få en större andel av de\r\nregionalpolitiska resurserna.</pre><pre>Anf.  21  HANS ANDERSSON (v) replik\r\nFru talman! Jag tolkar frågan om en parlamenta-\r\nrisk förankring så att vi är helt överens. Om det be-\r\nhövs en förändring med större räckvidd står det i\r\nbetänkandet, och Berit Andnor argumenterar kraftfullt\r\nför att räckvidden blir hur stor som helst. Jag tror att\r\nvi är överens. Jag är glad över att arbetsmarknadsmi-\r\nnistern är här i dag med sina två öron.\r\nNär det gäller kvinnosatsningen vill jag trots allt\r\nha några fler kommentarer från Berit Andnor. Det\r\nsaknas varje åtgärd som innebär en satsning på kom-\r\npetensutveckling. Det varnas inte särskilt mycket för\r\nregeringens politik när det gäller nedskärningen på\r\nden kommunala sidan. Med tanke på den åsikt som\r\nBerit Andnor uttrycker må det väl till mer av kon-\r\nsekvensanalys när det gäller denna utveckling efter-\r\nsom kvinnor, särskilt i glesbygd, kommer att drabbas.\r\nDet för mig in på frågan om konsekvensanalyser i\r\nstort, något som Berit Andnor poängterade var viktigt\r\nnär det gäller avreglering och bolagisering. Jag nämn-\r\nde skattepolitik och transfereringsförändringar. Berit\r\nAndnor betonade att Långtidsutredningens slutrapport\r\nvar viktig och borde ligga till grund framtida diskus-\r\nsioner. Den ger just den grunden. Det måste göras en\r\nregionalpolitisk analys vid varje ekonomisk-politiskt\r\nbeslut. Det finns ett sådant allmänt direktiv, men\r\nuppenbarligen har det inte varit i kraft. Man har inte\r\ngjort regionalpolitiska konsekvensanalyser av de\r\növergripande ekonomiska beslut som har fattats.</pre><pre>Anf.  22  BERIT ANDNOR (s) replik\r\nFru talman! Jag tycker att man skall hålla isär de\r\nolika områdena. När det gäller regionalpolitiken har\r\nvi klart uttalat att det inte är tillfredsställande att\r\nkvinnor får en så liten andel av de regionalpolitiska\r\nstöden. Här är det viktigt att NUTEK skärper över-\r\nvakningen och uppföljningen av hur länsstyrelserna\r\nhanterar de regionalpolitiska medlen. Vi hoppas att\r\nden skärpning som ändå skett kommer att ge resultat.\r\nNär det gäller kvinnors arbetsmarknad över huvud\r\ntaget, inte bara i glesbygden och på landsbygden, är\r\ndet som Hans Andersson mycket väl kommer ihåg,\r\nbehandlade vi ett betänkande för två veckor sedan där\r\nvi klart uttalade att det är oerhört viktigt att vi även\r\ngör analyser och kartlägger hur kvinnors arbetsmark-\r\nnad ser ut i dag, vilka hoten är och vilka åtgärder som\r\nvi måste se till att vidta för att kvinnor även i framti-\r\nden skall ges lika rätt till arbete som männen. Det är\r\nen självklarhet för mig och även för Hans Andersson ,\r\nsom jag har uppfattat det. Regeringen har för avsikt\r\natt sätta i gång ett mycket brett arbete, där man tar\r\ndessa frågor på allra djupaste allvar. Vi vill ha ett\r\nsamhälle där kvinnor och män har lika rättigheter och\r\nlika skyldigheter. Rätten till det egna arbetet och den\r\negna inkomsten är av grundläggande betydelse. Det\r\nanser den socialdemokratiska regeringen, det anser\r\njag. I den frågan kommer vi att återkomma.</pre><pre>Anf.  23  PATRIK NORINDER (m) replik\r\nFru talman! Jag tänkte beröra två punkter, dels de\r\nregionalpolitiska målen, dels företagsstöden.\r\nBerit Andnor tog upp samma punkt som Dan\r\nEricsson berörde, att hela landet skall ha en likvärdig\r\nstandard. Dan Ericsson kunde inte säga hur han ville\r\natt det skulle omsättas i praktisk politik. Berit Andnor\r\nkanske kan förklara regeringens politik när det gäller\r\natt i hela landet få en likvärdig standard.\r\nVi har kritiserat er för att använda vackra ord och\r\nformuleringar som inte kan omsättas i praktisk politik.\r\nDet är kanske en av förklaringarna till att regeringen\r\nhar ett bristande förtroende bland svenska folket. Ord\r\noch handling stämmer inte alltid överens.\r\nVad gäller företagsstöden är det bra att vi får en\r\növersyn. Men när man lyssnar till Berit Andnor hör\r\nman ingenting om konsekvenserna av en översyn. Om\r\nt.ex. stöden visar sig vara ineffektiva, bör de då inte\r\navskaffas? Berit Andnor kan kanske förklara hur\r\nregeringen har tänkt sig om man kommer fram till det.\r\nDet enda som Berit Andnor nu nämnde var att man\r\nskulle skapa de mest effektiva stödformerna, ingen-\r\nting om vad man gör om analysen visar att de är inef-\r\nfektiva, om de i så fall skall avskaffas.\r\nVi har hört alla att företagarnas riksorganisation\r\nvill avskaffa stöden, de är av ondo. De skapar en\r\nkonkurrenssnedvridning. De ger inte långsiktiga ef-\r\nfekter enligt företagarnas egen organisation. Då är det\r\nlitet märkligt att socialdemokraterna hela tiden inrik-\r\ntar sig på att behålla nuvarande stödformer och inte\r\navskaffa dem.</pre><pre>Anf.  24  BERIT ANDNOR (s) replik\r\nFru talman! Låt mig inledningsvis bara konstatera\r\natt vi i Sverige har små regionala skillnader. Det är ett\r\nresultat av den politik som förts totalt sett i samhället\r\nnär det gäller sektorspolitiken och regionalpolitiken.\r\nSå till innehållet i den moderata politiken och de\r\nvackra orden. Patrik Norinder anklagar socialdemo-\r\nkratin för att bara säga vackra ord. Vad gör då mode-\r\nraterna? Bakom orden om att man skall ha likvärdiga\r\nförutsättningar i vårt land, något som också modera-\r\nterna skriver, döljer sig en rå och brutal politik. Bak-\r\nom orden döljer sig förslag som att regionalpolitiken i\r\nstort sett helt skall avskaffas. Det som skall tillföras\r\nde regionalpolitiskt prioriterade områdena enligt\r\nmoderaterna är 100 miljoner i form av utbildnings-\r\nsatsning som sedan skall växa till 300 miljoner. Det är\r\nnålpengar. Det är en politik som kommer att innebära\r\natt Sveriges norra delar, framför de inre delarna av\r\nSverige, kommer att avfolkas och utarmas. Det skulle\r\nbli resultatet av den moderata politiken. Det döljer sig\r\nbakom de vackra ord som Patrik Norinder svänger sig\r\nkring.\r\nNär det gäller utredningen om företagsstöden har\r\nvi sett behov av att se över stödformerna utifrån de\r\nförändrade förutsättningar som EU-medlemskapet\r\nmedför och som överlappningen av de olika regional-\r\npolitiska stöden har medfört. Vi har tyckt att det är\r\nviktigt att se över dem. Om vi hade vetat vad resulta-\r\ntet skulle bli, Patrik Norinder, hade vi faktiskt inte\r\nbehövt ha någon översyn. Då kunde vi ha beslutat\r\ndirekt. Ett vanligt sätt att arbeta på är att man först\r\nutreder, funderar över resultatet och sedan ser vilka\r\nkonsekvenserna blir. Så gör man, Patrik Norinder.</pre><pre>Anf.  25  PATRIK NORINDER  (m) replik\r\nFru talman! Angrepp är ofta bästa försvar. Fortfa-\r\nrande fick jag inget svar hur man har tänkt sig när det\r\ngäller likvärdig standard, hur det skall omsättas i\r\npraktisk politik. Jag lär väl inte få något svar heller.\r\nDen politik som regeringen förordar kan ifrågasät-\r\ntas. Vi har för vår del en ny inriktning på regionalpo-\r\nlitiken. Vi tar till vara de möjligheter till utveckling\r\nsom finns i hela landet. Därför har vi sagt att en kun-\r\nskapssatsning skall vara det vi vill göra och avskaffa\r\nstödformerna. Det är samma linje som Hans Anders-\r\nson var inne på och som många andra förespråkar. Att\r\nvi vill delfinansiera detta med 300 miljoner är inte\r\nnågot föraktligt. Detta skall riktas till just de områden\r\nsom Berit Andnor talar om, de innersta delarna av\r\nNorrland. Vi tror att detta är den väg man måste gå\r\nför att ta vara på den kompetens som finns i hela\r\nlandet. Det är kunskapssatsning, inte stödformer, som\r\nbör bli det ledande i regionalpolitiken.</pre><pre>Anf.  26  BERIT ANDNOR (s) replik\r\nFru talman! Jag kan upprepa vad jag sade i mitt\r\ntidigare inlägg. Det är små regionala skillnader i vårt.\r\nDet är ett resultat av den politik som förs och har förts\r\nhittills när det gäller sektorspolitiken och regional-\r\npolitiken. Det är en sådan politik man skall föra och\r\nsom innebär en solidaritet och en sammanhållning av\r\ndet svenska samhället även i framtiden. Då måste den\r\npolitiken bygga på just de övergripande mål som vi\r\nangivit, nämligen tillväxt, rättvisa och valfrihet.\r\nDet moderaterna förespråkar är i praktiken, som\r\njag sade tidigare, ingen regionalpolitik alls. Vad är\r\n300 miljoner mot en halvering av det regionalpolitis-\r\nka stöd som man nu föreslår eller på sikt totalt vill\r\nslopa? Det är detta ni egentligen är ute efter. Det står\r\natt läsa i era reservationer och i er motion. Vi tycker\r\natt det är fel. Ni säger t.ex. att det inte är realistiskt att\r\nvi skall ha likvärdig standard för människor i vårt\r\nland. Att stimulera företagandet och tillväxt i hela\r\nlandet är inte en filosofi som ni stöder, ni gillar inte\r\nden idén.\r\nOch ni tycker, som ett exempel på att utveckla de\r\nprioriterade stödområdena, att vi skall ha konkurrens\r\npå järnvägen. Man kan fortsätta den här uppräkningen\r\nhur länge som helst när det gäller den moderata poli-\r\ntiken. Det handlar egentligen om att ni inte vill ha\r\nnågon regionalpolitik. Med en sådan inställning\r\nkommer vi att få en utarmning och en avfolkning av\r\nde regoinalpolitiskt prioriterade områdena.\r\nVad gäller satsningen på utbildning är det något\r\nmagstarkt med detta nyvaknade intresse från modera-\r\nternas sida. När herr Unckel var utbildningsminister\r\nprioriterade man inte satsningarna på de mindre och\r\nmedelstora högskolorna, utan satsningarna på uni-\r\nversitetsorterna. Det fanns ingenting av ett tänkande\r\nsom gick ut på att man skulle stötta utbildning och\r\nforskning i de prioriterade områdena, vilket är oerhört\r\nviktigt.</pre><pre>Anf.  27  LENNART ROHDIN (fp) replik\r\nFru talman! Det var inte så mycket som föranledde\r\nnågra invändningar i det välformulerade anförande\r\nsom Berit Andnor höll. Jag kan instämma i det allra\r\nmesta.\r\nDäremot tyckte jag att det var litet tråkigt att det i\r\nett så långt anförande inte fanns åtminstone en halv\r\nminuts omnämnande av den stora betydelse som de\r\nmånga egna företagarna och entreprenörerna har\r\nockså för den regionala utvecklingen och utveckling-\r\nen i de utsatta regionerna. Jag tror att även de skulle\r\nuppskatta att bli nämnda, vilket kan vara ett tips till\r\nnäste talare på talarlistan.\r\nVad gäller den parlamentariska utredningen, sade\r\nBerit Andnor att om översynen föranleder stora för-\r\nändringar kan man tänka sig en parlamentarisk utred-\r\nning. Nu har väl föregående replikskiften i stort sett\r\nvisat att detta \"om\" redan är uppfyllt enligt Berit\r\nAndnors synsätt.\r\nMen en intressant fråga är också vem som gör\r\ndenna bedömning. Är det regeringen som gör be-\r\ndömningen att stora förändringar behövs? En parla-\r\nmentarisk utredning försäkrar ju alla i parlamentet\r\nrepresenterade partier möjligheten att vara med och\r\nha synpunkter på detta avgörande. Jag tror att Berit\r\nAndnor knappast i oppositionsställning hade varit\r\nnöjd med att överlämna det avgörandet till sittande\r\nregering.\r\nJag sade i mitt inledningsanförande att jag känner\r\nföga stolthet över hur frågan om parlamentarisk för-\r\nankring av det regionalpolitiska översynsarbetet han-\r\nterades av föregående regering. Jag tycker att man\r\nkan bli vis av skadan.</pre><pre>Anf.  28  BERIT ANDNOR (s) replik\r\nFru talman! Jag skall begränsa mig i min replik\r\nmed att säga att vi är helt överens, Lennart Rohdin. Så\r\nsom frågan behandlades av den förra regeringen har\r\nvi inte för avsikt att behandla den i den här regering-\r\nen. Jag har det allra största förtroende för regeringen\r\noch för arbetsmarknadsministern.\r\nMan kommer, utifrån de mycket tydliga skriv-\r\nningar som jag ändå hävdar att vi har i betänkandet,\r\natt tillsätta en utredning när vi har kommit över de\r\noklarheter och osäkerheter som finns idag. Jag är helt\r\növertygad om detta. Och, som sagt var: Jag har för-\r\ntroende för att regeringen är kapabel att fatta ett så-\r\ndant beslut.</pre><pre>Anf.  29  BERTIL BORGLUND (mp) replik\r\nFru talman! Jag blev glad när Berit Andnor tog till\r\norda i talarstolen. Jag tyckte att hon personifierade\r\nden kvinnokraft jag talade om när hon kraftfullt räk-\r\nnade upp exempel på lyckade regionalpolitiska sats-\r\nningar i Norrland. Gelab i Gäddede och Datasvar i\r\nSveg är glädjande exempel, men Sverige behöver\r\nmånga fler sådana exempel än dem som finns i verk-\r\nligheten.\r\nMed den entusiasm för glesbygd som Berit And-\r\nnor visade, kan jag inte förstå varför hon inte stöder\r\nMiljöpartiets förstärkning med 1,5 miljarder kronor\r\ntill regionalpolitiken. 366 miljoner kronor i minskade\r\ntransportstöd förbättrar inte heller glesbygdsföreta-\r\ngens möjligheter att överleva.\r\nBerit Andnor sade att bara arbetslösheten minskar,\r\nminskar den också i glesbygden. Tyvärr stämmer inte\r\ndetta. Statistiken visar tvärtom att det är i storstads-\r\nområdena och på högskoleorterna som arbetslösheten\r\nminskar, knappast i glesbygden.\r\nGlesbygden är starkt beroende av regionalpolitiskt\r\nstöd. Vill Berit Andnor värna glesbygden, bör hon\r\nbifalla Miljöpartiets reservationer som ger glesbygden\r\nytterligare 1,5 miljarder kronor.</pre><pre>Anf.  30  BERIT ANDNOR (s) replik\r\nFru talman! Jag skall begränsa mig även i detta\r\nreplikskifte genom att säga att till skillnad från Bertil\r\nBorglund tar de flesta partier i denna riksdag hänsyn\r\ntill det ekonomiska läge som vi i Sverige just nu be-\r\nfinner oss i. Jag hälsar med tillfredsställelse att vi inte\r\nhar behövt göra större nedskärningar inom detta om-\r\nråde än vad vi har tvingats göra. Men att gå ifrån det\r\ntill att plussa på miljarder på det sätt som Miljöpartiet\r\nföreslår, anser jag vara mycket oansvarigt.</pre><pre>Anf.  31  BERTIL BORGLUND (mp) replik\r\nFru talman! Även i ett ekonomiskt besvärligt läge\r\när det oerhört viktigt att vi värnar om glesbygden så\r\natt inte fler orter slås ut än vad som har skett redan.\r\nDet uppstår oreparabla skador i så fall.</pre><pre>Anf.  32  BERIT ANDNOR (s) replik\r\nFru talman! Genom en politik som gör att vi får en\r\nekonomi i balans och genom att vi för en framgångs-\r\nrik kamp mot arbetslösheten, skapar vi de bästa förut-\r\nsättningarna för att också de regionalpolitiskt priorite-\r\nrade områdena får en positiv utveckling. Det är dessa\r\nområden som har allra störst behov och som kommer\r\natt få tillbaka allra mest om vi får ekonomin i balans\r\noch om vi får ner arbetslösheten. De som vinner mest\r\npå det är de regionalpolitiskt prioriterade områdena.\r\nSom jag sade tidigare är regionalpolitiken en del,\r\nen viktig del, men det är en del i en sammanhållen\r\npolitik som är så oerhört avgörande och viktig för hur\r\ndessa områden kommer att utvecklas. Det är det som\r\när väsentligt. Det är inte frågan om någon överbuds-\r\npolitik med miljoner hit och dit, som den politik som\r\nMiljöpartiet förespråkar just i det här ärendet.</pre><pre>Anf.  33  Arbetsmarknadsminister  ANDERS\r\nSUNDSTRÖM (s)\r\nFru talman! Regionalpolitiken är ett område som\r\nengagerar många av oss. För mig finns det två delar\r\nav regionalpolitiken.\r\nDen ena är att jag ser regionalpolitiken som ett\r\noerhört viktigt bidrag till att öka tillväxten i vårt land.\r\nDet är viktigt att utnyttja alla de stora investeringar\r\nsom har gjorts i infrastruktur, i bostäder, i skolor, i\r\nbarnomsorg, i sjukvård och i företag, och utnyttja dem\r\nfullt ut.\r\nEn kraftig befolkningsomflyttning i vårt land, bort\r\nfrån de perifera områdena till de centrala, skulle\r\ntvinga Sverige in i stora investeringar för att upprätt-\r\nhålla en vettig levnadsstandard. Därmed skulle man\r\nförsnilla väldigt stora tillgångar.\r\nRegionalpolitiken bidrar alltså till ökad tillväxt\r\ndels genom att man hindrar investeringar i redan\r\növerhettade områden, dels genom att man nyttjar den\r\nkompetens och det kunnande som finns i dessa regio-\r\nner. Jag menar att den lilla regionalpolitiken, som vi i\r\ndag diskuterar, i huvudsak är tillväxtorienterad. Den\r\nlilla regionalpolitiken handlar om att stödja företagen,\r\nså att man snabbt kan åstadkomma tillväxt.\r\nDen andra delen av regionalpolitiken handlar om\r\nen rättvis fördelning, om att se till att alla får del av\r\nden tillväxt som skapas i vårt land. Den hanteras\r\nhuvudsakligen i den stora regionalpolitiken där såda-\r\nna frågor som socialförsäkringssystemet, arbetslös-\r\nhetsförsäkringen och skatteutjämningen är centrala för\r\natt åstadkomma en rättvis fördelning, men också en\r\ninfrastruktur som gör det möjligt för människor i hela\r\nlandet att leva.\r\nDen lilla regionalpolitiken har förändrats och för-\r\nändras, därför att de lokaliseringsfaktorer som tidigare\r\nhade stor betydelse inte spelar samma roll i dag. När\r\nlokaliseringspolitiken kom till på 1960-talet var syftet\r\natt hjälpa företagen att lokalisera sin produktion långt\r\nbort från marknaden och att kompensera för de mer-\r\nkostnader som uppstod för att transportera varorna\r\nfrån produktionsanläggningar i huvudsakligen Norr-\r\nlands inland till marknaderna.</pre><pre>I dag, när inte längre transportkostnaden är det\r\nstora hindret, handlar det framför allt om att se till att\r\nvi har en bra logistik, att vi snabbt, till låga kostnader\r\noch med korta transporttider kan transportera varorna\r\nfrån framför allt Norrlands inland till de stora mark-\r\nnaderna. Det handlar om att se till att informations-\r\ntekniken byggs ut så att vi också kan transportera\r\ntjänster på samma sätt som vi tidigare transporterat\r\nvaror. Och det handlar om att investera i kunskap som\r\nju nu är den stora och viktiga produktionsfaktorn för\r\nnästan all etablering av alla företag, oavsett om man\r\ntillverkar varor eller tjänster. Därför är investeringar i\r\nkunskap oerhört viktiga.\r\nNär man tittar på vad som nu händer kan man se\r\natt det också uppstår många nya lokaliseringar. De ser\r\nhelt annorlunda ut än i slutet av 60-talet och början av\r\n70-talet, när regionalpolitiken började fungera. Ett\r\nexempel, som Berit Andnor nämnde, är Datasvar i\r\nSveg. När man sitter i Köpenhamn och har ett pro-\r\nblem med sitt program Excel som man vill få åtgär-\r\ndat, ringer man Datasvar i Sveg som hjälper till att\r\nordna upp sitt eget program, mjukvaran i datorerna.\r\nNär man söker en taxi i Stockholm ringer man nu\r\ntill Stockholms skärgård, till Ingmarsö, för att få\r\ntjänsten utförd. När man flyttar eller när man byter\r\neller säljer bil tar man kontakt med bilregistret i Ar-\r\njeplog. När man funderar över ett telefonnummer kan\r\ndet vara till Sundsvall man kommer.\r\nDet är alltså helt nya typer av etableringar, och\r\nväldigt många av dem har sitt motiv i att vi kortat\r\navstånden då det gäller att producera tjänster. Det är\r\ninvestering i informationstekniken som har haft bety-\r\ndelse och det är investering i kunskap och kunnande.\r\nDetta är en sak som händer och som den lilla regio-\r\nnalpolitiken måste fånga upp. Man måste se till att\r\nmed den stödja företag som växer i det nya kunskaps-\r\noch informationssamhället.\r\nDet andra som händer är att företagen nu organise-\r\nrar sig på ett helt annat sätt än tidigare. De första\r\nlokaliseringarna var resultatet av de stora företagens\r\nutlokalisering, där man förhandlade med Ericsson,\r\nASEA, Scania Vabis och Volvo om utlokalisering av\r\nstora produktionsenheter huvudsakligen till Norrland.\r\nSå fungerar inte företagen i dag. Man sitter inte i\r\nen koncernledning och placerar stora produktionsan-\r\nläggningar i olika delar av landet, utan i dag fungerar\r\nnästan alla framgångsrika företag som många små\r\nföretag, inte i en tayloristisk organisation utan i ett\r\nnätverk. Därför är det viktigt att regionalpolitiken\r\nockså formas på det sättet.\r\nDet är inte längre möjligt för en handläggare på\r\nArbetsmarknadsdepartementet att förhandla med de\r\nstora företagens ledningar om flyttandet av produk-\r\ntionsanläggningar. Vi måste se till att regionalpoliti-\r\nken är så utformad att människor, oavsett om de finns\r\npå en länsstyrelse, ett landstingskansli, en kommun-\r\nförvaltning eller ute i företagens olika fackliga organi-\r\nsationer har grepp om och möjlighet att använda den\r\nlilla regionalpolitiken för att i sina nätverk fånga\r\nintressanta etableringar till de orter och regioner som\r\nbehöver utvecklingskraft och som vi anser att vi skall\r\nprioritera.\r\nDet är litet av den förändring som den lilla regio-\r\nnalpolitiken måste genomgå. Det är därför som vi i\r\npropositionen också redovisar att vi vill göra en över-\r\nsyn av regionalpolitiken. Inte så att den har stått stilla.\r\nDen här förändringen har naturligtvis skett successivt.\r\nMen det gäller att hänga med. Vi måste se till att\r\nsamhällets verksamhet för att stödja de hårdast utsatta\r\nregionerna och åstadkomma tillväxt också organiseras\r\npå samma sätt som företagen i dag är organiserade, i\r\nnätverk i stället för i hierarkier.\r\nSverige har genom medlemskapet i EU kraftigt\r\nökat sina möjligheter att stödja och utveckla de hår-\r\ndast drabbade regionerna. Det regionalpolitiska natio-\r\nnella stödet, som uppgår till 4,2 miljarder för de när-\r\nmaste 18 månaderna, är en del av det regionalpolitis-\r\nka stödet. Men det sammantagna EU-stödet under\r\nsamma period är ungefär lika stort i de olika målom-\r\nrådena inom EU-stödet. Det är alltså en betydande\r\ninsats som görs för de här regionerna genom medlem-\r\nskapet i EU.\r\nJag tycker att det känns mycket glädjande att kun-\r\nna redovisa, framför allt när jag åker hem till mina\r\negna hemtrakter, där tveksamheten till EU var stor, att\r\ni det här hårda, besvärliga statsfinansiella läget kan vi\r\nändå kraftigt öka insatserna då det gäller tillväxtpoli-\r\ntiken i de hårdast utsatta regionerna.\r\nNär vi tittar på hur de pengar som kommer från\r\nEU skall användas, kan vi konstatera att en mycket\r\nstor del skall gå till tillväxtpolitik. Enligt de förslag\r\nsom arbetats fram regionalt och lokalt av människorna\r\nsom bor i de här regionerna vill man satsa i storleks-\r\nordningen 40 % av EU-stödet till företagsutveckling,\r\nför att bygga ut nätverk och stötta de små företagen,\r\nentreprenörerna, om jag får använda det ordet. 20 %\r\nav pengarna skall användas till kompetensutveckling\r\nenligt de förslag som har vuxit fram lokalt och unge-\r\nfär 10 % till olika typer av infrastrukturåtgärder.\r\nInriktningen av EU-pengarna har precis den profil\r\nsom vi önskar och som man önskar lokalt, förutsatt att\r\nBryssel accepterar det upplägg som utformats lokalt.\r\nOch det finns ingenting som pekar på att man inte gör\r\ndet.\r\nEn annan aspekt på EU-medlemskapet och regio-\r\nnalpolitiken är inflytandet. Många i Norrlands inland\r\nröstade nej till medlemskapet i EU. Man gjorde det\r\ndärför att man hade en erfarenhet av att mycket av det\r\nnationella stödet formulerades i Stockholm, med litet\r\ninflytande för medborgarna ute i de perifera område-\r\nna. Man såg framför sig en situation där avståndet\r\nskulle växa med ytterligare ett par hundra mil till\r\nbeslutsfattarna i Bryssel.\r\nDen socialdemokratiska regeringen valde att före-\r\nslå att människorna som bor i dessa regioner lokalt\r\nskulle ta fram programmen när vi bygger upp EU-\r\nstödet. De programmen lämnar vi nu över till Bryssel.\r\nSedan säger vi till Bryssel att vi föreslår att de pengar\r\nsom Bryssel satsar på de här programmen skall hante-\r\nras av lokala och regionala kommittéer, bestående av\r\nmänniskor från regionerna.\r\nPå det sättet har faktiskt regionerna haft betydligt\r\nmer inflytande över EU:s regionalpolitiska pengar än\r\nvad regionerna har haft över hur det nationella regio-\r\nnalpolitiska stödet utformas. Det tycker jag är en\r\noerhört intressant aspekt på medlemskapet i EU. Vi\r\nkan konstatera att stödet har ökat kraftigt i de här\r\nområdena. Det har fått den inriktning som medbor-\r\ngarna i de regionerna önskade, och medborgarnas\r\nföreträdare i de här regionerna får aktivt medverka\r\nockså till att hantera pengarna.\r\nVisst finns det hot, stora hot, när det gäller regio-\r\nnalpolitiken. Utbildningssamhället skapar nya klyftor,\r\navregleringar, privatiseringar, underskottet i de of-\r\nfentliga finanserna, för att nämna några exempel på\r\nhur besvärligt det har varit. Därför har propositionen\r\nsagt att vi skall prioritera tillväxt. Erfarenheten av de\r\ngångna tre åren med stort underskott i statens affärer\r\nvisar att det slår hårt mot de hårdast utsatta.\r\nVi har sagt att vi vill göra en översyn av företags-\r\nstödet för att vinna kunskapssamhället. Vi vill kart-\r\nlägga den stora regionalpolitiken för att på det sättet\r\nse över alla de stora förändringar när det gäller avreg-\r\nlering och privatisering som framför allt den förra\r\nregeringen genomförde.\r\nHerr talman! Jag vill sluta med att säga att det\r\nkänns bra att konstatera att vi i vårt land har en regio-\r\nnal harmoni. Det är inga avgörande skillnader om\r\nman bor i Arjeplog, Täby eller Landskrona. Det är en\r\nomistlig tillgång för vårt land. Det är också glädjande\r\natt konstatera att just den samsynen har mycket starkt\r\nstöd i vår riksdag. Min förhoppning är att det stöd vi\r\nnu har för regionalpolitiken också kan komma att\r\nomfatta andra politikområden.</pre><pre>Anf.  34  HANS ANDERSSON (v) replik\r\nHerr talman! Låt mig först kommentera EU-\r\naspekten utan att ta någon EU-debatt.\r\nVi har full frihet att - i enlighet med Vänsterpar-\r\ntiets förslag - utforma en starkare regionalpolitik med\r\nflera näringspolitiska och tillväxtpolitiska inslag och\r\natt göra det med demokratiskt stöd i den befintliga\r\nregionen. Vi har föreslagit bl.a. länsparlament för att\r\nhantera sådana här saker. Vi kan göra detta med den\r\ninriktning vi nu har, med kompetensutveckling o.d. i\r\nstället för passiva bidrag. Det tycker jag är mycket\r\nbra.\r\nVi skall inte glömma, arbetsmarknadsministern,\r\natt möjligheten att utnyttja bidrag på några miljarder\r\nbygger på att vi betalar in 20 miljarder kronor, vilket\r\nkraftfullt belastar statskassan.\r\nJag tänkte gå vidare under punkten om aktiva in-\r\nsatser och ta upp en annan sak.\r\nRegeringen har hittills varit ganska svag när det\r\ngäller näringspolitiska insatser. Vi har tagit upp ett\r\nantal punkter i våra motioner, t.ex. en satsning på\r\nbiobränslen. Det skulle ge kraftfulla regionala effekter\r\nrunt om i landet, inte minst i stödområdena, samtidigt\r\nsom det skulle förstärka en energipolitisk omställning.\r\nVi har också motionerat om och reserverat oss för\r\nett återförande av vattenkraftsvinster. Det skulle gyn-\r\nna inte minst arbetsmarknadsministerns del av landet.\r\nVi har föreslagit differentierade bensinskatter med\r\ntanke på de långa avstånden som finns i norra Sveri-\r\nge. Inte minst vill vi satsa på skogsråvaran och forsk-\r\nning kring träteknik. Där släpar Sverige kraftigt efter.\r\nVi gynnar volymtillväxten av det vi kokar och säljer\r\npå export, men vi ligger långt efter Finland och Nord-\r\namerika när det gäller träteknik och att utveckla vår\r\nskogsråvara till högre förädlingsvärden, så att den kan\r\nge högre exportintäkter och mer sysselsättning.\r\nJag skulle vilja höra arbetsmarknadsministerns\r\nkommentarer kring de här frågorna.</pre><pre>Anf.  35  Arbetsmarknadsminister  ANDERS\r\nSUNDSTRÖM (s)\r\nHerr talman! Jag skall börja med EU.\r\nDet är naturligtvis sant att Sveriges riksdag har\r\nmöjlighet att fördubbla vilka anslag som helst, om\r\nSveriges riksdag skulle bestämma sig för det.\r\nMen nog är det väl ändå föga troligt, Hans An-\r\ndersson, att denna riksdag, om vi i höstas hade sagt\r\nnej till ett svenskt medlemskap i den europeiska unio-\r\nnen, hade fördubblat anslagen till regionalpolitiken.\r\nTror verkligen Hans Andersson att Sveriges riksdag i\r\nsådana fall skulle ha gjort det i dag? Jag hör till dem\r\nsom är mycket tveksamma till att det skulle ha inträf-\r\nfat.\r\nDet andra som jag också tycker är intressant när\r\ndet gäller EU-medlemskapet är att den socialdemo-\r\nkratiska regeringen i dialog med EU har bestämt hur\r\nman skall försöka förankra och utforma EU-stödet.\r\nMan har konstaterat att  förslagen till utformning av\r\nprogrammen när det gäller EU-stödet inte vuxit fram\r\ni en parlamentarisk utredning i riksdagen utan i ett\r\nantal lokala och regionala arbetsgrupper. Vårt förslag\r\nnär vi på nytt vänder oss till Bryssel är att också ge-\r\nnomförandet av EU-stödet skall utformas lokalt och\r\nregionalt av parlamentariker, valda i de lokala och\r\nregionala parlamenten.\r\nDet är något, Hans Andersson, som jag tror förvå-\r\nnar många av dem som argumenterade mot ett svenskt\r\nEU-medlemskap. Jag tänker både på stödets storlek\r\noch inriktning och på det inflytande som de lokala\r\noch regionala nivåerna fått och som jag tycker är\r\nväldigt intressant.\r\nNäringspolitiken är ett viktigt område. Den lilla\r\nregionalpolitiken är huvudsakligen näringspolitik. Det\r\nvar därför jag betonade vikten av den i mitt huvudan-\r\nförande. Den är utformad som utformad som en till-\r\nväxtpolitik, med ett näringspolitiskt stöd till företa-\r\ngen.</pre><pre>Anf.  36  HANS ANDERSSON (v) replik\r\nHerr talman! Det här med volymerna var ju klart\r\nföre folkomröstningen. Folk visste säkert väldigt väl\r\nvilka volymer det skulle bli i regionalpolitiken.\r\nNär det gäller avgränsningen mellan mål och geo-\r\ngrafiska områden har Vänsterpartiet och regeringen\r\nvarit överens. Vi kom överens på den punkten i höstas\r\ninnan regeringen fick detta godkänt nere i Bryssel.\r\nFramtagandet av utvecklingsplanerna är utmärkt.\r\nDet går precis i den riktning som jag talar för, och\r\nsom jag i flera år har talat för: Bort från det passiva,\r\nin med det aktiva! Dessutom handlar det om den\r\nlokala mobiliseringen. Det här är mycket bra i de allra\r\nflesta fall, enligt min uppfattning.\r\nJag har en fråga när det gäller befintlig svensk re-\r\ngionalpolitik, som fortfarande till huvuddelen är pas-\r\nsiv när det gäller det nationella. Förra året föreslog vi\r\nen nedtrappning t.ex. av nedsättningen av socialavgif-\r\nten. Vi har i dag föreslagit att småföretagarstödet, i\r\nden mån vi skall ha ytterligare en variant bland alla de\r\nvarianter som finns av småföretagarstöd, infogas inom\r\nramen för EU-programmen för att därmed få en profil\r\npå just de målområden som vi var överens om geo-\r\ngrafiskt. Alternativt kunde finansiering ske över ned-\r\nsatta socialavgiftskonton. Det hade varit att ta ett\r\nförsta steg från en passiv regionalpolitik till en aktiv\r\nsådan.\r\nMin generella fråga blir då naturligtvis: Hur skall\r\nvi klara den offentliga sektorn, dess sysselsättning och\r\ndess betydelse för infrastrukturen? Där finns kvinnor-\r\nna, som har en mycket stor tyngd i de regionalpoli-\r\ntiskt prioriterade områdena. Där ligger ett utomor-\r\ndentligt hot under de närmaste åren med regeringens\r\npolitik.</pre><pre>Anf.  37  Arbetsmarknadsminister  ANDERS\r\nSUNDSTRÖM (s)\r\nHerr talman! En gång till om EU: Jag hoppas att\r\nvi kan vara överens om att sannolikheten för att vi\r\nskulle ha fördubblat anslagen för regionalpolitik inte\r\nhade varit speciellt stor i det nationella parlamentet.\r\nEU-medlemskapet har ändå haft det goda med sig,\r\noavsett uppfattning innan, att det gett mer resurser till\r\nde hårdast utsatta regionerna.\r\nHans Andersson hade också ett par frågor som jag\r\nkort tänkte besvara. En gäller socialavgifterna. Jag\r\nanser att den frågan bör finnas med i översynen av\r\nföretagsstödet. I budgetpropositionen annonserade vi\r\nju en besparing. Vi avsåg bl.a. att spara när det gäller\r\nnedsättningen av socialavgiften inom jord- och\r\nskogsbruket samt inom den lokala servicen. I för-\r\nhandlingarna med Centerpartiet gick regeringen med\r\npå att behålla det stödet. Men det är klart att man\r\nordentligt behöver titta på om just den typen av ned-\r\nsättningar leder till nya jobb, något som Dan Ericsson\r\nprisade som insatser för att skapa en massa nya ar-\r\nbetstillfällen. Jag tycker att det här ändå hör till det\r\nsom vi behöver fundera över för att se om det leder\r\ntill nya jobb.\r\nDen offentliga sektorn betyder naturligtvis väldigt\r\nmycket för Norrlands inland och också för många\r\ndelar av storstäderna. Hur den offentliga sektorn kla-\r\nrar sig bestäms av den tillväxt vi får. Får vi en bra\r\ntillväxt i vårt land och riksdagen samtidigt kan föra en\r\nså vettig fördelningspolitik att en del av den tillväxten\r\nkommer den offentliga sektorn till del, kan vi upprätt-\r\nhålla en hyfsad offentlig sektor.\r\nDär menar jag att regionalpolitiken är en viktig del\r\ni tillväxtpolitiken. Det tycker jag alltför sällan beto-\r\nnas. Ofta framställs regionalpolitikdebatten i nationel-\r\nla medier som ett slags hembygdens dag. Men det är\r\nen oerhört central del av tillväxtpolitiken att nyttja\r\nvarje människa och varje del av landet så effektivt\r\nsom möjligt.</pre><pre>Anf.  38  LENNART ROHDIN (fp) replik\r\nHerr talman! Arbetsmarknadsministern använde\r\nförvisso en gång i sitt anförande ordet entreprenörer.\r\nTrots att jag närmast serverade på silverfat, eller kan-\r\nske just därför, saknar vi åtminstone några ord om den\r\nomistliga tillgång som vårt lands företagare och ent-\r\nreprenörer är för vårt samhälles utveckling, inte minst\r\ni regionalpolitiskt hänseende. Jag tror att det hade\r\nvarit välkommet efter alla råsopar som delades ut i\r\nsamband med höstens återställarpolitik.\r\nJag har två frågor:\r\n1. Hur ser arbetsmarknadsministern på förutsätt-\r\nningarna för en parlamentarisk utredning/översyn av\r\nregionalpolitiken?\r\n2. Norrlandsfonden - naturligtvis: När var arbets-\r\nmarknadsministern senast i Bryssel och tryckte på för\r\natt få en lösning i frågan?\r\nJag föreställer mig att det i första hand inte är frå-\r\nga om delade principiella uppfattningar utan om att få\r\n\"en viss sak ur bakvagnen\". Vad har alltså hänt, ar-\r\nbetsmarknadsministern, sedan vi för två veckor sedan\r\ndiskuterade denna fråga här i kammaren?\r\nNästa gång jag har möjlighet att ställa frågan till\r\narbetsmarknadsministern har det gått fyra veckor efter\r\nvalet till Europaparlamentet. Från flera utgångspunk-\r\nter tror jag att det vore väldigt olyckligt att behöva\r\nvänta så länge på besked i den här frågan.</pre><pre>Anf.  39  Arbetsmarknadsminister  ANDERS\r\nSUNDSTRÖM (s)\r\nHerr talman! Först till detta med vilka jag nämnt\r\noch inte nämnt i mitt anförande. Det är säkert många\r\nmänniskor som jag inte har nämnt. Men jag tror nog\r\natt alla som känner mig åtminstone litet grand inser att\r\njag förstår att en av de viktigaste förutsättningarna för\r\natt skapa nya jobb i Norrland och i utsatta områden är\r\natt det finns entreprenörer och företagare som är be-\r\nredda att satsa där. Regionalpolitikens innehåll hand-\r\nlar faktiskt om det. Jag tycker därför att det är litet,\r\nmen bara litet, retorik i det som Lennart Rohdin säger.\r\nI den andra frågan, om hur parlamentet skall delta\r\ni utformningen av regionalpolitiken, tycks Lennart\r\nRohdin och jag vara överens om att vi i varje fall inte\r\nskall göra som den borgerliga regeringen gjorde. Där\r\när vi fullständigt överens.\r\nJag har uppfattningen att det ligger ett oerhört\r\nstort värde i att regionalpolitiken har brett stöd i par-\r\nlamentet. För att den skall ha brett stöd i parlamentet\r\nmåste den utformas i dialog med parlamentet. Men\r\nden dialogen kan se ut på litet olika sätt. Det kan\r\nhandla om beredningar, om kommissioner och om\r\nutredningar.\r\nI ett första skede handlar det om en kartläggning. I\r\ndet kartläggande skedet är det inte nödvändigt att ha\r\nen parlamentarisk beredning, utredning eller kom-\r\nmission. Om kartläggningen visar på att det krävs\r\nstora förändringar finns det skäl att vidga den grupp\r\nsom deltar i utformningen. Ungefär så har jag fört\r\nresonemanget, just med den erfarenhet av den förra\r\nregeringens sätt att arbeta som Lennart Rohdin drog\r\nfram.\r\nTill sist några ord om Bryssel. Bryssel besöker\r\nStockholm denna vecka - jag vet inte om det är lika\r\nfint som om jag skulle besöka Bryssel. Det gäller bl.a.\r\nfrågan om Norrlandsfonden. Jag tar egentligen åt mig\r\nväldigt litet av kritiken, därför att när jag kom in i\r\nregeringen hade den förra regeringen gjort väldigt\r\nlitet för att förbereda frågorna om regionalpolitiken i\r\nBryssel.</pre><pre>Anf.  40  LENNART ROHDIN (fp) replik\r\nHerr talman! Visst kan man tycka att det är retorik\r\natt fråga vilka som nämns och inte nämns. Men efter\r\nden mycket påtagliga och verkliga återställarpolitik\r\nsom landets företagare fick känna av under hösten,\r\nvars följder man fortfarande känner av, tror jag att\r\nlitet retorik från arbetsmarknadsministern och andra\r\nsocialdemokratiska företrädare i debatten just när det\r\ngäller företagarna inte skulle skada.\r\nNär det gäller Norrlandsfonden tycker jag att det\r\när mycket bra om Bryssel kommer till Stockholm. Det\r\nborde de göra väl så ofta som Stockholm åker till\r\nBryssel. Där håller jag med. Men visst är det arbets-\r\nmarknadsministerns och regeringens ansvar vad som\r\nhar skett eller inte skett under de gångna nio måna-\r\nderna. Det finns åtminstone ett statsråd i den social-\r\ndemokratiska regeringen som närmast åkt i skytteltra-\r\nfik till Bryssel för att försöka påverka Bryssel - med\r\nganska gott resultat, tycker jag. Det manar till efter-\r\nföljd i den övriga regeringskretsen.\r\nDen parlamentariska förankringen, säger arbets-\r\nmarknadsministern, kan se ut på olika sätt. Men då\r\ntror jag att arbetsmarknadsministern inte har lärt sig\r\nsärskilt mycket av det som hände under förra mandat-\r\nperioden. Det är väl ungefär så man såg det då också,\r\ndvs. att de här sakerna kunde hanteras på litet olika\r\nsätt. Att hänföra till möjligheten till en beredning från\r\nett annat sakområde som regeringen hanterat denna\r\nvår tycker jag inte heller direkt tyder på framgångs-\r\nmöjligheter.\r\nJag skulle vilja uppmana arbetsmarknadsministern\r\natt inte dra denna fråga i långbänk. Jag försäkrar att\r\ndet inte blir en vinnardebatt.</pre><pre>Anf.  41  Arbetsmarknadsminister  ANDERS\r\nSUNDSTRÖM (s)\r\nHerr talman! Det är riktigt att det finns en hel del\r\nav återställarpolitik i vårt sätt jobba. Den viktigaste\r\nåterställaren har för oss varit att få ordning på stats-\r\nbudgeten. Jag tyckte att det var mycket angeläget att\r\nkomma tillbaka till en situation där statens utgifter\r\noch inkomster är balanserade. Det gillar också företa-\r\ngarna, för de lever ju i precis samma värld. De är inte\r\nvana vid att utgifterna är större än inkomsterna.\r\nOm Norrlandsfonden och om vårt sätt att sköta\r\nförhandlingarna med Bryssel vill jag säga att den här\r\nriksdagen i maj i fjol, alltså för  drygt ett år sedan,\r\nbeslutade om en utvidgning av Norrlandsfonden. När\r\njag tillträdde den 6 oktober hade Norrlandsfonden\r\ninte fått mer pengar, och man hade inte heller klarat ut\r\nförhandlingarna med Bryssel. Sedan dess har vi sett\r\ntill att Norrlandsfonden har fått den utökade volym\r\nsom riksdagen beslutade om. Vi har också startat och\r\ngenomfört förhandlingarna. Vi har en förhandlings-\r\nrunda i den här veckan.\r\nNär det gäller det regionalpolitiska stödet, som är\r\nlika omfattande som det nationella stödet från EU, så\r\nvar programarbetet inte alls  påbörjat den 7 oktober.\r\nMen våra finska vänner, som inte heller hade med-\r\nlemskapsomröstningen klar, hade kommit oerhört\r\nlångt i sitt arbete. Jag vidhåller därför att i stort sett\r\nallt som har gjorts på det här området faktiskt har\r\ngjorts efter den 7 oktober. Innan dess hade i stort sett\r\ningenting gjorts i fråga om regionalpolitiken och EU.</pre><pre>Anf.  42  DAN ERICSSON (kds) replik\r\nHerr talman! Anders Sundström sade att han nu\r\nhar ett starkt stöd i kammaren för regionalpolitiken.\r\nDet beror på att man har förändrat sin politik från den\r\n10 januari, då budgetpropositionen lades fram, till den\r\n12 april då beslut fattades om den regionalpolitiska\r\npropositionen. Det är positivt att man har tänkt om\r\noch att man har gjort den här förändringen. Det är ju\r\ndet som är grunden för att vi nu har en samsyn; att\r\nman ansluter sig till de mål som den tidigare regering-\r\nen satte upp på det regionalpolitiska området.\r\nI övrigt fanns det egentligen inte så mycket att\r\nreplikera på i Anders Sundströms anförande, men jag\r\nhar ändå två frågor till honom.\r\nDen första anknyter litet till något som Lennart\r\nRohdin redan har haft uppe, nämligen det här med\r\nEU. Där har ju vi också en särskild reservation i be-\r\ntänkandet. Jag skulle vilja ha en liten redovisning från\r\nAnders Sundström om på vilket sätt han bedriver\r\nregionalpolitiken övergripande i EU, och om han\r\nförsöker överföra vårt synsätt och våra målsättningar\r\ntill att gälla i ett större perspektiv.\r\nDen andra konkreta frågan handlar om de särskil-\r\nda stödområdena, och om det ligger många ansök-\r\nningar inne om att få komma in i ett särskilt stödom-\r\nråde. Jag vet att det finns det för Östergötlands del,\r\noch jag undrar om regeringen har planer på att fatta\r\nnågra beslut i den riktningen.</pre><pre>Anf.  43  Arbetsmarknadsminister  ANDERS\r\nSUNDSTRÖM  (s)\r\nHerr talman! Det förvånar mig att Dan Ericsson\r\nsade att det fanns så litet att replikera på när det gäller\r\narbetsmarknadsministern. Som jag har lärt känna  Dan\r\nEricsson har han en väldig förmåga att åstadkomma\r\nrepliker.\r\nDet första jag skulle vilja säga gäller inriktningen\r\nav regionalpolitiken. Det är inte alls så att regeringen\r\nhar ändrat uppfattning  om inriktningen av regional-\r\npolitiken sedan i januari. Regeringen valde att inte\r\npresentera inriktningen i januari, utan tog i stället det i\r\nen särskild proposition som nu behandlas i riksdagen.\r\nRegeringen hade ambitionen att genomföra en\r\nstörre besparing i januari jämfört med vad som nu\r\nblev produkten. Det är väl känt att detta till mycket\r\nstor del är ett resultat av förhandlingarna med Center-\r\npartiet. Men det är viktigt att komma ihåg att de be-\r\nsparingar som uteblev inte handlade om additionalitet\r\ntill EU, som Dan Ericson säger, utan framför allt om\r\nen nedsättning av arbetsgivaravgifterna i Norrlands\r\ninland för jordbrukare, för skogsbrukare och för det\r\nlokala näringslivet i det området, alltså för den lokala\r\nservicen. Det är väl inte förvånande att Centern intog\r\nden ståndpunkten. Det handlade alltså inte om addi-\r\ntionalitet till EU.\r\nSedan vill jag svara på den tredje frågan om till-\r\nfälliga stödområden. Det finns rätt många kommuner\r\nsom är intresserade av att komma in i tillfälliga stö-\r\ndområden. Samtidigt konstaterar jag att riksdagen ju\r\nminskar anslagen för det regionalpolitiska stödet till\r\nföretagen. Det är därför inte troligt att vi totalt sett\r\nkan utvidga antalet stödkommuner. Då hamnar vi i\r\nden situationen att de redan hårdast utsatta orterna får\r\nett sämre stöd än i dag.</pre><pre>Anf.  44  DAN ERICSSON (kds) replik\r\nHerr talman! Vi kommer ändå inte ifrån att det är\r\nen väldigt stor skillnad mellan det som man från re-\r\ngeringen sade den 10 januari och det som regeringen\r\nbeslutade om den 12 april när det gäller regionalpoli-\r\ntiken och omfattningen av stödet. Det kan inte Anders\r\nSundström  förneka. Men det är inget fel med det.\r\nMan har ändrat sig och anslutit sig till de mål som den\r\ntidigare regeringen hade. Då skall vi också försöka\r\nhålla fast vid detta mål. Här har vi en överensstäm-\r\nmelse. Om sedan andra partier förflyttar sina positio-\r\nner bara för att socialdemokraterna ändrar sig, föränd-\r\nrar det inte vår uppfattning. Vi står fast vid det som vi\r\nhävdat sedan tidigare. Det är det som skapar grunden\r\nför att vi har en bred samsyn kring regionalpolitiken.\r\nSedan fick jag inget svar på frågan om EU och hur\r\naktiv arbetsmarknadsministern är när det gäller att\r\ndriva de övergripande synsätten.\r\nJag vet inte exakt hur regeringen har sin arbets-\r\ngång beträffande de tillfälliga stödområdena, men\r\nfinns det några särskilda tidpunkter där man stämmer\r\nav och analyserar om det finns läge för att göra ytter-\r\nligare en insats. Här måste man ha stor flexibilitet i\r\nhanteringen, därför att det sker snabba förändringar\r\nute på det lokala fältet.</pre><pre>Anf.  45  Arbetsmarknadsminister  ANDERS\r\nSUNDSTRÖM  (s)\r\nHerr talman! Först och främst kommer det att ske\r\nen översyn av det tillfälliga stödområdena den 1 juli.\r\nAlla tillfälliga stöd upphör den 30 juni i år.\r\nNär det sedan gäller den nationella regionalpoliti-\r\nken är regeringens uppfattning att den skall utformas\r\npå nationell nivå. Vi har inget intresse av att EU läg-\r\nger sig i, intervenerar, vår regionalpolitik. Det är en\r\nväldig skillnad ifråga om jordbrukspolitiken i det\r\navseendet. Jordbrukspolitiken formas ju faktiskt i ett\r\nEU-perspektiv. Där är det nationella inflytandet yt-\r\nterst begränsat. Jag hoppas att ingen i riksdagen ef-\r\ntersträvar en lösning för regionalpolitiken av liknande\r\nslag som för jordbrukspolitiken. I så fall blir det\r\nverkligen en nyorientering av regionalpolitiken.\r\nDan Ericsson återkommer till att vi skulle ha änd-\r\nrat oss och anslutit oss till nya mål i regionalpolitiken.\r\nJag vet inte, Dan Ericsson, om ni säger det en gång,\r\nhundra gånger eller tusen gånger blir det inte mer sant\r\nför det. Det är ju inte på det sättet, och det vet säkert\r\nDan Ericsson också. Det förvånar mig att han så där\r\nogenerat framför någonting sådant. Det är inte så, att\r\nvi har ändrat oss. Det är inte inriktningen som har\r\nförändrats. Däremot har vi ett högre anslag än vad vi\r\nhade i januari. Det beror framför allt på att vi behåller\r\nett stöd till jordbruk, skogsbruk och lokal service i\r\nNorrlands inland. Detta är den stora skillnaden i regi-\r\nonalpolitiken i förhållande till hur den var i januari.</pre><pre>Anf.  46  PATRIK NORINDER (m) replik\r\nHerr talman! I arbetsmarknadsministerns anföran-\r\nde fanns det mycket som jag kan instämma i. Det\r\ngäller den tillväxtorienterade delen och att stöden\r\nskall gå till de hårdast drabbade regionerna.\r\nJag saknar dock några delar i anförandet, som jag\r\ngärna skulle vilja ha kommentarer till. Det gäller\r\narbetsmarknadsministerns inställning till företagsstö-\r\nden. I ett pressmeddelande från Företagarnas riksor-\r\nganisation säger man att det är inte mer företagsstöd\r\nsom medlemmarna efterfrågar. Företagare behöver\r\ninte fler bidrag utan i stället bra och stabila regler för\r\natt kunna bli fler, växa och nyanställa. Jag skulle\r\ngärna vilja ha en kommentar till detta.\r\nSedan vill jag att arbetsmarknadsministern också\r\nkommenterar den kunskapsinsats som vi har föresla-\r\ngit. Vad är arbetsmarknadsministerns inställning till\r\nden? I de utvecklingsplaner för Mål 6-området som\r\nLars-Erik Eriksson har varit ansvarig för betonar man\r\njust den delen om kompetensutveckling och utbild-\r\nningsutveckling. Detta är de viktigaste punkterna i\r\nmånga av programmen liksom även att forskning och\r\nutveckling är av grundläggande betydelse för eko-\r\nnomisk tillväxt. Det är precis samma satsning som vi\r\nvill göra i regionalpolitiken. Jag vore tacksam för en\r\nkommentar från arbetsmarknadsministern vad gäller\r\nstödformerna och kunskapsinsatserna.</pre><pre>Anf.  47  Arbetsmarknadsminister  ANDERS\r\nSUNDSTRÖM (s)\r\nHerr talman! Jag hör till dem som anser att man\r\nbehöver se över företagsstödet, framför allt när vi nu\r\ngår in i ett samhälle som har mer inslag av tjänsteföre-\r\ntag. Det behövs en annan typ av stöd till tjänsteföretag\r\nän det som det gamla varuproducerande företaget\r\nbehöver.\r\nMin bild är inte densamma som Patrik Norinders\r\nnär det gäller företagen. När jag möter företagen och\r\nderas organisationer i det område som berörs ser de\r\nföretagsstödet som i sig väldigt värdefullt. Jag kan\r\nanföra mängder av pressuttalanden från handelskam-\r\nrar och från Företagarnas riksorganisations länsav-\r\ndelningar som säger att det naturligtvis är oerhört\r\nviktigt att man kan få ett företagsstöd som bidrar till\r\natt minska den merkostnad som man ändå har för en\r\netablering i Norrlands inland. Jag har alltså en litet\r\nannan bild än vad Patrik Norinder ger uttryck för och\r\nvad Företagarnas riksorganisation på nationell nivå\r\nförmedlar. Jag tror inte att man alltid har stöd hos sina\r\nlokala aktörer.\r\nNär det sedan gäller kunskap och satsning på kun-\r\nskap känns detta oerhört angeläget, och det är också\r\nså som EU-programmen i huvudsak är utformade. Det\r\njag kanske är litet förvånad över, Patrik Norinder, är\r\nmoderaternas inställning till hur man skall se till att\r\nkunskapssatsningarna kommer ut till de hårdast utsat-\r\nta regionerna. Den förra regeringen valde att lägga\r\nforskningspengar utanför parlamentets inflytande på\r\ndolda mörka stiftelser, där det inte ens fanns någon\r\nföreträdare för de mer perifera regionerna. Man valde\r\nockså att ändra styrningen av högskolorna på ett så-\r\ndant sätt att inflytandet för att hävda de små och me-\r\ndelstora högskolornas självständighet och styrka i de\r\nperifera regionerna försvagades. Där ifrågasätter jag\r\nverkligen Patrik Norinder och moderaternas inställ-\r\nning till att via parlamentet styra mycket av kunskaps-\r\nsatsningen inom den högre utbildningen och forsk-\r\nningen till de hårdast utsatta regionerna. Det var inte\r\npå det sättet ni agerade medan ni hade regeringsmak-\r\nten i det här landet. Ni försvårade för parlamentet att\r\npåverka utformningen av kunskapssatsningarna.</pre><pre>Anf.  48  PATRIK NORINDER (m) replik\r\nHerr talman! Till det som arbetsmarknadsminis-\r\ntern avslutade med kan jag säga att det är väl ingen\r\nutbildningsminister som har byggt ut de små och\r\nmedelstora högskolorna så mycket som utbildnings-\r\nminister Per Unckel gjorde under den förra regering-\r\nen. Efter valet fick de mindre högskolorna och uni-\r\nversiteten mindre resurser. Vi kan bara konstatera att\r\ndet är så.\r\nVad gäller företagsstöden skulle jag vilja ha en\r\nkommentar av Anders Sundström om hans inställning\r\ntill att avveckla vissa stödformer. Kan arbetsmark-\r\nnadsministern tänka sig att avveckla vissa stödformer\r\ni regionalpolitiken?\r\nArbetsmarknadsministern sade att han hade en an-\r\nnan bild än undertecknad. Men den bild som jag må-\r\nlade upp var inte min bild. Jag läste bara upp vad\r\nFöretagarnas riksorganisation hade anfört, samma\r\norganisation som arbetsmarknadsministern hänvisade\r\ntill. Företagarnas riksorganisation säger själv att före-\r\ntagarna inte behöver mer bidrag utan i stället bra och\r\nstabila regler. Socialdemokraterna har fört en politik\r\nsom går precis tvärtemot. Företagsamhetens villkor\r\nhar försämrats. Berit Andnors lovsång till de regio-\r\nnalpolitiska stöden går i rakt motsatt riktning till vad\r\nföretagarna själva önskar.</pre><pre>Anf.  49  Arbetsmarknadsminister  ANDERS\r\nSUNDSTRÖM (s)\r\nHerr talman! Jag tycker att det finns anledning att\r\nta en debattvända om företagsstödet i Norrlands in-\r\nland.\r\nVarför finns det ett särskilt företagsstöd till Norr-\r\nlands inland? Jo, därför att där skall man bygga upp\r\nhelt nya företag, och det måste man göra snabbare än\r\nvad som är den normala takten på grund av den\r\nmycket höga arbetslösheten.\r\nStödet ges genom att man på olika sätt förstärker\r\nkapitalet och kunskapen som finns i företagen, kapita-\r\nlet i form av byggnader, maskiner och rörelsekapital\r\noch kunskapen i form av mänskligt vetande. Sverige\r\nhar, liksom alla andra länder som sysslar med aktiv\r\nregionalpolitik, använt sig av olika former av stöd till\r\nföretagen för att snabba på en företagsutbyggnad.\r\nSkulle vi avskaffa företagsstödet i regionalpoliti-\r\nken och bara använda oss av infrastruktursatsningar\r\nt.ex. på kunskapsområdet, skulle vi välja en väg som\r\ninget annat land som sysslar med aktiv regionalpolitik\r\nhar valt. Det är väl självklart att större tillgång till\r\nkapital i form av maskiner, byggnader och rörelse-\r\nkapital ger ökade möjligheter för företaget att snabba-\r\nre bygga ut jämfört med om man inte hade haft till-\r\ngång till detta.\r\nDärför förvånar mig Patrik Norinders resonemang\r\nom att företagsstöd i sig som princip inte skulle snab-\r\nba på utbyggnaden av företagen i Norrlands inland.\r\nFöljer man den tankekedjan hela vägen innebär det\r\nfaktiskt att det inte skulle ha någon betydelse hur\r\nmycket resurser företagen har för hur stor sysselsätt-\r\nning de kan skapa. Om så skulle vara fallet leds man\r\nin på tankar som hamnar någonstans i planekonomins\r\nSovjetunionen.\r\nDet är ett rätt märkligt resonemang, att de eko-\r\nnomiska incitamenten inte skulle ha betydelse för en\r\nsnabbare utbyggnad av näringslivet i Norrlands in-\r\nland. Vi har ett riktat företagstöd just till Norrlands\r\ninland därför att de ekonomiska incitamenten har\r\nbetydelse.\r\nJag trodde att detta var en teori som Patrik Norin-\r\nder ansluter sig till, nämligen den kapitalistiska ideo-\r\nlogin.</pre><pre>Anf.  50  ELVING ANDERSSON (c)\r\nHerr talman! Det decentraliserade samhälle som\r\nCentern arbetar för innebär att människorna, enskilt\r\noch i lokal samverkan, skall kunna utveckla sina\r\nlivsvillkor vad avser arbete och produktion, service\r\noch omvårdnad, kultur- och fritidsmiljö och inte minst\r\nmiljöfrågor, som i det här sammanhanget har en över-\r\ngripande betydelse.\r\n\"Hela Sverige skall leva\" är ett väldigt populärt\r\nuttryck som många, både politiker och andra, gärna\r\nanvänder sig av. Men det gäller också att i gärningar\r\nvisa att man menar allvar med ett sådant uttalande.\r\nGenom den regionalpolitiska proposition som la-\r\ndes fram av den förra regeringen och arbetsmark-\r\nnadsminister Börje Hörnlund visade den dåvarande\r\nregeringen att man menade allvar med uttrycket \"hela\r\nSverige skall leva\".\r\nVi fick en offensiv regionalpolitik som tar till vara\r\nde lokala förutsättningarna för utveckling och tillväxt.\r\nSynen på regionalpolitiken ändrades till vad vi kallar\r\nett underifrånperspektiv från att tidigare i stor ut-\r\nsträckning varit ett uppifrånperspektiv.\r\nDet är därför glädjande att konstatera att det nu\r\nföreliggande förslaget beträffande regionalpolitiken i\r\nalla väsentliga delar bygger på föregående års beslut.\r\nGrunderna för den regionalpolitik som då beslutades\r\nligger fast. Det är också glädjande att det råder en\r\nmycket stor politisk enighet kring målen för regional-\r\npolitiken.\r\nSom det tidigare har konstaterats här i debatten är\r\ndet bara moderaterna som mäler sig ur den gemen-\r\nskapen, och i sin reservation tar avstånd från målet att\r\nmänniskor i olika delar av landet skall ha en likvärdig\r\nstandard.\r\nJust den formuleringen har ju diskuterats en del\r\ntidigare i debatten, men jag tycker att det skulle vara\r\npå sin plats att moderaterna preciserar sig på den här\r\npunkten. Vad menar moderaterna egentligen med att\r\nman inte skall ha ett mål om en likvärdig standard?\r\nVilka människor är det som enligt moderaterna skall\r\nha en sämre standard? Är det de som bor på lands-\r\nbygden? Är det de som bor inom stödområdet? Vilka\r\nmänniskor är det som moderaterna åsyftar i sin reser-\r\nvation nr 1?\r\nHerr talman! Det är av mycket central betydelse\r\natt den ekonomiska tillväxt som nu sker i vårt land\r\nverkligen kommer alla regioner och landsändar till\r\ndel. Det är först då som vi kan skapa regional balans\r\nsom är till gagn för hela Sverige.\r\nI den regionalpolitiska debatten målas ibland upp\r\nmotsättningar mellan landets olika delar. Storstäder\r\nställs mot stödområden, stad ställs mot land och södra\r\nSverige ställs mot norra Sverige. Det här är en bild\r\nsom inte är sann. Det är motsättningar som är kon-\r\nstruerade och inte reella. Det som är bra för stödom-\r\nrådena är bra för storstäderna, och det som är bra för\r\nlandsbygden är också bra för städerna.\r\nRegionalpolitisk obalans skapar problem på alla\r\nhåll. Det skapar problem i form av underutnyttjade\r\nresurser i avfolkningsbygder och överhettnings-, mil-\r\njö- och trängselproblem i inflyttningsorterna. Detta\r\nhar vi upplevt väldigt tydligt på både 60- och 80-talet.\r\nUnder senare år har vi inte haft några större folkom-\r\nflyttningar i vårt land på grund av den lågkonjunktur\r\nsom har varit, då det har varit brist på jobb överallt.\r\nDet är därför som det nu är så viktigt att den ekono-\r\nmiska tillväxt som nu sker verkligen kommer hela\r\nlandet till del, så att vi inte i den högkonjunktur som\r\nvi nu befinner oss i återigen tvingas uppleva en omfat-\r\ntande flyttlasspolitik.\r\nDen pågående utvecklingen rymmer både hot och\r\nnya möjligheter. Till hoten hör att konjunkturupp-\r\ngången kan gå stora områden förbi. Förlorad produk-\r\ntionskapacitet är i många fall svår att återvinna. Nä-\r\nringslivets utveckling innebär att den ekonomiska\r\ntillväxten inte genererar nya jobb på samma sätt som\r\nunder 70- och 80-talet. Dessutom kan inte den offent-\r\nliga sektorn, som tidigare, bära upp en ny sysselsätt-\r\nning.\r\nTill möjligheterna hör utvecklingen av informa-\r\ntionstekniken, den kraftiga utbyggnaden av de regio-\r\nnala högskolorna och utbildningssystemet i övrigt,\r\nden småföretagaranda som spirar runt om i landet\r\nsamt det lokala engagemang för jobb, service och\r\nutveckling som manifesteras, inte minst i de många\r\nlokala utvecklingsgruppernas arbete.\r\nDet är kraften och viljan i politiken som avgör om\r\ndet är hoten eller möjligheterna som kommer att do-\r\nminera den regionala utvecklingen. För att möjlighe-\r\nterna skall dominera krävs ett aktivt och positivt sam-\r\nspel mellan lokal och central nivå.\r\nTrafikmöjligheterna på väg, järnväg, till sjöss och\r\ni luften måste vara goda i hela landet. Den nya infor-\r\nmationstekniken ger tidigare oanade möjligheter att\r\nutveckla arbetsplatser utan geografisk bindning. Kva-\r\nlificerad utbildning har de senaste åren byggts ut i\r\nlandets olika delar.\r\nMed detta som grund kan nya företagsidéer och\r\nföretag spira och växa. Småorterna och landsbygden\r\nkommer att ge ett bra bidrag till landets välfärdsut-\r\nveckling, om hela Sverige får leva. Det är då som den\r\nmoderna, livskraftiga landsbygden utvecklas.\r\nI den regionalpolitiska debatten används ofta be-\r\ngrepp som den stora respektive den lilla regionalpoli-\r\ntiken. Till den lilla regionalpolitiken hör framför allt\r\ndet som vi behandlar i dag, alltså direkta regionalpo-\r\nlitiska insatser som företagsstöd, lokaliseringsstöd\r\nosv.\r\nMen den stora regionalpolitiken är ju den som har\r\nden avgörande betydelsen för utvecklingen och som\r\navgörs inom andra politikområden som t.ex. närings-\r\npolitik, trafikpolitik, miljöpolitik, skattepolitik, ut-\r\nbildningspolitik osv. Därför är det oerhört väsentligt\r\natt det finns en regionalpolitisk grundsyn inom hela\r\ndet politiska fältet, så att man inte inom andra politi-\r\nkområden fattar beslut som verkar i direkt motsatt\r\nriktning mot de mål som har lagts fast inom regional-\r\npolitiken.\r\nTyvärr finns det väldigt många exempel på beslut\r\nsom fattas inom andra politikområden, vilka går stick\r\ni stäv med de uttalade regionalpolitiska målen. Det\r\nsenaste beslutet som motverkar arbetet för regional\r\nbalans är det som Hans Andersson tidigare nämnde,\r\nSLU:s beslut om att lägga ned skogsutbildningen i\r\nGarpenberg. Det är ett typiskt sådant exempel, där\r\nman inom andra politikområden fattar beslut som\r\nmotverkar de mål som vi har lagt fast för regionalpo-\r\nlitiken.\r\nJämfört med budgetpropositionen i januari och\r\nvad som där aviserades beträffande regionalpolitiken\r\när den nu aktuella propositionen enligt mitt synsätt\r\nklart mycket bättre. De regionalpolitiska ambitionerna\r\nbeträffande återflödet från EU:s strukturfonder har\r\nhöjts, och den kraftiga minskningen av medel för\r\nregionalpolitiska insatser har uteblivit. Minskningen\r\nav resurser från Norrlandsfonden, som tidigare har\r\naviserats, genomförs inte.\r\nDen regionalpolitiska propositionen är en del av\r\nden ekonomisk-politiska uppgörelse som har träffats\r\nmellan Centern och Socialdemokraterna under våren.\r\nJag vill i detta sammanhang passa på att tacka för den\r\nlilla men ändock ros som Dan Ericsson tidigare så\r\ngeneröst delade ut till Centerpartiet för detta arbete.\r\nAndra delar i uppgörelsen som också är viktiga ur\r\nregionalpolitisk synpunkt är miljöstödet till jordbru-\r\nket, ändrade regler för starthjälpen och kanske fram-\r\nför allt ett antal offensiva åtgärder för att skapa bättre\r\nförutsättningar för de små och medelstora företagen.\r\nEn politisk uppgörelse mellan två eller flera parti-\r\ner blir naturligtvis en kompromiss. Därför ser natur-\r\nligtvis inte förslagen till alla delar ut som vi från\r\nCenterns sida skulle ha velat, men detta är de politiska\r\nrealiteterna. Vi tycker att förslagen som tagits fram i\r\nsamverkan mellan våra partier i det stora hela har\r\nblivit bra, och vi ställer helt upp på förslagen.\r\nDärför, herr talman, yrkar jag bifall till hemställan\r\ni arbetsmarknadsutskottets betänkande beträffande\r\nregionalpolitiken.</pre><pre>Anf.  51  PATRIK NORINDER (m) replik\r\nHerr talman! Elving Andersson tar åter upp vår\r\ninställning till målet om likvärdig standard. Jag för-\r\nsökte tidigare få en förklaring av Dan Ericsson och\r\nBerit Andnor till vad det innebär att hela landet skall\r\nha likvärdig standard. Ingen har kunnat ge någon\r\nförklaring och ingen har ens berört frågan. Elving\r\nAndersson kanske då kan förklara för mig vad det\r\ninnebär för någonting och hur det sedan skall utfor-\r\nmas i praktisk politik.\r\nVi har reagerat på att man använder ord som\r\nibland inte kan användas i praktisk handling. Självfal-\r\nlet ställer vi upp på att regionalpolitiken skall utjämna\r\nskillnader som gäller klimat, avstånd och kunskapsut-\r\nveckling. Men vårt land kan aldrig få en likvärdig\r\nstandard. Det finns skillnader överallt. Självfallet\r\nfinns det skillnader mellan stad och landsbygd. Jag\r\nhar t.ex. svårt att föreställa mig att man i Annefors i\r\nHälsingland skulle kunna ha ett operahus av samma\r\nstandard som stockholmaren har eller att stockholma-\r\nren skall kunna ha den fantastiska natur och miljö som\r\nhälsingen har. Det är också standard i olika former,\r\nmen det kanske finns andra begrepp som Elving An-\r\ndersson lägger i ordet standard. Utskottet försökte ju\r\nkomma ifrån detta genom att säga: Det skall inte alls\r\nvara likvärdig standard - så skall man inte läsa det -\r\nutan det betyder skillnader i landet. Vi har reagerat\r\nmot detta och tycker att man också skall kunna leva\r\nupp till det man säger och handla därefter.\r\nMen, Elving Andersson, förklara gärna för mig\r\nvad Centern lägger i begreppet likvärdig standard.</pre><pre>Anf.  52  ELVING ANDERSSON (c) replik\r\nHerr talman! Jag vill passa på att påminna Patrik\r\nNorinder om att det var jag som ställde en fråga i mitt\r\nanförande. Jag skall gärna försöka att svara på Patrik\r\nNorinders frågor, men jag skulle uppskatta om den\r\nvänligheten besvarades genom att Patrik Norinder\r\nförsökte svara på de frågor som jag har ställt om vad\r\nman egentligen menar med att ta avstånd från målet.\r\nVad vi fick reda på är att vi inte kan ha operahus\r\növerallt. Det var vad Patrik Norinder sade, och det\r\ntror jag nog att vi allihop hade insett redan tidigare.\r\nDet är naturligtvis inte sådana saker som det handlar\r\nom.\r\nVad det handlar om är naturligtvis, precis som här\r\nhar sagts av flera talare som Patrik Nordinder har\r\nställt dessa frågor till, att se till att skapa likvärdiga\r\nförutsättningar i landet så långt det över huvud taget\r\när möjligt. Det gäller t.ex. tillgång till bra kommuni-\r\nkationer, att man kan upprätthålla flygtrafik på Norr-\r\nlands inland - för några veckor sedan röstade Mode-\r\nraterna för en sänkning av bidragen för att ett upprätt-\r\nhållande av flygtrafiken på Norrlands inland - vilket\r\när ett sådant exempel där man inom andra politikom-\r\nråden skall medverka till att skapa förutsättningar.\r\nDet handlar om bra tillgång till post och telekom-\r\nmunikationer, kanske lika anslutningsavgifter till\r\nISDN-nätet oavsett var man är lokaliserad i landet,\r\ntillgång till utbildning, satsning på de mindre och\r\nmedelstora högskolorna - som moderaterna har mot-\r\narbetat tidigare - osv. Det är det här som menas med\r\natt skapa likvärdiga förutsättningar, som kan ge en\r\nlikvärdig standard över hela landet.\r\nMen vad menar egentligen moderaterna med sin\r\nreservation? Vilka områden och vilka människor i\r\nvårt land skall undantas från målet om en likvärdig\r\nstandard?</pre><pre>Anf.  53  PATRIK NORINDER (m) replik\r\nHerr talman! Elving Andersson frågade vad som\r\n\"skall undantas från målet\". Jag har flera gånger här i\r\nkammaren försökt förklara att vi anser att det är vik-\r\ntigt att ord och handling skall kunna följas åt. Det är\r\nen omöjlighet, enligt mitt sätt att se det, att leva upp\r\ntill målet likvärdig standard. Det går inte att ha sam-\r\nma standard på alla områden i hela landet. Jag tror att\r\nElving Andersson också inser det.\r\nDäremot skall vi försöka, som jag också sade att\r\nvi självfallet ställer upp för, göra vad vi kan för att\r\növerbrygga de geografiska avstånden och klimatfakto-\r\nrerna och göra de utbildningsinsatser som behövs\r\ninom regionalpolitiken.\r\nMen det är en omöjlighet att leva upp till målet\r\nlikvärdig standard över hela landet. Jag vet inte var\r\nElving Andersson skall få pengar till det, om han vill\r\nha samma flygförbindelser i Norrlands inland som i\r\nstorstadsregionerna och om han vill ha kommunika-\r\ntioner överallt. Det är mycket svårt för mig att förstå\r\nhur det här skall gå till i praktisk politik.</pre><pre>Anf.  54  ELVING ANDERSSON (c) replik\r\nHerr talman! Nu börjar Patrik Norinder svinga sig\r\npå retorikens högre höjder. Jag har definitivt inte\r\npratat om att Gunnarn, Arvidsjaur och de andra flyg-\r\nplatserna skall ha samma utbud av flygtrafik som\r\nstorstäderna. Men det har tidigare funnits ett anslag på\r\n15 miljoner kronor som ett bidrag för driften av de\r\nhär kommunala flygplatserna, för att de skall kunna\r\nupprätthålla viss trafik. Moderaterna var för några\r\nveckor sedan här i riksdagen med om att avskaffa det\r\nanslaget. Det är ett exempel på att man inte medver-\r\nkar till att skapa någon form av likvärdiga förutsätt-\r\nningar för att orter, regioner och företag skall kunna\r\nutvecklas på olika håll.\r\nDet måste väl ändå vara så, att om man inte ställer\r\nupp bakom målet om att ha en likvärdig standard över\r\nhela landet måste det innebära att man tycker att vi\r\nskall ha en orättvis och en ojämlik standard över\r\nlandet. Det måste bli resultatet.\r\nJag har inte, trots att jag har ställt flera frågor, fått\r\nnågot svar från företrädare för Moderaterna vad man\r\negentligen menar med det här. Vilka orter, vilka regi-\r\noner och vilka människor är det som inte skall omfat-\r\ntas av målet om en likvärdig standard? Jag beklagar\r\natt vi inte har fått något svar i den här debatten, men\r\nvi får kanske anledning att återkomma.</pre><pre>Anf.  55  LENNART ROHDIN (fp) replik\r\nHerr talman! Jag har en fråga till Elving Anders-\r\nson, men först vill jag göra en liten  kommentar till ett\r\nuttryckssätt, även om det inte var Elving Andersson\r\nsom använde det först. Jag tillhör dem som står bak-\r\nom den breda samsynen i utskottsbetänkandet, men\r\nsom företrädare för ett idéparti tycker jag att det är\r\nganska stötande att gång på gång få höra att partier\r\nsom utifrån åsiktsskillnader redogör för en annan\r\nåsikt, på något sätt mäler sig ur någon form av objek-\r\ntiv gemenskap. Man framställer sig själv som något\r\nslags objektiv politikens riktkarl. Jag tycker att det är\r\nlitet stötande. Politiken handlar faktiskt om idé- och\r\nintresseskillnader.\r\nDå kommer jag till frågan, och den gäller natur-\r\nligtvis en parlamentarisk utredning om regionalpoliti-\r\nken. Centern har naturligtvis försäkrat sig om full-\r\nständiga möjligheter till insyn, förankring och påver-\r\nkan. Det skulle ändå vara intressant att höra hur El-\r\nving Andersson och Centern ser på möjligheterna för\r\noppositionen här i riksdagen att få full insyn i och\r\npåverka arbetet med den regionalpolitiska översynen.</pre><pre>Anf.  56  ELVING ANDERSSON (c) replik\r\nHerr talman! Den här frågan var inte särskilt för-\r\nvånande, eftersom Lennart Rohdin har ställt den till\r\nalla tidigare talare. Jag kan egentligen bara instämma\r\ni vad de tidigare talarna har sagt, bl.a. Berit Andnor.\r\nVi är från Centerns sida alltid mycket angelägna\r\nom att skapa parlamentarisk förankring, och vi har\r\ningen annan uppfattning i den här frågan. När det drar\r\nihop sig, efter att kartläggning och utvärdering har\r\ngjorts och man skall ta nya tag och eventuellt föreslå\r\nnya riktlinjer och nya typer av stöd för regionalpoliti-\r\nken, utgår vi från att det sker på ett sådant sätt att det\r\nblir en så bred parlamentarisk förankring som det är\r\nmöjligt att åstadkomma, dvs. att alla partier kommer\r\natt vara inblandade i den diskussionen på ett eller\r\nannat sätt.</pre><pre>Anf.  57  LENNART ROHDIN (fp) replik\r\nHerr talman! Jag nöjer mig med att notera att El-\r\nving Andersson som företrädare för Centerpartiet som\r\nvanligt instämmer med föregående socialdemokratis-\r\nke talare.</pre><pre>Anf.  58  ELVING ANDERSSON (c) replik\r\nHerr talman! Eftersom vi har en likartad uppfatt-\r\nning i den här frågan är det ganska självklart att jag\r\ninte förlänger kammarens debattid med onödigt tjafs\r\nutan i stället kort konstaterar att jag kan instämma\r\nmed föregående talare.</pre><pre>Anf.  59  DAN ERICSSON (kds) replik\r\nHerr talman! Jag delar gärna ut rosor när man drar\r\npolitiken åt rätt håll. Det kommer jag att fortsätta att\r\ngöra.\r\nMen det var en väldigt stor skillnad mellan vad\r\nElving Andersson sade i sitt anförande och vad ar-\r\nbetsmarknadsministern sade i sitt anförande när det\r\ngäller synen på förändringen av regionalpolitiken\r\nmellan januari och april. Det var väldigt tydligt, när\r\nElving Andersson sade att det hade skett en avgöran-\r\nde förändring av politiken. Jag skulle egentligen bara\r\nvilja ha en bekräftelse från Elving Andersson, som ju\r\nhar haft en god insyn i det här arbetet, på att det har\r\nblivit en avsevärd förändring såväl vad gäller inrikt-\r\nningen på regionalpolitiken som vad gäller anslagsni-\r\nvån.\r\nJag har också en enkel fråga till Elving Andersson.\r\nJag skall inte bråka alltför mycket om detta, men i\r\nfråga om att återföra resurser till vattenkraftsproduce-\r\nrande län - som vi har varit överens om rätt lång tid -\r\nsläppte Centerpartiet stödet för reservationen. Jag vet\r\ninte varför man gjorde det: Är det av en sorts välvilja\r\nmot Socialdemokraterna som man börjar släppa ange-\r\nlägna krav? Jag vet inte om det är en framgångsrik\r\nförhandlingstaktik.</pre><pre>Anf.  60  ELVING ANDERSSON (c) replik\r\nHerr talman! På vilket sätt som målen och resur-\r\nserna till regionalpolitiken har förändrats mellan janu-\r\nari och april får var och en dra slutsatser om, genom\r\natt jämföra de skrivningar och texter som finns dels i\r\nbudgetpropositionen, dels i det här föreliggande akt-\r\nstycket.\r\nNär det gäller återförande av resurser från vatten-\r\nkraftsproduktionen till de producerande regionerna,\r\nhar vi från Centerns sida inte ändrat uppfattning i den\r\nfrågan. Det framgår av ett särskilt yttrande som jag\r\nhar bifogat till utskottets betänkande. Det är bara så,\r\nsom jag sade i mitt huvudanförande, att när man träf-\r\nfar en politisk uppgörelse mellan olika partier får man\r\ninte igenom allt som man vill ha; det är politikens\r\nvillkor. Jag tror att Dan Ericsson också vet det. Det\r\nhär är ett område som vi inte har lyckats med från\r\nCenterns sida, men det innebär inte att vi har gett upp\r\nvåra tankar eller gett avkall på dem. När lämpliga fora\r\nerbjuds avser vi att återkomma i det här avseendet.</pre><pre>Anf.  61  CHRISTEL ANDERBERG (m)\r\nHerr talman! I fredags fick jag ett brev från före-\r\ntagarna i Malungs kommun. De framhåller att företag-\r\nsamheten i Malung vill bidra till att ta Sverige ur\r\nkrisen.\r\nNäringslivet där bygger framför allt på turismen.\r\nSälenfjällen har i dag en marknadsandel på 33 % av\r\nvinterturismen i vårt land, men även under sommaren\r\när turismen betydande. Vidare finns i kommunen en\r\nlång småföretagartradition, med skinnhanteringens\r\ngamla traditioner, som lagt grunden för Malungs i dag\r\nmer än 600 småföretag i olika branscher.\r\nEnligt en artikel i Dagens Industri den 12 maj i år\r\nhamnade Malung på andra plats, näst efter Stock-\r\nholm, bland de regioner som genererar mest inkoms-\r\nter till staten. Men företagarna i Malung är synnerli-\r\ngen bekymrade över att staten alltmer missköter upp-\r\ngiften att svara för en väl fungerande infrastruktur.\r\nVägarna i kommunen är så dåliga att turisterna börjar\r\ntröttna på att få sina bilar sönderkörda och därför\r\nsöker sig till andra alternativ. Industrin börjar få sin\r\nexistens hotad på grund av att transportskadorna på\r\ngodset leder till allt högre kassation.\r\nBrevet från företagarna slutar med följande ord:\r\n\"Vi företagare i Malungs kommun har bestämt oss för\r\natt våga, växa och vinna i en global konkurrens och\r\ntänker inte finna oss i att brister i infrastrukturen, i\r\nform av undermåliga vägar, skall lägga hinder för\r\ndenna vår strävan att flytta fram positionerna.\"\r\nMärk väl - det är inte några bidrag som företagar-\r\nna i Malung begär. De har endast det högst motivera-\r\nde kravet att staten sköter det som bara staten kan och\r\nmåste göra, nämligen tillhandahålla en god infrastruk-\r\ntur, bl.a. i form av vägar och kommunikationer.\r\nVi moderater stöder företagarnas krav, såsom\r\nframgår av vår reservation nr 6 till betänkandet.\r\nFöretagarna skall inte behöva finna sig i att brister\r\ni infrastrukturen håller på att sätta krokben för nä-\r\nringslivet. Vi anser att regionalpolitiken bör ha som\r\nmål att främja regionernas egen växtkraft. Sådana\r\nlångsiktiga infrastruktursatsningar är av avgörande\r\nbetydelse för att glesbygden skall kunna leva vidare\r\noch utvecklas. Det är tragiskt att Socialdemokraterna i\r\nstället duttar ut miljarder i diverse selektiva företags-\r\nstöd, om vilka vi numera vet att de i bästa fall är inef-\r\nfektiva men alltför ofta är direkt skadliga, bl.a. genom\r\nden rubbning av konkurrensen som de medför.\r\nAv samma eller t.o.m. större betydelse än den fy-\r\nsiska infrastrukturen är utbildning och forskning,\r\nSveriges intellektuella infrastruktur. Eftersätts denna\r\nblir skadorna allvarliga, långsiktiga och svåra att\r\nreparera.\r\nOm norra Dalarna drabbats av regeringens för-\r\nsummelser när det gäller vägunderhållet så har de\r\nsödra länsdelarna drabbats av den socialdemokratiska\r\nreträtten vad gäller forskning och utbildning. Jag\r\ntänker på beslutet att lägga ett besparingskrav på 104\r\nmiljoner på SLU, vilket föranlett styrelsen för SLU att\r\nbesluta om nedläggning av Skogshögskolan i Garpen-\r\nberg.\r\nEtableringen i Garpenberg var resultatet av en re-\r\ngionalpolitisk satsning för 25 år sedan - en mycket\r\nframgångsrik sådan. Ett internationellt utvärderings-\r\nteam visade 1992 att Garpenberg hävdar sig mycket\r\nväl i fråga om vetenskaplighet. Skogshögskolan i\r\nGarpenberg har kommit att få en oerhört stor betydel-\r\nse för den skogliga utbildningen och forskningen, för\r\natt höja utbildningsnivån i Dalarna och bilda ett\r\nblomstrande kunskapscentrum i samverkan med Hög-\r\nskolan i Falun/Borlänge samt för att skapa arbetstill-\r\nfällen. Detta är precis en sådan form av infrastruktur-\r\ninvestering i kunskapsuppbyggnad som vi moderater\r\nhelhjärtat stöder.\r\nDet klingar falskt när regeringen i propositionen\r\nframhåller att resurserna skall inriktas mot de mest\r\nutsatta områdena. När det gäller Garpenberg innebär\r\npolitiken att verksamheten lokaliseras från utsatta\r\nkommuner som Hedemora och Avesta till överhettade\r\nområden som Lund, Uppsala och Umeå.\r\nDen regionalpolitiska konsekvensanalysen bakom\r\nbeslutet lyser med sin frånvaro. Berit Andnor talade\r\nmed malm i stämman om Socialdemokraternas om-\r\nsorger om forskning och utbildning även utanför\r\nuniversitetsstäderna. Nå - upp till bevis!\r\nJag kräver att regeringen gör omprioriteringar in-\r\nom regionalpolitiken så att den skogsvetenskapliga\r\nfakultetens lokalisering i Garpenberg får leva vidare.\r\nNedläggningsbeslutet berör 140 människor. Har man\r\nen gång beslutat sig för en regionalpolitisk satsning av\r\ndetta slag har man faktiskt tagit på sig ett långsiktigt\r\nansvar, både för verksamheten och för de anställda.\r\nDalfolket kräver att regeringen nu tar det ansvaret i\r\nstället för att dutta ut 450 miljoner i nya lokalise-\r\nringsstöd av tvivelaktigt värde.\r\nInte heller när det gäller regionalpolitiska aspekter\r\npå kvinnors arbetsmarknad förstår Socialdemokrater-\r\nna vikten av långsiktigt hållbara strukturella åtgärder.\r\nRegeringen framhåller att det råder kvinnounderskott\r\ni glesbygden och att kvinnoflykten inte har gått att\r\nstoppa. Trots denna insikt saknas i propositionen alla\r\nansatser till nytänkande. Socialdemokraterna fortsät-\r\nter att tala om olika stödåtgärder och tror att länssty-\r\nrelserna skall kunna lösa problemen inom ramen för\r\nregional projektverksamhet. Det går emellertid inte att\r\nkompensera en felaktig skatte- och näringspolitik och\r\nbrist på sunda företagsbetingelser genom allehanda\r\nprojekt.\r\nI nuvarande samhällsekonomiska läge har det\r\nblivit alltmer uppenbart att kvinnornas arbetsmarknad\r\när sårbar. Regeringen räknar själv med att antalet\r\nanställda inom dessa sektorer kommer att minska med\r\n100 000 personer under de närmaste åren. Detta blir\r\nsärskilt kännbart i glesbygd, där några alternativ att\r\ntala om inte finns för närvarande.\r\nVi anser att de offentliga monopolen måste brytas\r\nupp så att kvinnor i lika hög grad som män kan finna\r\nalternativa arbetsgivare. Kvinnors arbetsmarknad\r\nskall avregleras så att den faktiskt blir det som ligger i\r\nordet marknad.\r\nI vår kommittémotion A816 har vi närmare ut-\r\nvecklat betydelsen av att snarast göra det skattemäs-\r\nsigt möjligt för en privat tjänstesektor att växa fram.\r\nVi påvisar där hur en privat marknad för hemtjänster\r\nsnabbt skulle kunna ge upphov till många nya arbets-\r\ntillfällen med en betydande potential för kvinnligt\r\negenföretagande inom sektorerna vård och hemtjäns-\r\nter.\r\nFör många kvinnor i glesbygden utgör turismen\r\noch närliggande servicenäringar andra branscher med\r\ngoda möjligheter till tillväxt, sysselsättning och små-\r\nföretagsamhet. Att utveckla kvinnornas kunskaper och\r\nta till vara deras engagemang inom dessa sektorer är\r\nnågra av de åtgärder som krävs, bl.a. för att möta\r\nneddragningen inom den offentliga sektorn.\r\nHerr talman! Jag står bakom samtliga moderata\r\nreservationer till betänkandet, men för att spara kam-\r\nmarens tid nöjer jag mig med samma yrkande som det\r\nmin kollega Patrik Norinder har framfört.</pre><pre>Anf.  62  ELVING ANDERSSON (c) replik\r\nHerr talman! Jag instämmer i väldigt mycket som\r\nChristel Anderberg sade om infrastrukturens betydel-\r\nse, t.ex. hur viktigt det är med bra vägar för den loka-\r\nla industrins behov. Det är då bara att beklaga att\r\nChristel Anderberg inte berättat om den här moderata\r\ninställningen för sina partivänner i trafikutskottet så\r\natt dessa hade kunnat ställa upp för att skapa ökade\r\nresurser för det glesa vägnätet. I så fall hade vi kanske\r\nkunnat lösa en del av de här problemen för företagar-\r\nna i Malung.</pre><pre>Anf.  63  HANS ANDERSSON (v) replik\r\nHerr talman! I mitt huvudanförande pekade jag på\r\nbil. 5 till Långtidsutredningen, där NUTEK har gått\r\nigenom hur resurserna har fördelats under de senaste\r\nåren. Utvecklingen under den borgerliga perioden\r\nunder 1990-talet har varit allt mindre resurser till\r\nstödområden och alltmer resurser till storstäder och\r\nuniversitetsstäder. Kvinnornas arbetslöshet rakade i\r\nhöjden, precis som männens, under den borgerliga\r\ntiden. Arbetslösheten var hög. Ni lade fram förslag på\r\nmycket drastiska neddragningar, som gick mycket\r\nlängre än vad regeringen nu har föreslagit, det som nu\r\nsägs skulle föranleda högre kvinnoarbetslöshet på den\r\noffentliga sidan.\r\nDet ges inget stöd till kompetensutveckling, utan\r\ntvärtom en neddragning av arbetsmarknadspolitik,\r\nsom skulle kunna bidra till att förbättra situationen för\r\nkvinnor.\r\nNär det gäller infrastruktur i termer av mindre vä-\r\ngar i Malung är jag helt överens med Christel Ander-\r\nberg. Om vi hade byggt litet färre motorvägar och\r\njätteprojekt och mera satsat på underhåll, som Väns-\r\nterpartiet föreslagit, skulle turisterna och Malungs\r\nbefolkning och företag har vägar att transportera både\r\nmänniskor och produkter på utan att de skakar sönder.\r\nNär det gäller SLU delar jag uppfattningen. Det\r\nframgick av vad jag sade tidigare. Tyvärr handlar det\r\nom ett statligt myndighetsbeslut - i detta fall inom\r\nSLU - som gravt åsidosätter både regionala intressen\r\noch intresset att utveckla forskning och utbildnings-\r\nverksamhet med anknytning till skogsråvaran.</pre><pre>Anf.  64  CHRISTEL ANDERBERG (m)\r\nreplik\r\nHerr talman! Det är roligt, Hans Andersson, att vi\r\nåtminstone kan vara överens om det orimliga i beslu-\r\ntet att lägga ner verksamheten vid Skogshögskolan i\r\nGarpenberg. Detta är ett beslut som har tillkommit nu,\r\noch det motsatte vi moderater oss när betänkandet i\r\nfråga diskuterades.\r\nHans Andersson vet likaväl som jag att arbetslös-\r\nheten började raka i höjden redan 1989. Det var då\r\nalla kurvor började peka fel. Att arbetslösheten sedan\r\nfortsatte att öka under några år var resultatet av den\r\npolitik som hade förts under 1980-talet.\r\nHans Andersson efterlyser kompetensutveckling\r\nför de kvinnor som nu kommer att friställas inom den\r\noffentliga sektorn. Frågan är bara inom vilket kompe-\r\ntensområde utvecklingen skall ske.\r\nDen offentliga sektorn kommer nämligen aldrig\r\nnågonsin mera att bli vad den har varit. Den kommer\r\naldrig mera att kunna expandera såsom den gjorde på\r\n70- och 80-talet och svälja allt större andel av arbets-\r\nkraften. Därför har vi motsatt oss kompetensutveck-\r\nling inom sådana områden som är under avveckling.\r\nNågot annat vore bara att lura kvinnorna att satsa tid\r\noch kraft på fel saker.</pre><pre>Anf.  65  HANS ANDERSSON (v) replik\r\nHerr talman! Jag måste upplysa herr talman om att\r\ndet inte alls är som Christel Anderberg säger. Jag har\r\ninte förespråkat att vi skall utbilda kvinnor till den\r\noffentliga sektorn. Jag har sagt att det är ett av de\r\nområden från vilket en mängd kvinnor ställs fria pre-\r\ncis som från kontorsadministrationen och handeln.\r\nModerata samlingspartiet stöder inget program till\r\nstöd för dessa 100 000 och fler kvinnor.\r\nNär det gäller nya jobb skall det förekomma inom\r\ntjänstesektorn. Vi har föreslagit sänkningar av be-\r\nskattningen. Vi värnar faktiskt om välfärden. I dag\r\nskapas välfärden, särskilt i glesbygden, inom kommu-\r\nnernas regi. Det finns utomordentligt stora behov som\r\nvi har anledning att täcka med hög kvalitet när det\r\ngäller åldringsvård, sjukvård och omsorg om barnen -\r\ninte minst i glesbygden. Det borde vara ett intresse -\r\nt.o.m. för Christel Anderberg.</pre><pre>Anf.  66  CHRISTEL ANDERBERG (m)\r\nreplik\r\nHerr talman! Det problem som svenska kvinnor\r\nhar, Hans Andersson, har det socialistiska samhället\r\nskapat. Det gäller nämligen ett extremt beroende av\r\nden offentliga sektorn. Det är oförskämt mot dessa\r\nkvinnor att säga att de saknar kompetens. Tvärtom är\r\nde utomordentligt kompetenta. Men den svenska\r\nekonomin klarar inte längre av att finansiera deras\r\ntjänster på det sätt som har skett under tidigare de-\r\ncennier.\r\nUppgiften blir alltså att hitta nya former för att or-\r\nganisera och finansiera deras arbete. Allt talar för att\r\nbehovet av den här typen av omsorgstjänster kommer\r\natt öka i framtiden. Om dessa kvinnor bara slipper sitt\r\nextrema beroende av den offentliga sektorn och om\r\ndet skapas alternativa arbetsmarknader och arbetsgi-\r\nvare även för kvinnor, är jag övertygad om att kvin-\r\nnorna kommer att klara sin försörjning utan att behö-\r\nva några speciella stödåtgärder.</pre><pre>Anf.  67  KRISTINA ZAKRISSON (s)\r\nHerr talman! Målet i den här regionalpolitiska\r\npropositionen är högt ställt - valfrihet så att vi kan bo\r\noch arbeta var vi vill i Sverige. Det är dock ett mål\r\nsom går att uppfylla - om alla samhällssektorer tar sitt\r\nansvar.\r\nEtt av de områden som är mycket viktigt för oss\r\nsom bor i Norrlands inland är kommunikationerna.\r\nDet har nämnts här vid några tillfällen. Just flyget är\r\nmycket viktigt för oss.\r\nTidigare, före avregleringen, när vi skulle locka\r\nföretagare att etablera sig i norr kunde vi säga att vi\r\nhade goda kommunikationer, bland andra fördelar.\r\nDet kan vi inte längre - inte utan att förvränga san-\r\nningen. Efter avregleringen har priserna blivit högre\r\noch turerna färre. Flyget är oerhört viktigt för att vi\r\nskall kunna göra Sverige rundare.\r\nBerit Andnor påpekade att vi skall göra en kart-\r\nläggning och analys av avregleringar, bolagiseringar\r\noch privatiseringar och vilka konsekvenser de har fått\r\nregionalpolitiskt. Det tycker jag är bra och helt nöd-\r\nvändigt.\r\nBerit Andnor lyfte också fram några exempel på\r\nföretag som har lyckats bra tack vare regionalpolitiskt\r\nstöd. Det finns även andra sätt att skapa arbetstillfäl-\r\nlen i glesbygd. Riksdagen har vid otaliga tillfällen\r\npåpekat, precis som arbetsmarknadsutskottet, att man\r\ni möjligaste mån skall försöka utlokalisera verksamhet\r\nfrån storstäderna till glesbygden. Jag upplever inte att\r\nman har uppfyllt det här målet.\r\nVi har t.ex. nyligen inrättat en del myndigheter,\r\nbl.a. Folkhälsoinstitutet, som förlades till Stockholm.\r\nÄndå fanns det motioner om att man borde se på\r\nlokaliseringen regionalpolitiskt. Socialutskottet peka-\r\nde på vikten av att se på det regionalpolitiskt. Beslut\r\nblev att institutet förlades till Stockholm.\r\nJag hoppas att man vid nya etableringar verkligen\r\ntar till sig riksdagens påpekande och förlägger verk-\r\nsamheten utanför storstäderna. Det skulle gå mycket\r\nbra. Det finns fler exempel än Folkhälsoinstitutet.\r\nDet finns också en del goda exempel på utlokali-\r\nseringar. I Kiruna har vi fått Radiotjänst och Posten\r\nFrimärken. Det är till största delen kvinnor som har\r\nfått arbete på de här företagen. Det är mycket lyckade\r\nlokaliseringar.\r\nEtt annat exempel är att driften av personregistret\r\nför folkbokföringen förlades till Kiruna 1989 med\r\nhjälp av lokaliseringsstöd. Det är också en bra verk-\r\nsamhet och en lyckad satsning.\r\nDen här verksamheten kommer att förändras nå-\r\ngot. Riksdagen har nyss fattat beslut om att man skall\r\ninföra ett nytt register. Då hoppas jag att man använ-\r\nder lokaliseringspengarna på ett vettigt sätt och för-\r\nlägger även det nya registret till samma företag. Det\r\nfinns nu kompetens och maskinutrustning tack vare\r\nlokaliseringsstödet så att man kan sköta även de nya\r\nuppgifterna.\r\nVi måste försöka komma ihåg att om vi skall upp-\r\nfylla målet, måste vi i alla sammanhang påpeka vikten\r\nav att förlägga verksamhet utanför storstäderna.\r\nHerr talman! Jag är övertygad om att om alla goda\r\nkrafter samverkar, kan vi uppnå det högt ställda må-\r\nlet. Som Anders Sundström sade är det viktigt och\r\nekonomiskt vettigt för hela landet.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>4 §  Enhetlig räntesättning och finansiering av\r\nstatliga bostadslån m.m.</pre><pre>Föredrogs\r\nBostadsutskottets betänkande 1994/95:BoU20\r\nEnhetlig räntesättning och finansiering av statliga\r\nbostadslån m.m. (prop. 1994/95:219)</pre><pre>Anf.  68  KNUT BILLING (m)\r\nHerr talman! Den proposition som vi nu skall be-\r\nhandla utgör en bekräftelse på att problem har upp-\r\nstått inom bostadslångivningen när staten genom olika\r\npolitiska åtgärder, subventioner och regleringar, har\r\ningripit i ekonomins funktionssätt.\r\nDen understryker också att den bästa lösningen för\r\nen kostnadseffektiv och långsiktigt hållbar bostads-\r\nlångivning är att man får rent marknadsmässiga vill-\r\nkor för denna och att man för en ekonomisk politik\r\nsom håller nere räntenivån.\r\nVi är överens om att det är nödvändigt att om-\r\nstrukturera de statliga bostadslånen. Det är en förut-\r\nsättning för en framtida privatisering av SBAB. Vår\r\ninvändning riktar sig mot den undermånliga bered-\r\nningen av ärendet i regeringskansliet.\r\nFörslaget innebär ju att civilrättsliga avtal ersätts\r\nav bestämmelser i lag, vilket vi anser vara principiellt\r\nmycket betänkligt.\r\nNågot remissförfarande har inte föregått lagråds-\r\nremissen, och vi kan inte tillstyrka förslaget som nu\r\nföreligger utan ett remissförfarande och en djupare\r\nkonsekvensanalys.\r\nFörslaget måste också innehålla regler som garan-\r\nterar varje enskild låntagare ett skydd mot de negativa\r\nkonsekvenser som kan uppstå.\r\nHerr talman! Jag skall fatta mig kort, så även om\r\njag står bakom bägge reservationerna till detta betän-\r\nkandet, nöjer jag mig för tids vinnande med vad jag\r\nhär har framfört och yrkar bifall till reservation nr 1.</pre><pre>Anf.  69  LENNART NILSSON (s)\r\nHerr talman! Låt mig börja med att rikta mig till\r\nKnut Billing. Det är märkligt, att oavsett vad modera-\r\nternas reservationer handlar om är det alltid staten\r\nsom det är problem med och staten som är den stora\r\nboven. När man då försöker åstadkomma något som\r\nbidrar till marknadsmässiga villkor, blir det invänd-\r\nningar från moderaterna.\r\nJag kan i viss mån instämma i kritiken som hand-\r\nlar om remissverksamheten. Vi har tidigare i utskottet\r\nbeslutat att remittera olika förslag mot bakgrund av att\r\nvi har haft tid för det.\r\nNu gäller det en omstrukturering av statens bo-\r\nstadsfinansieringsaktiebolag för att få ett bättre och\r\nmer bärkraftigt företag samtidigt som statens upplå-\r\nningsbehov minskas med åtskilliga miljarder, efter-\r\nsom de särskilda lånen förs över till det speciella\r\nbolag som man skall bilda.\r\nDet är bara att konstatera att detta är bra, både för\r\nstaten och för SBAB, som därmed också kan stärka\r\nsin ställning som en, vill jag påstå, bra part på denna\r\nmarknad.\r\nModeraterna talar om statens företag. Jag vill häv-\r\nda att SBAB har skötts på ett alldeles utmärkt, proff-\r\nsigt sätt i bostadssektorn, och de åtgärder som rege-\r\nringen nu föreslår kommer att innebära att SBAB:s\r\nroll stärks ytterligare. SBAB kommer att bli ett före-\r\ndömligt exempel i en situation där man vill ha kon-\r\nkurrens.\r\nModeraternas inställning är ju att man skall sälja\r\nSBAB, så att andra, privata intressen skall kunna få\r\nett starkare monopol. Vi kan naturligtvis också pröva\r\nsaker i olika sammanhang men inte av ideologiska\r\nskäl.\r\nDärför hävdar vi att eventuella planer på privati-\r\nsering är onödiga. När SBAB får den här nya rollen\r\nkan man fungera som en bra part på marknaden och\r\nockså spela en roll när det gäller utlåning av pengar\r\ntill bostadssektorn.\r\nDet gäller nu att klara av detta. Även om det kan\r\nhända att en och annan av de enskilda låntagarna får\r\nbetala ränteskillnaden, innebär förslaget att de har tid\r\natt resonera med SBAB. SBAB kommer att föregå\r\nmed gott exempel när det gäller att lägga om dessa\r\nlån.\r\nJag ser alltså inga större problem i detta samman-\r\nhang, och problemen som kan uppstå beror inte på\r\nnågot som staten - eller socialdemokratin, som Knut\r\nBilling säger - har gjort. Varje gång som staten\r\neventuellt har gjort något dåligt har det alltid varit\r\nsocialdemokraternas fel enligt Knut Billing. Men han\r\nhar aldrig haft några synpunkter på den politik som\r\nmoderaterna har fört.\r\nMen jag vill påstå att den politiken är en av orsa-\r\nkerna till en del av kreditförlusterna, eftersom man\r\nförändrade spelreglerna för räntesättning, drog in\r\nräntesubventionerna osv, vilket i sin tur har lett till\r\nproblem för vissa bostadsintressenter och även för\r\nexempelvis SBAB.\r\nSBAB är ju inte unikt i förhållande till Spintab,\r\nStadshypotek och de andra instituten. Skulle Knut\r\nBilling och de andra moderaterna vilja att staten gav\r\nen garanti till alla enskilda låntagare, även inom dessa\r\ninstitut, som riskerar att få betala någon ränteskillnad?\r\nDet blir ju fallet om lånen inte ligger i statsbudgeten.\r\nMin bedömning är att inga större bekymmer\r\nkommer att uppstå. Kanske kan man hävda att försla-\r\nget borde ha remissbehandlats, och om propositionen\r\nhade kommit i januari hade vi kunnat se till det. Men\r\nvår, och även Lagrådets, bedömning är att det inte\r\nfinns några invändningar.\r\nDet handlar ju nämligen om att se till dels att man\r\nklarar av SBAB:s framtida roll, dels att det finns tid\r\natt under hösten diskutera olika villkor med låntagar-\r\nna. Därmed har man löst problemet.\r\nHerr talman! Jag yrkar bifall till utskottets hem-\r\nställan.</pre><pre>Anf.  70  KNUT BILLING (m) replik\r\nHerr talman! Jag har litet svårt att förstå hur man\r\nkan beklaga att ärendet inte har remissbehandlats och\r\ni samma andetag säga att inga invändningar har rests i\r\närendet. Hur kan man ha några invändningar om\r\närendet inte har remissbehandlats? Invändningar mot\r\nett förslag kan man väl ha först när man har fått möj-\r\nlighet att yttra sig?\r\nDärför är det argumentet inte hållbart, Lennart\r\nNilsson! En brist på remiss är en allvarlig brist, och vi\r\nvet nu inte riktigt vad detta förslag kan komma att\r\ninnebära.\r\nDet är bra att Lennart Nilsson och jag är överens\r\nom att det är en brist, men det hade varit bättre om vi\r\nhade varit överens om hur ärendet skulle ha handlagts\r\nför att man skulle ha kunnat eliminera problemet.\r\nVillkoren på bostadslånemarknaden skall vara\r\nmarknadsmässiga. Om marknaden godtar dessa vill-\r\nkor finns inget problem. Problemet uppstår först i det\r\nögonblick ett statligt företag får favörer som bekostas\r\nav skattebetalarna.</pre><pre>Anf.  71  LENNART NILSSON (s) replik\r\nHerr talman! Skillnaden mellan mig och Knut Bil-\r\nling är att han i varje situation utgår från att staten\r\nskall betala till förmån för den enskilde.\r\nDet är bara att konstatera att SBAB har förlorat\r\nomkring 200 miljoner kronor, eftersom man inte har\r\nkunnat ta ut ränteersättning vid inlösen av lån.\r\nVad är det för skillnad på skattebetalare och skat-\r\ntebetalare, Knut Billing? Dessa pengar som på ett\r\neller annat sätt måste skjutas till statens företag får\r\näven Knut Billing och jag vara med och betala. Gör\r\nman ingenting åt detta riskerar vi att få betala ännu\r\nmycket mer. Jag förstår inte logiken i Knut Billings\r\nresonemang. Om det är fel på staten i det ena sam-\r\nmanhanget så är det väl så också i det andra?</pre><pre>Anf.  72  KNUT BILLING (m) replik\r\nHerr talman! Som framgår av reservationen, som\r\nLennart Nilsson inte kan vara okunnig om, har vi\r\nklagat på bristen på remissbehandling. När ärendet\r\nhade varit hos Lagrådet borde det ha remissbehand-\r\nlats. Det är en naturlig ordning.\r\nLennart Nilsson har erkänt att det hade varit bätt-\r\nre, och han beklagar att så inte har skett. Då är vi\r\nalltså överens i sakfrågan.\r\nVad som återstår är att man kunde dra konsekven-\r\nser av att ärendet inte har remissbehandlats. Lennart\r\nNilsson nöjer sig med att säga: Vi hade inte tid.\r\nDet räcker inte.</pre><pre>Anf.  73  LENNART NILSSON (s) replik\r\nHerr talman! I motsats till Knut Billing tillhör jag\r\ndem som ibland erkänner att jag tycker att gången\r\nborde ha varit annorlunda, och att man alltså borde ha\r\nremissbehandlat. Men med utgångspunkt från de\r\nsynpunkter vi har fått in till utskottet, med de garanti-\r\ner som ändå finns i att man kommer att bedriva en\r\nbred informationsverksamhet från SBAB:s sida, så\r\nanser jag att fördelarna överväger med att behandla\r\nsaken nu i stället för att skjuta det till hösten. Det\r\ninnebär att man får det här halvåret på sig att klara ut\r\nde här olika sakerna.\r\nDet är naturligtvis inte enbart det här med remiss-\r\nförfarandet som vi är oense om. Låt mig bara konsta-\r\ntera att Knut Billing och hans parti vill sälja ut den\r\nhär verksamheten av ideologiska skäl. Det är en väl-\r\ndigt stor skillnad, i varje fall i det utskottsbetänkande\r\nsom vi här har att diskutera.</pre><pre>Anf.  74  KNUT BILLING (m)\r\nHerr talman! Det är riktigt att det i betänkandet\r\näven finns en reservation till ett tidigare framfört krav\r\nsom återupprepats i detta ärende, nämligen att sälja\r\nSBAB. Det kravet står självfallet fast. Jag har inte\r\nuppehållit mig särskilt mycket vid den diskussionen.\r\nDen debatten har vi ju fört vid ett flertal tillfällen.\r\nDen återkommer säkert eftersom socialdemokraterna\r\negentligen inte har något annat argument att framföra\r\nän att eftersom det är moderaterna som föreslår att\r\nSBAB bör säljas bör detta yrkande avslås.\r\nSå länge Lennart Nilsson har det yrkandet kom-\r\nmer vi säkert tillbaka. Men jag tyckte det var onödigt\r\natt upprepa den debatten nu. Låt oss ta den vid ett\r\nannat tillfälle.\r\nDärmed tycker jag att det inte finns mycket mer att\r\ntillägga, eftersom Lennart Nilsson inte i diskussionen\r\nhar tillfört ärendet någonting annat än ett antal ord.\r\nDe orden har vi nu fått höra.</pre><pre>Anf.  75  LENNART NILSSON (s)\r\nHerr talman! För att då ta några ord till så tycker\r\njag att SBAB är ett viktigt redskap i en ökad konkur-\r\nrens på bostadssektorn. Jag är alldeles övertygad om\r\natt fler institut innebär att konkurrensen blir bättre när\r\ndet gäller att försörja bostadsmarknaden med krediter.</pre><pre>Anf.  76  KNUT BILLING  (m)\r\nHerr talman! Jag är helt övertygad om att det är\r\nviktigt att vi får fler institut på marknaden. Ju fler\r\ninstitut dess bättre är det. Men, Lennart Nilsson, det\r\nviktiga är att dessa institut konkurrerar med varandra\r\noch inte ägs av staten.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>5 §  Viss ändring av reglerna för statliga\r\nkreditgarantier m.m.</pre><pre>Föredrogs\r\nBostadsutskottets betänkande 1994/95:BoU22\r\nViss ändring av reglerna för statliga kreditgarantier\r\nm.m. (prop.1994/95:150 delvis)</pre><pre>Anf.  77  PETER WEIBULL\r\nBERNSTRÖM (m)\r\nHerr talman! Dagens andra bostadsutskottsärende\r\ngäller ett betänkande som grunder sig på två förslag i\r\nregeringens kompletteringsproposition, vilka syftar\r\ntill att underlätta obeståndshanteringen i låneärenden\r\ndär säkerheten utgörs av bl.a. en statlig kreditgaranti\r\nför ny- och ombyggnad av bostäder. Syftet är att be-\r\ngränsa kostnaderna för systemet, och utgångspunkten\r\när att konkurser skall kunna undvikas i situationer där\r\nackordsliknande uppgörelser ger ett bättre utfall för\r\nsåväl staten som för långivare och låntagare. Detta är\r\nnaturligtvis lovvärt.\r\nI det ena förslaget ges Statens bostadkreditnämnd,\r\nBKN, möjlighet att under vissa förutsättningar med-\r\nverka till uppgörelser mellan bostadslåneinstitut och\r\nlåntagare som innefattar kapitaleftergifter. I det andra\r\nförslaget slopas gällande krav på att bidragsunderla-\r\nget inte får överstiga de lån som en bostadsrättsför-\r\nening tagit för ny- eller ombyggnad enligt 1992 års\r\nregelsystem. För dessa föreningar gäller, till skillnad\r\nfrån villkoren för övriga upplåtelseformer, att ränte-\r\nbidraget minskar om en nedsättning av låneskulden\r\nsker i förtid.\r\nI det första förslaget, om ändrade regler för garan-\r\ntiersättning, innebär regeringens förslag en uppmjuk-\r\nning, i och med att man tar bort kravet på en ovillkor-\r\nlig försäljning av den belånade fastigheten för att\r\nersättning för kreditförluster skall kunna utgå. Vissa\r\nkrav skall dock vara uppfyllda, nämligen att låntaga-\r\nren redan är eller kan förväntas komma på obestånd,\r\natt han ingår avtal med långivaren som innebär att\r\nkreditförlusterna blir lägre än dem som kan förväntas\r\nuppstå vid en försäljning, och att det finns en grundad\r\nanledning att anta att låntagaren har tillräckliga eko-\r\nnomiska förutsättningar för att fullgöra de åtaganden\r\nsom följer av avtalet.\r\nI dessa stycken delar Moderata samlingspartiet ut-\r\nskottets mening, men i ett avseende menar vi att de av\r\nregeringen förordade villkoren bör omförmuleras. Det\r\ngäller kravet på att ägare av bostadsfastigheter som är\r\nupplåtna med hyresrätt skall svara för kapitaltillskott i\r\nsamband med en uppgörelse som ett villkor för\r\nBKN:s medverkan i en ackordsliknande uppgörelse.\r\nKravet på kapitaltillskott förutsätts endast gälla för\r\nhyresrätter. Därmed menar vi att det kan ifrågasättas\r\nom reglerna för kreditgaranti i detta avseende verkli-\r\ngen uppfyller kravet på neutralitet mellan upplåtelse-\r\nformerna.\r\nVi menar att det är viktigt att alla upplåtelseformer\r\nfår samma reella möjligheter till uppgörelse av det här\r\nslaget.\r\nVi har i reservationen pekat på att det kan förelig-\r\nga situationer där ett krav på kapitaltillskott är både\r\nriktigt och rimligt, men att det också kan finnas situa-\r\ntioner där ett sådant krav helt omöjliggör en ackordsl-\r\niknande uppgörelse, även om detta skulle vara det\r\nbästa för alla parter. Detta skulle kunna bli särskilt\r\naktuellt vid enskild näringsverksamhet, där fastighe-\r\nten ägs direkt av personer och inte via bolag. I en\r\nsådan obeståndssituation har fastighetsägaren per\r\ndefinition inget kapital kvar som skulle kunna använ-\r\ndas som ett kapitaltillskott för att minska långivarens\r\nförluster.\r\nMot denna bakgrund vill vi, som vi anger i reser-\r\nvation 1, ändra skrivningen till att utskottet anser att\r\nvillkoret för BKN:s medverkan i en obeståndshante-\r\nring som avser uppgörelser med ägare av bostadshus\r\nsom är upplåtna med hyresrätt, är att ägaren skall ha\r\nuttömt sina möjligheter att förse fastigheten med nytt\r\neget kapital.\r\nMed en sådan formulering skulle BKN ges bättre\r\nmöjligheter att agera så att statens kostnader i det\r\nenskilda obeståndsfallet kunde hållas så låga som\r\nmöjligt.\r\nHerr talman! Jag yrkar bifall till reservation 1 och\r\ni övrigt till utskottets förslag.</pre><pre>Anf.  78  OWE HELLBERG  (v)\r\nHerr talman! Detta betänkande är en följd av det\r\nsena 1980-talets och tidiga 1990-talets spekulationse-\r\nkonomi. Bygg-glada entreprenörer byggde dyrt och\r\nibland utan kunder. Banker levde farligt, med högt\r\nrisktagande när man lånade pengar till bostadsbyg-\r\ngande. Mäklare gav sugna bostadsköpare glättiga\r\nkalkyler, som bara talade om det första årets kostna-\r\nder och inte redogjorde för ett längre förlopp när det\r\ngällde kostnadsbilden.\r\nSpelet gav naturligtvis både vinnare och förlorare.\r\nTill slut är det alltid staten och därmed skattebetalarna\r\nsom får ta den stora smällen.\r\nFör att lindra den smällen har staten vid ett flertal\r\ntillfällen ändrat gällande villkor. Man har snabbat på\r\navtrappningen av räntebidragen, vilket inte gjort sa-\r\nken bättre för dem som nu lever under betalningssvå-\r\nrigheter. Om detta är avtalsbrott eller inte prövas just\r\nnu juridiskt sedan en bostadsrättsförening anmält\r\nstaten för avtalsbrott, något som det enligt min me-\r\nning också är, i varje fall moraliskt.\r\nVänsterpartiet har i nuläget inget emot att staten\r\nnu försöker förhindra en lång rad konkurser genom att\r\ntillåta även Bostadskreditnämnden att delta i ackordsl-\r\niknande uppgörelser, för att undvika större förluster\r\nän nödvändigt för staten och personliga tragedier för\r\ndem som måste lämna sin bostad, med allt vad det\r\ninnebär.\r\nVi vänder oss dock emot att det enbart verkar\r\ngälla bostadsrättsinnehavare. Egnahemsägare nämns\r\ninte i propositionen men skall naturligtvis omfattas av\r\nde nya regler som gäller, innebärande att man kan\r\nundvika en utförsäljning och göra upp med nya vill-\r\nkor som grund. Egnahemsägaren drabbas ju dubbelt.\r\nHan mister bostaden men inte skulden, eftersom den\r\när personlig. Bostadsrättsinnehavaren kan lämna sin\r\nbostadsrätt efter två år utan personliga skulder, förut-\r\nom eventuell skuld för insatskapitalet.\r\nÄr det hållhaken på egnahemsägarna som gör att\r\nde inte nämns i propositionen? Vi talar om neutralitet\r\nmellan olika boendeformer, och en sådan bör gälla\r\näven här.\r\nI den andra delen av betänkandet tas frågan om\r\nkopplingen mellan räntesubventioner och faktisk\r\nlånebild enligt 1992 års lånevillkor för bostadsrätts-\r\nföreningar upp. För att det skall vara meningsfullt att\r\nrekonstruera en bostadsrättsförening anses det att\r\nkopplingen mellan den faktiska lånebilden och ränte-\r\nsubventionen skall slopas. Med andra ord får hela\r\nräntesubventionen behållas, trots att lånefordringen\r\nskrivs ner. Denna åtgärd införs generellt, vilket inne-\r\nbär att bostadsrättsföreningar med god ekonomi skulle\r\nkunna manipulera med föreningens lån. De enskilda\r\nbostadsrättshavarna kan ta personliga lån, sänka fö-\r\nreningens låneskulder, behålla räntesubventionerna\r\noch samtidigt utnyttja möjligheten till avdrag för de\r\negna lånen. Denna möjlighet strider mot de regler\r\nsom är till för att skapa neutralitet mellan de olika\r\nupplåtelseformerna.\r\nVänsterpartiet godkänner den här tillfälliga lös-\r\nningen, men bara för de föreningar som kommer att\r\nomfattas av ackordsliknande uppgörelser. Att genom\r\ngenerella beslut öppna möjligheter för spekulation\r\noch fusk är onödigt och demoraliserande.\r\nFör framtiden bör kopplingen mellan faktiska lån\r\noch räntesubventioner stärkas, liksom mellan subven-\r\ntionsräntan och den ränta som bolåneinstituten ger vid\r\nbindning av lån. Att ge generella subventioner utan\r\nkoppling till lånebild eller faktisk ränta är säkert ad-\r\nministrativt enkelt och bekvämt, men det kan kosta\r\nbetydligt mer än de smakar.\r\nMed detta, herr talman, yrkar jag bifall till reser-\r\nvationerna 2 och 3.</pre><pre>Anf.  79  LENNART NILSSON (s)\r\nHerr talman! Motivet till propositionen är att man\r\nskall försöka undvika problem, både för staten och för\r\nenskilda människor. Det är naturligtvis angeläget att\r\nBostadskreditnämnden kan agera innan det uppstår en\r\nkonkurs, så att man kan rätta till problem som av olika\r\norsaker har uppstått.\r\nEfter att ha lyssnat på mina föregångare här i ta-\r\nlarstolen kan jag konstatera att det finns en hel rad av\r\nbekymmer och frågetecken omkring transaktioner för\r\natt komma till rätta med dessa problem. Det är natur-\r\nligtvis därför som regeringen i propositionstexten\r\ntalar om en restriktivitet, om att man måste sätta upp\r\nsärskilda villkor för att undvika olika former av såda-\r\nna transaktioner som Owe Hellberg är rädd för.\r\nDet finns kanske, som moderaterna här har anfört,\r\nvissa risker förenade med krav på att enskilda skall\r\nträda in med kapitaltillskott. Men det kan å andra\r\nsidan också förekomma transaktioner som leder fram\r\ntill en situation där staten får stå för de stora förlus-\r\nterna. Tanken med förslaget är naturligtvis att Bo-\r\nstadskreditnämnden i detta sammanhang skall kunna\r\nfå ett mandat att diskutera och förhandla.\r\nOm man hamnar i en situation där man kan råka ut\r\nför obestånd, vilket man egentligen borde slippa,\r\nmåste BKN enligt min bestämda uppfattning få ta\r\nställning till på vilket sätt det kan bli minsta möjliga\r\nförlust både för staten och för de enskilda.\r\nVi skriver i betänkandet att detta kommer att ut-\r\nvärderas. Om det uppkommer sådana problem som\r\nman både från Moderaterna och från Vänsterpartiet\r\nhar pekat på, får man väl i ett senare sammanhang\r\nrätta till förhållandena, men jag tror att det är angelä-\r\nget att beslut nu fattas i dessa frågor.\r\nMed detta yrkar jag bifall till utskottets hemstäl-\r\nlan.</pre><pre>Anf.  80  PETER WEIBULL\r\nBERNSTRÖM (m) replik\r\nHerr talman! Lennart Nilsson erkänner att det\r\nfinns vissa risker, precis som vi moderater har påpe-\r\nkat i vår reservation. Det är då naturligtvis synd att\r\nutskottsmajoriteten inte har tagit till sig detta och att\r\nvi inte har kunnat enas om en skrivning för att undvi-\r\nka de svårigheter som kan dyka upp, i stället för att,\r\nsom Lennart Nilsson förespråkar, rätta till förhållan-\r\ndena i efterhand.</pre><pre>Anf.  81  LENNART NILSSON (s) replik\r\nHerr talman! Jag utgår från att förhandlarna i Bo-\r\nstadskreditnämnden naturligtvis inte medvetet kom-\r\nmer att se till att de själva gör de stora förlusterna, om\r\nen problemsituation skulle uppstå. Avsikten med\r\nhanteringen av kreditproblemen måste alltid vara att\r\nkomma fram till lösningar, oavsett om man har pengar\r\neller inte. Propositionens huvudsyfte är att man från\r\nolika utgångspunkter skall kunna diskutera sig fram\r\ntill de lösningar som är minst skadliga både för sam-\r\nhället och för den enskilde.</pre><pre>Anf.  82  OWE HELLBERG (v) replik\r\nHerr talman! Jag vill ställa ett par frågor till Len-\r\nnart Nilsson. Jag har full förståelse för att Bo-\r\nstadskreditnämnden får mandat att göra ackordslik-\r\nnande uppgörelser, men det råder en viss luddighet\r\nomkring detta.\r\nVarför nämner man över huvud taget inte egna-\r\nhemsägarna i detta betänkande? Det är den första\r\nfrågan.\r\nVarför måste man vidare generellt avskaffa kopp-\r\nlingen mellan räntesubventioner och lån? Varför kan\r\nman inte nöja sig med att låta detta beröra de bosta-\r\ndrättsföreningar som kommer att omfattas av de ac-\r\nkordsliknande uppgörelserna?</pre><pre>Anf.  83  LENNART NILSSON (s) replik\r\nHerr talman! Jag utgår ifrån att alla boendeformer\r\nsom har BKN-garantier i botten kommer att omfattas\r\nav en diskussion, om en sådan här situation uppstår.\r\nNär det sedan gäller frågan om bostadsrättsför-\r\neningarna för Owe Hellberg här ett litet teoretiskt\r\nresonemang, eftersom kreditinstituten har sagt att de\r\ninte skall medverka till uppläggningen av sådana här\r\ntransaktioner. Vidare talade Owe Hellberg om före-\r\nningar med god ekonomi. En bostadsrättsförening\r\nmed god ekonomi kommer naturligtvis inte att hamna\r\ni en obeståndssituation. Resonemanget är alltså gans-\r\nka teoretiskt.</pre><pre>Anf.  84  OWE HELLBERG (v)\r\nHerr talman! Det finns andra möjligheter för fö-\r\nreningar med god ekonomi. De behöver inte vända sig\r\ntill bostadslåneinstitut. Det finns andra möjligheter att\r\nfå lån omsatta. Jag tycker att det verkar ganska onö-\r\ndigt att införa en sådan möjlighet i detta läge.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>6 §  Ytterligare medel till regeringskansliet</pre><pre>Föredrogs\r\nKonstitutionsutskottets betänkande 1994/95:KU49\r\nYtterligare medel till regeringskansliet (prop.\r\n1994/95:150 delvis)</pre><pre>Förste vice talmannen konstaterade att ingen talare\r\nvar anmäld.\r\n(Beslut skulle fattas den 13 juni.)</pre><pre>7 §  Kampanjkostnader vid valet till Europapar-\r\nlamentet</pre><pre>Föredrogs\r\nKonstitutionsutskottets betänkande 1994/95:KU50\r\nKampanjkostnader vid valet till Europaparlamentet\r\n(prop. 1994/95:150 delvis)</pre><pre>Anf.  85  NILS FREDRIK AURELIUS (m)\r\nHerr talman! Valet till Europaparlamentet i höst är\r\nbetydelsefullt av många skäl som jag inte behöver\r\nutveckla här. Därav följer emellertid inte att partierna\r\nbör beviljas extra anslag för sina kampanjkostnader.\r\nDet statsfinansiella läget är ansträngt, vilket också\r\nutskottet skriver. Enligt vår mening bör då även de\r\npolitiska partierna visa återhållsamhet och bidra till\r\natt statens utgifter hålls nere och därmed också föregå\r\nmed gott exempel.\r\nKostnaderna för de informations- och kampanjin-\r\nsatser som partierna självfallet kommer att göra inför\r\nEuropavalet bör därför rymmas inom det ordinarie\r\npartistödet, som inte är helt försumbart. Det rör sig\r\nom mer än 120 miljoner per år, vartill kommer det\r\nsärskilda stödet till partigrupperna i riksdagen. Man\r\nkan ju inte heller påstå att EU-valet kommer helt\r\növerraskande. Även partierna bör kunna planera och\r\nhushålla med sina resurser.\r\nHerr talman! Jag yrkar bifall till den moderata re-\r\nservationen, som alltså innebär avslag på förslaget om\r\n30 miljoner extra för partiernas kampanjkostnader.</pre><pre>Anf.  86  PÄR-AXEL SAHLBERG (s)\r\nHerr talman! Självfallet kan och skall alla kostna-\r\nder granskas utifrån ett totalt perspektiv. Vi måste\r\nveta om pengarna finns och om det är ett angeläget\r\nändamål. På denna punkt kan man tydligen komma till\r\nolika slutsatser. Det är ändå anmärkningsvärt att ett av\r\nriksdagens partier anser att detta är en onödig kost-\r\nnad. Det kan bero på en principiell grundsyn. Men det\r\nkan också bero på att detta parti är försett med en\r\nmycket rik kassa, som klarar av detta val. Det kan\r\nmöjligen också bero på att man värderar demokratin\r\npå olika sätt.\r\nNu har vi hört Nils Fredrik Aurelius tala för Mo-\r\nderaterna, som under konstitutionsutskottets arbete\r\nmed detta förslag har yrkat på att pengarna inte skulle\r\nanslås. Man skulle kunna tänka sig att den principiella\r\noch för all del vällovliga synpunkt som Nils Fredrik\r\nAurelius framför skulle mynna ut i att Moderata sam-\r\nlingspartiet därmed hade avstått från sin del av bidra-\r\nget. Då hade flaggningen av principiell karaktär varit\r\nkonsekvent och tämligen hedervärd. Men si, det gör\r\nman inte. Man förväntar sig ändå en utbetalning på\r\n6 133 500 kr av de anslagna medlen. Därmed slår\r\nargumentationen litet i luften.\r\nJag menar, och jag tror att det är grunden för\r\nkonstitutionsutskottets förslag, att demokratin är vik-\r\ntig. Vi är nu medlemmar i EU och håller på att lära\r\noss hur arbetet går till. Vi har en viktig uppgift i att få\r\nsvenska folket att känna delaktighet i denna demokra-\r\ntiska process. Därför tror vi att det är angeläget att\r\npengar anslås. Det är olika mycket angeläget beroen-\r\nde på organisation och kassa i partierna, men det är\r\nmycket angeläget att detta förslag går igenom i riks-\r\ndagen. Jag sätter ett frågetecken inför det verkliga\r\nmotivet till den moderata reservationen.\r\nJag ställer mig bakom utskottets hemställan och\r\nräknar med att det blir riksdagens beslut.</pre><pre>Anf.  87  NILS FREDRIK AURELIUS (m)\r\nHerr talman! Pär-Axel Sahlberg frågar efter det\r\nverkliga motivet. Vi har en i grunden ideologisk syn\r\npå detta. Vi tror att politiska partier så långt det går\r\nbör vara fristående från statligt stöd. Vi tror också att\r\nman skall vara sparsam med offentliga medel, inte\r\nminst i den situation vi befinner oss i just nu.\r\nFår jag fråga Pär-Axel Sahlberg: Är det inte litet\r\nproblematiskt att plussa på 30 miljoner extra just till\r\nde politiska partierna, när det samtidigt är nödvändigt\r\nmed så många besparingar på så många andra områ-\r\nden?\r\nPär-Axel Sahlberg tillåter sig en liten gliring. Han\r\nsäger: Om ni moderater nu är så oerhört emot extra\r\npengar, varför avstår ni då inte från att ta emot dem?\r\nDet skulle måhända passa socialdemokraterna. Vi\r\nresonerar på det sättet att vi följer de beslut som fattas\r\nhär. Skulle vi avstå från medel som alla andra partier\r\ntar emot, rubbas jämvikten inför valet på ett sätt som\r\ninte är rimligt. Det rimliga är att man strävar efter att\r\ngradvis minska partiernas beroende av partistöd från\r\nstaten.</pre><pre>Anf.  88  PÄR-AXEL SAHLBERG (s)\r\nHerr talman! Jag kan ändå inte bortse från att det\r\nhade varit konsekvent att man avstod från sin del och\r\nsparade nationens surt förvärvade kronor. Så princi-\r\npiell är man alltså inte från moderaternas sida, utan\r\nskall stödet fördelas skall man vara med.\r\nJag frågade om det i botten faktiskt finns en skill-\r\nnad i synsätt på det demokratiska värdet. Vi är nu\r\nalldeles nyblivna medlemmar i den europeiska unio-\r\nnen. Den har sina demokratiska former och begräns-\r\nningar. Vi vet att inte ens alla svenskar är på det klara\r\nmed att det är ett val på gång i september i år. Det\r\nmotiverar naturligtvis en stor insats från de politiska\r\npartierna och därmed också de extra pengarna, som\r\nAurelius kallade dem för. Nu är det inte fråga om\r\nextra pengar, utan det är riktade medel för ett speciellt\r\nändamål, nämligen vårt första val till Europarlamen-\r\ntet.</pre><pre>Anf.  89  NILS FREDRIK AURELIUS (m)\r\nHerr talman! Pär-Axel Sahlberg frågar om jag inte\r\ninser det demokratiska värdet. Det är snarast en reto-\r\nrisk fråga. Det är klart att vi inser det demokratiska\r\nvärdet i detta EU-val. Är det något parti som har\r\ninsett det värdefulla i att Sverige kommer med i EU\r\noch också är med och förrättar detta val till parlamen-\r\ntet, så är det just Moderaterna. Det tror jag nog att\r\nden gode Pär-Axel Sahlberg har klart för sig. Därav\r\nföljer inte att man nödvändigtvis skall anslå 30 miljo-\r\nner, bara för att man säger att det är demokratiskt\r\nvärdefullt att partierna agerar inför EU-valet. Partier-\r\nna har redan fått ett stort statligt partistöd för detta\r\nval, som inte kommer som någon överraskning.\r\nFår jag än en gång fråga Pär-Axel Sahlberg och\r\nSocialdemokraterna: Ligger det inte något i att det\r\nvore bra om partierna kunde vara goda föredömen i\r\ndessa tider av nödvändig sparsamhet?</pre><pre>Anf.  90  PÄR-AXEL SAHLBERG (s)\r\nHerr talman! Det var det jag sade i inledningen, att\r\nman alltid kan diskutera olika medel eller anslag. Jag\r\ntycker att vi har en förhållandevis billig demokrati i\r\nvårt land, med tanke på hur oerhört omfattande den är\r\noch vilken aktivitet som utförs i våra politiska partier.\r\nDe är måhända olika. Jag vill ändå gärna tro att vi\r\ngemensamt står bakom både den demokratisyn och\r\nden partiapparat vi har valt och utvecklat i vårt land.\r\nJag känner dock en oro inför den moderata reser-\r\nvationen i denna fråga. Här kan man flagga för sin\r\nprincip men sedan bli nerröstad i kammaren och göra\r\nav med sina 6 miljoner. Man har vunnit i fråga om en\r\nprincip som man vill hävda, men man har också fått\r\npengarna. Det ekar litet fel ur min synpunkt; jag vill\r\ninte säga falskt, men det är åt det hållet.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>8 §  Konvention om Europaskolorna</pre><pre>Föredrogs\r\nUtbildningsutskottets betänkande 1994/95:UbU20\r\nKonvention om Europaskolorna (prop. 1994/95:214\r\noch 1994/95:100 delvis)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>9 §  Riksbankens jubileumsfonds verksamhet un-\r\nder år 1994</pre><pre>Föredrogs\r\nUtbildningsutskottets betänkande 1994/95:UbU21\r\nRiksbankens jubileumsfonds verksamhet under år\r\n1994 (redog. 1994/95:RJ1)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>10 §  Ytterligare medel inom Utbildningsdeparte-\r\nmentets område</pre><pre>Föredrogs\r\nUtbildningsutskottets betänkande 1994/95:UbU22\r\nYtterligare medel inom Utbildningsdepartementets\r\nområde (prop. 1994/95:150 delvis)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>11 §  Konvention om social trygghet mellan\r\nSverige och Chile</pre><pre>Föredrogs\r\nSocialförsäkringsutskottets betänkande\r\n1994/95:SfU19\r\nKonvention om social trygghet mellan Sverige och\r\nChile (prop. 1994/95:199)</pre><pre>Anf.  91  GULLAN LINDBLAD (m)\r\nHerr talman! Mot bakgrund av statens ekonomiska\r\nsituation har vi moderater i en motion framhållit att\r\nalla utgifter noga måste granskas och värderas - även\r\nutgifter som förknippas med de sociala konventioner-\r\nna. Jag vill betona att vi i sak inte har några invänd-\r\nningar just mot konventionen mellan Sverige och\r\nChile. Vi tar upp frågan principiellt, men påtalar det\r\nfaktum att det aktuella förslaget lika litet som andra\r\nliknande ärenden innehåller någon som helst ekono-\r\nmisk konsekvensbeskrivning av vad konventionens\r\nförmåner beräknas uppgå till för den svenska staten\r\noch därmed för skattebetalarna.\r\nJag vill gärna säga, herr talman, att jag kan ut-\r\ntrycka min tillfredsställelse med att utskottets majori-\r\ntet tagit frågan på stort allvar. Utskottet skriver föl-\r\njande på s. 4 i utskottsbetänkandet: \"- - - det är ange-\r\nläget att regeringen i propositioner till riksdagen ger\r\nen utförlig information om effekter såväl vad gäller\r\nberäknade kostnader till följd av föreslagna föränd-\r\nringar som i fråga om förväntade beteendeändringar\r\nhos berörda individer. Utskottet har vid flera tillfällen\r\nuttalat att konsekvensbeskrivningarna i propositioner-\r\nna är bristfälliga i olika avseenden. Även Riksdagens\r\nrevisorer har påtalat brister i detta hänseende\".\r\nUtskottet säger vidare att man i betänkande\r\nSfU20, som vi skall debattera senare, också påtalar\r\nbrister när det gäller konsekvensbeskrivningar m.m.\r\nMan har föreslagit ett tillkännagivande i frågan.\r\nJag är medveten om att det kan vara svårt att göra\r\nfullödiga konsekvensbeskrivningar vad gäller kon-\r\nventioner, men en viss ledning om konsekvenserna\r\nbör ändå kunna ges, menar utskottet. Därmed anser\r\nutskottet att motionsyrkandet är tillgodosett. Vi mo-\r\ntionärer är faktiskt ganska nöjda med att man har tagit\r\nupp frågan och att utskottet också har uttalat detta,\r\näven om motionen enligt gällande regler avslås i sin\r\nhelhet.\r\nVad gäller yrkande 2 om att riksdagen hos rege-\r\nringen bör begära en utredning om de sociala kon-\r\nventionernas innehåll, funktion, konsekvenser och\r\nekonomiska kostnader är utskottsmajoriteten däremot\r\nkallsinnig. Man menar att en sådan utredning inte ger\r\nnågon användbar information.\r\nVi moderater har tillsammans med kds represen-\r\ntant i utskottet i en reservation ansett att regeringen\r\nbör få ett sådant uppdrag, eftersom någon större ge-\r\nnomgripande studie om de sociala konventionernas\r\nfunktion och kostnader för Sverige respektive de\r\nandra konventionsländerna inte har genomförts. Vi är\r\nnaturligtvis medvetna om att Sverige i vissa fall kan\r\nstå som vinnare och i andra fall som förlorare, så att\r\nsäga, men vi tycker att det vore värdefullt med en\r\nsådan genomgripande utredning.\r\nDärmed, herr talman, yrkar jag bifall till reserva-\r\ntionen.</pre><pre>Anf.  92  BÖRJE NILSSON (s)\r\nHerr talman! Det brukar inte uppstå någon större\r\ndebatt i riksdagen om sociala konventioner med andra\r\nländer, men denna gång har alltså moderaterna en\r\nsynpunkt i sin motion, och man har också följt upp det\r\ni sin reservation.\r\nArbetet med denna konvention med Chile påbör-\r\njades under våren -93, alltså under den borgerliga\r\nregeringstiden, och är nu avslutad. Jag förutsätter att\r\ndet bakom Moderaternas krav inte döljer sig någon\r\nnegativ inställning till överenskommelser med andra\r\nländer av detta slag. De är ändå ganska viktiga. Kon-\r\nventioner underlättar ju situationen för personer som\r\nflyttar mellan länderna och för företag med verksam-\r\nhet i dessa länder.\r\nGullan Lindblad känner väl till - hon har också\r\nciterat den här - utskottets grunduppfattning att pro-\r\npositioner rent allmänt bör ge en utförlig information\r\nom såväl beräknade kostnader som hur förslagen\r\npåverkar enskilda människor i olika avseenden. Vi har\r\nliksom Riksdagens revisorer uttalat detta, och en\r\nskärpning bör naturligtvis ske.\r\nVi menar att det kan vara svårt att göra kon-\r\nsekvensanalyser med anledning av konventionerna på\r\ngrund av tidsaspekterna och ovissheten om utnyttjan-\r\ndet av konventionsreglerna. Vi menar ändå att en viss\r\nledning om konsekvenserna bör finnas i propositio-\r\nnerna. Där har vi förenat oss, och vi tycker att det är\r\nbra.\r\nGullan Lindblad vill gå ett steg längre. Hon vill i\r\nyrkande 2 göra en total genomgång av sociala kon-\r\nventioners funktion, konsekvenser och inte minst\r\nkostnader. Det är utskottsmajoriteten något tveksam\r\ntill, som Gullan Lindblad vet. Vi menar att nyttan och\r\nanvändbarheten av den information som man erhåller\r\ngenom en sådan utredning starkt kan ifrågasättas. Där\r\nskiljer vi oss; det kan vi bara konstatera.\r\nJag yrkar alltså bifall till hemställan i utskottets\r\nbetänkande.</pre><pre>Anf.  93  GULLAN LINDBLAD (m)\r\nHerr talman! Jag anser att vi är ganska överens i\r\nde stora dragen i detta ärende. Jag vill bara återigen\r\nbetona att det inte finns någon negativism från vår\r\nsida vad gäller konventioner som sådana. Men när vi\r\ntvingas att spara på alla områden, inte minst vad gäl-\r\nler människor här hemma, finns det kanske skäl för att\r\nvi också ser över vad de gemensamma konventioner-\r\nna kostar.</pre><pre>Anf.  94  BÖRJE NILSSON (s)\r\nHerr talman! Jag noterar att Moderaterna bifaller\r\nkonventionen mellan Sverige och Chile i detta avse-\r\nende. Det är väl okej. Men när det gäller den djupare\r\ntotala granskningen av alla konventioner är vi tvek-\r\nsamma. Det kostar ju det också. Vi är något tvek-\r\nsamma när det gäller nyttan och användbarheten.\r\nMen man bör ändå i alla propositioner sträva efter\r\nen konsekvensanalys. Det tycker vi är värdefullt i\r\nfortsättningen.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>12 §  Kontroll av socialförsäkringen</pre><pre>Föredrogs\r\nSocialförsäkringsutskottets betänkande\r\n1994/95:SfU20\r\nKontroll av socialförsäkringen ( förs. 1994/95:RR10\r\noch prop. 1994/95:147)</pre><pre>Anf.  95  GULLAN LINDBLAD (m)\r\nHerr talman! Betänkande 20 handlar i huvudsak\r\nom Riksdagens revisorers förslag Kontroll av social-\r\nförsäkringen. Låt mig först säga att hela utskottet har\r\nuttalat sin uppskattning av det förtjänstfulla arbete\r\nsom Riksdagens revisorer har utfört. Det är viktigt för\r\noss i utskotten att ha tillgång till riksdagsrevisorernas\r\nkompetens när utskottens uppgifter numera innefattar\r\nett ökat ansvar för såväl uppföljning som utvärdering\r\nav utskottens arbete. Tidigare har kanske vårt arbete\r\nmest bestått i att fatta beslut, men numera - och det är\r\nalldeles riktigt - har vi också ett stort ansvar för att\r\nfölja upp vad som händer med våra beslut och kon-\r\nsekvenserna av desamma.\r\nDet är naturligtvis särskilt angeläget med denna\r\nuppföljning och utvärdering i en tid av ekonomiska\r\nsvårigheter. Men med tanke på socialförsäkringens\r\nomfattning - drygt 300 miljarder kronor, motsvarande\r\nca 20 % av bruttonationalprodukten - är kontroll och\r\nrevision av försäkringen alltid oerhört viktig. Utskot-\r\ntet begärde också enhälligt för något år sedan utred-\r\nning och kontroll när det gäller det s.k. bidragsfusket.\r\nVi är alltså alla måna om att vi skall ha en ordent-\r\nlig kontroll och uppföljning. Det är inte minst viktigt\r\nför att upprätthålla förtroendet för försäkringssyste-\r\nmen.\r\nUtskottet föreslår nu enhälligt ett tillkännagivande\r\nom att revisorernas förslag om enklare och tydligare\r\nregler samt om kartläggning av de fördelningspolitis-\r\nka effekterna av radikala förenklingar bör överlämnas\r\ntill Sjuk- och arbetsskadeberedningen.\r\nDet framgår av revisorernas rapport att lagen om\r\nallmän försäkring sedan sin tillkomst år 1962 har\r\nändrats 235 gånger, och därav på mer än 200 ställen\r\nsedan 1990. Det är klart att de ändringarna i huvudsak\r\nhar föranletts av ekonomiska skäl och varit nödvändi-\r\nga. Men de har naturligtvis bieffekter.\r\nJag skall nu inte alls starta någon ideologisk de-\r\nbatt. Det är inte rätt tillfälle, och vi skall heller inte\r\nuppta tid med detta. Men jag tror att vi alla kan vara\r\növerens om att snabba klipp inom försäkringssyste-\r\nmen ofta kan ha negativa effekter och leda till ökade\r\nutgifter inom andra delar av försäkringen än de av-\r\nsedda. Därutöver vet vi också att det kan ha negativa\r\neffekter för samhällsekonomin i stort, t.ex. vad gäller\r\nkommunernas åtaganden beträffande socialtjänsten.\r\nUtskottet påtalade också nyligen i sitt yttrande till\r\nfinansutskottet, 1993/94:SfU4, brister i regeringens\r\nredovisning av effekter av olika förslag och bristen på\r\nordentliga konsekvensanalyser. Börje Nilsson och jag\r\nberörde detta under den förra debatten.\r\nI utskottets nyligen avlämnade yttrande har utskot-\r\ntet uttalat att utgiftstak och ramar för de olika utgifts-\r\nområdena måste baseras på mycket pålitliga progno-\r\nser. Vi moderater påtalade särskilt i vår avvikande\r\nmening bl.a. behovet av noggranna budgetuppfölj-\r\nningar och varnade för ett tak när det gäller t.ex. pen-\r\nsionsutfästelserna.\r\nPå en punkt i detta betänkande har vi moderater en\r\nreservation. Den gäller revisionen av socialförsäk-\r\nringen. Utskottsmajoriteten anser utan förbehåll att en\r\ndecentraliserad revision är att föredra framför en mer\r\ncentraliserad. Riksrevisionsverket ifrågasatte i sin\r\nrevisionsrapport Socialförsäkringarna granskas,\r\n1994:38, att dagens socialförsäkringsadministration är\r\nutformad på ett sätt som främjar den kostnads- och\r\nsamhällsekonomiska effektiviteten inom socialför-\r\nsäkringssystemet.\r\nRiksdagens revisorer har aktualiserat frågan om en\r\ncentraliserad kontra en decentraliserad föräk-\r\nringsadministration och har förutsatt att denna fråga\r\nkommer att utredas närmare genom den översyn av\r\nsocialförsäkringsadministrationen som regeringen\r\naviserat i budgetpropositionen i år.\r\nNär det gäller en eventuell centraliserad internre-\r\nvision är indignationen varit stor hos remissinstanser-\r\nna. Det är att märka att ingen instans har förordat en\r\nhelt centraliserad internrevision, inte vare sig Riksre-\r\nvisionsverket eller Riksförsäkringsverket. Verken\r\ndelar dock revisorernas uppfattning att revisionen av\r\nde gemensamma systemen kan förbättras och vissa\r\nsamordnande insatser förstärkas.\r\nRiksdagsrevisorerna drar slutsatsen att en helt\r\ncentraliserad internrevision inte är möjlig på grund av\r\nden speciella situationen vad gäller försäkringskas-\r\nsorna, nämligen att de är fristående juridiska personer.\r\nVi moderater delar den uppfattningen. Men vi vill\r\nsärskilt betona att socialförsäkringssystemen dock är\r\nnationella och beslutade av riksdagen. Därför menar\r\nvi att det också finns ett nationellt ansvar för att revi-\r\nsionen blir så effektiv och rationell som möjligt. Vi\r\nanser i likhet med riksdagsrevisorerna att det bör\r\nfinnas utrymme för att inom ramen för nuvarande\r\norganisation utveckla den interna revisionen.\r\nDe förslag till förändringar som har lämnats av\r\nRiksförsäkringsverket och försäkringskassorna om en\r\naktiv samverkan över länsgränsen och en förstärkning\r\nav internrevisionen genom inrättande av en sådan\r\nfunktion centralt i Riksförsäkringsverket bör enligt\r\nvår mening följas upp av regeringen. Jag yrkar där-\r\nmed bifall till reservation nr 1.</pre><pre>Anf.  96  ULLA HOFFMANN (v)\r\nHerr talman! Socialförsäkringarna är en del av den\r\ngenerella välfärden och betalas via skatter, sociala\r\navgifter och numera också till vissa delar av s.k. ege-\r\nnavgifter. Systemen bygger på ett grundskydd lika för\r\nalla och ett inkomstbortfallsskydd. Under senare år\r\nhar av olika skäl ett antal, närmare bestämt ca 200,\r\nförändringar gjorts. Förändringarna har ökat komp-\r\nlexiteten i systemen och gjort dem oöverskådliga för\r\nallmänheten, och för den delen också för politikerna.\r\nFör att medborgarna skall kunna utnyttja sina rät-\r\ntigheter, för skyldigheterna är obligatoriska, krävs att\r\nsystemen är överskådliga och enhetliga. Riksdagens\r\nrevisorer har därför föreslagit att de fördelningspoli-\r\ntiska effekterna skall kartläggas när systemen föränd-\r\nras. Det tycker Vänsterpartiet är utmärkt. Vi motione-\r\nrade i allmänna motionstiden om just det, att de för-\r\nändringar som den socialdemokratiska regeringen\r\nföreslår skall granskas ur ett klass- och könsperspek-\r\ntiv. På initiativ från Vänsterpartiet föreslår också\r\nsocialförsäkringsutskottet att detta uppdrag överläm-\r\nnas till Sjuk- och arbetsskadeberedningen för beak-\r\ntande i det fortsatta beredningsarbetet.\r\nVänsterpartiet har i alla sammanhang efterlyst\r\nkonsekvensanalyser av de olika förslagen i de pro-\r\npositioner som lämnar regeringen. Detta behov blev\r\nsärskilt tydligt i budgetpropositionen, där regeringen\r\nför pensionärerna föreslog olika åtgärder vad gällde\r\nberäkningar av bostadstillägget och det särskilda\r\ngrundavdraget som sammantaget innebar att pensio-\r\nnärer med hög inkomst skulle få bostadstillägg medan\r\npensionärer med låg inkomst skulle få ett försämrat\r\nbostadstillägg. En ordentlig konsekvensanalys hade\r\nmed all säkerhet givit vid handen att förslagen inte\r\nskulle läggas fram. I budgetpropositionen och komp-\r\nletteringspropositionen har regeringen tillsammans\r\nmed Centerpartiet föreslagit en rad nedskärningar som\r\ndrabbar främst lågavlönade eller arbetslösa kvinnor.\r\nDe enda konsekvensanalyser som gjorts är schematis-\r\nka diagram.\r\nSocialförsäkringsutskottet har påpekat detta tidi-\r\ngare, och nu gör även riksdagens egna revisorer det.\r\nDet handlar inte bara om konsekvenser för den en-\r\nskilda kvinnan eller mannen utan också om konsek-\r\nvenser för andra socialförsäkringsförmåner och andra\r\nsamhällssektorer. På initiativ av Vänsterpartiet skall\r\nnu även behovet av konsekvensanalyser ges regering-\r\nen till känna. Vi i Vänsterpartiet kommer att driva\r\nfrågan om konsekvensanalyser. Vi anser att de är\r\nnödvändiga för att kunna föra en vettig fördelnings-\r\npolitik.\r\nHerr talman! Enligt förvaltningslagen skall varje\r\nmyndighet hjälpa den enskilda i frågor som rör myn-\r\ndighetens verksamhetsområde. Hjälpen skall lämnas i\r\nden utsträckning som anses lämplig med hänsyn tagen\r\ntill frågans art, den enskildes behov av hjälp och\r\nmyndighetens verksamhet. Det innebär att det anses\r\natt den enskilda inte skall behöva experter eller kon-\r\nsulter för att kommunicera med myndigheterna.\r\nRättshjälp utgår därför inte vid en konflikt mellan\r\nmedborgarna och myndigheterna.\r\nEn enskild individ, utan någon som helst juridisk\r\nförkunskap, ställs mot en avdelning med ett antal\r\nkvalificerade jurister, alla experter på socialförsäk-\r\nringsrätt. Det som skall prövas är ofta av avgörande\r\nbetydelse för den enskildas hela livssituation. Det\r\nställer stora krav på den enskilda för att hon skall\r\nkunna ta tillvara sina intressen i en så utsatt situation.\r\nDet ställer också stora krav på myndigheterna, som i\r\nvissa lägen skall erkänna att de begått ett misstag.\r\nVänsterpartiet anser att Riksförsäkringsverket\r\nskall finansiera ett juridiskt biträde till en enskild i de\r\nmål där Riksförsäkringsverket väljer att på eget ini-\r\ntiativ gå in som motpart. Utskottet säger sig ha för-\r\nståelse för vårt önskemål om att stärka de enskildas\r\nmöjligheter att ta tillvara sin rätt. Men den förståelsen\r\ninnebär tydligen inte att man anser att den enskilda\r\nbehöver hjälp. Jag undrar därför vad förståelsen be-\r\nstår av. Det kan ju inte vara förståelsen för att myn-\r\ndigheter faktiskt kan göra fel och att en enskild då kan\r\nbehöva juridiskt biträde för att få sin rätt. Fackföre-\r\nningarna är, för dem som är fackligt anslutna, en stor\r\nhjälp med sin expertis. Men alla är inte fackligt an-\r\nslutna. Det faktum att både Socialdemokraterna och\r\nVänsterpartiet anser att alla borde vara det räcker inte,\r\neftersom verkligheten inte ser ut så.\r\nHerr talman! Jag känner mig nöjd med att ut-\r\nskottsmajoriteten tillstyrkt Vänsterpartiets önskemål\r\nom att Sjuk- och arbetsskadeberedningen skall göra\r\nen kartläggning av de fördelningspolitiska effekterna\r\noch att regeringen återigen uppmanas att göra ordent-\r\nliga konsekvensanalyser. Men jag känner mig inte\r\nnöjd med att utskottet inte tillstyrkt vår motion om\r\nrättsligt stöd för den enskilda i vissa ärenden om all-\r\nmän försäkring. Jag yrkar därför bifall till Vänster-\r\npartiets reservation nr 2 avseende mom.4, som också\r\nMiljöpartiet och kds har anslutit sig till.</pre><pre>Anf.  97  BÖRJE NILSSON (s)\r\nHerr talman! Det är naturligtvis värdefullt att riks-\r\ndagens revisorer har gjort en ordentlig genomgång av\r\nhur socialförsäkringen fungerar, och utskottet uttalar\r\nockså sin uppskattning över det arbetet.\r\nVi delar uppfattningen att socialförsäkringen har\r\nblivit svåröverskådlig. Den är svår för enskilda män-\r\nniskor att förstå. Vi har också påtalat det tidigare i\r\nolika sammanhang. Ett väl sammanhållet lagkomplex\r\növer de olika försäkringarna har under åren blivit i det\r\nnärmaste oöverblickbart för medborgarna. Det är helt\r\nklart att det måste göras något åt det.\r\nDärför ser utskottet i sin helhet positivt på att det\r\ningår i Sjuk- och arbetsskadeberedningens arbete att\r\nutforma en ny ohälsoförsäkring och att denna blir\r\nenklare och enhetligare. På den punkten är vi helt\r\növerens, liksom att en kartläggning av de fördelnings-\r\npolitiska effekterna av förändringarna också bör ske.\r\nNär det gäller den interna revisionen tycker vi att\r\nRiksdagens revisorer uttrycker sig något kluvet. Revi-\r\nsorerna anser ju att en decentraliserad organisation\r\nkan bidra till lokalt och regionalt engagemang för\r\nförsäkringskassornas verksamhet. Vidare anser man\r\natt det inom ramen för nuvarande organisation finns\r\nutrymme för att utveckla den interna revisionen.\r\nMen vi är tveksamma till att en förstärkning av\r\ninternrevisionen skulle ske genom att man bygger upp\r\nen central funktion på Riksförsäkringsverket. Det\r\nskulle innebära att man tar resurser ifrån försäkrings-\r\nkassornas interna revision. I och med det försvagar\r\nman den. Det är fel väg att gå.\r\nHela socialförsäkringens verksamhet bedrivs ute i\r\nlandet och ute på fältet. Och då skall självfallet intern-\r\nrevisionen också finnas där, men man skall arbeta\r\nefter centrala riktlinjer.\r\nUtskottet säger mycket klart att vi föredrar en de-\r\ncentraliserad internrevision som den nuvarande fram-\r\nför en centraliserad på Riksförsäkringsverket. Det är\r\npå den punkten som Gullan Lindblad har argumente-\r\nrat för en annan linje.\r\nNär det gäller patientombudsmannen tror jag att vi\r\nalla har förståelse för det allmänna önskemålet att\r\nstärka de enskilda människornas möjligheter att ta till\r\nvara sin rätt i olika avseenden. Men här kommer ock-\r\nså kostnadsaspekten in. Att i dagens läge bygga ut\r\nombudsmannaorganisationen kostar, och det ekono-\r\nmiska utrymmet är begränsat.\r\nSom Ulla Hoffmann mycket väl vet har myndighe-\r\nterna ett ansvar att sörja för att utredningarna blir\r\nordentliga, grundliga och objektiva. Verket kan ju\r\nockså föra processer för den enskilda parten gentemot\r\ndomstol. Vi menar att det finns en viss säkerhet här.\r\nMen det är klart att kostnadsaspekten väger mycket\r\ntungt i det här sammanhanget. Det kostar, och i det\r\nekonomiska klimat som vi befinner oss i måste man\r\nvara något återhållsam.\r\nJag yrkar alltså bifall till hemställan i utskottets\r\nbetänkande.</pre><pre>Anf.  98  ULLA HOFFMANN (v)\r\nHerr talman! När Börje Nilsson diskuterar det här\r\nmed patientombudsmannen har han tydligen inte\r\nobserverat att det Vänsterpartiet vill ha - och det har\r\nockså kds och Miljöpartiet anslutit sig till - är möjlig-\r\nheten att få ett juridiskt biträde som Riksförsäkrings-\r\nverket skulle stå för. Det innebär alltså inte en ökad\r\nkostnad för staten, utan det skall rymmas inom Riks-\r\nförsäkringsverkets anslag. Det är faktiskt en viss\r\nskillnad på en patientombudsman och det som vi\r\nbegär.\r\nDet alldeles riktigt att det står att Riksförsäkrings-\r\nverket skall verka för att bestämmelserna skall tilläm-\r\npas likformigt och rättvist. Men det betyder ju inte att\r\ndet är rätt. Det betyder bara att verket skall se till att\r\nalla bedöms likformigt. Därför menar jag att man\r\nfaktiskt kan behöva ett juridiskt biträde vid de komp-\r\nlicerade utredningar som den enskilde skall försöka\r\ntolka och ge synpunkter på.\r\nSedan har jag inte heller fått svar på min fråga om\r\nvad den förståelse som utskottet uttrycker egentligen\r\ninnebär.</pre><pre>Anf.  99  BÖRJE NILSSON (s)\r\nHerr talman! Ett juridiskt biträde kostar ju också\r\npengar. Ulla Hoffmann menar att man skall ta det av\r\ndet anslag som verket får, men det är ju begränsat.\r\nDet kostar också att anlita biträden.\r\nJag upplever inte detta som något större bekym-\r\nmer ute i landet. Jag har själv varit verksam i försäk-\r\nringskassorna och i socialförsäkringsnämnderna, och\r\njag har inte upplevt detta som någon stor fråga. De\r\nallra flesta kan ju få hjälp via fackliga organisationer\r\noch genom handikapprörelsen om det skulle behövas,\r\noch många får det också. Vi vet att LO har byggt ut en\r\nrättshjälp för detta. Många kan få hjälp på detta sätt\r\nom det skulle behövas. Jag upplever det inte som\r\nnågot större problem. Men det är klart att det kostar\r\npengar. Det blir en ny uppgift för Riksförsäkringsver-\r\nket. Det kan vi aldrig komma ifrån. Vi vet inte hur\r\nmycket det kostar, men det väger tungt i samman-\r\nhanget.</pre><pre>Anf.  100  ULLA HOFFMANN (v)\r\nHerr talman! Börje Nilsson säger att han inte har\r\nstött på de här problemen ute i landet. Ändå hävdar\r\nhan att en sådan inrättning skulle kosta en väldig\r\nmassa pengar. Jag får inte ihop det resonemanget\r\nriktigt.\r\nDe allra flesta kan också få hjälp av facket, handi-\r\nkapprörelsen osv., men de allra flesta är inte alla. Det\r\nkommer alltid att finnas några typer av ärenden som\r\nkommer att falla emellan. Jag har själv ett sådant\r\närende som ligger. Det har fallit emellan, och det är\r\ningen som är intresserad av att hjälpa till med det. Det\r\nfinns ärenden och människor som hamnar mellan\r\nstolarna. De skulle behöva det här stödet.</pre><pre>Anf.  101  GULLAN LINDBLAD (m)\r\nHerr talman! När det gäller den interna revisionen\r\nsäger Börje Nilsson att verksamheten bedrivs ute på\r\nfältet och då skall naturligtvis också revisionen göras\r\ndär. Det kan nog diskuteras. Jag är inte alldeles över-\r\ntygad om på vilket sätt revisionen görs bäst. Men jag\r\ntycker att det är viktigt att regeringen närmare ser\r\növer den här situationen.\r\nRiksrevisionsverket har sett på försäkringkassor-\r\nnas administration och även revisionen och säger att\r\nde egentligen är förhindrade att lämna synpunkter\r\neftersom försäkringskassorna har just den här speciel-\r\nla ställningen. Man påtalar dock att kassornas uppgift\r\ni sin helhet är statligt reglerad och att verksamheten är\r\nfinansierad med av staten beslutad uppbörd av skatter\r\noch avgifter.\r\nMan säger också att Riksförsäkringsverket lämnar\r\nen gemensam anslagsframställning för verket och\r\nförsäkringskassorna och enligt bestämmelser i regle-\r\nringsbrevet även skall lämna en gemensam årsredo-\r\nvisning för Riksförsäkringsverket och kassorna.\r\nDet är naturligtvis en speciell situation. Det är\r\nsynd att utskottet låser sig så fullständigt och säger att\r\nallt är bra som det är. I en tid med bristande ekono-\r\nmiska resurser finns det mycket som talar för att även\r\nom en sak fungerar bra kan den kanske bli ännu bätt-\r\nre. En revision av utgifterna och av kassornas sätt att\r\nverka skulle kunna vara till godo både för försäkring-\r\nen och för de enskilda.</pre><pre>Anf.  102  BÖRJE NILSSON (s)\r\nHerr talman! Genom mitt engagemang vet jag\r\nsjälv att detta med intern revision fungerar mycket\r\nväl. Det finns ingen större kritik mot detta. Verket har\r\nju tillsynsrollen över kassorna. På det sättet kan man\r\ngå in i verksamheten och följa upp den.\r\nSom Gullan Lindblad vet skall det ske en stor\r\nadministrativ översyn av kassaverksamheten. Den\r\ngäller både kassornas verksamhet och Riksförsäk-\r\nringsverket. Vi menar att det är bra om man tittar på\r\ndet den vägen. Det är där detta hör hemma.\r\nJag uppfattar det så att det pågår en liten makt-\r\nkamp mellan kassorna och Riksförsäkringsverket.\r\nRiksförsäkringsverket vill bygga upp en mycket stor\r\nenhet för detta i Stockholm. Jag tycker att det är fel.\r\nPå den privata sidan ligger mycket av internrevisionen\r\nute i landet, ute i företagen. Jag tycker att den hör\r\nhemma där. Jag vill nog påstå att moderaterna har\r\nlyssnat litet väl mycket på Riksförsäkringsverket i det\r\nhär avseendet.</pre><pre>Anf.  103  GULLAN LINDBLAD (m)\r\nHerr talman! Någon eventuell maktkamp mellan\r\nFörsäkringskasseförbundet och Riksförsäkringsverket\r\nger jag mig inte in i att bedöma. Jag beklagar om så är\r\nfallet. Jag ser på försäkringen, dess funktion och dess\r\nkostnader. Är det så att revisionen skulle kunna göras\r\nännu mer effektiv och rationell så att vi använder våra\r\npengar ännu bättre än i dag, anser jag att det vore skäl\r\natt pröva detta, även om jag då kanske blir betraktad\r\nsom något centralistisk. Det finns positiva saker med\r\ndecentralisering, men det kan också bli väldigt stora\r\nolikheter i bedömningarna. Det är en nationell för-\r\nsäkring som skall bedömas lika. Människor i hela vårt\r\nland skall ha samma typer av förmåner osv. Det kunde\r\nfinnas någonting positivt i att man finge en enhetlig\r\növerblick över det hela.\r\nJag beklagar att inte utskottsmajoriteten kunde\r\nskriva i betänkandet att en administrativ översyn skall\r\nske och att utskottet anser att frågan bör tas upp då.\r\nNej, det har man inte sagt, man har bara sagt att allt är\r\nbra som det är och så skall det förbli. Jag hoppas att\r\nregeringen ändå tar detta till sig och ser att det finns\r\näven andra bedömningar.</pre><pre>Anf.  104  BÖRJE NILSSON (s)\r\nHerr talman! Mycket kan naturligtvis göras bättre.\r\nDet är självklart att socialförsäkringen och försäk-\r\nringskassorna innebär en väldigt stor administration.\r\nDen är komplicerad och omfattande. Man måste strä-\r\nva efter att förenkla den så att den fungerar ännu\r\nbättre - det är självklart. Men jag tror inte man skall\r\ninrikta sig på den interna revisionen för då hamnar\r\nman fel. Det är mycket annat man bör titta på.\r\nJag tror att Gullan Lindblad har läst betänkandet\r\nlitet slarvigt. Där säger vi mycket klart att det skall\r\nske en administrativ översyn. Den nuvarande rege-\r\nringen har tagit initiativ till det. En utredningsman har\r\ntillsatts. Man kommer att se över verksamheten i dess\r\nhelhet för att få den att fungera bättre.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>13 §  Bordläggning</pre><pre>Anmäldes och bordlades\r\nFinansutskottets betänkande\r\n1994/95:FiU20 Den ekonomiska politiken och slutlig\r\nbudgetreglering för budgetåret 1995/96\r\nJustitieutskottets betänkande\r\n1994/95:JuU26 Arvoden enligt rättshjälpslagen, m.m.</pre><pre>14 §  Kammaren åtskildes kl. 14.37.</pre><pre>\r\nFörhandlingarna leddes\r\nav talmannen från sammanträdets början t.o.m. 3 §\r\nanf. 33 (delvis),\r\nav förste vice talmannen därefter t.o.m. 7 § anf. 86\r\n(delvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}