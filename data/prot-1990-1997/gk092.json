{"dokumentstatus":{"dokument":{"hangar_id":"2348912","dok_id":"GK092","rm":"1996/97","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1996-09-17 00:00:00","systemdatum":"2005-10-27 13:09:57","publicerad":"1996-09-17 00:00:00","titel":"Riksdagens snabbprotokoll 1996/97:2 Tisdagen den 17 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{290A840B-4D2F-4974-9C59-40AC2A0A5672}","dokument_url_text":"http://data.riksdagen.se/dokument/GK092/text","dokument_url_html":"http://data.riksdagen.se/dokument/GK092","dokumentstatus_url_xml":"http://data.riksdagen.se/dokumentstatus/GK092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:2</div>\r\n<div class=\"sidhuvud_datum\">Tisdagen den 17 september</div>\r\n<div class=\"sidhuvud_klockslag\">Kl. 14.00 14.49</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>---------------------------------------------------------</pre><pre>Efter gudstjänst i Storkyrkan, där predikan hölls\r\nav kontraktsprosten Christina Odenberg, öppnades\r\nriksmötet i kammarens plenisal enligt det program\r\nsom i bilaga fogats till detta protokoll.</pre><pre>1 §  Öppnande av riksmötet</pre><pre>Anf.  1  TALMANNEN:\r\nEders majestäter, Eders kungliga högheter, ärade\r\nledamöter, ärade gäster!\r\nJag vill hälsa alla varmt välkomna till öppnandet\r\nav 1996/97 års riksmöte.\r\nVi hedras denna gång av närvaron av sju talmän\r\nfrån länder, som har deltagit i den tredje internationel-\r\nla konferensen för kvinnliga talmän, som har hållits\r\nhär i Stockholm de senaste två dagarna.\r\nHonourable Speakers and Presidents of National\r\nParliaments!\r\nWe are very happy indeed to be honoured by your\r\npresence at the opening ceremony of our Parliament.\r\nEders majestät!\r\nJag hemställer att Eders majestät öppnar 1996/97\r\nårs riksmöte.</pre><pre>Anf.  2  HANS MAJESTÄT KONUNGEN:\r\nFru talman! Ärade riksdagsledamöter! När Ni,\r\nvalda ombud för Sveriges folk, i dag åter samlas här i\r\nStockholm, inleds ett nytt arbetsår för riksdagen. Ni\r\nhar ansvarsfyllda och krävande uppgifter framför Er.\r\nErt arbete kommer att påverkas av vad som händer i\r\nvår omvärld, men flera frågor är på grund av sin stora\r\nbetydelse för vårt land självskrivna på riksdagens\r\nbord.\r\nVi blir dagligen påminda om att vi inte lever i nå-\r\ngon fredlig värld. Med tillfredsställelse kan vi ändå\r\nkonstatera att det i dag inte finns något omedelbart\r\nyttre hot mot vårt land. Läget kan förändras och det är\r\nnödvändigt att vi med uppmärksamhet följer den\r\nglobala utvecklingen. Genom vårt djupa engagemang\r\ni Förenta nationerna och andra internationella organi-\r\nsationer, visar vi vår önskan att ta ett ansvar för ut-\r\nvecklingen även utanför Sveriges gränser. Vår\r\nfredsvilja manifesteras bl.a. genom vår kandidatur till\r\nen plats i FN:s säkerhetsråd. Vid ett besök i New\r\nYork i förra veckan hade jag tillfälle att tillsammans\r\nmed företrädare för regeringen sammanträffa med\r\nFN:s generalsekreterare.\r\nStatsbesöken, som planeras och genomförs efter\r\nsamråd med Utrikesdepartementet, fyller en betydel-\r\nsefull symbolisk funktion i Sveriges internationella\r\nengagemang. Nyligen besökte jag, tillsammans med\r\nDrottningen och Kronprinsessan, Finland. För första\r\ngången deltog Kronprinsessan i ett statsbesök utom-\r\nlands, sedan hon uppnått myndig ålder. Om endast\r\nnågra veckor väntas Ungerns president avlägga stats-\r\nbesök i Sverige, varpå jag i december reser till Chile,\r\ntillsammans med Drottningen.\r\nVi följer med stor uppmärksamhet utvecklingen i\r\nde baltiska staterna. Vårt engagemang i dessa tre\r\nländer är omfattande. Ett utökat samarbete mellan\r\nländerna kring Östersjön på de politiska, ekonomiska,\r\nsociala och kulturella områdena är väsentligt för att\r\nfrämja stabilitet och säkerhet i vårt närområde. I Ös-\r\ntersjörådet har vi fått ett forum, där både problem och\r\ninsatser kan diskuteras på regeringsnivå. Jag vill sär-\r\nskilt framhålla behovet av ett ökat samarbete på mil-\r\njöområdet. Östersjön är i dag ett av världens kanske\r\nmest nedsmutsade innanhav. Snabba och kraftfulla\r\nregeringsåtgärder krävs. Sverige har här både kun-\r\nnande och erfarenhet, något som vi bör kunna dela\r\nmed oss av.\r\nI Sverige, liksom i ett flertal andra länder, är ar-\r\nbetslösheten för närvarande mycket hög. Det råder\r\nfull enighet om att vi inte kan acceptera denna situa-\r\ntion. Riksdag och regering arbetar intensivt med den-\r\nna fråga, som drabbar individer och samhälle hårt.\r\nMen många faktorer spelar in, och det är en svår och\r\nkomplex uppgift som här åvilar rikets politiska led-\r\nning. Sverige vill ge frågan om sysselsättningen hög\r\nprioritet inom EU-samarbetet. EU fyller en viktig\r\nuppgift inom detta område, liksom inom många andra.\r\nLandets ekonomi har under innevarande år utveck-\r\nlats mot ökad finansiell stabilitet. Inflationen är låg,\r\nunderskottet i de offentliga finanserna har minskat\r\noch vår valuta har blivit starkare. Exportindustrins\r\nframgångar tycks för närvarande fortsätta, och bytes-\r\nbalansen är positiv. Många svåra beslut har tagits här\r\ni riksdagen, men ännu återstår viktiga problem att\r\nlösa.\r\nDet är en stor händelse i vårt offentliga liv då\r\nriksdagen samlas till ett nytt arbetsår. Det är också ett\r\nsundhetstecken i vår demokrati att intresset för ert\r\narbete från allmänheten och massmedia är stort. Jag är\r\növertygad om att ni, genom era beslut i alla de viktiga\r\nfrågor ni har att ta ställning till, kommer att verka för\r\nvårt lands bästa och bidraga till att förtroendet för\r\nSverige upprätthålls.\r\nJag önskar er välgång i detta viktiga värv och för-\r\nklarar härmed 1996/97 års riksmöte öppnat.</pre><pre>2 §  Regeringsförklaringen</pre><pre>Anf.  3  Statsminister GÖRAN\r\nPERSSON (s):\r\nEders Majestäter, Eders Kungliga Högheter, Fru\r\ntalman, ledamöter av Sveriges riksdag!\r\nFör två år sedan öppnades riksmötet i skuggan av\r\nförstörda statsfinanser, ränteoro och en arbetslöshet\r\nsom stigit till nivåer vi tidigare aldrig upplevt. Välfär-\r\nden var hotad. Demokratin var utmanad.\r\nI dag kan riksdagen samlas i vetskapen om att den\r\nhar fattat nödvändiga beslut för att häva den negativa\r\nutvecklingen. Sönderfallande statsfinanser har för-\r\nbytts i stabilitet. Ekonomisk tillbakagång har förbytts\r\ni tillväxt. Misstro har förbytts i förtroende.\r\nOm ytterligare två år kan riksmötet med all san-\r\nnolikhet öppnas med utsikt att under året skapa fi-\r\nnansiella överskott, ett gemensamt sparande, i våra\r\nekonomier. Välfärden är säkrad. Den ekonomiska\r\nstyrkan är återvunnen.\r\nDet är nu halvtid i valperioden. Det nya samar-\r\nbetsklimatet i riksdagen har burit frukt. Vi har klarat\r\nden första - till synes omöjliga - uppgiften. Nu kan vi\r\nmed kraft och styrka ta oss an den andra uppgiften.\r\nArbetslösheten skall betvingas. Resurser skall skapas\r\nför nya angelägna uppgifter.\r\nVår utrikespolitik präglas av solidaritet, samarbete\r\noch ett aktivt engagemang. Den inger respekt och\r\nförtroende i vår omvärld.\r\nSveriges militära alliansfrihet, syftande till att vi\r\nskall kunna vara neutrala i händelse av krig i vårt\r\nnärområde, består. Den militära alliansfriheten kom-\r\nbineras med ett aktivt ansvarstagande för en fredlig\r\nutveckling i vår omvärld. Därmed värnar vi vårt eget\r\nlands frihet och oberoende, samtidigt som vi bidrar\r\ntill minskade spänningar och risker.\r\nSveriges plats är i världen. Vi är ivriga förespråka-\r\nre för ett starkare FN. Vi ser Förenta nationerna som\r\ndet viktigaste redskapet för att hantera de globala\r\nhoten mot människors överlevnad. Vårt land vill ta sin\r\ndel av ansvaret för internationell fred, rättvisa och\r\nsäkerhet. Därför kandiderar Sverige till en plats i FN:s\r\nsäkerhetsråd.\r\nVi vill bereda vägen för en utvidgning av Europe-\r\niska unionen och arbetar för en gemensam start på\r\nförhandlingarna med kandidatländerna. Inom EU:s\r\nregeringskonferens verkar Sverige för tydligare mål\r\noch effektivare metoder. Det gäller i arbetet för sys-\r\nselsättning och en bättre miljö, liksom i kampen mot\r\nnarkotika och internationell brottslighet. Vi vill ge EU\r\nstörre kapacitet för konfliktlösning och krishantering.\r\nArbetet i Nordiska rådet förblir ett viktigt instru-\r\nment för att utveckla vår gemensamma nordiska\r\nidentitet. De nordiska ländernas samhörighet är en\r\ntillgång för EU.\r\nDet nya Europa och dess möjligheter syns tydliga-\r\nre runt Östersjön än i något annat område. För Sveri-\r\nge är det ett första rangens intresse att demokrati,\r\nsäkerhet och välstånd tryggas i Östersjöområdet. Det\r\nintensifierade samarbetet mellan Östersjöstaterna är\r\nett bidrag till en hållfast europeisk samarbetsordning.\r\nEn kommande utvidgning av NATO får inte leda\r\ntill nya skiljelinjer i Europa. Vårt mål är en alleurope-\r\nisk säkerhetsgemenskap.\r\nFörslag till ett nytt försvarspolitiskt beslut kommer\r\natt presenteras. Det svenska försvarets förmåga till\r\nanpassning och flexibilitet stärks. De icke-militära\r\nhoten får ökad uppmärksamhet. Det förebyggande\r\nfredsarbetet utökas. Samarbetet inom Partnerskap för\r\nfred byggs ut.\r\nArbetet för internationell nedrustning skall drivas\r\nvidare. Ett avtal om ett fullständigt förbud mot\r\nkärnsprängningar kommer nu att öppnas för under-\r\ntecknande. Det är ett viktigt steg mot en kärnvapenfri\r\nvärld.\r\nI f.d. Jugoslavien utför svensk trupp en riskfylld\r\noch viktig uppgift. En svensk militär närvaro kan bli\r\nnödvändig även efter det att IFOR:s nuvarande man-\r\ndat löper ut. Sverige skall också fortsättningsvis aktivt\r\nbidra till den mödosamma försoningsprocessen.\r\nVi vill ge större tyngd åt samarbetet med länderna\r\ni Afrika, Asien och Latinamerika. En aktiv bistånds-\r\npolitik är nödvändig i arbetet för fred, demokrati och\r\ngemensam säkerhet. Trots en ansträngd samhällseko-\r\nnomi förblir Sverige en av världens fyra ledande\r\nbiståndsgivare.\r\nSvensk flyktingpolitik skall präglas av humanitet\r\noch rättvisa. Asylrätten värnas, och hänsyn till bar-\r\nnens väl sätts i första rummet. En ökad internationell\r\nsamverkan kring flyktingproblemen i världen efter-\r\nsträvas.\r\nDe unga demokratier som utvecklas kring Öster-\r\nsjön skall stöttas. Våld och kriminalitet, miljöförstö-\r\nring och social oro, handelshinder och stagnation får\r\ninte stå i vägen för hoppet om fred, frihet och eko-\r\nnomisk tillväxt. En positiv utveckling i dessa avseen-\r\nden är avgörande för att demokratin skall stärkas och\r\nsäkras i denna del av världen. I den utvecklingen har\r\nvi allt att vinna.\r\nI juli beslutade riksdagen att 1 miljard kronor\r\nskulle avsättas för åtgärder för att stärka Östersjö-\r\nsamarbetet. Det första konkreta projektet inom denna\r\nram kan nu presenteras,\r\nStudenter och forskare från Estland, Lettland, Li-\r\ntauen, Ryssland, Polen och Sverige skall erbjudas\r\nmöjlighet till studier i ett grannland. Ett nytt stipendi-\r\neprogram, benämnt Visbyprogrammet, inrättas för att\r\nmöjliggöra ett brett utbyte på alla nivåer inom aka-\r\ndemisk utbildning och forskning.\r\nAtt halvera arbetslösheten är regeringens främsta\r\noch allt annat överskuggande uppgift. År 2000 skall\r\nden öppna arbetslösheten vara högst 4 %.\r\nSunda statsfinanser och en politik i samverkan har\r\nskapat ett starkt förtroende för Sverige. Tillväxten\r\nstiger. Räntorna faller. Inflationen är låg. Kronan har\r\nstärkts. Utrikeshandeln ger kraftiga överskott.\r\nDessa framgångar får inte äventyras. De är avgö-\r\nrande förutsättningar för en politik för tillväxt och\r\nsysselsättning. Statsfinanserna skall varaktigt vårdas.\r\nPrisstegringarna skall hållas tillbaka.\r\nVid början av nästa mandatperiod är inte bara\r\nbudgeten i balans. Vi kan då även åstadkomma ett\r\növerskott i den offentliga sektorns finanser. Därmed\r\nknyter vi an till en god svensk tradition. Ett gemen-\r\nsamt sparande ökar vår handlingsfrihet och ger de\r\noffentliga välfärdssystemen en nödvändig stabilitet.\r\nGrunden är därmed lagd. Med full kraft inriktas nu\r\npolitiken på att pressa tillbaka arbetslösheten.\r\nSverige är ett konkurrenskraftigt land. Öppenhet,\r\nfrihandel och ett starkt omställningstryck förbättrar\r\nSveriges långsiktiga utveckling. Kompetens, initiativ-\r\nkraft och social stabilitet ger goda förutsättningar för\r\nnyföretagande och expansion. Under 1994 och 1995\r\nstartades över 50 000 nya företag i Sverige. En fort-\r\nsatt god utveckling skall främjas. Företagandets vill-\r\nkor skall förbättras.\r\nEn särskild delegation för förenkling för småföre-\r\ntagarna tillsätts. Regler och stöd skall anpassas till de\r\nmindre företagens förutsättningar.\r\nEn permanent lättnad i dubbelbeskattningen pre-\r\nsenteras i höst. Den riktas i huvudsak mot små och\r\nmedelstora företag.\r\nFörnyelsen av näringspolitiken fortsätter. Regio-\r\nnernas betydelse ökar. Samverkan inom länen mellan\r\nett stort antal aktörer initieras. Den skall lägga grun-\r\nden för lokala och regionala åtgärder som främjar\r\ntillväxt och sysselsättning. Länsstyrelsernas roll som\r\nstatens företrädare stärks. Regionala utvecklingspro-\r\ngram förhandlas fram och följs upp halvårsvis. Upp-\r\nkomsten av innovationer stimuleras, liksom en vidare\r\nteknikspridning. Försök kommer att initieras för att\r\nstärka folkstyret på den regionala nivån.\r\nLivsmedelsproduktionen skall bidra till ett Sverige\r\ni regional balans, en uthållig tillväxt och ökad syssel-\r\nsättning. Jordbruket är en framtidsnäring. Därför\r\nutvecklas nu en näringspolitik för lantbruk och lands-\r\nbygd. Hela Sverige skall leva.\r\nKonsumenternas krav måste mötas. En ökad mil-\r\njöanpassning i lantbruket skall främjas. EU:s gemen-\r\nsamma jordbrukspolitik bör reformeras till ökad\r\nmarknadsorientering, större miljöhänsyn, bättre djur-\r\nskydd och ett stärkt konsumentskydd.\r\nFörslag om en långsiktig inriktning av investe-\r\nringar i infrastruktur föreläggs riksdagen. Åtgärder för\r\nökad trafiksäkerhet redovisas. Förslag om telepoliti-\r\nkens inriktning presenteras. IT-politiken inriktas på\r\nökad tillväxt och sysselsättning.\r\nEn bred politisk uppslutning eftersträvas kring en\r\nrättfärdig och långsiktigt stabil bostadspolitik. Den\r\nbostadspolitiska kommitténs betänkande i höst ger\r\nunderlag för en diskussion om bostadspolitikens for-\r\nmer. Ett särskilt stöd för byggande av 15 000 student-\r\nbostäder föreslås.\r\nEn halverad arbetslöshet får inte omöjliggöras av\r\nför höga pris- och lönestegringar. Arbetsmarknadens\r\nparter har här ett utomordentligt stort ansvar. De har\r\nregeringens uppdrag att till i vår presentera formerna\r\nför en lönebildning som bidrar till att minska arbets-\r\nlösheten.\r\nMänniskans kraft skall tas till vara. Sverige skall\r\nkonkurrera med kunniga och initiativrika medborgare,\r\ninte med låga löner och otrygghet.\r\nSkolan skall erbjuda alla barn en likvärdig utbild-\r\nning av god kvalitet. Mobbning, rasism och våld\r\nmåste bekämpas. En nationell utvecklingsplan för\r\nskolan, förskolan och vuxenutbildningen presenteras.\r\nDen omfattande satsningen på vuxenutbildning inleds\r\nunder året i nära samarbete med kommunerna. Det\r\nlivslånga lärandet skall bli en realitet.\r\nTreårsprogram för den högre utbildningen och för\r\nforskningen presenteras. I dessa föreslås att den högre\r\nutbildningen skall byggas ut i hela landet, att de mind-\r\nre och medelstora högskolorna skall tilldelas fasta\r\nforskningsresurser, att högskolans uppgift att samver-\r\nka med samhälle och näringsliv skall utvecklas samt\r\natt lärarutbildningen skall förbättras och det pedago-\r\ngiska reformarbetet stärkas.\r\nArbetet för ökad jämställdhet inom utbildning och\r\nforskning drivs vidare. Studerande med invandrar-\r\nbakgrund ges särskild uppmärksamhet.\r\nEtt demokratiskt inflytande skall säkras över stif-\r\ntelser inrättade med löntagarfondsmedel. Förslag\r\nlämnas om att regeringen skall kunna utse och entle-\r\ndiga ledamöterna i stiftelsernas styrelser.\r\nArbetsmarknadspolitiken skall förbättra anpass-\r\nningen mellan företagens behov och de arbetssökan-\r\ndes kompetens. Därigenom blir arbetsmarknaden mer\r\nflexibel och risken för inflation mindre. Hotet om\r\nutslagning och utanförskap minskar.\r\nReformeringen av den aktiva arbetsmarknadspoli-\r\ntiken fortsätter. Decentraliseringen ökar. De lokala\r\narbetsförmedlingarnas roll stärks. Konkreta indivi-\r\nduella handlingsplaner skall upprättas för att tydliggö-\r\nra arbetsförmedlingens och den arbetssökandes an-\r\nsvar.Insatser för kompetenshöjning står i centrum.\r\nKommunernas ansvar vidgas. Arbetet med att förenk-\r\nla regler och öka anpassningen av åtgärder efter olika\r\nbehov fullföljs.\r\nOmvandlingen från passiva stöd till aktivt delta-\r\ngande utvecklas. En analys genomförs av hur resurser\r\nsom i dag används till arbetslöshetsersättning kan\r\nanvändas samhällsekonomiskt mer effektivt.\r\nProgrammen för långtidsarbetslösa som är äldre\r\nän 55 år bör inledas redan den 1 november i år. En\r\nhögre ersättning i dessa program än nivån i arbetslös-\r\nhetsskassan föreslås. Det stimulerar deltagande fram-\r\nför passivitet.\r\nFörändringar i arbetsrätten föreläggs riksdagen.\r\nDe gör det lättare att anställa, inte att avskeda. De\r\nstärker kvinnans ställning på arbetsmarknaden. De ger\r\ndeltidsanställda och vikarier bättre villkor. De förbätt-\r\nrar de äldre arbetslösas möjligheter att få arbete. De\r\nunderlättar för företagen att växa och nyanställa.\r\nTryggheten i arbetslivet skall även fortsättningsvis\r\nvila på fyra hörnstenar. Tillsvidareanställningen skall\r\nförbli den huvudsakliga anställningsformen. Uppsäg-\r\nning skall ske på saklig grund. Rätten till återanställ-\r\nning skall finnas kvar. Huvudregeln sist in först ut\r\nbestår.\r\nKönsuppdelningen av arbetsmarknaden måste\r\nbrytas. Både kvinnor och män skall ha möjligheter att\r\nkombinera ett utvecklande yrkesliv med ett aktivt\r\nföräldraskap. Kampen mot kvinnors arbetslöshet\r\nintensifieras.\r\nDe äldres erfarenheter och kunskaper måste i ökad\r\nutsträckning tas till vara. Pensionärers deltagande i\r\noffentliga utredningar och kommittéer ökas. Samver-\r\nkansmöjligheterna vidgas. Regeringen kommer att\r\nerbjuda pensionärsorganisationerna samrådsrätt inför\r\nförslag som är av särskild vikt för pensionärer.\r\nSverige skall vara en pådrivande internationell\r\nkraft och ett föregångsland i strävan att skapa en\r\nekologiskt hållbar utveckling. Välståndet skall byggas\r\npå en effektivare användning av naturresurserna -\r\nenergi, vatten och råvaror.\r\nEtt nytt energisystem skall utvecklas. Avveckling-\r\nen av kärnkraften bör inledas under mandatperioden\r\noch därefter fortsätta i jämn takt. Den skall ske på ett\r\nsådant sätt att den elintensiva industrins konkurrens-\r\nläge inte äventyras. Regeringens ambition är att samla\r\nen bred majoritet bakom resultaten av de energipoli-\r\ntiska överläggningarna.\r\nMiljölagarna samlas och skärps i en miljöbalk.\r\nStatsförvaltningens miljöarbete skall utvecklas till ett\r\nföredöme. Kommunikationssystemen skall anpassas\r\ntill en långsiktigt hållbar utveckling. Ett konkret arbe-\r\nte med att bygga om vatten- och avloppssystem, bo-\r\nstäder, skolor och daghem påbörjas. Därigenom ska-\r\npas en bättre miljö, kretsloppsanpassning och nya\r\narbetstillfällen.\r\nStora värden står på spel. Väldiga uppgifter ligger\r\nframför oss. De kan lösas endast om människors kon-\r\nsumtion, den offentliga sektorns investeringar, företa-\r\ngens produktion och lagstiftningen utvecklas i samma\r\nriktning. Vi skall stärka Sverige utan att äventyra\r\nkommande generationers livskvalitet.\r\nEn framgångsrik kamp mot arbetslösheten är be-\r\nroende av människors känsla av trygghet och tillför-\r\nsikt inför framtiden. Denna påverkar inte bara kon-\r\nsumtion och investeringar. Den lägger även grunden\r\nför social stabilitet och individuell kreativitet.\r\nVarje människa skall kunna lita på vården och\r\nomsorgen, på pensionerna och på försäkringssyste-\r\nmen. Prioriteringen av vård, omsorg och skola fram-\r\nför statliga bidrag och transfereringar ligger därför\r\nfast.\r\nDen uppgörelse som har slutits mellan staten,\r\nLandstingsförbundet och Kommunförbundet skapar\r\ngoda förutsättningar för den kommunala verksamhe-\r\nten. Kommunerna får stabila spelregler. Uppsägning\r\nav personal och skattehöjningar motverkas.\r\nDet är angeläget med en bred politisk enighet\r\nkring framtidens pensioner. Arbetet med att reformera\r\npensionssystemet fortsätter. En ny socialtjänstlag\r\nföreläggs riksdagen.\r\nVälfärdens uthållighet får inte undergrävas, vare\r\nsig av nya statsfinansiella obalanser eller av fusk,\r\növerutnyttjande och ekonomisk brottslighet. Förslag\r\nom att inrätta en särskild ekobrottsmyndighet kommer\r\natt föreläggas riksdagen. Regeringen föreslår också en\r\nkraftfull satsning på utvecklade kontrollsystem inom\r\nstatsförvaltningen.\r\nJustitiekanslerns studie av kontrollen över de stat-\r\nliga förvaltningsmyndigheterna samt kommuner och\r\nlandsting kommer att följas av förslag till nödvändiga\r\nåtgärder.\r\nKulturpolitiken inriktas mot ökad regional balans i\r\nfördelningen av statligt kulturstöd. Litteraturen och\r\nläsandet samt konstnärernas villkor står i centrum. Ett\r\narkitekturpolitiskt program prestenteras. Förslag om\r\nen bibliotekslag kommer att föreläggas riksdagen.\r\nSverige är ett av världens mest jämlika länder.\r\nMen även här påverkas välfärden av ökade inkomst-\r\nklyftor. I takt med att arbetslösheten sjunker och\r\nstatsfinanserna stärks kan utrymme skapas för åtgär-\r\nder som förbättrar inkomstfördelningen utan att bud-\r\ngetsaneringen äventyras.\r\nRädsla får inte breda ut sig i samhället. Brottsbe-\r\nkämpningen stärks genom att polisens arbetsmetoder\r\noch organisation utvecklas. Samarbetet mellan åkla-\r\ngare och polis intensifieras.\r\nNazistiska och rasistiska yttringar skall bekämpas\r\nvarhelst de förekommer. Kampen mot brottslighet\r\nmed rasistiska förtecken stärks. Åtgärder kommer att\r\nföreslås för att motverka spridningen av nazistiska\r\nåsikter. Det krävs att var och en av oss tar ansvar för\r\nett samhälle där alla människor kan känna trygghet\r\noch tillhörighet, oavsett etnisk, religiös eller kulturell\r\nbakgrund.\r\nÅtgärder riktas mot de speciella problemen i stor-\r\nstadsregionerna. Segregation i alla former skall mot-\r\nverkas. Arbetet för integration intensifieras och kam-\r\npen mot etnisk diskriminering stärks.\r\nSträvan efter ett jämställt samhälle fortsätter. Lö-\r\nneskillnader på grund av kön måste försvinna. Ett\r\njämställdhetsperspektiv skall genomsyra alla delar av\r\nregeringens politik.\r\nMänniskan är målet - hennes utveckling och fri-\r\nhet, hennes törst att lära och bilda sig, hennes vilja att\r\nväxa och spränga nya gränser, hennes ansvarskänsla\r\nför kommande generationer, hennes solidaritet och\r\nkärlek till andra människor.\r\nMålet skyms dock av att mer än var tionde männi-\r\nska går utan arbete. Det är ett fruktansvärt slöseri.\r\nDen främsta tillgång samhället äger kommer inte till\r\nnytta.\r\nHela Sverige måste mobiliseras för att betvinga\r\narbetslösheten. Politiken skall lägga grunden. För att\r\nden skall bli stabil och uthållig krävs samverkan - inte\r\nsplittring. För att den skall få full effekt krävs samar-\r\nbete - inte strid.\r\nDet är tid att ta ansvar. Det är tid att helhjärtat,\r\noch utan förbehåll, delta i arbetet för att åter nå full\r\nsysselsättning.\r\nFör att göra politiken stabil, åtgärderna verknings-\r\nfulla och för att halvera den öppna arbetslösheten\r\nbjuder regeringen in hela svenska folket till ett ge-\r\nmensamt ansvarstagande.\r\nTillsammans skall vi göra Sverige till en nation\r\nsom möter nästa årtusende som ett föregångsland.\r\nGemensamt kan vi nå våra bästa drömmars Sverige.\r\n(Applåder)</pre><pre>3 §  Ceremonin avslutades kl. 14.49.</pre><pre></pre><pre></pre><pre>Bilaga till riksdagens snabbprotokoll 1996/97:2</pre><pre>Program för öppnandet av riksmötet 1996/97 tis-\r\ndagen den 17 september 1996 kl. 14.00</pre><pre>Musik under samlingen\r\nfrån renässans till nutid</pre><pre>Fanfar\r\nav Ingvar Lidholm</pre><pre>Kungssången</pre><pre>Inledning och Vivace\r\nur Drottningholmsmusiken\r\nav Johan Helmich Roman\r\ni arrangemang av Staffan Sjösvärd</pre><pre>TALMANNEN</pre><pre>HANS MAJESTÄT KONUNGEN</pre><pre>Fanfar</pre><pre>Romance ur Pastoralsvit\r\nav Lars Erik Larsson\r\ni arrangemang av Anders Högstedt</pre><pre>STATSMINISTERN</pre><pre>Brudmarsch\r\nefter Larshöga Jonke och Leksands skänklåt\r\ni arrangemang av Mikael Råberg</pre><pre>Nationalsången</pre><pre>Grande Marche\r\nav Charles Voss</pre><pre>-------------------------------------------\r\nMEDVERKANDE</pre><pre>Riksplan:\r\nArméns musikkår konserterar före riksmötets öpp-\r\nnande\r\nTrapphallen:\r\nEskilstuna musikskolas gosskör under ledning av\r\ndirigent Jarl Einar Johansson samt folkmusikensemb-\r\nlen Bock\r\nFolkdansgillet Kedjan paraderar med Sveriges lands-\r\nskapsfanor\r\nPlenisalen:\r\nBrassmusiker från Sundsvalls Kammarorkester under\r\nledning av Diederik Meilink</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}