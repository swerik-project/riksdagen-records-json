{"dokumentstatus":{"dokument":{"hangar_id":"2348873","dok_id":"GL0985","rm":"1997/98","beteckning":"85","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"85","slutnummer":"0","datum":"1998-03-24 00:00:00","systemdatum":"2005-10-27 13:14:00","publicerad":"1998-03-24 00:00:00","titel":"Riksdagens snabbprotokoll 1997/98:85 Tisdagen den 24 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{421DA71B-AD68-4ECE-B672-068DA0987D05}","dokument_url_text":"http://data.riksdagen.se/dokument/GL0985/text","dokument_url_html":"http://data.riksdagen.se/dokument/GL0985","dokumentstatus_url_xml":"http://data.riksdagen.se/dokumentstatus/GL0985","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:85</div>\r\n<div class=\"sidhuvud_datum\">Tisdagen den 24 mars</div>\r\n<div class=\"sidhuvud_klockslag\">Kl. 14.00 - 16.25</div>\r\n<hr class=\"sidhuvud_linje\">\r\n<pre>18.00 - 19.57</pre><pre>Det justerade protokollet beräknas utkomma om 3 veckor</pre><pre>\r\n---------------------------------------------------------------------</pre><pre>1 §  Justering av protokoll</pre><pre>Justerades protokollet för den 18 mars.</pre><pre>2 §  Meddelande om torsdagen den 26 mars</pre><pre>Talmannen meddelade att efter frågestunden tors-\r\ndagen den 26 mars omkring kl. 15.00 skulle jord-\r\nbruksminister Annika Åhnberg lämna information om\r\nAgenda 2000 - jordbruksdelen.\r\nTalmannen meddelade vidare att på grund av ar-\r\nbetsanhopningen skulle torsdagens sammanträde\r\ngenomföras utan middagsuppehåll.</pre><pre>3 §  Meddelande om fördröjda svar på interpel-\r\nlationer</pre><pre>Till riksdagen hade inkommit följande skrivelser:</pre><pre>Interpellation 1997/98:227</pre><pre>Till riksdagen\r\nInterpellation 1997/98:227 av Lennart Rohdin om\r\nUnpredeps framtid i Makedonien.\r\nInterpellationen kommer att besvaras fredagen den\r\n17 april 1998.\r\nSkälet till dröjsmålet är arbetsanhopning samt\r\nplenifria veckor i riksdagen.\r\nStockholm den 18 mars 1998\r\nLena Hjelm-Wallén</pre><pre>Interpellation 1997/98:234</pre><pre>Till riksdagen\r\nInterpellation 1997/98:234 av Ulla Hoffmann (v)\r\nom flyktingförläggningen i Flen.\r\nInterpellationen kommer att besvaras fredagen den\r\n17 april 1998.\r\nSkälet till dröjsmålet är plenifria veckor i riksda-\r\ngen.\r\nStockholm den 19 mars 1998\r\nPierre Schori</pre><pre>Interpellation 1997/98:194</pre><pre>Till riksdagen\r\nInterpellation 1997/98:194 av Elisabeth Fleet-\r\nwood om Moderna museet och sponsring.\r\nInterpellationen kommer att bevaras fredagen den\r\n27 mars 1998.\r\nSkälet till dröjsmålet är sjukdom vid det tidigare\r\növerenskomna datumet.\r\nStockholm den 13 mars 1998\r\nMarita Ulvskog</pre><pre>Interpellation 1997/98:213</pre><pre>Till riksdagen\r\nInterpellation 1997/98:213 av Peter Weibull\r\nBernström om kartmaterialet för fördelning av EU-\r\nstödet till jordbrukare.\r\nInterpellationen kommer att besvaras fredagen den\r\n27 mars 1998.\r\nSkälet till dröjsmålet är resa.\r\nStockholm den 17 mars 1998\r\nAnnika Åhnberg</pre><pre>Interpellation 1997/98:219</pre><pre>Till riksdagen\r\nInterpellation 1997/98:219 av Birger Schlaug\r\n(mp) om interimistiska naturreservat för hotad skog.\r\nInterpellationen kommer att besvaras fredagen den\r\n17 april 1998.\r\nSkälet till dröjsmålet är arbetsanhopning.\r\nStockholm den 13 mars 1998\r\nAnna Lindh</pre><pre>Interpellation 1997/98:223</pre><pre>Till riksdagen\r\nInterpellation 1997/98:223 av Hanna Zetterberg\r\n(v) om MAI-avtalet och miljön.\r\nInterpellationen kommer att besvaras fredagen den\r\n27 mars 1998.\r\nSkälet till dröjsmålet är arbetsanhopning.\r\nStockholm den 16 mars 1998\r\nAnna Lindh</pre><pre>Interpellation 1997/98:229</pre><pre>Till riksdagen\r\nInterpellation 1997/98:229 av Sven Bergström (c)\r\nom snabbtåg Gävle-Östersund.\r\nInterpellationen kommer att besvaras tisdagen den\r\n28 april 1998.\r\nSkälet till dröjsmålet är att det varit svårt att hitta\r\nen debattdag som passar både interpellanten och mig.\r\nStockholm den 20 mars 1998\r\nInes Uusmann</pre><pre>Interpellation 1997/98:233</pre><pre>Till riksdagen\r\nInterpellation 1997/98:233 av Lennart Rohdin (fp)\r\nom SJ:s framtida persontrafik.\r\nInterpellationen kommer att besvaras fredagen den\r\n17 april 1998.\r\nSkälet till dröjsmålet är att jag invigningstalar den\r\n15 april på en internationell sjösäkerhetskonferens\r\nmed anledning av den internationella haverikommis-\r\nsionens slutrapport.\r\nStockholm den 16 mars 1998\r\nInes Uusmann</pre><pre>4 §  Svar på interpellation 1997/98:188 om elö-\r\nverkänslighet</pre><pre>Anf.  1  Socialminister MARGOT\r\nWALLSTRÖM (s):\r\nFru talman! Görel Thurdin har frågat mig vilka åt-\r\ngärder jag avser att vidta för att de som drabbas av\r\nelöverkänslighet skall kunna bo kvar i sina bostäder,\r\nför att de elöverkänsliga skall tas på allvar och få\r\nrelevant behandling samt för att stimulera framväxten\r\nav nödvändig forskning på området.\r\nMånga människor upplever i dag att de får sym-\r\ntom på grund av elektriska och magnetiska fält. Hur\r\nmånga människor som lider av dessa problem är dock\r\noklart liksom hur orsakssambanden ser ut. Dessa\r\nsymtom måste enligt min mening tas på största allvar\r\noch de drabbade få den vård och det stöd som de\r\nbehöver.\r\nElöverkänslighet är numera en uppmärksammad\r\nfråga i vårt samhälle. En rad olika åtgärder har också\r\nvidtagits på uppdrag av regeringen. Jag vill gärna\r\nnämna några. Socialstyrelsen och Rådet för arbetslivs-\r\nforskning har sammanställt och värderat såväl svensk\r\nsom internationell forskning inom området. Trots den\r\ntämligen omfattande forskning som skett kring even-\r\ntuella hälsoeffekter av elektriska och magnetiska fält\r\nhar enighet inte kunnat uppnås om tolkningen av\r\nresultaten. Miljöhälsoutredningen (SOU 1996:124)\r\nkonstaterar t.ex. i sitt slutbetänkande att något sam-\r\nband mellan de elöverkänslighetssymtom som uppvi-\r\nsas och elektriska och magnetiska fält inte har kunnat\r\nstyrkas vetenskapligt.\r\nYtterligare forskning om elöverkänslighet och häl-\r\nsoeffekterna av exponering för elektriska och magne-\r\ntiska fält är enligt min mening angelägen. Sådan\r\nforskning pågår för närvarande och en ny avstämning\r\nbör kunna ske inom några år. Regeringen har därför\r\ngett Rådet för arbetslivsforskning i uppdrag att senast\r\når 2000 redovisa en utvärdering på området. En första\r\ndelrapport har nyligen överlämnats till regeringen.\r\nSom vägledning för beslutsfattare på olika nivåer\r\nhar Arbetarskyddsstyrelsen, Boverket, Elsäkerhets-\r\nverket, Socialstyrelsen och Statens strålskyddsinstitut\r\ngemensamt utarbetat en försiktighetsprincip för låg-\r\nfrekventa elektriska och magnetiska fält. Den innebär\r\nbl.a. att man bör sträva efter att minska fält som avvi-\r\nker starkt från vad som kan anses normalt i den ak-\r\ntuella miljön förutsatt att åtgärder kan vidtas till rim-\r\nliga kostnader och konsekvenser i övrigt.\r\nPå regeringens uppdrag har Boverket i samarbete\r\nmed Socialstyrelsen utvärderat effekter av elsanering\r\nav bostäder. Utifrån den undersökningen har rege-\r\nringen gjort bedömningen att det finns behov av att\r\nvidta ytterligare åtgärder för att förbättra kunskapslä-\r\nget när det gäller elöverkänslighet. Det har inte varit\r\nmöjligt att på grundval av de redovisade undersök-\r\nningarna om elöverkänslighet lämna förslag om för-\r\nändringar i reglerna för bostadsanpassningsbidrag.\r\nRegeringen förutsätter dock att Boverket inom ramen\r\nför sitt tillsynsansvar för verksamheten även fortsätt-\r\nningsvis bevakar frågan och att samråd sker med\r\nSocialstyrelsen. Även regeringen avser att följa frågan\r\nmed stor uppmärksamhet.\r\nInom sitt uppdrag \"Bygg för hälsa och miljö\" som\r\nnyligen har slutredovisats har Boverket dokumenterat\r\noch tekniskt utvärderat genomförda elsaneringar samt\r\nutvärderat nybyggnadsprojekt med åtgärder för att\r\nbegränsa de elektromagnetiska fälten.\r\nÄven Riksförsäkringsverket har varit verksamt in-\r\nom området. Verket har kartlagt hur den allmänna\r\nförsäkringens regler tillämpas i ärenden där elöver-\r\nkänslighet redovisas. Enligt studien arbetar försäk-\r\nringskassorna aktivt med ärenden som rör elöver-\r\nkänslighet. Arbetslivsinriktade rehabiliteringsåtgärder\r\nhar t.ex. vidtagits i över hälften av ärendena.\r\nSocialstyrelsen har nyligen redovisat en kartlägg-\r\nning om vård och behandling av elöverkänsliga som\r\nvisar att många av de drabbade efterhand får ett för-\r\nbättrat hälsotillstånd. Vidare har Socialstyrelsen fär-\r\ndigställt allmänna råd (SOSFS 1998:3) om bemötande\r\nav patienter som relaterar sina symtom till elektriska\r\noch magnetiska fält eller amalgam. Elöverkänslighet\r\när dessutom ett av de funktionshinder som kommer att\r\nuppmärksammas inom ramen för Utredningen om\r\nbemötande av personer med funktionshinder.\r\nJag vill slutligen understryka att problemen med\r\nelöverkänslighet måste tas på allvar, även om det inte\r\nfinns något vetenskapligt fastställt samband mellan\r\nelektriska och magnetiska fält och de elöverkänslig-\r\nhetssymtom som redovisas. De upplevda symtomen\r\norsakar de elöverkänsliga stort lidande och är ofta\r\norsak till nedsatt arbetsförmåga. Jag ser det som\r\nmycket angeläget att bemötandet av de drabbade kan\r\nförbättras. Socialstyrelsens allmänna råd kommer i det\r\nsammanhanget att vara ett viktigt stöd för de verk-\r\nsamma inom vården och omsorgen.</pre><pre>Anf.  2  Andre vice talman GÖREL THURDIN\r\n(c):\r\nFru talman! Jag tackar först socialministern för\r\nsvaret. Jag uppskattar att regeringen avser att följa\r\nfrågan med stor uppmärksamhet, likaså att elöver-\r\nkänslighet kommer att uppmärksammas i utredningen\r\nom personer med funktionshinder. I och med det har\r\nregeringen visat att man anser att det handlar om ett\r\nfunktionshinder att vara elöverkänslig. Jag uppskattar\r\nockså att bemötandet skall förbättras, att ministern har\r\nden inriktningen att bemötandet måste förbättras och\r\natt de elöverkänsligas situation måste förbättras.\r\nDet är just bemötandet som har gjort att jag har\r\nställt den här interpellationen. Vi har ju för inte så\r\nlänge sedan haft en annan diskussion här.\r\nDe människor vi pratar om är svårt elöverkänsliga.\r\nDe kan inte bo i vanliga bostäder. De får inte den\r\nhjälp de har rätt till från samhället. Med tanke på\r\nderas fysiska handikapp - fysiskt handikapp är precis\r\nvad det handlar om - får de alltså inte den hjälp de\r\nbehöver.\r\nSkall vi ha möjlighet att möta det här handikappet\r\nmåste vi erkänna att det finns. Kommunstyrelsens\r\nhandikappråd i Stockholms stad anser att det är ett\r\nproblem för samhället. Man anser att det är en kata-\r\nstrof för den enskilde. Och då måste vi som ansvariga\r\nbeslutsfattare inse att vi på något sätt måste leda ut-\r\nvecklingen på det här området. Vi kan inte bara sitta\r\nned och vänta på att vetenskapen har kommit till\r\nexakt samma slutsats.\r\nSå till det här med att man inbillar sig saker och\r\nting. Jag tycker inte heller om uttrycket upplevda\r\nsymtom. Kvinnor, mammor, lämnar inte sina småbarn\r\nfrivilligt. De bosätter sig inte frivilligt ute i skogen i\r\ntorp som inte har någon värme på nätterna, där det är\r\nkallgrader när de skall gå och lägga sig, där det är\r\ndragiga golv och dåliga omständigheter. De tål inte\r\ntelefoner, och de kan inte ha någon kommunikation\r\nmed omvärlden utan att de har anhöriga som kan fara\r\ntill dem.\r\nDet finns kanske 500 personer som är så här svårt\r\nelöverkänsliga. Jag vet inte riktigt, men det har sagts\r\nså. De här svårast sjuka saknar bostad, och därmed\r\nhar de inget skydd. De kan inte leva med sin familj.\r\nDeras barn förlorar alltså rätten att vara med båda\r\nsina föräldrar i och med att någon av dem måste flytta\r\nhemifrån. De saknar sjukvård, eftersom det inte finns\r\nställen där de elöverkänsliga kan tas in utan att bli\r\nännu sämre. Och vad finns det för elsanerade ålder-\r\ndomshem när de blir gamla? Här öppnar sig perspek-\r\ntiv som vi inte vet vidden av, eftersom vi inte vet om\r\nvi själva drabbas förr eller senare.\r\nDe drabbade saknar ibland sjukpenning, just på\r\ngrund av det här med diagnos och symtom som man\r\nhar diskuterat. Nu finns det klara direktiv från Soci-\r\nalstyrelsen som säger att har man symtom skall man\r\nuppfattas som sjuk, vare sig det nu är elöverkänslighet\r\neller någonting annat, och det är ju bra. Men flera blir\r\ni alla fall nekade sjukpenning. De saknar arbete, stu-\r\ndier, transporter och kommunikationer. Man får hela\r\nsitt liv slaget i spillror. Sedan kan man också förnekas\r\nrätten till sitt eget förstånd, eftersom man ibland stig-\r\nmatiseras och psykosomatiseras. I ett demokratiskt,\r\nmiljömedvetet rättssamhälle kan alltså den miljösjuke\r\negentligen fråntas alla sina mänskliga rättigheter.\r\nDetta är någonting som inte kan accepteras och som\r\nman måste ta itu med.\r\nOm vi nu anammar den tekniska utvecklingen helt\r\noch fullt, utan kritiska ögon, vill jag fråga ministern:\r\nHur och var skall de som inte tål tekniken i framtiden\r\nbo och leva? Nu när barn i sjuårsåldern visar tecken\r\npå elöverkänslighet - SIF har tagit fram sådana rap-\r\nporter - frågar jag mig: Vad skall vi göra? Vilken\r\nhjälp har dessa människor rätt till? Hur tycker minis-\r\ntern att vi skall jobba med den här frågan i framtiden?</pre><pre>Anf.  3  PER LAGER (mp):\r\nFru talman! Vi är flera som är väldigt oroade över\r\nutvecklingen när det gäller behandlingen och bemö-\r\ntandet av de elöverkänsliga. Precis som Görel Thur-\r\ndin sade finns det alltifrån de som är svagt elöver-\r\nkänsliga, som jag själv, till sådana som är riktiga\r\nelflyktingar i vårt land, människor som flyr utan att ha\r\nnågonstans att fly. De far omkring som människor\r\nutan rot och försöker med hjälp av husvagnar eller\r\nhusbilar hitta ett ställe att kunna vara på.\r\nProblemet är att dessa människor ofta inte tas på\r\nallvar, trots att vi har hört att det är myndigheternas\r\nroll att ta symtomen på allvar. När människor som är\r\nväldigt svårt drabbade t.ex. får tips om att gå beting-\r\nningsterapi visar det att man inte riktigt har förstått\r\nproblemet.\r\nVi måste finna en hjälp för de människor som har\r\nråkat värst ut, någonting som kan rädda dem. En del\r\nråkar väldigt illa ut, t.o.m. avlider efter vad jag har\r\nförstått. Då är frågan: Kan man skapa en frizon nå-\r\ngonstans för dessa människor? Det finns olika inrätt-\r\nningar som man har försökt att göra elfria, men det\r\nfinns ingen riktig frizon för de värst drabbade.\r\nJag skulle vilja fråga socialministern om man på\r\nnågot sätt skulle kunna hjälpa till att skapa en möjlig\r\nfrizon för de människor som är värst drabbade.</pre><pre>Anf.  4  MARIANNE ANDERSSON (c):\r\nFru talman! De som har ovanliga eller nya sjuk-\r\ndomar upplevs ofta som väldigt besvärliga. Det är\r\nganska naturligt. Man slåss på något sätt för livet,\r\nmen man möts inte av förståelse. Ingen förstår egent-\r\nligen vad det är för fel på en. Man blir inte erkänd.\r\nJag kan ta ett exempel från Dalsland, där en kvinna\r\nsom jag har haft väldigt mycket kontakt med har bott i\r\nen bil och en container i många år. Naturligtvis har\r\nhon upplevt det som väldigt jobbigt. Myndigheterna,\r\nkommunen osv. vet egentligen inte hur de skall hante-\r\nra sådana här problem. Det måste komma fram bättre\r\nregler och föreskrifter om hur man skall göra för att\r\nhjälpa de här människorna. De som bor på det här\r\nsättet är ju speciella, men det finns oändligt många\r\nmänniskor som har problem som inte är lika tydliga\r\nsom när man inte kan bo i sin lägenhet. Där kan man\r\nelsanera och annat.\r\nJag skall kommentera ett par saker i svaret. Det\r\nhandlade t.ex. om Boverkets uppdrag att lämna för-\r\nslag om förändringar i reglerna för bostadsanpass-\r\nningsbidrag. Jag tycker att det är väldigt viktigt att\r\nvara tydlig med att vi skall iaktta försiktighetsprinci-\r\npen och försöka förebygga så att man inte behöver\r\nhamna i den situationen att man behöver något bo-\r\nstadsanpassningsbidrag. Det är ju bättre att folk inte\r\nblir sjuka. Vi har motionerat om, och det ingick väl i\r\nuppdraget till Boverket, de installationer som före-\r\nbygger elektromagnetiska fält m.m. Nu sker en mängd\r\nsådana installationer, eftersom snart sagt varje hushåll\r\nhar dator. Det installeras mer sådana här apparater nu\r\nän någonsin tidigare, och har det negativa konsekven-\r\nser för människor blir det ju en enorm effekt av detta\r\nsom vi nu inte vet någonting om. Därför tycker jag att\r\nman skall iaktta försiktighetsprincipen. Det är väldigt\r\nviktigt.\r\nJag tycker att SIF, Industritjänstemannaförbundet,\r\nhar gjort ett föredömligt arbete med att ta fram råd\r\noch hjälp till sina medlemmar. Man har jobbat väldigt\r\nbra med att ta upp den här frågan, och det bör komma\r\nalla andra till del också.\r\nSedan har jag en fråga till socialministern om de\r\nnya allmänna råden från Socialstyrelsen. Jag har i och\r\nför sig inte läst dem, men jag har förstått att de säger\r\natt man skall ta människor med elöverkänslighet på\r\nallvar. Jag har dock fått väldigt många vittnesbörd om\r\nhur försäkringskassorna behandlar människor som är\r\nelöverkänsliga. De har väldigt svårt att bli sjukskriv-\r\nna. Det villkoras med att de t.ex. skall gå på psyko-\r\nanalys i ett helt år, annars blir de av med sin sjukpen-\r\nning eller sitt sjukbidrag. Det här visar att Riksför-\r\nsäkringsverket och Socialstyrelsen kanske har litet\r\nolika uppfattningar om det här. Jag har frågat Maj-\r\nInger Klingvall om detta tidigare, och hon lovade då\r\natt titta på det. Jag vet inte om det har blivit någon\r\nförändring; jag fick i alla fall ganska nyligen rapport\r\nom människor som fått villkoret att de måste gå på\r\npsykoanalys, som inte blivit tagna på allvar och som\r\nblivit behandlade på ett kränkande sätt. Detta pågår\r\nute i Sverige i denna dag, och det är inte acceptabelt.\r\nJag vill fråga vad socialministern tänker göra åt\r\ndetta.</pre><pre>Anf.  5  Socialminister MARGOT\r\nWALLSTRÖM (s):\r\nFru talman! Bara detta att vi upprepade gånger\r\ndiskuterar den här frågan offentligt tror jag är väldigt\r\nviktigt. Detta är ju en grupp som kan beskriva känslan\r\nav att känna sig övergiven och misstrodd i allt som\r\nhänder, många gånger också i kontakten med myn-\r\ndigheter. Jag har själv blivit uppringd av en man som\r\nbodde i en bil och som sade att han inte ens kunde ha\r\nbilradion kvar längre. Fullständigt övergiven kände\r\nhan sig. Vad gör man?\r\nJag vet inte om det skulle gå att skapa någon fri-\r\nzon. Hur skulle den se ut, och var börjar man? Det är\r\nen jättesvår uppgift. Jag tror ändå att det måste börja i\r\nden ända som Marianne Andersson och Görel Thur-\r\ndin sade: Vi måste börja fundera på hur vi skall före-\r\nbygga detta, hur vi skall kunna ingripa tidigt och\r\nsystematiskt ta oss an det. Jag tror att de allmänna råd\r\nsom nu har kommit kan spela en viktig roll. Här går\r\nman systematiskt igenom allt - hur diagnostiseringen\r\nskall se ut, hur behandlingsgången skall vara, vilka\r\nprover man skall ta samt hur man skall behandla och\r\nbemöta personer som kommer med dessa symtom.\r\nHär har också Riksförsäkringsverket varit med.\r\nJag vill nog ändå säga att vi upplever att Riksför-\r\nsäkringsverket numera tar det här på största allvar.\r\nMeningen är ju att man skall ta ställning till funk-\r\ntionsnedsättningen, inte till diagnosen. Om man har\r\nen nedsatt funktionsförmåga är det detta man skall\r\nbedöma.\r\nJag vill också säga att jag tror att det är väldigt\r\nviktigt att Rådet för arbetslivsforskning gör denna\r\nkontroversstudie, eftersom man får så många mot-\r\nstridiga uppgifter. En person undersöker på ett sätt\r\noch får fram ett resultat. Sedan kommer någon annan\r\noch säger att det inte fungerar på det sättet eller att\r\nman inte kan dra dessa slutsatser. Då gör rådet en\r\nkontroversstudie som skall klargöra skilda gruppers\r\nåsikter och slutsatser, på vilken grund de har kommit\r\nfram till dem, orsakerna till elöverkänslighet och vilka\r\nåtgärder som kan vara viktiga i dessa sammanhang.\r\nDet är säkert fortfarande en ganska mödosam väg\r\nfram när det gäller detta. Men det viktiga är att de\r\nsom är drabbade känner att någon lyssnar, ser och tar\r\nsig an detta och att vi försöker göra detta ganska sys-\r\ntematiskt.\r\nJag tror att vi är eniga om att det behövs mer kun-\r\nskaper. Man måste ständigt utveckla metoderna, be-\r\nmötandet och kunskaperna.</pre><pre>Anf.  6  Andre vice talman GÖREL\r\nTHURDIN (c):\r\nFru talman! Jag uppskattar väldigt mycket soci-\r\nalministerns sätt att ta sig an denna diskussion i dag,\r\noch jag tror att det kommer att ha stor betydelse.\r\nBeträffande forskningen så var det en läkare som\r\nansåg att man skulle tvätta händerna vid barnafödan-\r\nde. Denna läkare blev utskrattad från början. Det här\r\nhandlar ju om sådant som är främmande. Därför för-\r\nsöker många förtränga det. Det är detta som vi först\r\nmåste tränga igenom.\r\nFörsäkringskassan i Stockholm har gjort en intres-\r\nsant undersökning om långvarigt sjukskrivna. I sam-\r\nmanfattningen står följande:\r\n\"Sjukskrivningen har inneburit en kraftigt försäm-\r\nrad ekonomi. Smärtan och ekonomin har beskurit\r\nderas handlingsutrymme och förändrat deras livsstil.\r\nDe har bemötts med misstro och misstänksamhet av\r\nsåväl sjukvården som försäkringskassan och de kän-\r\nner sig kränkta, nedstämda och hjälplösa. De förstår\r\ninte reglerna i socialförsäkringssystemet och tycker\r\ninte att de får information om vad som gäller.\"\r\nDessa människor vill helst av allt att gå tillbaka till\r\narbetet.\r\nDetta är en undersökning som försäkringskassan i\r\nStockholm har gjort.\r\nJag tycker att den kunskapsöversikt, När åsikter\r\nblir handling, som Bengt Lindqvist har lett är mycket\r\nintressant. Man har där studerat hur attityder avspeg-\r\nlas i handling när det gäller människor med sjukdo-\r\nmar och handikapp. Det framkommer då att män i\r\nstörre utsträckning än kvinnor beviljas ersättning och\r\nmed högre belopp. Män har lättare än kvinnor att få\r\nhemtjänst. Det uppfattas av utredaren att det är en\r\nsystematisk om än omedveten diskriminering på\r\nkönsmässig grund. I en annan utredning framkom\r\nockså att handikappforskning i allmänhet utmärks av\r\nen häpnadsväckande könsblindhet. Man ser inte dessa\r\nskillnader.\r\nEn slutsats som framkommer här är:\r\nAtt vara kvinna, funktionshindrad och av annan\r\netnisk härkomst innebär ett ännu större handikapp.\r\nUtifrån det område som vi diskuterar i dag kan jag\r\nkonstatera att det räcker med att vara kvinna och\r\nfunktionshindrad för att man skall ha sämre legitimitet\r\noch få sämre gehör från myndigheterna. De flesta är\r\nju kvinnor bland dem som är mest utslagna. Det är\r\ndessa kvinnor som vi far ut i skogen och hälsar på,\r\noch det är från dem som vi får förtvivlade brev från.\r\nDe är verkligen förtvivlade. De kan inte behålla ma-\r\nten, och de är fruktansvärt sjuka. Ändå kan de ibland\r\nbli fråntagna sina assistenter, eftersom man är less på\r\ndem. Man tycker att så mycket har satsats på dem att\r\ndet nu får vara bra.\r\nVi måste hjälpas åt i detta sammanhang. Det finns\r\nför liten kunskap också. Det finns kommuner som har\r\nsatsat på att skapa bostäder åt dessa människor. Men\r\nman har då inte ens undersökt om det är strömförande\r\nledningar intill husen. Man har alltså inte använt nå-\r\ngon kunskap från den forskning som ändå de facto\r\nfinns. Man borde leta reda på områden med ra-\r\ndioskugga, så att det finns områden där inte alla dessa\r\nvågor korsar varandra och försöka bevara dem och\r\ninte sätta upp antenner m.m. som förorsakar försäm-\r\nringar. På något sätt måste vi hjälpas åt att skapa\r\nnågot slags frizon. Jag tror att det är nödvändigt. Då\r\nkanske man också har möjlighet till forskning på ett\r\nannat sätt på de människor som hamnar i en sådan\r\nfrizon. Det är alltid viktigt med kunskap.\r\nDet finns ju forskning på området. Per Arne Öck-\r\nerman har ju visat att elöverkänsliga personer får\r\nskador på blodkropparna efter elexponering. Man har\r\näven konstaterat DNA-förändringar osv. Det finns\r\nalltså saker att ta fasta på.\r\nDet visar sig nu också att dessa människor vägras\r\nprövningstillstånd när de vill överklaga dessa beslut.\r\nDet innebär en fara i rättssäkerhetssystemet.</pre><pre>Anf.  7  PER LAGER (mp):\r\nFru talman! Självklart måste kunskapsläget för-\r\nbättras. Problemet är att vi t.ex. inte satsar tillräckligt\r\npå sådan forskning som har med dermatologi att göra,\r\ndvs. hudförändringar. På Karolinska Institutet finns\r\ndet en särskild avdelning för elöverkänslighet. Den får\r\ninga pengar. Jag menar att det är fullständigt fel. Vi\r\nkan inte ägna oss åt de psykologiska förklaringsmo-\r\ndellerna. Vi måste ha en bred forskning som omfattar\r\nalltihop.\r\nNär det gäller de akuta problemen kan jag tänka\r\nmig att staten går in och ger ett stöd för att skapa en\r\ninstitution långt ute på vidden, som är helt befriad\r\nfrån allt vad el heter, för att ge de värst utsatta en\r\nfrizon att fly till där de också blir omhändertagna på\r\nrätt sätt. Dessa människor kan då också stå till forsk-\r\nningens förfogande. På ett sådant ställe skulle de\r\nmänniskor som är värst utsatta kunna få en fin kontakt\r\nmed varandra.\r\nEn del av dessa människor tål inte ens billarm. Det\r\nfinns sådana exempel. När det har gått så långt är det\r\nnågot allvarligt som har hänt i vårt samhälle, speciellt\r\nför de drabbade människorna. Det är en fråga som vi\r\nmåste ta på allvar och börja nu. Vi måste arbeta före-\r\nbyggande men även göra akuta insatser.</pre><pre>Anf.  8  MARIANNE ANDERSSON (c):\r\nFru talman! Jag tycker att det svar som vi har fått\r\när bra, att Riksförsäkringsverket numera också tar\r\ndetta på största allvar, som socialministern sade. Jag\r\nförutsätter att detta förs ned så att den personal som\r\nfinns längst ned i frontlinjen, som man brukar säga,\r\ndvs. den personal som möter människorna, också får\r\nkännedom om detta, så att man inte fortsätter att be-\r\nhandla människor på ett kränkande sätt trots att man\r\nhögre upp i hierarkin har en annan inställning. Det är\r\nviktigt att detta tränger ned.\r\nJag vill återgå till det förebyggande arbetet. Jag\r\ntycker att det är oerhört viktigt att vi iakttar försiktig-\r\nhetsprincipen och att vi inte bara avvaktar forskning.\r\nDet går att göra elektriska installationer på ett sådant\r\nsätt att man minskar de elektromagnetiska fälten.\r\nSocialministern sade att Boverket hade utvärderat\r\nett nybyggnadsprojekt där man hade vidtagit åtgärder\r\nför att minska de elektromagnetiska fälten. Men det\r\nstår ingenting i svaret om vilket resultat det hade gett.\r\nMan kan tänka sig att människorna då kanske inte har\r\nnågra problem.\r\nVi kan inte bara vänta på forskning innan vi gör\r\nnågot. Jag tänker på alla barn som nu sitter timme ut\r\noch timme in framför datorer. Man kan diskutera\r\ndetta på många sätt. Men många barn tycker att det är\r\nmycket roligt och gör det. Vi vet att det är så. Om\r\ndessa små barn blir skadade kan vi ju inte vänta flera\r\når med att vidta åtgärder. Hur många vet t.ex. att man\r\negentligen skall koppla sina datorer till jordade uttag.\r\nBara en så enkel sak gör att de elektromagnetiska\r\nfälten blir mindre. Men sådana anvisningar finns inte\r\nsåvitt jag vet. Sådant är viktigt.</pre><pre>Anf.  9  Socialminister MARGOT\r\nWALLSTRÖM (s):\r\nFru talman! Det är klart att man inte kan säga att\r\nman skall vänta tills forskningen har gett oss mer. Det\r\nvi redan kan göra utifrån försiktighetsprincipen måste\r\nockså göras. Jag har svårt att tänka mig hur en frizon\r\nskulle se ut - att man skulle ha någon sorts reservat.\r\nMen jag förstår att det snarare handlar om att hitta\r\nrehabiliteringsinsatser för de värst utsatta, att det\r\nskulle finnas någonstans att åka och faktiskt få kom-\r\nma ifrån och få rätt till hjälp och stöd. Jag är säker på\r\natt det behöver utvecklas mycket fler rehabilite-\r\nringsinsatser för personer med de allra svåraste sym-\r\ntomen.\r\nHär måste man hela vägen göra det som går att\r\ngöra. Jag tror att det inte var förrän Semmelweis\r\npraktik kunde bevisas och hur de sambanden såg ut\r\nsom det blev ett ordentligt genomslag. Det är förvisso\r\nsant att man får räkna med att det först finns en stor\r\nmisstro. Våra metoder att mäta o.d. är säkert också\r\notillräckliga. Vi hamnar egentligen gång på gång i den\r\nhär diskussionen. Vilken är risken med vår moderna\r\nlivsstil, med vår högteknologiska livsstil? Vad är\r\nbaksidan och hur skall man väga de riskerna mot de\r\nfördelar som en sådan här livsstil för med sig? Vad\r\nhänder med dem som ramlar emellan?\r\nDetta bekymrar oss. Jag tycker att det ändå är vik-\r\ntigt att debatten fortsätter och att myndigheter och alla\r\nsom skall ha med de människor som har symtom och\r\nsjukdomar att göra följer de allmänna råden och sys-\r\ntematiskt jobbar med att ge de här människorna hjälp\r\noch stöd.</pre><pre>Anf.  10  Andre vice talman GÖREL\r\nTHURDIN (c):\r\nFru talman! Jag är övertygad om att de här dis-\r\nkussionerna är till hjälp och påverkar också andras\r\nsyn på saken.\r\nDet här med rehabilitering håller man ju på med.\r\nMed forskningsexperiment på Huddinge försöker man\r\növertyga människor om att de inte är elöverkänsliga\r\noch om att de skall bli bättre igen. Dessutom får man\r\nanvända en hel del psykofarmaka, vilket naturligtvis\r\ngynnar läkemedelsindustrin. Folk skickas till Tranås\r\nmen såvitt jag förstår är det ingen som trivs där. Vi\r\nhar nämligen fått många negativa rapporter här i riks-\r\ndagen om hur man upplever situationen i Tranås.\r\nVisst tror jag att man jobbar aktivt, som det står i\r\nsvaret, men frågan är hur man jobbar och vilka insat-\r\nser som görs. Det gäller alltså inte bara att man gör\r\nnågonting.\r\nHär i riksdagen t.ex. skall vi gå från trefas till fem-\r\nfas för att börja eliminera alla elektromagnetiska fält\r\nsom finns i riksdagens hus. Det finns ju människor i\r\nriksdagen som är känsliga och som har problem med\r\natt sitta länge vid datorer. Husen här är ganska elek-\r\ntrifierade med många apparater och dragningar av\r\nolika slag, liksom gamla vattenledningar o.d. Nu har\r\ndet också visat sig att Stockholms gator har oerhört\r\nhöga värden - värden som anses högre än värdena\r\nunder stora kraftledningsgator. Visst finns det alltså\r\nall anledning att börja tänka sig för och se vad som\r\nhänder i samhället.\r\nJag har också fått uppgift om att människor som är\r\nsvagt tungmetallskadade inte får lämna blodplasma\r\neftersom de har s.k. köldallergi. Tungmetaller som\r\nbinder sig i blodkroppar krymper när det blir kallt och\r\nvidgar sig när det blir varmt. Därmed tål man varken\r\nkyla eller värme.\r\nDet finns mycket forskning att ta tag i. Det gäller\r\nbara att använda fantasin men jag tycker inte att det är\r\nsärskilt bevänt med fantasin t.ex. i Medicinska forsk-\r\nningsrådet. Det vore bra om man fick en puff på rätta\r\nvägen så att säga.</pre><pre>Överläggningen var härmed avslutad.</pre><pre>5 §  Svar på interpellation 1997/98:218 om fa-\r\nmiljehemsplaceringar</pre><pre>Anf.  11  Socialminister MARGOT\r\nWALLSTRÖM (s):\r\nFru talman! Alice Åström har frågat mig dels vilka\r\nåtgärder regeringen avser att vidta för att öka kom-\r\nmunernas kontroll över privata bolags verksamhet när\r\ndet gäller placering av barn i familjehem, dels vilka\r\nåtgärder regeringen avser att vidta för att stärka barns\r\noch föräldrars integritet vid omhändertaganden.\r\nJag vill börja med att ge några fakta om barn som\r\nvårdas utanför sitt hem. Den 31 december 1996 var ca\r\n10 900 barn och unga placerade för vård utanför det\r\negna hemmet. Vård utanför hemmet sker normalt med\r\nföräldrarnas och/eller den unges samtycke enligt be-\r\nstämmelserna i socialtjänstlagen. Det finns dock till-\r\nfällen när kommunen tvingas göra ingripanden enligt\r\nLVU, lagen om vård av unga, till skydd för barnet\r\neller den unge, trots att föräldrarna eller den unge\r\nmotsätter sig det. Av de barn och ungdomar som var\r\nplacerade i slutet av 1996 vistades ca 8 100 i familje-\r\nhem. Ungefär två tredjedelar av de familjehemsplace-\r\nrade barnen är placerade med samtycke och en tredje-\r\ndel är omhändertagna med stöd av LVU.\r\nVarje kommun ansvarar enligt socialtjänstlagen\r\nför att det finns tillgång till familjehem för dem som\r\nbehöver sådan vård. Lagstiftningen ställer höga krav\r\npå en familj som skall ta hand om barn. Socialnämn-\r\nden skall utreda förhållandena och förutsättningarna\r\nför vård i det tilltänkta hemmet för det enskilda barnet\r\noch därefter lämna medgivande till att barnet får tas\r\nemot för stadigvarande vård och fostran. Detta är en\r\ngrannlaga uppgift som kräver hög kompetens och väl\r\nutvecklade metoder. Många barn som i dag placeras i\r\nfamiljehem har svåra problem som kräver kvalificerad\r\nvård. Det är därför av största vikt att den vård de får\r\när av god kvalitet. Vården i familjehem har därför fått\r\nfler drag av yrkesmässighet. Bestämmelserna om\r\nmedgivande gäller oavsett om kommunen själv har\r\nrekryterat familjehemmet eller köper dess tjänster\r\ngenom ett privat bolag.\r\nNär kommunen köper en plats i ett familjehem av\r\nett privat bolag ingår även stöd, utbildning, handled-\r\nning och overheadkostnader till familjehemmet till det\r\npris som kommunen betalar för vården. Då kommu-\r\nnerna använder sig av privata bolag som förmedlar\r\nplatser i familjehem rör det sig oftast om barn och\r\nungdomar med stora vårdbehov, vilket ställer extra\r\nhöga krav på familjehemmet. De kan i dessa fall ha\r\nbehov av stöd och handledning i en utsträckning som\r\nkommunen i vissa fall inte har möjlighet att ge. Jag\r\nförutsätter att kommunerna är mycket noggranna i sin\r\nprövning såväl av innehållet i vården som när det\r\ngäller kostnaderna för densamma.\r\nSocialstyrelsen har nyligen haft ett möte med re-\r\npresentanter för ett antal av de bolag och stiftelser\r\nsom förmedlar familjehem till kommunerna och för\r\nlänsstyrelserna i de län där dessa bolag finns för att\r\ndiskutera gemensamma frågor. Socialstyrelsen kom-\r\nmer även fortsätttningsvis att följa utvecklingen.\r\nKommunens ansvar för tillsynen över de familje-\r\nhem som förmedlas av privata bolag och stiftelser är\r\ndetsamma som över de familjehem som kommunen\r\nsjälv rekryterar.\r\nRättssäkerheten i samband med att barn placeras -\r\nvare sig det sker frivilligt eller det sker genom att\r\nbarnet blir omhändertaget - är självklart en viktig\r\nfråga för mig. Jag vill helt kort hänvisa till det jag\r\nframförde i en interpellationsdebatt här i kammaren\r\nden 21 oktober förra året angående rättssäkerheten\r\ninom socialtjänsten. Den 1 januari i år genomfördes\r\nändringar i socialtjänstlagen för att förstärka barnets\r\nställning inom socialtjänsten, och det infördes be-\r\nstämmelser om kvalitet. Kraven på dokumentation har\r\nockså blivit tydligare. Socialstyrelsen lägger stor vikt\r\npå kvalitetsfrågor, metodutveckling och utbildnings-\r\nfrågor i samband med att förändringarna trätt i kraft.\r\nBåde Socialstyrelsen och länsstyrelserna har i upp-\r\ndrag att under detta år följa upp och utvärdera hur\r\nkravet på hänsyn till barnets bästa slår igenom. De\r\nnya bestämmelserna måste dock få litet tid att verka.\r\nJag kommer att följa utvecklingen mycket noga.</pre><pre>Anf.  12  ALICE ÅSTRÖM (v):\r\nFru talman! Jag vill börja med att tacka för svaret.\r\nDenna fråga är väldigt viktig, även om det rör sig om\r\nen relativt liten grupp. Frågan är viktig från flera\r\naspekter, inte bara från debattaspekten.\r\nÄr det rätt att ha privata vinstintressen när det\r\ngäller en fråga som den om omhändertagande av\r\nbarn? Ett omhändertagande med stöd av LVU-\r\nlagstiftningen är kanske det största ingripande som\r\nsamhället kan göra i en människas liv.\r\nDet allra viktigaste är dock diskussionen om vad\r\nsom händer med socialtjänsten. Utvecklingen i flera\r\nkommuner går nu mot att man i stället köper de här\r\ntjänsterna från privata bolag. Jag har full förståelse för\r\natt det i små kommuner med få placeringar kan vara\r\nsvårt att upprätthålla den kompetens som behövs för\r\natt kunna göra bra placeringar och en bra uppföljning\r\nsamt för att ge det stöd och den handledning som kan\r\nbehövas.\r\nNär de här tjänsterna köps från privata bolag in-\r\nnebär det att kompetensen i fråga mer och mer för-\r\nsvinner inom socialtjänsten, på våra socialbyråer. Den\r\nkompetens som man har för att kunna ta hand om\r\nfamiljehemsfrågorna och utvecklingen på det området\r\nförsvinner och hamnar i ett privat bolag. Även om\r\nkommunen fortfarande har tillsynsansvaret utvecklas\r\ninte socialtjänsten på det sätt som det är nödvändigt\r\natt den utvecklas på.\r\nPå sikt, fru talman, ser jag framför mig att denna\r\nutarmning av socialtjänsten får allvarliga konsekven-\r\nser i arbetet med förebyggande åtgärder och tidiga\r\ninsatser. När det gäller kopplingen mellan vad som\r\nhänder med barn som omhändertas och den utveck-\r\nlingen inom ett familjehem samt de insatser som kan\r\nbehöva göras för barn som börjar få problem - detta\r\ninnan man går in med ett omhändertagande - går\r\ndessa saker hand i hand. Lämnar man då bort den här\r\nbiten till ett privat bolag utarmar det socialtjänsten.\r\nEn av de viktiga frågorna är rättssäkerheten. Mi-\r\nnistern och jag är helt överens om att rättssäkerhets-\r\nfrågorna är viktiga när det gäller socialtjänstlagen.\r\nMen en del föräldrar upplever att man blir mer rättso-\r\nsäker när de här uppgifterna ligger hos privata bolag.\r\nSamarbetet mellan det privata bolaget, föräldrarna\r\noch kommunens socialtjänst innebär att ytterligare en\r\npart är inblandad. Samarbetet med föräldrarna riske-\r\nrar att bli lidande, eftersom det är socialtjänsten i\r\nkommunen som har ansvaret för kontakterna med\r\nföräldrarna och inte det privata bolaget, som har an-\r\nsvaret för familjehemsplaceringen.\r\nEn av de viktiga åtgärderna när man placerar barn\r\när att kunna utveckla samarbetet med föräldrarna. I de\r\nfall där det går skall barnen också återvända till för-\r\näldrarna. När det inte går är det viktigt att man har de\r\ngoda kontakterna. Litet av det här mister man med\r\nytterligare en part inblandad. Jag undrar om ministern\r\nhar funderat på utvecklingen inom socialtjänsten och\r\njust föräldrarnas roll när man har en tredje part.</pre><pre>Anf.  13  Socialminister MARGOT\r\nWALLSTRÖM (s):\r\nFru talman! Jag tror att Alice Åström och jag har\r\nsamma känsla för vikten av de här frågorna. Vi kän-\r\nner att när man genomför en sådan drastisk åtgärd\r\nsom att ta ett barn från dess familj och placera det\r\nnågon annanstans kräver det ett stort mått av an-\r\nsvarstagande och en sträng kontroll. Man måste veta\r\nvad man gör.\r\nJag håller inte med Alice Åström om att man hål-\r\nler på och urholkar kompetensen. Jag tror att det\r\nbedrivs ett mycket viktigt utvecklingsarbete och i\r\nsjälva verket en kompetenshöjning på det här områ-\r\ndet. Man jobbar med att skärpa tillsynen. Vare sig\r\nman köper de här tjänsterna i ett familjehem, på en\r\ninstitution eller någon annanstans har man blivit\r\nmycket mer medveten om hur viktigt det är med kvali-\r\ntet och att man kan följa upp ärendet. Ansvaret är\r\ndetsamma.\r\nJag håller inte riktigt med om den beskrivning\r\nAlice Åström gjorde. Jag tror att kommunerna i själva\r\nverket har fått skärpa sin tillsyn och sitt sätt att upp-\r\nhandla tjänster i de fall det handlar om det. Man kan\r\nsäga att de köper en tjänst också när det är fråga om\r\nett familjehem. Det är så att säga samma princip, man\r\nber en utomstående om hjälp och betalar för det.\r\nI det vanliga fallet sluter man ett avtal. Det viktiga\r\när då att kommunen känner att man stärker sin kompe-\r\ntens. För mig är det viktigaste, när vi talar om\r\nvinstintressen, grundvalarna i vårt välfärdssamhälle,\r\nnämligen att det sker en gemensam finansiering skat-\r\ntevägen och att det är en demokratisk kontroll. Det\r\nmåste vi vara väldigt rädda om.\r\nVi måste naturligtvis ständigt vara på vår vakt så\r\natt det inte uppstår sådant som inte är önskvärt på de\r\nhär områdena. Det är som sagt en mycket grannlaga\r\nuppgift. Men jag tror nog att vi, med de lagskärpning-\r\nar som vi har gjort och med den uppföljning som både\r\nSocialstyrelsen och andra har gjort, skall kunna hålla\r\nen god kontroll på det här området.\r\nNågon gång kan det förstås ändå hända att man\r\nbegår ett misstag eller att någon inte sköter sig som\r\nman skall. Men vi kommer naturligtvis att hålla tum-\r\nmen i ögat också på kommunerna i det här fallet så att\r\nde sköter den här uppgiften.</pre><pre>Anf.  14  ALICE ÅSTRÖM (v):\r\nFru talman! Ansvaret är mycket stort när man an-\r\nvänder sig av den här typen av insatser. Vi är helt\r\növerens om att det är otroligt viktigt att man tar det\r\nansvaret. Det görs också. På ett sätt stärker det kom-\r\npetensen, fru talman, det är jag helt överens med\r\nministern om. Tillsynen utvecklas och kompetensen\r\nskärps också när det handlar om upphandling, vilket\r\nbolag man skall arbeta med.\r\nMen det jag menar är att man förlorar kompeten-\r\nsen i det direkta arbetet. Jag har själv upplåtit mitt\r\nhem som familjehem under många år. Kontakterna\r\nmed den socialsekreterare som har ansvaret för pla-\r\nceringen i stödåtgärder, liksom de insatser - ibland\r\näven handledning - och den utbildning som social-\r\ntjänsten har kunnat ge lämnar man ju ifrån sig. Den\r\növergår ju till det här privata bolaget.\r\nI många mindre kommuner har man i dag sagt upp\r\nen hel del av familjehemssekreterarna. De har i sin tur\r\nbildat ett privat bolag som säljer de här tjänsterna.\r\nDet anser jag är en urholkning av kompetensen inom\r\nsocialtjänsten. Det är givetvis kompetenshöjande för\r\nde socialsekreterare som har den här täta kontakten\r\nmed familjehemmet när man direktupphandlar famil-\r\njehemsplatsen. Det är någonting som också kommer\r\nhela socialtjänsten och socialförvaltningen till godo\r\nnär man arbetar med fall där man funderar på och\r\navväger om man skall göra en familjehemsplacering.\r\nDå har man samlat på sig en kunskapsbank utifrån\r\nkontakterna med familjehemmen.\r\nFru talman! Ministern berörde inte frågan om\r\nsamarbetet med föräldrarna. Många gånger när det är\r\nfråga om upphandling av det här privata bolaget, som\r\ndå har ansvaret för stödet, utbildningen och handled-\r\nningen av familjehemmet, är det socialtjänsten som\r\nfortfarande har mycket av den direkta kontakten med\r\nföräldrarna. Det här innebär att man för in en fjärde\r\npart i den här mycket svåra situationen. Det är förut-\r\nom familjehemmet också det privata bolaget, social-\r\ntjänsten och föräldrarna. Det är en part till som man\r\nför in, och föräldrarna upplever många gånger att\r\nderas situation har blivit ännu svårare.\r\nDet är så oerhört viktigt när man gör de här om-\r\nhändertagandena att man på alla sätt man kan ser till\r\natt samarbetet mellan familjehemmet, föräldrarna och\r\nsocialtjänsten fungerar så bra som möjligt. Det funge-\r\nrar bra på en del håll, men på andra håll fungerar det\r\nmindre bra. Jag tycker att det är viktigt att man upp-\r\nmärksammar de här problemen när de dyker upp och\r\natt man reagerar innan det har blivit ett stort problem.\r\nNär det gäller vinstintresset, fru talman, är det ett\r\nfaktum att man startar ett privat bolag för att driva det\r\nmed vinst. Men det är viktigt med gemensam finansi-\r\nering och en demokratisk kontroll. Även om det blir\r\neffektivare för den enskilda kommunen att köpa upp\r\ndessa tjänster skulle jag hellre se en utveckling där\r\nmindre kommuner i ett län kanske går samman och\r\nskaffar sig en enhet som rekryterar familjehem, har\r\nhand om ansvaret och utbildningen. Sedan skall man i\r\nkommunal regi kunna sprida de här kunskaperna ut i\r\nsocialförvaltningarna i stället för att lägga det i ett\r\nprivat bolag.\r\nJag vet, fru talman, att ministern inte kan gå in och\r\nbestämma hur kommunerna skall organisera sin so-\r\ncialtjänst. Men jag skulle hellre se en sådan positiv\r\nutveckling, att man går samman och inte kopplar in de\r\nprivata bolagen.</pre><pre>Anf.  15  Socialminister MARGOT\r\nWALLSTRÖM (s):\r\nFru talman! Även om jag inte kan ha en åsikt om\r\ndet har man gjort så på sina håll. Det finns t.ex. i\r\nSkövde, om jag nu kommer ihåg rätt. Jag har alls\r\ningenting emot det. Jag tycker att det är en alldeles\r\nutmärkt lösning om man kan hitta sådana sätt att sam-\r\nverka och göra det allra bästa. Jag vill absolut inte på\r\nnågot sätt polemisera mot kontakterna mellan hemmet\r\noch socialtjänsten. Det kan inte nog understrykas. Det\r\när helt rätt. Det får man aldrig gå förbi på något sätt.\r\nSocialstyrelsen gjorde en sorts bedömning efter\r\ndet möte man hade haft med de bolag och stiftelser\r\nsom jobbar med detta. Efter mötet sade man att man\r\nhade uppfattningen att de här bolagen och stiftelserna\r\ngör ett seriöst arbete som håller god kvalitet. Det är\r\nförstås viktigt att man följer upp det mycket noggrant.\r\nJag känner mig litet häpen över uppgiften att det\r\nskulle finnas kommuner som helt har sagt upp dem\r\nsom skall jobba med familjehemmen. Jag tänker gå\r\nhem och kontrollera om det verkligen är på det sättet\r\natt man säger upp de personer som har den kompeten-\r\nsen. Kommunerna har fortfarande skyldighet att kon-\r\ntrollera och följa upp kvaliteten. Oavsett om det är en\r\nstiftelse, ett bolag eller ett enskilt familjehem måste\r\nde göra precis samma jobb och framför allt ha samma\r\ntillsyn.\r\nJag lyssnar med stor respekt på det som Alice\r\nÅström utifrån sina erfarenheter här säger. Det är\r\nviktigt att följa detta mycket noggrant.</pre><pre>Anf.  16  ALICE ÅSTRÖM (v):\r\nFru talman! Det känns väldigt bra att ministern\r\noch jag är så överens i dessa frågor. Jag tycker att det\r\när viktiga frågor att debattera och lyfta fram. En av de\r\nkommuner som sade upp en stor del av sina familje-\r\nhemssekreterare och sedan bildade ett privat bolag,\r\nfrån vilket kommunen köper tjänster, är Jönköpings\r\nkommun.\r\nKommunerna kan givetvis i sina ambitioner att\r\nspara och effektivisera sin verksamhet finna att de\r\ninte hela tiden har ett behov av hög kompetens, och\r\nde kan då i stället välja att köpa in sådan exakt vid de\r\ntillfällen när de behöver den. Man kan diskutera vilket\r\nsätt som är mest effektivt, men jag tycker att det är\r\noerhört viktigt att denna kompetens inte försvinner i\r\nalltför stor utsträckning inom socialtjänsten. Familje-\r\nhemssekreterarnas kompetens har en oerhört stor\r\nbetydelse även i det förebyggande arbetet i samverkan\r\nmed kollegerna ute i socialtjänsten, innan man behö-\r\nver gå så långt som till ett omhändertagande. Det är\r\ndärför viktigt att man har kvar denna kompetens i\r\nkommunernas socialtjänst.</pre><pre>Överläggningen var härmed avslutad.</pre><pre>6 §  Svar på interpellation 1997/98:211 om Ko-\r\nsovo</pre><pre>Anf.  17  Utrikesminister LENA HJELM-\r\nWALLÉN (s):\r\nFru talman! Alice Åström har frågat vad regering-\r\nen avser att göra i FN:s säkerhetsråd för att stävja\r\nkonflikten i Kosovo och bidra till en fredlig utveck-\r\nling i området. Alice Åström har vidare frågat vad\r\nregeringen avser att göra inom EU när det gäller\r\nfredsfrämjande och konfliktdämpande åtgärder samt\r\nvad regeringen avser att göra när det gäller hantering-\r\nen av repatrieringsavtal mellan Sverige och Förbunds-\r\nrepubliken Jugoslavien vad gäller de kosovoalbaner\r\nsom fortfarande vistas i Sverige.\r\nKonflikten i Kosovo kräver en lösning som tar full\r\nhänsyn till grundläggande krav på mänskliga rättighe-\r\nter inklusive minoritetsrättigheter för samtliga med-\r\nborgare i Förbundsrepubliken Jugoslavien. En lösning\r\nför Kosovo måste gå hand i hand med en fördjupad\r\ndemokratisering av det jugoslaviska samhället i stort.\r\nBrott mot de mänskliga rättigheterna genom angrepp\r\nmot individer, sammanslutningar och medier är oac-\r\nceptabla.\r\nMed särskild hänvisning till Kosovo har EU menat\r\natt Jugoslavien inte kan erbjudas goda och fullständi-\r\nga förbindelser med omvärlden förrän den jugoslavis-\r\nka regeringen har intagit en konstruktiv hållning och\r\nuppvisat resultat både i autonomifrågan och vad avser\r\nde mänskliga rättigheterna. De handelsförmåner som\r\nJugoslavien åtnjöt under större delen av fjolåret för-\r\nlängdes inte för 1998 på grund av landets bristande\r\nframsteg i bl.a. Kosovofrågan.\r\nBåda sidor måste bjuda till och kompromissa för\r\natt uppnå en lösning. Till de kosovoalbanska ledarna\r\när budskapet att omvärlden inte stöder full självstän-\r\ndighet för Kosovo. En lösning måste i stället finna sin\r\ngrund inom ramen för Förbundsrepubliken Jugoslavi-\r\nens konstitution och internationellt erkända gränser.\r\nLösningen måste dock tillförsäkra kosovoalbanerna\r\nen långtgående autonomi som utövas i enlighet med\r\npraxis i en europeisk rättsstat. Lösningen måste även\r\ngarantera säkerheten och rättigheter för serber bosatta\r\ni Kosovo.\r\nDen svenska regeringen stöder de åtgärder som\r\nden internationella kontaktgruppen för f.d. Jugoslavi-\r\nen har föreslagit vid sitt möte den 9 mars i London.\r\nFörslagen börjar omsättas i praktiken. Organisationen\r\nför samarbete och säkerhet i Europa, OSSE, beslutade\r\nden 11 mars att utse den spanske f.d. premiärminis-\r\ntern Felipe Gonzalez till OSSE-ordförandens särskil-\r\nda sändebud för Förbundsrepubliken Jugoslavien\r\ninklusive Kosovo. OSSE är berett att på nytt upprätta\r\nen mission i Kosovo, såsom kontaktgruppen begärt.\r\nVidare avser OSSE:s minoritetskommissarie att fort-\r\nsätta sin verksamhet i regionen. OSSE har också fattat\r\nbeslut om att förstärka missionerna i Makedonien och\r\nAlbanien.\r\nI syfte att förstärka Gonzalez uppdrag har EU vid\r\ndet informella utrikesministermötet i Edinburgh också\r\nutsett honom till EU:s särskilde representant avseende\r\nFörbundsrepubliken Jugoslavien.\r\nEU har återbekräftat beslut om vapenembargo och\r\nförbud mot export av utrustning som kan användas av\r\npolisstyrkor i repressivt syfte. EU har infört visare-\r\nstriktioner mot personer som kan göras ansvariga för\r\nvåldsövergreppen i Kosovo samt fattat principbeslut\r\nom förbud mot exportkreditgarantier. De länder som\r\ngränsar till Förbundsrepubliken Jugoslavien har en\r\nsärskilt viktig roll att spela i regionen. I samband med\r\nkontaktgruppens nästa möte hålls på ministernivå den\r\n25 mars i Bonn en konferens med deltagande av län-\r\nder i regionen.\r\nInom FN:s säkerhetsråd har Sverige medverkat till\r\natt föra upp frågan på dagordningen. FN:s generalsek-\r\nreterare följer noggrant utvecklingen. För närvarande\r\nbereds i säkerhetsrådet en resolution om att ett inter-\r\nnationellt vapenembargo mot Förbundsrepubliken\r\nJugoslavien skall införas.\r\nGenom denna snara uppslutning bakom förslagen\r\noch de praktiska åtgärderna från EU:s och det inter-\r\nnationella samfundets sida borde de ansvariga i För-\r\nbundsrepubliken Jugoslavien inse att det inte finns\r\nnågon annan väg ut ur krisen än att inleda en seriös\r\ndialog och bl.a. dra bort säkerhetsstyrkorna. På kort\r\nsikt är vårt budskap att alla sidor måste avhålla sig\r\nfrån handlingar som förvärrar läget ytterligare. Det är\r\nvidare viktigt att det kosovoalbanska ledarskapet tar\r\navstånd från våldsaktioner där även civila kommer till\r\nskada och som utförs i det kosovoalbanska folkets\r\nnamn. Den sida som representerar myndigheterna har\r\ndock ett särskilt ansvar.\r\nOmvärldens reaktion har lett till att Förbundsre-\r\npubliken Jugoslavien tagit vissa steg mot en villkors-\r\nlös dialog med det kosovoalbanska ledarskapet.\r\nUppgifter om att Förbundsrepubliken Jugoslavien är\r\nberedd att låta OSSE återupprätta sin verksamhet i\r\nlandet vinner trovärdighet först när så skett i prakti-\r\nken. Uppgifterna går isär huruvida samtliga säker-\r\nhetsstyrkor verkligen har dragits tillbaka från områ-\r\ndet. Sådana uppgifter måste bekräftas. Till dess är det\r\nregeringens uppfattning att det internationella sam-\r\nfundet måste upprätthålla sin beslutsamhet om beho-\r\nvet av att införa de åtgärder av sanktionskaraktär som\r\nkontaktgruppen föreslagit.\r\nDen långvariga konflikten i f.d. Jugoslavien kom-\r\nmer inte att kunna läggas bakom oss förrän också\r\nKosovofrågan fått sin lösning. Utan en sådan riskerar\r\nFörbundsrepubliken Jugoslavien att utsättas för en\r\ntilltagande internationell isolering. Omvänt ligger häri\r\nFörbundsrepubliken Jugoslaviens väg till en integre-\r\nring i den europeiska och internationella gemenska-\r\npen.\r\nI vad avser frågan om hanteringen av återtagande-\r\navtalet med Förbundsrepubliken Jugoslavien får jag\r\nhänvisa till det interpellationssvar statsrådet Schori\r\nlämnar här i kammaren i dag.</pre><pre>Anf.  18  ALICE ÅSTRÖM (v):\r\nFru talman! Jag vill börja med att tacka utrikes-\r\nministern för svaret. Det har ju hänt en hel del i Ko-\r\nsovofrågan sedan interpellationen skrevs. Det har\r\nvidtagits en oerhörd mängd åtgärder, och det har förts\r\nen mycket intensiv debatt i Kosovofrågan.\r\nDet som i dag är väldigt viktigt är att vi nu inte på\r\nnågot sätt låter frågan glida oss ur händerna. Det är\r\nväsentligt att man nu får i gång en dialog och att man\r\nbehåller trycket på serberna och Milosevic att nu\r\nverkligen komma till samtal där de är beredda att\r\nfinna en lösning.\r\nKosovofrågan har ju varit aktuell under väldigt\r\nmånga år, och det har i många år funnits signaler om\r\natt den kommer att leda till en väpnad konflikt, om\r\ningenting händer. Tyvärr har det hänt alldeles för litet.\r\nFru talman! Utrikesministern säger att båda sidor\r\nmåste bjuda till och kompromissa om att uppnå en\r\nlösning. Det är jag helt överens om. Men tyvärr kan\r\nman se att de kosovoalbanska ledarna hela tiden har\r\nhaft en icke-våldskampanj. De har varit noga med att\r\ninte ta till våld. Men omvärlden har inte vaknat. Ko-\r\nsovoalbanerna har lämnats ensamma med förtrycket i\r\nKosovo. Därför är det oerhört viktigt att Sverige fort-\r\nsätter att trycka på både i FN:s säkerhetsråd och inom\r\nEU i dessa frågor.\r\nNär denna brännande kris är över skall man inte\r\nslå sig till ro. Precis som utrikesministern säger, fru\r\ntalman, kommer vi inte att kunna lägga den långvariga\r\nkonflikten i f.d. Jugoslavien bakom oss förrän Ko-\r\nsovofrågan har fått sin lösning. Det handlar om de\r\ndemokratiska och mänskliga rättigheterna för Ko-\r\nsovoalbanerna i Kosovo. Nu har världen chansen att\r\nkunna förhindra den oerhörda katastrof som har varit\r\npå väg.\r\nFru talman! Jag vet att man har diskuterat vape-\r\nnembargot i FN:s säkerhetsråd. Det är också oerhört\r\nviktigt att tänka på att vapenembargot är en viktig\r\npolitisk påtryckning. Men tyvärr finns de vapen som\r\nbehövs för att genomföra en genomgripande konflikt i\r\nKosovo redan i dag. Det är en oerhört viktig politisk\r\nmarkering, och frågan bör drivas vidare. Men det är\r\nviktigt att komma ihåg att detta inte kommer att stop-\r\npa en väpnad konflikt. Det kan enbart ske genom att\r\nKosovo får större möjlighet till självständighet och\r\ndemokratiska rättigheter för kosovoalbaner återupp-\r\nrättas och följs.</pre><pre>Anf.  19  RAGNHILD POHANKA (mp):\r\nFru talman! Jag vill också tacka för ett utförligt\r\noch långt svar på Alice Åströms interpellation. Jag\r\nvill ge några kommentarer.\r\nI början av svaret framgår det att kosovoalbanerna\r\nskulle vara en minoritet. Både utrikesministern och\r\njag är medvetna om att de inte utgör någon minoritet.\r\nDe utgör 90 % av befolkningen i det landet. De är en\r\nminoritet i hela Serbien, men inte i Kosova. 3 % är\r\növrig befolkning, och 7 % är serber. Sedan talar man\r\nom en minoritetspolitik. Vi stöder naturligtvis de\r\növerenskommelser som har gjorts. Det har hänt\r\nmycket sedan denna interpellation och min interpella-\r\ntion som besvaras senare i eftermiddag väcktes.\r\nJag vill berömma Sverige som har medverkat till\r\natt frågan har tagits upp till diskussion. Det är mycket\r\nsom har fallit bort. Men problemen har inte fallit bort.\r\nJag vill ta upp frågan om icke-våldsprincipen.\r\nUnga människor avviker från principen och vill ta till\r\nvapen. Det är ungefär som ungdomar i Tibet. De vill\r\nockså ta till vapen. De tycker att omvärlden inte bryr\r\nsig om dem eftersom de inte bråkar så mycket.\r\nDet är ett fruktansvärt samhälle - det är ett paral-\r\nlellt samhälle. Där finns en skuggregering och en\r\nserbisk regering. Där finns skolor för serber och sko-\r\nlor för albaner. Där finns sjukvård som i stort sett\r\nendast serber får ta del av, och albanerna har Moder\r\nTeresas sjukvård på frivillig basis.\r\nDetta parallella samhälle är ett apartheidsamhälle i\r\nEuropa. Jag var där en vecka förra våren i maj. Där\r\nsyntes detta överallt. Det som slog mig var hur magra\r\noch sjuka barnen var och hur svaga människor såg ut\r\njämfört med det ändå relativt fattiga Serbien. Bara\r\nman kommer över gränsen ser man en väldig skillnad.\r\nGlädjande nog vill man öppna albanska universi-\r\ntet. Det är ett steg i en oerhört positiv riktning. Om\r\nman sedan kan komma överens om att få undervisa på\r\nalbanska i skolorna, inte skriva om historien efter eget\r\ntycke osv. - det känner man igen från andra länder -\r\nvore det bra.\r\nJag vill fråga en viktig sak. Hur länge skall något\r\nbetraktas som en intern angelägenhet? Det är märkligt\r\nhur det påverkar länderna runt omkring där det finns\r\nalbaner, det kommer flyktingar från landet, och man\r\nkan stå inför ett folkmord.\r\nAtt utöva förtryck innebär ofta att spränga kultu-\r\nren, t.ex. spränga skolor, spränga hälsovården, splittra\r\nmänniskor och svälta ut dem. Sedan gruvstrejken\r\n1988 har fler och fler blivit arbetslösa. Ca 80 % är\r\narbetslösa i dag. Jag förstår inte hur de överlever.\r\nMånga kosovoalbanska flyktingar i andra länder\r\nskickar hem pengar.\r\nJag kan tänka mig säkerhetsstyrkor i länderna runt\r\nomkring så att inte konflikten sprider sig. Jag vet inte\r\nvad utrikesministern säger om det. Ju större konflik-\r\nten blir, desto svårare blir det att stoppa den. Den är\r\nju ändå inte utanför Kosova i dag.\r\nVarför ingrep inte världssamfundet när Kroatien,\r\nSlovenien och Bosnien blev självständiga och Kosova\r\nsamtidigt ströps? Det har också förekommit förgift-\r\nningar av skolbarn. Toxikologer tror att det kan vara\r\ngifter som med flit har givits till barnen. Det finns\r\nsådana lager i Kosova. Jag kan inte verifiera detta,\r\nmen jag har läst detta i trovärdiga källor.</pre><pre>Anf.  20  MARIANNE ANDERSSON (c):\r\nFru talman! Jag vill också tacka utrikesministern\r\nför svaret. Många hade befarat att någonting skulle\r\nblossa upp i Kosovo och att Kosovo glömdes bort i\r\nallt det som hände i f.d. Jugoslavien. Det skedde ock-\r\nså. Omvärlden vaknade inte riktigt på allvar förrän det\r\nblev en verklig konflikt, man tog till vapnen och ser-\r\nberna svarade med motaktioner.\r\nUtrikesministern sade att Förbundsrepubliken Ju-\r\ngoslavien borde inse att det efter alla påtryckningar på\r\nsenare tid inte finns någon annan väg ut än med hjälp\r\nav dialog. Jag hoppas verkligen att det är så. Historien\r\noch erfarenheten visar att regimen i Belgrad inte inser\r\nsådana självklarheter. Man vågar inte riktigt lita på att\r\ndet verkligen är så.\r\nJag har nu funderingar om de studenter som de-\r\nmonstrerar mot gjorda eftergifter. Är de verkligen\r\nspontana eller är det arrangerade motdemonstratio-\r\nner? Det kan man verkligen fundera över. De kom\r\nlägligt efter det att Belgrad gjorde eftergifter om\r\nskolorna och att universiteten skulle öppnas. Det är\r\nbra att sådana eftergifter har gjorts. Men jag undrar\r\nom det är med hjärtat eller om det är något konstrue-\r\nrat. Det gäller att hela tiden trycka på och att hela\r\ntiden vara mycket bestämd och inte tappa greppet om\r\nfrågan.\r\nDet är självklart olyckligt att president Rugovas\r\nicke-våldsstrategi stördes så kraftigt. Det går också att\r\nförstå vanmakten hos ungdomar som inte får gå i\r\nskolan, på universiteten, som förvägras att tala sitt\r\nspråk, som inte har någon chans att få ett arbete och\r\nsom förtrycks och utsätts för ständiga trakasserier. De\r\nupplever att omvärlden, trots uttalanden och resolu-\r\ntioner från FN, inte har gjort något som påverkar\r\nderas situation. Jag förstår att de till slut tar till vapen,\r\näven om jag inte försvarar det. Det är lätt att förstå\r\nkraven på fullständig självständighet.\r\nDet var en demonstration här vid Sergels torg.\r\nAutonomi var inte sådant som man skulle tala om i\r\ndet sammanhanget, för det fick man inget gehör. Man\r\nförstår en sådan reaktion i den situationen.\r\nF.d. Jugoslavien är inte vad det var för tio år se-\r\ndan. Det har inte samma gränser, och det består av\r\nflera länder i dag. Jag förstår kraven på självständig-\r\nhet. Varför just Kosovo inte skulle omfattas av det\r\nkan man fundera på i varje fall.\r\nVad som är positivt i det hela är valet i söndags.\r\nSåvitt jag förstår - jag har inte fått någon fullständig\r\nrapport om det - var det ett väldigt kraftigt stöd till\r\nRugova. Han predikar icke-våldsprincipen. Männi-\r\nskor vill ju inte ha våld. Självklart vill man ha slut på\r\nvåldet.\r\nVi hoppas verkligen att man fullföljer detta så att\r\ndet inte blir stopp på grund av demonstrationerna.\r\nJust i det här känsliga läget är det viktigt att omvärl-\r\nden fortsätter att vara mycket tydlig i relationerna och\r\nfortsätter att bevaka frågan mycket kraftigt. Proble-\r\nmen är ännu långt ifrån lösta.</pre><pre>Anf.  21  GÖRAN LENNMARKER (m):\r\nFru talman! Också jag vill tacka utrikesministern\r\nför svaret. Det visar vad omvärlden kan göra men\r\nockså vad den inte kan göra, de begränsningar som\r\nfinns i det internationella samfundets möjlighet att\r\nagera i den här typen av konflikter. Jag skall inte gå\r\npå kommentarer kring detta ytterligare, utan det är två\r\npunkter som jag skulle vilja ta upp och som möjligtvis\r\nkan komplettera det som utrikesministern har fört\r\nfram i sitt svar.\r\nDen ena gäller Albanien och Albaniens gränsande\r\ntill Förbundsrepubliken Jugoslavien. Jag tror att man\r\nskall överväga att faktiskt göra så som skedde i Ma-\r\nkedonien för sex år sedan, 1992, nämligen att införa\r\nnågon form av förebyggande styrka. Jag vet att den\r\nalbanska regeringen har kontakter med Nato och att\r\nden albanska utrikesministern kommer hit i övermor-\r\ngon. Det kan vara klokt att överväga om man skall\r\ngöra en parallell till det som då gjordes, nämligen att\r\ninföra en FN-styrka i preventivt syfte i norra Albani-\r\nen. Det har den fördelen att det kan lugna den gränsen\r\noch också hjälpa till att göra vapenembargot effekti-\r\nvare. Framför allt skickar det signalen att konflikten i\r\nden meningen inte kan spridas.\r\nDen andra punkten gäller frågan om Rugovas\r\nställning. Det har sagts från många håll hur viktig han\r\när genom att han förespråkar icke-våld och en fredlig\r\nlösning på konflikten. Jag tror att man kan överväga\r\nfrån det internationella samfundet att något uppgrade-\r\nra det sätt varpå man behandlar Rugova, dvs. att ta in\r\nhonom mera i finrummet, ta med honom vid konfe-\r\nrenser och därmed markera att det är en person till\r\nvilken man fäster stort hopp på när det gäller att\r\nbringa en god lösning på konflikten.</pre><pre>Anf.  22  BODIL FRANCKE\r\nOHLSSON (mp):\r\nFru talman! Jag har bara en kort fråga. Det står i\r\nministerns svar om Jugoslaviens väg till en integre-\r\nring i den europeiska och internationella gemenska-\r\npen. Alice Åström talade om kosovaalbanernas de-\r\nmokratiska rättigheter.\r\nDet finns 185 medlemmar i FN, och det finns 197\r\nländer i världen. F.d. Jugoslavien är inte med i FN,\r\nsåvitt jag har kunnat ta reda på. Jag undrar om detta\r\nhar någon som helst betydelse för hur man agerar i det\r\nhär fallet. I och med att Kosovo ligger inom gränserna\r\nfinns där inte heller några internationella avtal, bin-\r\ndande löften eller någonting som gäller de mänskliga\r\nrättigheterna. Jag undrar om det finns en speciell\r\nstrategi, om detta över huvud taget har någon betydel-\r\nse eller om det kan ha någon form av psykologisk\r\neffekt i f.d. Jugoslavien att det inte är ett land som\r\nbryter mot avtal för man har aldrig ingått några.\r\nSedan funderar jag litet över hur instabilitet på-\r\nverkar grannar. I och med att gränser blir osäkra,\r\nfreden blir osäker över huvud taget och att man\r\neventuellt kan vänta flyktingar är det en påverkan\r\nutanför landet i fråga. Då blir det mera en internatio-\r\nnell fråga och inte intern. Det var främst detta med\r\nFN där jag undrade om det har någon betydelse.</pre><pre>Anf.  23  Utrikesminister LENA HJELM-\r\nWALLÉN (s):\r\nFru talman! Det kan kanske tyckas i dag, när\r\nmånga litet plötsligt hör begreppet Kosovo och ser\r\nhur explosivt det är, att det här är en ny fråga. Man\r\nfrågar sig: Varför har omvärlden inte gjort något? Det\r\när ofta så att det är först när frågor blir dramatiska\r\nsom man kräver handling. Det här har inte inneburit\r\natt vi som sysslar med utrikespolitik inte brytt oss om\r\ndenna fråga. Göran Lennmarker säger att Rugova\r\nskall släppas in i finrummen. Jag har i alla fall släppt\r\nin honom i det finaste jag har att erbjuda, nämligen\r\nmitt tjänsterum. Vi och många andra har haft samtal\r\nmed honom bilateralt. Vi har behandlat frågan många\r\ngånger i t.ex. EU. Det är inte alls någon ny fråga för\r\noss.\r\nDet var mindre dramatiskt tidigare när man kunde\r\noch orkade hålla fast vid icke-våldslinjen för att för-\r\nsöka få sina rättigheter tillgodosedda. Man förstår att\r\nmänniskor i längden inte orkar göra det. Det är en\r\nfrustration som blir så stark att det blir svårigheter.\r\nDet tycker jag ändock inte är något försvar för att den\r\nhär befrielsearmén, som den kallar sig, begår dåd som\r\när oförsvarbara. Man måste ändå tillbaka till förhand-\r\nlingsrummen, för det är där frågan kan lösas.\r\nJag tycker att begreppet inre angelägenhet inte är\r\nnågot hokus pokus. Man kan inte säga att vissa frågor\r\när så interna att omvärlden inte får ha någon åsikt om\r\ndem, i synnerhet inte när mänskliga rättigheter efter-\r\nsätts eller när man direkt bryter mot dem. I fallet\r\nKosovo är konflikten redan internationaliserad. Det är\r\negentligen därför att regimen i Belgrad inte har ställt\r\npå dialogen på det sätt som man kanske hade kunnat\r\ngöra och därmed hålla frågan mera intern.\r\nJag tror att sådana saker som vi nu är i gång med\r\natt diskutera i FN, ett vapenembargo, har en symbo-\r\nlisk verkan. Jag tror inte att det har så stor betydelse i\r\nsak. EU har sedan länge ett vapenembargo, så det är\r\ninte någon större fråga. Jag tror att det är viktigt att\r\ndet kommer till stånd ett utbildningsavtal och att det\r\nverkställs. Det är det gamla avtalet som man nu\r\nkommit överens om skall verkställas. Tyvärr är det\r\nsent. Hade det gjorts för ett halvår eller ett år sedan\r\nhade det varit väldigt mycket bättre.\r\nVi skall lära av Makedonien, med den väldigt vik-\r\ntiga FN-insats som vi har där. När EU-ministrarna\r\nhade sitt informella utrikesministermöte diskuterade\r\nvi om den speciella observatörsgrupp som förkortas\r\nECMM och som redan finns i Albanien kan förstär-\r\nkas. Vi har varit inne på tanken, men än så länge har\r\ninte FN tagit över utan vi har hållit det i Europa.\r\nVad gäller frågan varför Förbundsrepubliken Ju-\r\ngoslavien inte är med i FN vill man inte acceptera att\r\nsöka medlemskap som ny nation. Det är vad som\r\nkrävs. Jag tror inte att det spelar så särskilt stor roll\r\nför Kosovofrågans lösning, men jag hoppas att så\r\nsmåningom få se Förbundsrepubliken Jugoslavien\r\nsom en medlem såväl av EU som av OSSE.</pre><pre>Anf.  24  ALICE ÅSTRÖM (v):\r\nFru talman! Det har ju hänt oerhört mycket sedan\r\ninterpellationen framställdes. Utvecklingen har varit\r\npositiv på det sättet att det har tagits många olika\r\ninitiativ. Man skall nog fundera över vilka lärdomar\r\nsom man kan dra av det som händer i Makedonien.\r\nJag ser det som mycket positivt att man har börjat att\r\ndiskutera frågan. Detta kan eventuellt bli ett steg i rätt\r\nriktning.\r\nDet är viktigt att man nu kommer till förhand-\r\nlingsbordet och att diskussioner inleds. Men man får\r\ninte blåsa faran över bara för att det nu träffas ett\r\navtal. Man måste också noga följa upp att avtalen\r\nverkligen uppfylls.\r\nPrecis som utrikesministern sade är den överens-\r\nkommelse som nu presenterats egentligen en gammal\r\növerenskommelse som man först nu tillämpar. Om\r\nman nu kommer till förhandlingsbordet och om man\r\nträffar ett avtal om en positiv utveckling måste detta\r\nföljas upp så att inte Milosevic kan göra som tidigare,\r\ndvs. ingå vackra avtal under press men sedan inte\r\nfölja dem i verkligheten.\r\nMan kan inte acceptera våld och att kosovoalbaner\r\ni dag använder våld. Men man måste också förstå den\r\nprocess som har lett fram till detta. I och med den\r\nsenaste tidens händelser upplever många unga män -\r\nprecis som Marianne Andersson här sade - att de har\r\nfått nog. De är i dag beredda att offra sina liv och att\r\nta till vapen för att slåss för självständighet.\r\nÄven om man får till stånd förhandlingar och\r\nkommer fram till ett avtal är marginalerna mycket\r\nbräckligare än tidigare. Därför kommer trycket på att\r\navtalen följs upp att vara oerhört hårt. Nästa gång\r\nkommer inte möjligheterna att förhindra en konflikt\r\natt vara så pass stora som de ändå är i dag.\r\nJag vill avsluta med att jag ser positivt på Sveriges\r\noch utrikesministerns agerande i den här frågan. Jag\r\när övertygad om att man nu från svensk sida kommer\r\natt fortsätta att driva frågan framåt. När den här frågan\r\nnästa gång blir aktuell för en interpellationsdebatt här\r\ni kammaren får vi hoppas att det blir utifrån de positi-\r\nva framsteg som görs och utifrån hur man skall kunna\r\ngå vidare.</pre><pre>Anf.  25  RAGNHILD POHANKA (mp):\r\nFru talman! Jag tackar för uttalandet, att brott mot\r\nmänskliga rättigheter aldrig kan ses som en inre ange-\r\nlägenhet. Det pågår ett långsamt kultur- och folkmord.\r\nSjukdomar hos barn och hög barnadödlighet innebär\r\nså småningom ett folkmord. Det är fruktansvärt. Trots\r\nalla svårigheter i Bosnien är där inte en sådan fattig-\r\ndom som i Kosova. Kosova har inte varit i krig. Barn,\r\nkvinnor och gamla flyr ut i skogarna för att bo där av\r\nrädsla för massakrer, och detta är ju ett försvar snara-\r\nre än en våldsupptrappning.\r\nGöran Lennmarker tog upp - liksom jag gjorde i\r\nmitt första anförande - frågan om säkerhetsstyrkor i\r\nAlbanien. Utanför Kosova finns det kanske lika\r\nmånga albaner som i Kosova. Det är klart att Milose-\r\nvic måste vara rädd för att detta skall sprida sig, för\r\ndå blir det ett fruktansvärt blodbad. Dessa människor\r\när ofta förtryckta också i andra delar av Balkanområ-\r\ndet, men i Kosova har det nog varit värst - för att inte\r\ntala om hur det har varit i Albanien, men det är en\r\nannan fråga.\r\nJag tänkte ta upp ett exempel. När WHO genom-\r\nförde en vaccination upptäckte man tusentals barn\r\nsom inte var registrerade. Man misstänker att befolk-\r\nningen är 10 % högre än vad som angavs i en\r\nfolkräkning. Människor anmäler inte ens när de föder\r\nbarn. Det är alltså ingen riktig folkräkning, ingen\r\nriktig undervisning och ingen riktig sjukvård. Det är\r\nklart att människor är frustrerade. Många av dessa\r\nunga män har också gått miste om en del av sin ut-\r\nbildning.</pre><pre>Anf.  26  MARIANNE ANDERSSON (c):\r\nFru talman! Jag skall fatta mig kort. Det här är\r\nprecis som utrikesministern säger ingen ny fråga. Den\r\nhar ju diskuterats väldigt länge, också i olika interna-\r\ntionella samfund där Sverige har varit aktivt. Men\r\nproblemet är att människorna i Kosovo upplevde inte\r\natt det hände någonting, att ingen på allvar med full\r\nkraft gjorde någonting som gav något som helst resul-\r\ntat. Först när förtrycket stegrades och när befrielserö-\r\nrelsen tog till vapen blev det en sådan öppen konflikt\r\natt omvärlden regerade.\r\nJag vet inte vad man skall göra åt det hela. Jag är\r\nabsolut för icke-våldsprincipen. Men på något sätt ger\r\ndetta en väldigt olycklig signal. Först när man tog till\r\nvapen hände det någonting, och då reser sig hela\r\nvärldssamfundet för att tillsammans sätta ett starkt\r\ntryck på Förbundsrepubliken Jugoslavien. Detta är\r\nallvarligt. Någon lärdom inför framtiden måste man ju\r\nkunna dra av det här. Man skall aldrig behöva vänta\r\ntill dess att det blir en urladdning. Man måste kunna\r\ngöra någonting innan. Det tycker jag är någonting att\r\nta med sig till diskussionerna i säkerhetsrådet.</pre><pre>Anf.  27  GÖRAN LENNMARKER (m):\r\nFru talman! Det vore nog bra om man kom någon\r\nvart i övervägandena om en förebyggande styrka i\r\nnorra Albanien. Jag noterade utrikesministerns svar\r\npå denna punkt.\r\nDet är bra att herr Rugova har varit i utrikesminis-\r\nterns vackra rum. Det är flera i den här församlingen\r\nsom har träffat honom både en och två gånger. Men\r\negentligen borde man i EU-sammanhang och i andra\r\nsammanhang gradera upp hans position. Det kan\r\nvisserligen vara en detalj, men det är också ett sätt att\r\nmarkera stödet bakom det som han företräder.</pre><pre>Anf.  28  Utrikesminister LENA HJELM-\r\nWALLÉN (s):\r\nFru talman! Jag tror att vi alla som deltar i den här\r\ndiskussionen är klara över situationen. Marianne\r\nAndersson talade om den lärdom som vi måste dra av\r\nden här konfliktens och andra konflikters förlopp,\r\nnämligen att man först när det blir en våldsam upp-\r\ntrappning av konflikten får denna stora uppmärksam-\r\nhet. Det är ett väldigt dåligt sätt av omvärlden att\r\nreagera på. Man ger gärna argument till krafter som vi\r\ninte tror på, att man inte kan förstå varandra vid för-\r\nhandlingsbordet utan att det måste till våld och vapen.\r\nAnnars gäller det nu att upprätthålla beslutsamhe-\r\nten internationellt och också påtryckningarna på re-\r\ngeringen i Belgrad men även på kosovoalbanerna att\r\nställa upp för att hitta en förhandlingslösning. Sedan\r\när det lång väg tillbaka för att minska misstron och för\r\natt få till stånd en verklig återuppbyggnad och ett\r\nverkligt samarbete. Alla parter måste delta i den här\r\nprocessen. Internationella organisationer och även EU\r\nmåste se till att man har kontakt med dem som på\r\nolika sätt är ledare för sina befolkningar. Rugova har\r\nåterigen fått ett mandat av sitt folk, och det måste vi\r\nnaturligtvis räkna med.</pre><pre>Anf.  29  ALICE ÅSTRÖM (v):\r\nFru talman! Det är mycket som vi har varit över-\r\nens om och mycket som vi har lyft fram i fråga om\r\nvikten av att det händer någonting. Jag har då sett\r\nväldigt positivt på de initiativ som man har tagit från\r\nsvensk sida, men jag vill ändå beröra detta - det åter-\r\nkommer väl i en senare debatt - när jag ser att den\r\nsvenska regeringens agerande i det internationella\r\narbetet när det har gällt Kosovofrågan har varit bra\r\noch viktigt, men där man också ger de dubbla signa-\r\nlerna. Det är det som har oroat oss i Vänsterpartiet.\r\nHur pass stort är trycket egentligen på Förbundsre-\r\npubliken Jugoslavien för att de verkligen skall föränd-\r\nra sin politik i Kosovo?\r\nSamtidigt finns det ett gemensamt återtagandeav-\r\ntal mellan Sverige och Förbundsrepubliken Jugoslavi-\r\nen, där det också finns en avtalstext av vilken det\r\nframgår att det skall tillämpas så att man visar respekt\r\nför mänskliga rättigheter och för de personernas vär-\r\ndighet som skall återsändas. Vi har återsänt männi-\r\nskor, som också har hamnat i den här situationen där\r\nnere. Det är fortfarande inte klart. Men det ger också\r\ndubbla signaler från länderna runt omkring, när man å\r\nena sidan gör en mycket bra och aktiv insats i det\r\ninternationella arbetet för att förhindra konflikter,\r\nmen å andra sidan samtidigt är beredd att förhandla\r\nmed samma part och skickar tillbaka människor. Kra-\r\nven på mänskliga rättigheter i Kosovo har inte har\r\nvarit tillräckligt starka, utan signalen är att man tycker\r\natt det ändå är tillräckligt med de mänskliga rättighe-\r\nter som finns där, när man är beredd att skicka tillba-\r\nka folk.\r\nFru talman! Jag är helt överens med Lena Hjelm-\r\nWallén i frågan om hur Sverige skall agera och det\r\nutrikespolitiska agerandet. Men jag hoppas också att\r\ndet som Lena Hjelm-Wallén tidigare sade, att brott\r\nmot mänskliga rättigheter inte kan räknas som en\r\nintern konflikt, också påverkar den politik vi för in-\r\nternt i den här frågan.</pre><pre>Anf.  30  Utrikesminister LENA HJELM-\r\nWALLÉN (s):\r\nFru talman! Just den fråga som Alice Åström tar\r\nupp skall diskuteras med Pierre Schori senare i dag.\r\nJag vill bara tillägga att ett återtagandeavtal, som vi\r\nhar förhandlat fram med Förbundsrepubliken Jugo-\r\nslavien, bara är den normala ordningen. Det innebär\r\natt alla länder måste ta tillbaka sina medborgare. Jag\r\nkan aldrig tänka mig att det finns någon ledamot i den\r\nhär kammaren som tycker att ett land skulle ha rätt att\r\nsäga nej till detta. Det är precis det som vi har för-\r\nhandlat fram.\r\nSedan är det en annan sak hur man skall göra med\r\nverkställigheten. Den diskussionen överlåter jag till\r\nflyktingminister Pierre Schori.</pre><pre>Överläggningen var härmed avslutad.</pre><pre>7 §  Svar på interpellation 1997/98:206 om\r\nhandikappades situation på högskolorna</pre><pre>Anf.  31  Utbildningsminister CARL\r\nTHAM (s):\r\nFru talman! Margitta Edgren har frågat om rege-\r\nringen är beredd att låta utreda lösningar av funk-\r\ntionshindrade studenters problem i enlighet med vad\r\nhon har skisserat så att vi även i fortsättningen med\r\ngott samvete kan uppmuntra studerande med funk-\r\ntionshinder att söka till högskolor för utbildning.\r\nUniversitet och högskolor har det fulla ansvaret\r\nför stöd åt studenter med funktionshinder. De funk-\r\ntionshindrade studenterna har, liksom övriga studen-\r\nter, möjlighet att själva välja sina studievägar och\r\npåverka sin utbildning i samarbete med det universitet\r\neller den högskola de väljer att studera vid. Det finns\r\nstudievägledare och särskilda handikappansvariga\r\nsom kan ge studenter med funktionshinder informa-\r\ntion om vilka möjligheter som finns för dem vid den\r\nenskilda högskolan. Universitet och högskolor be-\r\nstämmer själva om utbildningsutbudet.\r\nStatens institut för särskilt utbildningsstöd har\r\nkartlagt och upprättat ett dataregister över tillgänglig-\r\nheten till högre utbildning för personer med funk-\r\ntionshinder. För varje studieort finns nu en detaljerad\r\ninformation om institutionernas och studentkårernas\r\nfysiska tillgänglighet och om tillgången till anpassade\r\nstudentbostäder. Informationen finns både i regionalt\r\nindelade kataloger och på Internet. Den är så upp-\r\nbyggd att studenter själva kan avgöra om lokalernas\r\nfysiska tillgänglighet är tillräckligt anpassad efter de\r\negna behoven. Kontaktpersoner finns på respektive\r\nuniversitets- och högskoleort för kommande årliga\r\nuppdateringar. Kartläggningen visar att institutioner\r\nsom bedriver verksamheter i äldre lokaler har vissa\r\nbrister. Dessa brister åtgärdas stegvis.\r\nHögskolorna skall i mån av behov avsätta 0,15 %\r\nav högskolans anslag för grundläggande högskoleut-\r\nbildning samt av ersättning från landsting för\r\nvårdutbildning till stöd för studenter med funktions-\r\nhinder. Kostnader som överstiger detta belopp kan\r\nefter ansökan delvis täckas av de medel som dispone-\r\nras av Stockholms universitet. Innevarande budgetår\r\nuppgår dessa medel till drygt 9,5 miljoner kronor.\r\nUppföljning av funktionshindrade studenters stu-\r\ndiesituation, såväl som hur dessa studenter klarar sig\r\nefter sin utbildning, görs av Stockholms universitet,\r\nsom har samordningsansvar för funktionshindrade\r\nstudenter.\r\nDet är riktigt att antalet studenter med funktions-\r\nhinder har ökat kraftigt på senare år. Jag överväger\r\ndärför att föreslå regeringen att föreslå riksdagen att\r\nde medel som disponeras av Stockholms universitet\r\nför ändamålet skall ökas.\r\nLärare i teckenspråk utbildas vid institutionen för\r\nlingvistik vid Stockholms universitet, som även under\r\n1997 förlade en utbildning till Mitthögskolan med\r\nstöd från Tolk- och översättarinstitutet. Mitthögskolan\r\növerväger att tillgodose utbildningsbehovet i tecken-\r\nspråk. Även andra högskolor kan prioritera en sådan\r\nutbildning inom ramen för sina resurser.\r\nFör att analysera och kartlägga behoven av lärare\r\noch andra kunniga i teckenspråk inom olika utbild-\r\nningsformer samt kartlägga behovet av teckenspråk-\r\nstolkar gav regeringen den 4 september 1997 Statens\r\ninstitut för handikappfrågor i skolan och Tolk- och\r\növersättarinstitutet ett uppdrag. Myndigheterna har\r\nnyligen redovisat sitt uppdrag. Regeringen bereder nu\r\nfrågan och överväger vilka åtgärder som kan behöva\r\nvidtas.</pre><pre>Anf.  32  MARGITTA EDGREN (fp):\r\nFru talman! Jag vill tacka för svaret, som jag är\r\nglad för. Jag vill naturligtvis ändå lägga till några\r\nsaker.\r\nJag är speciellt nöjd med att ministern har insett\r\natt när antalet handikappade på högskolorna nu ökar\r\nmåste den summa som är till för extraordinära åtgär-\r\nder också öka. Åren 1993-1994 erhöll högskolorna ur\r\nStockholmsmedlen, de nationella medlen, 95 % täck-\r\nning av sina extrakostnader. Efter att sedan ha fått\r\n100 % respektive 71 %, fick de år 1997 inte mer än\r\n63 % täckning för sina merkostnader. Det är detta\r\nsom är ett av de stora problemen, dvs. att man låter\r\nden enskilda högskolan ta ett betydligt större ekono-\r\nmiskt ansvar än vad den egentligen mäktar med.\r\nOm jag då tar Högskolan i Örebro som exempel,\r\nfår de ½ miljon kronor av sina 10 %. De har faktiska\r\nmerkostnader för teckenspråkstolkar, slingor och alla\r\növriga hjälpmedel på 4,2 miljoner. Ur Stockholmspot-\r\nten får de 2,4 miljoner. Kvar är 1 ½ miljon utöver de\r\n0,15 % som de själva skall täcka. Därav följer, har jag\r\nskrivit i min interpellation, att det kommer röster från\r\nandra studenter om att de kunde ha haft det på ett\r\nannat sätt om det inte varit för studenterna med hör-\r\nselhandikapp. Det är det jag vill undvika.\r\nJag har ett par frågor utöver dem som jag har fått\r\nsvar på.\r\nIngår det i den nationella handlingsplanen, som vi\r\nfick ett pressmeddelande om den 5 mars, att man\r\nockså ser över situationen för handikappade studenter\r\npå högskolorna? Om det inte ingår, borde det då inte\r\ningå att man söker kompetens till den här statssekrete-\r\nrargruppen så att även de frågorna kan bli utredda?\r\nOm det inte ingår skulle jag vilja fråga Carl Tham: Är\r\ndet inte möjligt att man gör en egen utredning av just\r\ndetta?\r\nI dag definieras handikappbegreppet med soma-\r\ntiska handikapp, men man kanske också borde se över\r\nde psykiska handikappen. Vad betyder det? Vilka\r\növriga åtgärder måste man vidta?\r\nAndelen studenter med handikapp har ökat, men\r\nhar andelen ökat i förhållande till den enorma studen-\r\ntökning som har skett? Eller är det fortfarande så att\r\nman som handikappad student inte vågar fortsätta till\r\nhögskolan?\r\nHur ser hjälpmedelssituationen ut? Det är oerhört\r\nmånga aktörer på området. SISU, TPB, landstinget,\r\nvarje högskola, det gemensamma anslaget på Stock-\r\nholms universitet och SCH är några av aktörerna.\r\nKanske det borde vara en aktör som hade ett totalt\r\nansvar.\r\nÄr medkostnadsansvaret rätt fördelat? Är det så\r\natt 0,15 % skall avsättas vid behov? Skall man kanske\r\nkunna se det som en solidarisk uppgift för samtliga\r\nhögskolor eller för fler departement än bara Utbild-\r\nningsdepartementet?\r\nHur ser arbetsmarknaden ut för handikappade med\r\nutbildning och utan högre utbildning? Kan man via en\r\nsådan undersökning motivera ännu fler att ansöka till\r\nhögskoleutbildning?\r\nVad betyder IT-utvecklingen för funktionshandi-\r\nkappade?\r\nDet var några av de frågor som jag hoppades att\r\nCarl Tham skulle vilja ge mig svar på, utöver de frå-\r\ngor som jag har fått besvarade.</pre><pre>Anf.  33  FANNY RIZELL (kd):\r\nFru talman! Det är en väldigt viktig fråga att skola\r\noch utbildning är tillgängligt för alla människor, även\r\nför dem med funktionsnedsättningar och särskilt, som\r\nvi i dag talar om, vid högskolor och universitet. Det\r\ngäller ju både lokaler och kringservice. Här finns det\r\nväldigt många områden att peka på. Margitta har\r\npekat på en del.\r\nNär man bygger nya högskolor och universitet är\r\ndet väldigt  viktigt att man redan vid planeringen har\r\nmed att de skall vara handikappanpassade. Jag skulle\r\negentligen inte vilja använda ordet handikappanpas-\r\nsade. De skall vara sådana att de är i full funktion för\r\nalla människor. Ofta är det de funktionshindrade som\r\nanpassar sig mer till lokalerna än tvärtom.\r\nHär i riksdagen har man gjort en hel del handi-\r\nkappanpassning, men den är långt ifrån bra. Det mär-\r\nker man när man försöker att ta in en tvillingbarnvagn\r\neller en rullstol som är ungefär lika bred.\r\nVid marklokalisering, i allt som finns kring en\r\nhögskola, behöver det redan från början vara tänkt att\r\nmänniskor med handikapp skall kunna vistas där.\r\nDet är viktigt att man med lokalerna lyfter en\r\nmänniska, att man åstadkommer en miljö som är full-\r\nvärdig för en människa. Jag tycker att man på det\r\nsättet lyfter en människas värde. Man skall inte behö-\r\nva känna sig mer handikappad än vad man är. Jag\r\ntycker tvärtom att en miljö som är väl utformad fak-\r\ntiskt kan göra att en handikappad kan känna sig mind-\r\nre handikappad. Detta gäller först och främst de funk-\r\ntionshandikappade. Men det är väldigt viktigt att lyfta\r\nfram att det också är en fråga om människovärde.\r\nSedan har vi alla dem som har osynliga handi-\r\nkapp. För dem finns det väldigt mycket att göra.\r\nMargitta nämnde att människor med psykiska besvär\r\nofta behöver hjälp. Det är ofta studenter som behöver\r\nlängre tid på sig för sin utbildning och som kan behö-\r\nva extra stöd.\r\nGår man från första stund till botten med plane-\r\nring och placering när man anlägger nya högskolor?\r\nFår alla, även de som har osynliga handikapp som inte\r\nräknas som handikapp, den hjälp de behöver? Kan\r\nutbildningsministern se att det finns fler behov som\r\nmåste angripas?</pre><pre>Anf.  34  Utbildningsminister CARL\r\nTHAM (s):\r\nFru talman! Margitta Edgren ställde en lång rad\r\nolika frågor. Jag tror inte att jag kan besvara alla.\r\nFlera av dem är naturligtvis mycket viktiga.\r\nJag vill gärna säga att jag i dag, faktiskt av en till-\r\nfällighet, har haft en uppvaktning av Handikappför-\r\nbundens samarbetsorgan, som just har tagit upp de här\r\nfrågorna i alla olika aspekter och även överlämnat en\r\nskrivelse till departementet. Den behandlar tillgäng-\r\nlighet för funktionshindrade på olika sätt. Den be-\r\nhandlar lärarutbildning, folkbildning, studiestöd och\r\nett antal andra frågor som vi har haft en diskussion\r\nom.\r\nEn del av frågorna ligger ju på högskolan och uni-\r\nversiteten att själva sköta. Jag vill ogärna, även när\r\ndet gäller så här viktiga frågor, att man från regering-\r\nens sida alltför mycket går in och detaljbestämmer,\r\nutan jag utgår från att högskolorna härvidlag har den\r\nkonstruktiva inställningen att de skall försöka lösa\r\nproblemen. Att de förvisso också har den skyldighe-\r\nten framgår av förordningar, lag och regleringsbrev.\r\nDet är mycket möjligt, som jag också antydde i\r\nmitt svar, att det behövs större resurser för detta. Men\r\ndet måste också betraktas såsom en del av högskolans\r\nutbildningsansvar, så att man inte uteslutande, så fort\r\nman skall göra någonting som underlättar för funk-\r\ntionshindrade studerande, skall ha extra betalt för\r\ndetta. Det skall finnas en buffert, och den behöver\r\nvara större än vad den för närvarande är.\r\nEtt antal av de frågor som Margitta Edgren ställde\r\när så viktiga att de kräver en mer samlad bedömning.\r\nJag vill gärna upprepa det som jag sade till Handi-\r\nkappförbundens samarbetsorgan, att vi, med ledning\r\nav bl.a. denna skrivelse och andra dokument i sam-\r\nmanhanget, i budgetpropositionen kommer att ge en\r\nredovisning av de åtgärder som har vidtagits och av\r\nvad som bör genomföras för att ytterligare underlätta\r\nför funktionshindrade studerande att bedriva sina\r\nstudier. I samband med detta tror jag att en hel del av\r\nde frågor som Margitta Edgren här har rest också\r\nkommer att få ett tillfredsställande svar.\r\nJag vill naturligtvis också peka på IT och dess\r\nmöjligheter i många avseenden. Det finns ju också\r\nmed i den utbyggnad av distansutbildning som vi vill\r\ngenomföra. Men återigen: Vi vill ha ett samhälle där\r\nfunktionshindrade studerande så långt som möjligt\r\nskall befinna sig i samma situation som andra stude-\r\nrande. De skall inte behöva bli hänvisade till di-\r\nstansutbildning på grund av att högskolorna inte har\r\nförberett tillräckligt för deras närvaro.\r\nJag vill ändå säga att det görs mycket på högsko-\r\nlorna. Det är självklart att det är lättare att vidta åt-\r\ngärder för rörelsehindrade studerande i nya högskolor\r\nsom byggs än i gamla hus. Margitta Edgren, som har\r\nstor kunskap om bl.a. universitet i Lund, vet ju att\r\nhusen har en ansenlig ålder och att det inte är så allde-\r\nles lätt att göra de förändringar som i och för sig vore\r\nmotiverade.\r\nProcessen när det specifikt gäller lokalfrågan blir\r\nbättre och bättre. Men det är klart att det fortfarande\r\nfinns problem. Allt kan inte ske på en gång.\r\nJag vill också understryka att detta inte bara gäller\r\nhögskolan utan även andra skolor som också är inom\r\nmitt ansvarsområde, så exempelvis folkbildningen och\r\nfolkhögskolan. Folkhögskolan spelar en väldigt viktig\r\nroll för en del funktionshindrade studerande som just\r\nvid folkhögskolan finner en studietakt och en studie-\r\nform som bättre passar deras behov. Det är också en\r\nviktig sak i det här sammanhanget, som också har\r\npåpekats av Handikappförbundens samarbetsorgan.</pre><pre>Anf.  35  MARGITTA EDGREN (fp):\r\nFru talman! Det låter som om vi är på samma kurs.\r\nSom jag skrev i min interpellation är lokaler ett\r\nproblem. Men det är faktiskt ändå inte, trots SISU:s\r\nutredning, det största problemet - inte ens i Lund. Vi\r\nhar ju också kunnat läsa i tidningsartiklar att handi-\r\nkappade studenter har uttalat att det finns en attityd att\r\nde problem som finns skall lösas. Föreläsningar flyt-\r\ntar, examineringar flyttas osv. så att lokalerna blir\r\ntillgängligare. De som kräver de extra insatserna är\r\nframför allt de med kommunikativa handikapp och\r\nkanske de med psykiska handikapp, mot vilka attity-\r\nden kanske inte är lika positiv som till rörelsehindrade\r\nstudenter. Det är där som jag ser att vi har ett problem\r\nsom skall lösas. Carl Tham svarade inte på om man,\r\nnär man i början på mars beslutade om den nationella\r\nhandlingsplanen för handikappade, hade någon tanke\r\npå att de handikappade studenternas möjlighet att läsa\r\noch förbereda sig för ett arbete skulle ingå.\r\nDet har visat sig vara svårt när det är så många\r\naktörer som  hanterar dessa frågor och alla gör olika\r\nsaker. Finns det då inte anledning, Carl Tham, att i en\r\nsärskild utredning när det gäller högre studier för\r\nhandikappade människor se över alla de frågor som\r\njag ställde?\r\nJag har all respekt för den uppvaktning som har\r\nvarit, men nog tror jag att alla aktörer borde samlas\r\nihop så att högskolorna kan vända sig till ett ställe för\r\natt få råd och stöd. Jag säger inte att någon annan\r\naktör skall ta över ansvaret. Självfallet är det högsko-\r\nlornas, men det går inte att som i Örebro ha extraut-\r\ngifter på en och en halv miljon år ut och år in när alla\r\nkassor är tömda. Det kan man inte bära ensam. Vi kan\r\ninte komma ifrån att det urholkar möjligheten för alla\r\nstudenter - inte bara de handikappade.\r\nDet kan leda till att man i Örebro eller på andra\r\nhögskoleorter måste säga att det inte går, att man har\r\nnått en gräns och att man inte kan mer. Det tycker jag\r\nskulle vara ett nederlag för vårt samhälle.</pre><pre>Anf.  36  FANNY RIZELL (kd):\r\nFru talman! Folkhögskolorna är ganska bra på\r\ndetta. De tar hand om väldigt många funktionshindra-\r\nde och kan ge dem en bra studiegång, men de kan på\r\ninget sätt ersätta högskolan. Det finns få högskolekur-\r\nser på folkhögskolorna. Vi kan inte räkna med att det\r\nräcker för de funktionshindrade. Högskolorna och\r\nuniversiteten måste vara tillgängliga för dem.\r\nUtbildningsministern säger att det måste vara\r\nsamma situation för de funktionshindrade som för\r\nandra studenter. Det tycker jag också. Just därför är\r\ndet så viktigt att lokalerna, som kanske ändå inte är\r\ndet största problemet, blir tillgängliga. De skall inte\r\nvara tillgängliga med ett nödrop - genom bakvägar\r\noch på andra konstiga sätt - utan naturligt tillgängliga\r\nför studenterna.\r\nAnsvaret ligger på högskolan, men jag tycker ändå\r\natt det vore roligt att höra utbildningsministern tala\r\nom hur det skall kunna lösas. Skall vi hoppas mera på\r\narkitekturprogrammet, dvs. på handlingsplanen för\r\narkitektur, där man kanske litet högtidligare kan lägga\r\nfast vad som krävs av lokaler som skall stå allmänhe-\r\nten till tjänst? Det är dock offentliga lokaler, och de\r\nmåste vara tillgängliga för studier. Det gäller inte bara\r\natt man skall kunna ta sig in.\r\nJag vill understryka att handikappade i vissa fall\r\nhar en lägre studietakt därför att det är krångligt att\r\nleva i den miljön. Då behöver de ett studiestöd som\r\nverkligen fungerar. Jag undrar om studiestödet kom-\r\nmer att utvecklas så att det blir bra även för den som\r\ninte kan hålla samma takt och som inte kan leva på\r\nsamma sätt som övriga studerande?</pre><pre>Anf.  37  Utbildningsminister CARL\r\nTHAM (s):\r\nFru talman! Om jag besvarar den sista frågan\r\nomedelbart kan jag säga att man redan i dag kan få\r\ndispens när det gäller studiemedel med hänvisning till\r\nfunktionshinder. Man kan få studiemedel längre än\r\neljest, och man kan också på övrigt sätt få dispens.\r\nDet finns vissa sådana möjligheter.\r\nNär vi nu ser över studiestödet för framtiden är det\r\nsjälvfallet viktigt att det inte bara bibehålls utan kan-\r\nske också utvecklas på olika sätt. Det är en fråga som\r\nman naturligtvis får ta på stort allvar.\r\nVi menar att detta med nödvändighet är en fråga\r\nsom måste lösas av olika aktörer. Jag är inte säker på\r\natt man skulle vinna något på att nu sammankalla\r\nnågon större utredning. Det kan också försena saker.\r\nJag anser att en hel del av det som vi nu talar om\r\nkan åtgärdas av högskolan. Det har delvis redan åt-\r\ngärdats, men det är inte tillräckligt. Det är alltså en\r\nfråga om resurser i budgetpropositionen, men också\r\nom markeringar från statsmakternas sida om vad man\r\nanser att högskolorna skall göra ytterligare.\r\nJag anser att åtskilliga av dessa frågor kan hante-\r\nras utan att man gör ytterligare utredningar. De ut-\r\nredningar som behövs kan göras under resans gång.\r\nDet är självklart att de studerande också ingår som\r\nen del i handlingsplanen men de praktiska, faktiska\r\nåtgärderna tror jag bör redovisas i samband med bud-\r\ngetpropositionen. Det gäller också sådana frågor som\r\nsenare kommer att behandlas av regering och riksdag,\r\nexempelvis lärarutbildningen. Lärarutbildningsutred-\r\nningen har fått i sina direktiv särskilt angivet betydel-\r\nsen av att man observerar behovet av undervisning av\r\nelever med skolsvårigheter och särskilda inlärnings-\r\nbehov och funktionshindrade studerande i största\r\nallmänhet. Det handlar också om att det finns en för-\r\nståelse för denna typ av problem inte bara bland spe-\r\nciallärare utan bland lärare över huvud taget.\r\nDet är klart att det också gäller utbildning av lära-\r\nre och andra yrkeskategorier som på ett eller annat\r\nsätt sysslar med funktionshindrade studerande, exem-\r\npelvis logopeder. Regeringen har redan angivit att vi\r\nav en lång rad olika skäl anser att det är nödvändigt\r\natt utvidga logopedutbildningen. Det är en rad olika\r\nfrågor som på ett eller annat sätt knyter an till de\r\nfunktionshindrades situation och särskilt till deras\r\nstudiesituation. De frågorna kan väl, anser jag, be-\r\nhandlas samlat i budgetpropositionen.</pre><pre>Anf.  38  MARGITTA EDGREN (fp):\r\nFru talman! Universitetens och högskolornas un-\r\nderskott är runt 5 miljoner om man räknar bort de\r\n0,15 % och de 9 ½ miljoner som Stockholms universi-\r\ntet fördelar till dem som skall göra extra stora insat-\r\nser. På fyra år har antalet handikappade studenter och\r\nforskarstuderande ökat med 123 % och resurserna\r\nmed 7 %. Studentantalet har ökat från 324 till 722 och\r\nresurserna från 8,9 miljoner till 9,5 miljoner.\r\nJag skulle bli mycket glad och tacksam om inter-\r\npellationen och vårt samtal här leder till att resurserna\r\ni budgetpropositionen ökar i förhållande till ökningen\r\nav antalet handikappade studenter. Det skulle under-\r\nlätta för högskolorna att ta det ansvar som de skall ta.\r\nJag fick inte svar, fru talman, på min fråga om den\r\nnationella handlingsplanen för handikappade. Ingår i\r\nden planen också detta problem?</pre><pre>Anf.  39  Utbildningsminister CARL\r\nTHAM (s):\r\nFru talman! Jag vill bara kommentera det som sa-\r\ndes om budgeten. Det är självklart att jag inte i dag\r\nkan avge några löften om exakta summor i budgeten.\r\nJag har dock sagt att jag tänker föreslå en ökning av\r\nresurserna, men jag vill inte uttala mig om hur stor\r\nden blir.\r\nJag vill dock understryka en sak. Högskolan måste\r\nbetrakta utbildning och undervisning för funktions-\r\nhindrade studerande på samma sätt som utbildning för\r\nandra studerande. Man får inte betrakta den under-\r\nvisningen som en så särpräglad specialkategori att\r\nanslaget skall ökas proportionellt mot antalet funk-\r\ntionshindrade studerande. Man måste se den som en\r\ndel av det allmänna utbildningsansvaret och därmed\r\nockså vara beredd att använda en del av de allmänna\r\nmedlen till de funktionshindrade studerande. Man kan\r\ninte räkna med att man för nya uppgifter av detta slag\r\nalltid kan få nya resurser. Det handlar också om att\r\nutnyttja de resurser man har på ett effektivt sätt och\r\ngöra prioriteringar, även om det inte alltid är så lätt.\r\nJag tycker att det är viktigt att följa denna princip.\r\nAtt högskolan har ett samlat ansvar också för de\r\nfunktionshindrade studerande innebär att de ordinarie\r\nresurserna skall kunna utnyttjas för detta, låt vara med\r\nett visst tillägg från statsmakterna för att underlätta\r\nverksamheten.</pre><pre>Överläggningen var härmed avslutad.</pre><pre>8 §  Svar på interpellation 1997/98:209 om Ko-\r\nsova</pre><pre>Anf.  40  Statsrådet PIERRE SCHORI (s):\r\nFru talman! Ragnhild Pohanka har frågat mig om\r\njag avser att ändra praxis och utfärda en förordning\r\nför sådana personer från Kosovo i Förbundsrepubli-\r\nken Jugoslavien som länge väntat på att återvända dit,\r\nalternativt om jag avser göra \"positiva uttalanden\"\r\nsom stöd för myndigheterna att ge uppehållstillstånd.\r\nVidare har Ragnhild Pohanka frågat vad jag avser att\r\ngöra för personer från provinsen som kommit till\r\nSverige under år 1994 eller senare, samt om jag avser\r\natt göra \"auktoritativa uttalanden\" för att ge Statens\r\ninvandrarverk möjlighet att avvakta med att fatta\r\nbeslut i ärenden rörande personer från Förbundsre-\r\npubliken Jugoslavien.\r\nPå grund av den nuvarande situationen i Kosovo och\r\ndet förhållandet att återtagandeavtalet med Förbunds-\r\nrepubliken Jugoslavien ännu ej trätt i kraft är det för\r\nnärvarande inte aktuellt att myndigheterna verkställer\r\navvisningsbeslut dit. Detta sade jag i ett uttalande den\r\n5 mars. Det förhållningssättet överensstämmer med\r\nden rekommendation som FN:s flyktingkommissarie\r\nnågra dagar senare, den 9 mars, gjort till regeringarna,\r\natt av humanitära skäl inte skicka tillbaka personer\r\nfrån Kosovo som fått sina asylansökningar avslagna\r\nförrän situationen i provinsen stabiliserats, som det\r\nheter.\r\nÅtertagandeavtalet som Sverige i januari i år slöt\r\nmed Belgrad har ännu ej ratificerats av det jugosla-\r\nviska parlamentet. Regeringens bedömning är att det\r\nkommer att dröja innan det kan tillämpas. Av princi-\r\npiella skäl är det emellertid viktigt att avtalet kan\r\nträda i kraft.\r\nNär det gäller situationen i Förbundsrepubliken\r\nJugoslavien och i Kosovo vill jag hänvisa till den\r\ndebatt som nyligen har ägt rum här i kammaren med\r\nutrikesministern. När det gäller den påfrestande situa-\r\ntionen för dem som väntat länge på att återvända, vill\r\njag erinra om det svar som jag den 30 januari lämnade\r\npå ytterligare en fråga av Ragnhild Pohanka (fråga\r\n1997/98:346). Jag upplyste då om att lagstiftningen\r\nger möjlighet att ta humanitära hänsyn i det enskilda\r\nfallet. Nya omständigheter har sålunda lett till att nya\r\nansökningar om uppehållstillstånd i ett betydande\r\nantal fall beviljats av Utlänningsnämnden, särskilt när\r\nbarns bästa berörs. Också i andra fall har uppehålls-\r\ntillstånd beviljats bland dem som väntat länge på att\r\nåtervända.\r\nDen 19 mars beslutade regeringen om en förord-\r\nning som rör medborgare i Förbundsrepubliken Ju-\r\ngoslavien som har fått ett beslut om utvisning eller\r\navvisning för så länge sedan att beslutet kommer att\r\npreskriberas före den 1 januari 1999. Dessa personer\r\nfår beviljas uppehållstillstånd av humanitära skäl.\r\nBedömningen är att det inte kommer att bli praktiskt\r\nmöjligt för de svenska myndigheterna att verkställa\r\nbesluten innan de gått ut. Regeringen vill därför ge-\r\nnom förordningen undanröja den pressade situationen\r\nför dem som utan egen förskyllan väntat så här lång\r\ntid på att återvända och samtidigt påskynda deras\r\nintegrering i det svenska samhället.\r\nVad gäller skyddsbehoven för asylsökande från\r\nFörbundsrepubliken Jugoslavien bedöms de i varje\r\nenskilt fall utifrån utlänningslagens bestämmelser.\r\nSom jag erinrade om i det tidigare nämnda frågesvaret\r\nom Kosovo är det en fråga för myndigheterna att noga\r\nfölja hur situationen i Förbundsrepubliken Jugoslavi-\r\nen förändras och ta ställning till vilken bedömning\r\ndetta föranleder i varje enskilt ärende.\r\nRagnhild Pohankas interpellation aktualiserar\r\nslutligen principerna för myndigheternas och rege-\r\nringens befattning med ansökningar om uppehållstill-\r\nstånd. Det är en fråga för myndigheterna att ta ställ-\r\nning i enskilda ärenden. Regeringens påverkan av\r\npraxis skall enligt gällande rätt uteslutande ske genom\r\nvägledande beslut i ärenden som överlämnats av\r\nmyndigheterna eller genom förordning i de fall där\r\ndetta är möjligt. Om Ragnhild Pohanka vill ha en\r\nannan ordning kräver detta en ändring av regerings-\r\nformen.</pre><pre>Anf.  41  TALMANNEN:\r\nJag vill påminna om att det är det talade ordet som\r\ngäller.</pre><pre>Anf.  42  RAGNHILD POHANKA (mp):\r\nFru talman! Det händer så mycket på den här\r\nfronten hela tiden så det är självklart att det kan bli en\r\nförändring. Jag vill tacka för det långa svaret, och\r\nnaturligtvis är jag glad för att den förordning som jag\r\nhar efterlyst i flera omgångar nu har kommit till stånd.\r\nJag vill ändå ställa en del frågor, för jag har fått\r\nolika svar. I ett svar på fråga 347 i år säger Pierre\r\nSchori att han inte har någon möjlighet att initiera en\r\nförordning eller komma med ett förslag när det gäller\r\nkrigsvägrare från forna Jugoslavien. I ett svar på fråga\r\n346 från 1998 svarar Pierre Schori att regeringen inte\r\nhar några planer på en förordning när det gäller lång-\r\nväntande flyktingar från i första hand Förbundsrepub-\r\nliken Jugoslavien.\r\nVilket är det som gäller? Har man ingen möjlighet\r\neller har man inga planer? Om det står att man inte\r\nhar några planer så är det kanske så. Men den här\r\nförordningen har nu kommit, och det gläder mig väl-\r\ndigt mycket. Det vore ju märkligt om de här planerna\r\ninte fanns vid min förra fråga eftersom förordningen\r\ninte orsakats av den ökade oron i Kosova enligt vad\r\nPierre Schori sade på en presskonferens i förra veck-\r\nan. Då måste nästan de här tankarna ha funnits då.\r\nHur som helst så är jag mycket glad att det har\r\nkommit en förordning.\r\nJag skall göra några kommentarer till svaret. Det\r\nhar ju hänt att den här oron har ökat sedan jag ställde\r\nmin senaste fråga. Det är självklart att frågan då blir\r\nlitet otidsenlig. Jag anser, liksom Pierre Schori och\r\nutrikesminister Lena Hjelm Wallén, att ett land skall\r\nvara skyldigt att ta emot sina medborgare. Det tycker\r\njag är en självklarhet. Och jag tycker visst att ett så-\r\ndant avtal skall finnas. Men litet längre ned i svaret\r\nstår det: \"Av principiella skäl är det emellertid viktigt\r\natt avtalet kan träda i kraft.\"\r\nJa, men vad menar statsrådet med det? Menar han\r\natt man ändå skall återsända människor bland dem\r\nsom nu är här och som har väntat länge? Jag anser\r\ninte att Sverige skall ta emot alla från Tyskland som\r\neventuellt skulle kunna komma hit. Det är en orimlig\r\ntanke. Jag vet att vi med den här förordningen nu har\r\ngått före, precis som jag alltid önskat, och visat att det\r\nhär kan fungera. Tyskland har inte gjort det. Jag anser\r\ndock att vi har det största ansvaret för dem som har\r\nsökt sig till oss. Man skulle förstås kunna önska att\r\nman kunde hjälpa alla, men jag tror att det är orimligt.\r\nSedan vill jag fråga litet om det här pressmedde-\r\nlandet. Kan man vara riktigt lugn nu? Det står ju ändå\r\ni första stycket att de vilkas beslut har hunnits pre-\r\nskriberas före den 1 januari får beviljas uppehållstill-\r\nstånd. Får de fortfarande sväva i osäkerhet, de som\r\nhar varit här i så många år? Då menar jag naturligtvis\r\nsåvida det inte föreligger synnerliga skäl. Det plockar\r\njag bort. Men får de fortfarande vara osäkra på om de\r\nkan stanna? Längre ned står det att inga avvisningar\r\nskall ske i dagsläget. Betyder det att långväntarna kan\r\nriskera en avvisning längre fram?\r\nDet här återtagandeavtalet kanske jag skall åter-\r\nkomma till i mitt nästa anförande. Det blir så många\r\nfrågor annars.</pre><pre>Anf.  43  ALICE ÅSTRÖM (v):\r\nFru talman! Jag skall uppehålla mig litet grand vid\r\nfrågan om återtagandeavtalet utifrån den situation\r\nsom råder i Kosovo just nu - och som dessutom har\r\nrått under en längre period. Enligt svaret är det av\r\nprincipiella skäl viktigt att avtalet kan träda i kraft.\r\nDär finns det väl ingen oenighet. Ett land skall vara\r\ntvunget att ta emot sina medborgare. Men går man in\r\noch tittar på återtagandeavtalet och villkoren i detta,\r\nalltså på innehållet i avtalet, så finns det mycket tydli-\r\nga eftergifter till Förbundsrepubliken Jugoslavien.\r\nDär skulle jag vilja ha några svar från Pierre Schori.\r\nDet handlar bl.a. om frågan om möjligheterna för\r\nderas polis att komma hit och vara med vid ett avvis-\r\nningsbeslut. Är det så avtalet kommer att tolkas, alltså\r\natt de har den här möjligheten? Det normala är ju\r\nfaktiskt att det är svenska eskortpersoner som ansva-\r\nrar för säkerheten fram till gränsen.\r\nDet gäller också frågan om mänskliga rättigheter,\r\nsom finns med i artikel 2.2. Avtalet skall tillämpas\r\nvarvid full respekt skall visas för mänskliga rättighe-\r\nter och för de personers värdighet som skall återsän-\r\ndas. För mig, som inte håller på med flyktingfrågorna\r\noch den juridiken vanliga fall, ter sig den formule-\r\nringen ganska absurd. Just det här med de mänskliga\r\nrättigheterna i fråga om kosovoalbaner är ju inget\r\nproblem som har uppstått just nu. Det har funnits\r\nunder en väldigt lång period. Och om man skulle få\r\navtalet underskrivet, vilka garantier finns det då för\r\nde här kosovoalbanerna att de mänskliga rättigheterna\r\nverkligen kommer att respekteras när man sänder\r\ntillbaka dem?\r\nMed tanke på den oro som kosovoalbanerna upp-\r\nlever i Sverige i dag med osäkerheten och väntan, och\r\nmed tanke på den situation som råder där nere, ter det\r\nsig ju för väldigt många som absurt när vi i Sverige\r\nsäger: Vi skall ha ett avtal. Vi kommer att genomföra\r\navvisningarna när situationen har lugnat ned sig. Då\r\nutgår man från den explosiva situation som råder i\r\ndag. Men det är ju ett grundläggande problem när det\r\ngäller mänskliga rättigheter i fråga om kosovoalbaner.\r\nDessutom har man från de flyktingar som man har\r\nskickat tillbaka från Tyskland fått väldigt klara signa-\r\nler om att de mänskliga rättigheterna inte har respek-\r\nterats och att de inte har fått ett värdigt mottagande.\r\nTvärtom har det kommit ganska tydliga signaler om\r\natt man inte har kunnat garantera detta för dem som\r\nutvisats från Tyskland, som har ett avtal.\r\nSedan hade jag ytterligare en mer konkret fråga\r\nnär det gäller avtalet. I artikel 9 talar man om vidare\r\nsamarbete. Där står det att de avtalsslutande parterna\r\nskall överväga olika former av ömsesidigt samarbete\r\nsyftande till att skapa förutsättningar för social och\r\nekonomisk utveckling, och däribland finns aspekterna\r\nnär det gäller återanpassning. Har man konkret tittat\r\npå vad man skall göra för att detta verkligen skall\r\nförverkligas och komma minoriteter till godo - ko-\r\nsovoalbaner, romer och en mängd olika grupper? Det\r\nframgår inte heller av avtalet. Det har också skapat en\r\noro.\r\nDetta var en hel del frågor utifrån avtalet. Jag\r\ntycker att det är väldigt viktigt att diskutera. Det ska-\r\npar oro bland de människor som finns i Sverige i dag\r\noch vet att de riskerar att utvisas när avtalet blir un-\r\ndertecknat. Det är viktigt att de får svar på dessa frå-\r\ngor om hur regeringen ser på detta.</pre><pre>Anf.  44  Statsrådet PIERRE SCHORI (s):\r\nFru talman! Jag är rädd för att oro skapas av dem\r\nsom försöker sprida oro och t.ex. som Alice Åström\r\nhär säger att vi har gjort eftergifter. Det har inte gjorts\r\nnågra eftergifter. Det har gjorts ett strikt avtal som\r\nförsöker skriva in Förbundsrepubliken i sina folk-\r\nrättsliga förpliktelser.\r\nVi talar också om våra avsikter och vår önskan om\r\nhur det framtida samarbetet skall utvecklas med detta\r\nland, som hittills stått utanför det europeiska samarbe-\r\ntet. Det är ingenting som sker omedelbart. Det beror\r\nhelt och hållet på hur man uppför sig, hur man respek-\r\nterar lagen, hur man respekterar internationell rätt och\r\nmänskliga rättigheter och vår syn och bedömning av\r\ndetta avtal. Tala inte om eftergifter! Det är det som\r\nsprider oro.\r\nDe asylsökande från Kosovo kan känna sig trygga\r\ni att vi följer internationell rätt. Vi följer flykting-\r\nkommissariens rekommendationer, och vi tillämpar\r\nhumanitet och svensk utlänningslag. Det görs inga\r\neftergifter. De asylsökande behöver inte känna oro.\r\nGenom förordningen har vi också tagit bort den\r\nsvåra press på de människor som under detta år för-\r\nväntades utvisas till Jugoslavien, vilket nu inte går att\r\ngenomföra. Då är det lika bra att man antar förord-\r\nningen. Det vore grymt att invänta den sista december\r\ni år för att detta skall falla ut. Jag betackar mig för den\r\nhär typen av orosspridning och att man talar om ef-\r\ntergifter.\r\nJag skall svara konkret på frågorna. När det gäller\r\nartikel 9 om samarbete handlar den just om den typ av\r\nsamarbete vi vill se mellan anständiga länder i Euro-\r\npa, mellan dem som vill vara med i det europeiska\r\nsamarbetet. Det är inte Förbundsrepubliken Jugosla-\r\nvien i dag på grund av det förtryck som utövas bl.a. i\r\nKosovo. När man skriver ett avtal talar man om vad\r\nman vill uppnå. Det är ett sätt att skriva in föreskrifter\r\nför ett land som Förbundsrepubliken Jugoslavien i det\r\ninternationella demokratiska samarbetet.\r\nVi vill helt enkelt ha ett återtagandeavtal inte för\r\natt omedelbart avvisa dem som inte har asylskäl till\r\nKosovo - det har visat sig genom förordningen och\r\nannat - utan för att vi vill medverka till att skapa en\r\neuropeisk rätts- och fredsordning där vi också vill ha\r\nmed Serbien och Förbundsrepubliken Jugoslavien. De\r\när inte där ännu. Men detta avtal är en del av detta.\r\nDagsläget är sådant att FN:s flyktingkommissarie\r\nhar rekommenderat alla regeringar i länder som har\r\nkosovoalbaner som har fått avslag på sina asylansök-\r\nningar att inte i dagsläget förrän situationen stabilise-\r\nrats vidta dessa typer av åtgärder, dvs. verkställighet\r\nav avvisningar. Det respekterar vi. Vi fattade det\r\nprincipbeslutet redan innan flyktingkommissarien\r\nkom med detta beslut.\r\nDet är klart att man kan \"fila på\" olika ord. Men\r\njag tycker inte att man skall öka någon oro här i lan-\r\ndet genom att försöka tolka det på något annat sätt.\r\nDet är mycket tydligt vad som står. Vi tar ansvar för\r\nregeringens politik i detta avseende. Jag tror också att\r\nde kosovoalbaner som finns här i landet kan känna en\r\ntrygghet, och skall göra detta.</pre><pre>Anf.  45  RAGNHILD POHANKA (mp):\r\nFru talman! Jag vill betona att den här förordning-\r\nen har varit väldigt bra och har minskat oron hos\r\nkosovoalbanerna. Men det är inte så att någon oroar\r\ndem. De känner sig naturligtvis inte trygga förrän de\r\nhar fått sitt uppehållstillstånd. Det är en naturlig sa-\r\nkernas ordning. Det kommer nu in nya ansökningar\r\nnär de har rätt till det i första instans såsom det var\r\ntänkt. Jag hoppas att det går bra för de flesta.\r\nSedan funderar jag över några saker som står i\r\navtalet. Jag skrev en fråga, och Pierre Schori svarade\r\npå den att Jugoslavien inte helt och hållet är ett an-\r\nständigt land. Jag förstod svaret så. Men man måste\r\nändå i förhandlingar behandla landet som en motpart.\r\nDet finns en diktator där, och det vet vi alla.\r\nDet är några formuleringar som jag vill fråga om.\r\nDet står att Jugoslavien önskar utveckla de vänskapli-\r\nga förbindelserna och ha ett jämbördigt allomfattande\r\nsamarbete mellan de båda länderna. Det är ett fråge-\r\ntecken för mig vad som menas med att utveckla de\r\nvänskapliga förbindelserna med detta land som har\r\nhjälpt till med etnisk rensning och fortfarande gör det\r\noch förtrycker en del av sitt eget folk, även om det är\r\nalbaner. Det förtrycker i alla händelser sina egna\r\ninvånare och medborgare.\r\nUtan att någon har oroat kosovoalbanerna är de\r\noroliga. Skall den serbiska polisen hämta dem, dvs.\r\nfölja med ända till Sverige och hämta dem? Hur skall\r\nman ställa sig till det? Jag har fått namn på många\r\nsom utvisats från Tyskland och kommit tillbaka. De\r\nhar blivit misshandlade, och förstås muddrade på sina\r\npengar. Det har t.o.m. varit på gränsen till tortyr och\r\nfängslande när de har kommit fram. Det har också där\r\nvarit fråga om sådana som Serbien har godkänt att ta\r\nemot. Det finns en del frågetecken kvar här.\r\nSedan har jag ytterligare en sak. Det står: Svenska\r\nmyndigheter skall lämna uppgift om en person om\r\nhan eller hon har benägenhet att råka i svårigheter för\r\natt kunna tillhandahålla nödvändig offentlig ledsaga-\r\nre. Vilken typ av människor gäller det? Gäller det\r\nbrottslingar, gäller det våldsbenägna, eller gäller det\r\nrädda personer, och är den ledsagaren svensk eller\r\nserbisk?</pre><pre>Anf.  46  ALICE ÅSTRÖM (v):\r\nFru talman! Ord kan tydligen uppröra. När det\r\nhandlar om eftergifter är det sådana uppgifter som jag\r\nmöter väldigt mycket när jag är ute och talar. Det var\r\nen lång process innan Sverige fick igenom avtalet.\r\nInitialt får Jugoslavien möjlighet att kontrollera takten\r\npå återsändandet. Förbundsrepubliken får möjlighet\r\natt kontrollera innan en person tillåts återkomma att\r\ndet inte finns någon möjlighet för Sverige att avkräva\r\nett svar i fall de inte svarar inom de 21 dagarna för att\r\ngarantera människor rätt. Dessutom får Jugoslavien\r\nmonopol på transporter och total ersättning för sina\r\nkostnader. Det har uppfattats som eftergifter.\r\nMen om man nu inte använder det ordet utan talar\r\nom att sprida oro, så är det de kosovoalbaner som är\r\nhär i Sverige som hela tiden tar kontakt med oss och\r\ntalar om sin oro. Det är de som hela tiden informerar\r\nom det som händer. Det är inte så att oron sprids här\r\nfrån riksdagens talarstol, utan det sker utifrån den\r\nsituation som råder och vad som händer. Den situa-\r\ntionen måste vi givetvis kunna debattera och tala om\r\nhär.\r\nFru talman! Jag tycker att det är väldigt positivt att\r\nden svenska regeringen nu antog den här förordningen\r\noch att den gjorde det i ett så tidigt skede. Det är en\r\nviktig signal till andra länder att det är den här vägen\r\nman måste gå.\r\nDet är fortfarande så att det finns svårigheter, även\r\nmed det här avtalet. Jag tycker att det är viktigt att\r\nman internationellt och med avtal försöker skapa ett\r\nrättsläge för att ett land skall följa den utvecklingen\r\noch att man försöker få in dem i bindande avtal. Men\r\nproblemet som finns också i avtalet är den fulla re-\r\nspekten för mänskliga rättigheter. Jag hoppas att det\r\nhär kommer att vara en av de viktigaste sakerna som\r\nligger till grund för bedömningen av om man kan\r\ngenomföra en utvisning. Då är det fortfarande en lång\r\nväg att gå för Kosovo, och frågan är: Kan människor\r\nvara i Sverige så länge och sedan utvisas, när de\r\nmänskliga rättigheterna kan garanteras?</pre><pre>Anf.  47  Statsrådet PIERRE SCHORI (s):\r\nFru talman! Man kan naturligtvis analysera ord\r\noch tolka in det ena och det andra och tro att rege-\r\nringen inte handlar i allra bästa avsikt när vi säger att\r\nvi skall utveckla vänskapliga förbindelser. Vi vill\r\ngärna utveckla vänskapliga förbindelser med alla\r\nländer i Europa. Det är vad detta syftar till. Skulle vi\r\nha skrivit in att vi vill utveckla fientliga förbindelser?\r\nDet är absurt! Detta är en avsiktsförklaring som vi\r\nnaturligtvis kräver att det sedan finns ett innehåll\r\nbakom för att det skall kunna förverkligas.\r\nVi träffar alla i vår verksamhet kosovoalbaner och\r\nandra som är asylsökande. Jag var själv i Norrköping\r\ni går och träffade många. Jag hoppas ni kan medverka\r\ntill att också sprida fakta, nu när vi skingrar den oro\r\noch rätar ut de frågetecken som kan finnas.\r\nTill mytbildningen har exempelvis hört att jugo-\r\nslavisk-serbisk polis skulle komma hit till Sverige och\r\nhämta folk och ta hand om det hela. I det här fallet\r\nliksom i alla andra avvisningsfall är det svenska\r\nmyndigheter som ansvarar för detta, det är svensk lag\r\nsom gäller på svenskt territorium och det är svensk\r\ntransporttjänst som har hand om avvisningen. I det\r\nhär fallet har man kommit överens om att själva\r\ntransporten sker med jugoslaviska flygplan och inte\r\nmed svenska till stora kostnader. Då kan vi naturligt-\r\nvis inte neka den jugoslaviska sidan att ha personal\r\nombord. Men det är svensk transporttjänst som har\r\nhand om avvisningen ända fram till gränsen och tar\r\nansvaret. Denna myt bör tas bort både från kammaren\r\noch DN:s kultursida.\r\nEn annan myt är att det skulle förekomma samar-\r\nbete med den jugoslaviska ambassaden om intima\r\npersondetaljer och att vi skulle lämna ut allehanda\r\nuppgifter om dem som skall avvisas. Så är inte alls\r\nfallet, utan detta är också en myt. Det rör sig endast\r\nom passtekniska saker som krävs för att de skall få ut\r\nsina pass. Det menar jag är både rimligt och nödvän-\r\ndigt.\r\nTill slut vill jag säga att det gläder mig att ni också\r\när glada över den här förordningen. Låt oss utgå från\r\nden och se till det bästa. De som är flyktingar och\r\nasylsökande har en mycket svår situation i vårt land\r\noch upplever oerhört mycket ångest inför vad som\r\nsker där nere.</pre><pre>Anf.  48  RAGNHILD POHANKA (mp):\r\nFru talman! Vi vet att flyktingarna från alla områ-\r\nden i det forna Jugoslavien, Bosnien, Kroatien och\r\nandra, lider av väldigt stor ohälsa, både psykisk och\r\nfysisk. Det tyder på att de upplevt sådana svårigheter\r\nsom statsrådet nämnde här. Jag anser att det fortfa-\r\nrande råder en viss osäkerhet, eftersom man inte vet\r\nvad dessa människor får. Detta betyder bara att de får\r\nsöka igen. Ju längre det går, ju mer arbetar tiden för\r\ndem. Men under tiden har deras psykiska hälsa brutits\r\nned. Även ensamma unga mäns hälsa bryts ned. Det\r\när inte bara barn som har svårigheter utan även de\r\nensamstående.\r\nJag vill ställa en sista fråga. Hur går det med de\r\nbosnienserber och kroatserber som under kriget flyd-\r\nde genom förbundsrepubliken och fick tillfälliga ju-\r\ngoslaviska pass? Ingår de i återtagandeavtalet, eller\r\nhur gör man med dem?</pre><pre>Anf.  49  Statsrådet PIERRE SCHORI (s):\r\nFru talman! Återtagandeavtalet gäller för alla\r\nmedborgare i Förbundsrepubliken Jugoslavien.\r\nJag skulle vilja säga att i den explosiva, mycket\r\nfarliga situation som utvecklats i Kosovo, där det\r\nyttersta ansvaret ligger på Milosevicregimen i Bel-\r\ngrad, är det viktigt att alla krafter arbetar för att för-\r\nhindra en militär eller våldsam upplösning. Det är\r\nviktigt att man får till stånd en politisk dialog, och det\r\när vad vi kräver i Belgrad.\r\nTill detta hör också talet om en väpnad kamp som\r\nförs av en liten grupp kosovoalbaner i Kosovo. Jag\r\nskulle vilja vädja till alla dem som har daglig eller\r\nannan kontakt med kosovoalbaner i Sverige att säga\r\ntill dem: Tänk inte ens tanken väpnat våld! Uttala inte\r\norden väpnat våld! Tala inte om idén att resa till Ko-\r\nsovo och ansluta sig till den väpnade kampen! Gör\r\ninte det! Det måste bli en politisk lösning. En militär\r\nlösning vore en katastrof för Kosovo och för Europa.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.25 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>9 §  Svar på interpellation 1997/98:216 om åt-\r\ngärder mot arbetslösheten</pre><pre>Anf.  50  Arbetsmarknadsminister\r\nMARGARETA WINBERG (s):\r\nHerr talman! Ragnhild Pohanka har frågat om jag\r\nämnar föreslå att delar av arbetsmarknadspengarna\r\ngår till arbeten inom vård, skola och omsorg.\r\nJag håller med Ragnhild Pohanka om att det be-\r\nhövs mer personal inom vården, skolan och omsor-\r\ngen. Där är därför som regeringen, när det nu finns\r\nutrymme att genomföra en offensiv mot arbetslöshet\r\ninom ramen för målet om offentliga finanser i balans,\r\ngenomför en satsning på vård, skola och omsorg. Den\r\ninnebär en nivåhöjning av bidragen till kommuner och\r\nlandsting på 16 miljarder kronor år 2000 jämfört med\r\når 1996. Med denna satsning beräknas sysselsättning-\r\nen öka inom vården, skolan och omsorgen. Detta är,\r\nnär det finns pengar, en enkel åtgärd för att med poli-\r\ntiska medel skapa jobb, även om skälet först och\r\nfrämst är behov som behöver tillgodoses.\r\nArbetet med vård och omsorg har genomgått stora\r\nförändringar under det senaste decenniet. Arbetsupp-\r\ngifterna inom t.ex. äldreomsorgen har blivit mer kva-\r\nlificerade och innefattar alltmer sjukvård. Samtidigt\r\nhar akutsjukvården blivit mer specialiserad, vårdti-\r\nderna kortats och vi har mer av öppna vårdformer. I\r\nmånga yrkeskategorier finns det därför ett stort behov\r\nav kompetensutveckling. Detta är främst en uppgift\r\nför kommunerna och landstingen. Men det är ändå\r\nmöjligt att inom ramen för arbetsmarknadspolitiken\r\nstödja de offentliga arbetsgivarna i deras strävan att\r\nkompetensutveckla personalen.\r\nEn arbetsgivare som vill kompetensutveckla per-\r\nsonalen kan få anställningsstöd för vikarier och för\r\nviss utbildning, även stöd till utbildningskostnaden\r\ngenom åtgärderna bidrag till utbildning i företag och\r\nutbildningsstöd. Vidare kan medel inom ramen för\r\nEuropeiska socialfondens mål 4 beviljas för utbild-\r\nningsinsatser inom vård och omsorg i den offentliga\r\nsektorn.\r\nVia bemyndigandet om en friare användning av\r\narbetslöshetsersättningen kan vikarier tas in medan\r\nordinarie personal utbildas. Regeringen har också\r\nföreskrivit att ramen för medel till otraditionella insat-\r\nser ökas med 50 miljoner kronor för åtgärder som\r\nunderlättar för kommunalt anställda, som på grund av\r\nbristande utbildning annars riskerar att förlora arbetet,\r\natt få den utveckling i arbetslivet som de behöver.\r\nVia resursarbeten är det möjligt att höja nivån på\r\nden kommunala servicen, samtidigt som de korttids-\r\nvikariat som uppstår utnyttjas för de arbetslösa. Lön\r\nutgår då enligt särskilt kollektivavtal, och arbetsgiva-\r\nren får en kompensation som motsvarar den arbetslö-\r\nses arbetslöshetsersättning.\r\nDet är också riktigt som Ragnhild Pohanka påpe-\r\nkar att arbetslösheten är ett olönsamt projekt. Det\r\nvisar inte minst den studie som Lars Behrenz och\r\nLennart Delander på högskolan i Växjö har gjort åt\r\nEuropeiska kommissionen och som även Ragnhild\r\nPohanka hänvisar till. Hon har dock tolkat resultaten\r\nfel om hon menar att kostnaderna för arbetslösheten\r\nkan elimineras genom att alla eller merparten av de\r\narbetslösa anställs i offentlig sektor och arbetsgivaren\r\nfår statlig kompensation motsvarande arbetslöshetser-\r\nsättningen.\r\nI tider när sysselsättningen ökar är det viktigt att\r\nsnabbt kunna tillsätta de lediga jobben. Skulle de i\r\ndag arbetslösa plötsligt i stora skaror få jobb i offent-\r\nlig sektor skulle två saker inträffa:\r\n1.  En brist på kompetent personal skulle uppstå i\r\nandra sektorer av arbetsmarknaden.\r\n2.  Den påbörjade och på många håll genomförda\r\nomstruktureringen av offentlig sektor skulle av-\r\nstanna.\r\nResultatet skulle enligt mitt förmenande bli flask-\r\nhalsproblem, inlåsningseffekter och risk för överhett-\r\nning och inflation.\r\nÄven när den ekonomiska aktiviteten varit hög i\r\nSverige har vi haft arbetslöshet. T.ex. 1989 hade vi i\r\ngenomsnitt nästan 70 000 öppet arbetslösa. Det är\r\npersoner som går från ett jobb till ett annat med en\r\nmellanliggande period av arbetslöshet. Det är perso-\r\nner som just avslutat sin utbildning.\r\nBåde varu- och tjänsteproduktionen i Sverige för-\r\nändras. Yrken med många sysselsatta krymper och\r\nandra växer. Ibland behövs en vidareutbildning innan\r\nen person är kompetent för ett nytt jobb. Därför har\r\ndet alltid funnits och kommer alltid att finnas en viss\r\nliten arbetslöshet, och arbetsmarknadspolitiken kom-\r\nmer alltid att behövas som ett smörjmedel i ekonomin.\r\nNär det gäller den andra frågan om arbetstidsför-\r\nkortning är arbetsfördelningen i regeringen sådan att\r\nstatsrådet Ulrica Messing ansvarar för arbetstidsfrå-\r\ngorna.\r\nRegeringens uppfattning är att arbetstidspolitikens\r\nsyfte inte är att lösa arbetslöshetsproblemen och att\r\ndetta inte heller är en framkomlig väg. Arbetstidsla-\r\ngen är i första hand en skyddslagstiftning. Regeringen\r\nhar dock i olika sammanhang pekat på att det finns ett\r\nbehov av att förkorta arbetstiderna. Motiven är främst\r\natt en förkortning av arbetstiden skulle kunna leda till\r\nen mer jämlik fördelning av kvinnors och mäns totala\r\narbetstider. Kortare arbetstider motiveras också av\r\nlivskvalitetsskäl. Enligt regeringens mening kommer,\r\nom tillväxt och produktivitet ökar i tillräcklig ut-\r\nsträckning, ett utrymme att skapas för kortare arbets-\r\ntider framöver. Den huvudsakliga utgångspunkten är\r\natt det är arbetsmarknadens parter som, inom ramen\r\nför arbetstidslagstiftningen, i stor utsträckning skall\r\nhantera arbetstidsfrågorna.</pre><pre>Anf.  51  RAGNHILD POHANKA (mp):\r\nHerr talman! Jag får tacka för svaret. De här frå-\r\ngorna är numera i var mans mun. Jag vill kommentera\r\nsvaret litet grand. Det var ett långt och utförligt svar,\r\noch det är ju en viktig fråga. Jag förstår att arbets-\r\nmarknadsministern nästan kan vakna mitt i natten och\r\ntänka på de här frågorna, på grund av att de är så\r\nfrekventa.\r\nDet är bra att man satsar en del pengar på att öka\r\njobben inom vård, omsorg och skola. Hittills 1996,\r\n1997 och 1998 har det dock inte blivit mycket pengar\r\nkvar. Inflationen har tagit en stor del, och ungefär 2 ½\r\nmiljard har gått till de ökade egenavgifterna. Det blir\r\nalltså bättre nu om egenavgifterna inte höjs. Man kan\r\nsäga att pengarna har varit en ersättning för förlorade\r\ninkomster, plus en liten avans.\r\nVi ser nu att den här omstruktureringen - för det\r\när faktiskt en hel omstrukturering som har skett i\r\nSverige - har gjort att man har låtit så många gå att\r\ndet nu börjar bli brist på sjuksköterskor. Detta har\r\nolika skäl. De har kanske gått till andra arbetsuppgif-\r\nter, de har kanske flyttat utomlands och inte lika\r\nmånga söker sig till utbildningen. Sjuksköterskor är\r\npå väg att bli en bristvara.\r\nPå s. 2 i svaret talas det om att alla eller merparten\r\nav de arbetslösa skulle anställas i offentlig sektor. Det\r\nskulle ju vara en mardröm om man anställde 550 000\r\ndär. Det är helt olämpligt. Det är ju inte så att en enda\r\nsak kan lösa arbetslöshetsproblemen. Men det är i dag\r\nmycket besvärande i vården, äldreomsorgen och sko-\r\nlan att 100 000 har fått gå från kommuner och lands-\r\nting. Det finns inte tillräckligt med händer, tankar och\r\nhuvuden, och de som finns slits ned i snabb följd.\r\nVarför måla en viss potentat på väggen och säga\r\natt det blir brist på kompetent personal och att den\r\npåbörjade och på många håll genomförda omstruktu-\r\nreringen av offentlig sektor skulle avstanna? Det är ju\r\nen omstrukturering som jag menar delvis är av ondo.\r\nJag satt i Sjukhusgruppen i Dalarna, som var en av de\r\nförsta. Dalamodellen var ganska snabbt ute. Den\r\nförsta besparingen tror jag kanske var befogad. Det\r\nfanns en del luft i systemet. Men sedan har man tagit\r\ntrots att det inte funnits någon luft.\r\nVilka hemska saker skulle hända om vi tillsatte en\r\ndel av de arbetslösa som försvunnit? Det skulle inte\r\nalls hända hemska saker; det skulle vara väldigt bra.\r\nMen vi säger inte så här: Vilka hemska saker skulle\r\nhända om vi lät så många gå? Det har ju verkligen\r\nvarit hemska saker som har hänt.\r\nDet finns många ägg i den här korgen. Mina för-\r\nslag är bara två. Jag menar inte att man kan lösa ar-\r\nbetslösheten med det här. Vi har ett litet ägg till, kan-\r\nske bara ett litet måsägg, och det är att man kan ta ett\r\nfriår som inte kostar någonting. Det är ett förslag som\r\nvi har gått ut med ganska hårt. Man får tjänstledigt ett\r\når med a-kassa, frivilligt, och då kommer en annan in\r\nsom har kompetens i det yrket. Det går inte i alla\r\nyrken, men det går i ganska många. Det kostar heller\r\ningenting.\r\nDet är också märkligt att det endast är i Sverige\r\nsom sextimmarsdagen inte skulle ge fler nya arbeten.\r\nNaturligtvis skulle den ge det även här. Däremot\r\nköper jag det där med att motiven främst är att en\r\nförkortning av arbetstiden skulle kunna leda till en\r\nmer jämlik fördelning av kvinnors och mäns totala\r\narbetstider. Jag tycker att det är en mycket viktig\r\ningrediens. Men en sidoeffekt skulle bli att det också\r\ngav fler arbeten, mindre arbetsskador, inte så mycket\r\nsjukpensioner osv. Det skulle alltså vara väldigt bra.\r\nJag tror att min taletid är slut. Jag kommer tillba-\r\nka.</pre><pre>Anf.  52  MARIANNE\r\nSAMUELSSON (mp):\r\nHerr talman! Jag har läst arbetsmarknadsminis-\r\nterns svar. Jag är litet förundrad över hur hon kan\r\nsvara på ett sådant sätt på den fråga som berör de\r\nhöga kostnader som vi har för arbetslösheten enligt\r\ndenna rapport - 155 miljarder. Arbetslösheten kostar\r\nalltså 155 miljarder årligen i Sverige. Visserligen\r\nkonstaterar man i denna rapport att dessa 155 miljar-\r\nder skulle kunna användas och täcka alla kostnader\r\nför att dessa personer går in och jobbar i offentlig\r\nsektor. Det beror naturligtvis på att man inom den\r\noffentliga sektorn har låga löner om man jämför med\r\nvad en generaldirektör har. Pengarna hade ju inte\r\nräckt om man hade sagt att alla skulle bli generaldi-\r\nrektörer.\r\nDetta är ett sätt att visa att vi har mycket höga\r\nkostnader för arbetslösheten. Dessa kostnader mot-\r\nsvarar de kostnader som vi skulle ha om vi behöll\r\narbetskraften inom bl.a. den offentliga sektorn. Men\r\ndet betyder inte att alla arbetslösa skall gå in där.\r\nJag tycker att arbetsmarknadsministern ger ett\r\nnonsenssvar på en mycket viktig fråga.\r\nJag skulle vilja ha svar från arbetsmarknadsminis-\r\ntern på följande:\r\nAnser arbetsmarknadsministern att skola, barnom-\r\nsorg, vård och äldreomsorg har tillräckligt med per-\r\nsonal i dag? Är det vad som har framkommit i de\r\nrapporter som arbetsmarknadsministern har fått? Av\r\nsvaret uppfattar jag det som att arbetsmarknadsminis-\r\ntern anser att den offentliga sektorn inte har behov av\r\nmer personal.\r\nMin andra fråga är:\r\nAnser arbetsmarknadsministern att de 155 miljar-\r\nder som arbetslösheten kostar innebär att man använ-\r\nder skatteintäkterna på rätt sätt? Är det rätt att använ-\r\nda så mycket pengar för att betala människor för att\r\ninget göra? Det kan det ju vara om arbetsmarknads-\r\nministern anser att det inte behövs mer personal. Jag\r\nhar en annan uppfattning än arbetsmarknadsministern\r\ni den frågan. Jag menar att personalen inom barnom-\r\nsorg, skola, äldreomsorg och vården går på knäna i\r\ndag på grund av att de är överbelastade därför att det\r\när ont om personal. Väldigt många har tvingats gå.\r\nSedan 1994 har enligt Kommunförbundet 100 000\r\npersoner gått från offentlig sektor. Många av dem har\r\ngått ut i arbetslöshet. Kommunförbundet räknar med\r\natt åtminstone 10 000 till kommer att få gå under\r\n1998 trots de 4 miljarderna, som egentligen inte ger\r\nnågra extra pengar till kommunerna. De täcker inte\r\nens de extra kostnader som kommunerna har fått för\r\n1998 i form av ökade egenavgifter och därmed sänkta\r\nintäkter. Många kommuner har också fått ökade kost-\r\nnader för skatteväxlingen för 1996 och som skall\r\ntillbaka 1998. Detta är ju fråga om ganska många\r\nmiljarder som kommunerna nu skall betala tillbaka\r\neller som de förlorar intäkter på beroende på beslut\r\nsom regeringen har fattat.\r\nDetta innebär naturligtvis att vi inte kommer att se\r\nytterligare personal om vi inte vidtar någon arbets-\r\nmarknadsåtgärd då vi låter pengar som arbetslösheten\r\nkostar gå till kommunerna för att behålla och ytterli-\r\ngare anställa personal.\r\nDet är mina frågor som jag gärna skulle vilja ha\r\nsvar på.</pre><pre>Anf.  53  KENT OLSSON (m):\r\nHerr talman! Interpellationen handlar om vad mi-\r\nnistern vill göra för att vidta åtgärder mot arbetslöshe-\r\nten. I ministerns svar utläser jag åtminstone två saker\r\nsom är direkt oroande. Bl.a. nämner hon att flask-\r\nhalsproblem kan komma att uppkomma. Det är något\r\nsom vi har talat om ganska länge. När man besöker\r\nolika arbetsförmedlingar ser man denna problematik\r\npå väldigt många ställen, nämligen att man inte kan\r\ntillsätta de arbeten som behövs trots att arbetslösheten\r\när rekordhög.\r\nVi har under en längre tid hävdat att man borde ha\r\ngjort något åt detta. Men det känns ändå bra att minis-\r\ntern är beredd att ta tag i detta, även om det borde ha\r\ngjorts mycket tidigare.\r\nDet konstateras också i svaret att arbetslösheten är\r\nolönsam. Det har nämnts tidigare vad arbetslösheten\r\nkostar. I dag arbetar färre människor än 1974. Vad\r\nämnar arbetsmarknadsministern göra för att komma\r\ntill rätta med detta?\r\nEn annan sak är ungdomssituationen. Över\r\n229 000 ungdomar under 25 år har varit arbetslösa\r\nlängre än 100 dagar under den senaste mandatperio-\r\nden. Om jag inte minns fel, har ministern sagt att\r\ningen skall behöva gå arbetslös mer än 100 dagar. Det\r\nfinns ca 10 000 ungdomar som är långtidsarbetslösa.\r\nVad gör ministern åt detta? Det måste betraktas som\r\noerhört oroväckande att ett sådant löfte inte visat sig\r\nhålla. Närmare 300 000 ungdomar har varit arbetslösa\r\nlängre än 100 dagar.\r\nDen politik som Socialdemokraterna har fört har\r\nkostat ca 150 000 möjliga jobb. Om vi hade fått fort-\r\nsätta som under den tidigare regeringen hade dessa\r\njobb funnits. Men ungefär 50 miljarder har förkommit\r\ni förlorat välstånd. Vi hade kunnat ha 25 miljarder\r\nbättre offentliga finanser än nu. De pengarna hade\r\nministern och kommunerna kunnat använda för att\r\nskapa arbeten inom bl.a. vård och omsorg.\r\nVad sker för att minska arbetslösheten? Vad sker\r\nför att få fram fler jobb? Vad gör ministern åt alla\r\ndessa ungdomar som står utanför arbetsmarknaden\r\ntrots ministerns tidigare löften?</pre><pre>Anf.  54  Arbetsmarknadsminister\r\nMARGARETA WINBERG (s):\r\nHerr talman! Ibland blir man förundrad över om\r\nhuruvida vi lever i samma verklighet. Verkligheten är\r\natt arbetslösheten sjunker kraftigt. Det har den gjort\r\nunder ett halvt år. Vecka för vecka, månad för månad,\r\nhar vi av statistiken kunnat se att arbetslösheten har\r\nsjunkit ordentligt. Både AMS statistik och den mer\r\nofficiella statistiken visar detta.\r\nSedan var det de 100 000 långtidsarbetslösa ung-\r\ndomarna, Kent Olsson. Det är ett nytt utspel från\r\nModeraterna. Den höga siffran stämmer inte. Vi har\r\nlovat - och det skall vi hålla - att ingen ung under 25\r\når, när valdagen kommer, skall behöva ha varit arbets-\r\nlös mer än 100 dagar. Det finns nu runt 9 000. Det är\r\nen viss skillnad mot vad Kent Olsson sade, nämligen\r\n100 000. Det går att läsa i AMS statistik vecka för\r\nvecka. Den senaste statistiken kom i måndags och\r\nrekommenderas till läsning.\r\nJag delar uppfattningen i det Ragnhild Pohanka\r\noch Marianne Samuelsson har sagt. Mitt svar skall\r\ninte tolkas som att nu är allt bra och ingenting mer\r\nbehöver göras. Åtminstone vi tre - jag vet inte om det\r\ngäller Kent Olsson - vet att vården, omsorgen och\r\nskolan behöver mer resurser. Det är inte färdigt där.\r\nDen nödvändiga omstruktureringen, men som jag\r\ntycker gick litet väl långt, kompenseras genom dessa\r\ninalles 16 miljarder fram till år 2000. Kommunerna\r\noch landstingen har fått 8 av de 16. Det går att via\r\nstatistiken se två saker, dels att det blir fler jobb i\r\ndessa sektorer, om än en försiktig ökning, dels att av\r\nde 10 000 nyanmälda jobben i februari månad var\r\n75 % inom sektorn vård, omsorg och skola.\r\nDå får man väl anta att det resurstillskott som gavs\r\ni fjol och i år i en del fall har gått till att täcka vissa\r\nunderskott och i en del fall har varsel och uppsäg-\r\nningar förhindrats. Men nu har man kommit så långt\r\natt det går att börja anställa igen. Det är oerhört vik-\r\ntigt - det behövs.\r\nDet behövs inte bara utbildning, som jag har sagt i\r\nmitt svar, utan det behövs fler händer och fötter och\r\nmer omsorg - dvs. fysiskt närvarande personer.\r\nJag har velat peka på de ytterligare åtgärder utöver\r\nde nya pengar som har satsats. Och då är det nya egna\r\npengar som vi har skrapat ihop efter det som ni läm-\r\nnade efter er och som inte var så lätt att ta hand om,\r\nKent Olsson, och inte pengar som är lånade! Det\r\ngäller det som man dessutom kan göra inom arbets-\r\nmarknadspolitikens ram. Det är faktiskt det som är\r\nmitt ansvar. Jag har pekat på resursarbete, som är en\r\nutmärkt åtgärd. Jag vill säga att det nog är den bästa\r\nav dem alla. Man stärker nämligen kvaliteten, går in\r\nsom korttidsvikarie och får därmed mer betalt både i\r\nåtgärden som sådan och när man är i vikariesituatio-\r\nnen.\r\nKompetenshöjningen är också viktig. Även om vi\r\nnu med de här pengarna kan se till att fler arbetar\r\ninom de prioriterade områdena, skolan, äldreomsor-\r\ngen och sjukvården, är det klart att den tekniska ut-\r\nvecklingen också sker här. Det gäller även utveckling\r\nav annat slag. Det behövs alltså en kompetenshöjning\r\nför de här grupperna.\r\nVi vet också att de här grupperna många gånger\r\nbestår av sådana som t.ex. inte har treårigt gymnasi-\r\num. Det kan vi se nu när de går in i kunskapslyftet\r\nsom arbetslösa. I det arbete vi nu gör måste vi själv-\r\nfallet också lägga in pengar för kompetenshöjning.</pre><pre>Anf.  55  RAGNHILD POHANKA (mp):\r\nHerr talman! Svaren innehåller besked om att mi-\r\nna förslag inte var så bra. Men i en situation där man\r\nvill minska den öppna arbetslösheten med hälften får\r\nman ta till flera olika åtgärder.\r\nDen öppna arbetslösheten skall minskas. Jag tror\r\natt kunskapslyftet är en bra och viktig del. Men det\r\nhar redan uppstått en hel del problem. Plötsligt blev\r\ndet nämligen så mycket, och man har inte kompetenta\r\nlärare. Sådana kan man naturligtvis inte snabbutbilda.\r\nSaker och ting kan slå snett ibland, men sådana\r\nhär saker har en sorts växtvärk i sig. Jag ser positivt\r\npå kunskapslyftet och på den kompetenshöjning som\r\nfinns. Man får noggrant utvärdera det hela så att det\r\nblir sådana uppgifter som man har behov av i arbets-\r\nlivet.\r\nVi i Miljöpartiet har skrivit en motion där vi vill\r\növerlägga en del av arbetsmarknadspengarna till rena\r\narbeten. Det har kommit flera utredningar från facken\r\nom att detta är positivt. Den privata sektorn spar na-\r\nturligtvis genom rationaliseringar och uppsägningar.\r\nMen det gör inte den offentliga sektorn, och där får\r\nman räkna in polisen, riksdagsledamöter och alla\r\nmöjliga. Vi kan inte behöva kosta på riksdagsledamö-\r\nterna vare sig fler eller mer pengar.\r\nIngen, allra minst arbetsmarknadsministern, har\r\nkunnat undgå forskarna Lars Behrenz och Lennart\r\nDelanders resultat när det gäller vad arbetslösheten\r\nkostar. Egentligen visste vi ju alla vad det rörde sig\r\nom. Jag trodde att det rörde sig om 80-110 miljarder.\r\nDet är också faktiskt bevisat att arbetslösheten kan\r\nutrotas - nästan - om den politiska viljan finns och\r\nom man väljer rätt. Gäller det dem som har blivit\r\narbetslösa inom den privata sektorn är det bara kost-\r\nnader för den arbetslöse från statens sida, men den\r\nprivata företagaren kan minska sina arbetskostnader\r\ngenom olika rationaliseringar.\r\nVi har faktiskt behov av flera arbeten. Det finns\r\nkompetent personal i de flesta fall, och det finns också\r\npengar. Att man inte har lyckats koppla ihop detta\r\ntycker jag är den största svagheten. Det finns nämli-\r\ngen behov, och det finns kunskaper, inte för alla arbe-\r\nten men för de allra flesta. Utbildad personal finns\r\noch pengar finns.\r\nArbetslösheten kostar 153 miljarder, och då har\r\nman inte tagit med någonting av det som ohälsan\r\nkostar. Det största ohälsoproblemet är ju arbetslöshe-\r\nten. Bengt Starrin har talat om detta.\r\nJag har också tagit del av vad barfotaforskare i\r\nVärmland har sagt om att varannan arbetslös varken\r\nhar råd att gå till läkare eller tandläkare. Det måste ju\r\ni och för sig röra sig om lågavlönade eller deltidsar-\r\nbetslösa som har fått en sådan levnadsstandard att de\r\ninte klarar detta. Vad betyder det för ohälsan i framti-\r\nden? Det har blivit så att man är rädd för att tappade\r\ntänder visar varifrån man kommer och vilka arbeten\r\nman har haft.\r\nNotan för arbetslösheten går på en sådan oerhört\r\nstor summa att vi måste vända detta. Det är en politisk\r\nvilja att hålla en hög arbetslöshet, eller så är det\r\nmarknadens vilja. Jag undrar vad arbetsmarknadsmi-\r\nnistern har att säga om detta. Det finns ju pengar, och\r\ndet finns möjligheter. Varför gör man inte mer åt\r\ndetta? Sex timmars arbetsdag skulle kunna införas på\r\nförsök på fler ställen. Det har ju visat sig att det är\r\nbra.\r\nVi behöver en annan politik. Vi behöver förbättra\r\nden politik som jag ändå vill se att man har påbörjat i\r\ndag. Jag tycker att många saker har blivit bättre. Men\r\nvarför inte pröva ännu litet nya vägar för att komma\r\ntill rätta med detta? Vad säger arbetsmarknadsminis-\r\ntern om det?</pre><pre>Anf.  56  MARIANNE\r\nSAMUELSSON (mp):\r\nHerr talman! Det lät litet bättre i det här svaret när\r\ndet gäller arbetsmarknadsministerns syn på persona-\r\nlen inom vård och omsorg. Men hon har ändå i sitt\r\ntidigare svar ganska tydligt sagt att hon inte tycker att\r\nden här sektorn är viktig. Det står faktiskt att den\r\npåbörjade och på många håll genomförda omstruktu-\r\nreringen av offentlig sektor skulle avstanna om mer\r\npersonal skulle in i offentlig sektor. Då måste man\r\nfundera över vart omstruktureringen är på väg. Innan\r\ndess beskriver arbetsmarknadsministern ganska livligt\r\natt vi behöver mer kompetent och mer utbildad perso-\r\nnal inom de här sektorerna.\r\nMen vem är det som får göra jobbet i dag? Jo, det\r\när väldigt många äldre släktingar utan utbildning som\r\ntvingas att göra det jobb de tidigare kunde få hjälp av\r\nkommunen med, t.ex. genom äldreomsorgspersona-\r\nlen. I dag får de ingen hjälp därför att man har dragit\r\nned på personalen. Detta är naturligtvis ett jätte-\r\nproblem, inte minst för de äldre människorna, som\r\ntrots att de har jobbat och slitit ett långt liv nu också\r\ntvingas att ta hand om sina äldre släktingar på ett sätt\r\nsom många gånger går långt över deras ork och för-\r\nmåga.\r\nJag tycker att det är intressant med kunskapslyftet,\r\nsom skall vara så väldigt viktigt. I dag är det så att om\r\ndu är undersköterska med tvåårig gymnasieutbildning\r\nkan du få gå i kunskapslyftet. Men om du har gått en\r\ntreårig allmän linje på gymnasiet och jobbar inom\r\nvård och omsorg t.ex. kan du inte få någon kompe-\r\ntensutbildning när det gäller just den delen. Det här\r\ntycker jag litet grand visar synen på vårdjobben som\r\nsådana.\r\nJag skulle önska att man i det här fallet hade mer\r\nav fler händer. Det behövs mer personal, och ibland\r\när det inte fråga om mer än att man har tid. I Kommun\r\nAktuellt i dag finns det en artikel om just detta att ha\r\ntid. Man väljer i stället att ta kunskapslyftet fast man\r\nskulle vilja jobba inom vården.</pre><pre>Anf.  57  KENT OLSSON (m):\r\nHerr talman! Det är möjligt att ministern och jag\r\ninte lever i samma värld. Jag konstaterar att arbetslös-\r\nheten visst sjunker litet grand. I den meningen kan\r\nministern och jag vara överens. Men den sjunker\r\nhuvudsakligen faktiskt på grund av åtgärder och på\r\ngrund av kunskapslyftet. Vi har faktiskt färre männi-\r\nskor i arbete nu än 1974. Det borde oroa en arbets-\r\nmarknadsminister, tycker jag.\r\nJag tog fram siffror som visade att 299 000 ung-\r\ndomar under 25 år har varit arbetslösa längre än 100\r\ndagar under den senaste mandatperioden. Dessa har\r\nministern varit ansvarig för. Om jag inte minns fel\r\nlovade den socialdemokratiska regeringen att man\r\nskulle erbjudas jobb inom 100 dagar. Det är alltså\r\n299 000 människor som har fått vänta i mer än 100\r\ndagar på att få jobb. Det är en väldigt hög siffra, tyck-\r\ner jag personligen. Vore jag minister skulle det vara\r\nnågot som jag nästan skulle skämmas över. Nu säger\r\nministern att löftet inte skall vara uppfyllt förrän fram\r\ntill valet. Fram till valet kan alltså de 10 000 ungdo-\r\nmar som är långtidsarbetslösa i dag räkna med att få\r\nett jobb. Men det sades inte före valet! Då var det\r\naktuellt att de skulle få jobb med en gång.\r\nSom jag har varit inne på tidigare är kostnaderna\r\nför arbetslösheten enorma. Man kunde kanske förvän-\r\nta sig att regeringen på något sätt skulle ta i det här\r\nproblemet. Vi har konstaterat att det rör sig om en\r\nkostnad på 155 miljarder kronor, och vi kan också\r\nkonstatera att det hade inneburit stora pengar för den\r\noffentliga sektorns del om man hade kunnat få dessa\r\nmänniskor i arbete. Dessa pengar hade då kunnat\r\nanvändas av kommuner och landsting, bl.a. till att\r\nskapa fler jobb inom vård och omsorg.</pre><pre>Anf.  58  Arbetsmarknadsminister\r\nMARGARETA WINBERG (s):\r\nHerr talman! Ibland blir man nästan full i skratt\r\nnär man hör Kent Olsson plädera för mer pengar till\r\noffentlig sektor. Läs på i era motioner, Kent Olsson!\r\nLäs på vad ni själva har sagt! Där talas det inte om\r\nmer pengar, utan om mindre. Det handlar om 17 mil-\r\njarder mindre fram till år 2000. För 17 miljarder\r\nmindre till kommuner och landsting blir det inga fler\r\njobb i vård, skola och omsorg, utan då blir det färre\r\njobb i kommunerna och i landstingen. Så är det om\r\njag över huvud taget kan räkna, och jag tror att jag\r\nkan det i det här fallet.\r\nMarianne Samuelsson talade om kunskapslyftet.\r\nMånga av de undersköterskor som har blivit arbetslö-\r\nsa utbildar sig nu inom kunskapslyftet. Det handlar\r\nom en stor del av Kommunals medlemmar. Man kan\r\nkanske tycka att detta är litet konstigt när det nu bör-\r\njar yppa sig nya - eller nygamla - jobb för dem. Jag\r\ntror ändå att man skall ha litet is i magen, för oavsett\r\nom de kanske hade fått ett jobb om de inte utbildat sig\r\ninom kunskapslyftet så är kunskap aldrig tung att\r\nbära. På litet sikt tror jag också att de kommer att ha\r\ngod nytta av att komplettera sin teoretiska utbildning,\r\noch jag unnar dem det så väl. Har man sett de perso-\r\nner som finns inom kunskapslyftet, sett den glädje\r\nmed vilken de nu tar sig an sina studier, kan man inte\r\nannat än att säga att det här var bra, att det var bra för\r\ndem. Säkert är det så småningom också bra för sam-\r\nhället i sin helhet.\r\nVi skall också komma ihåg att mycket av de peng-\r\nar som de två forskarna nu säger att arbetslösheten\r\nkostar är a-kassepengar. Jag tror att åtminstone unge-\r\nfär hälften är a-kassepengar. Man skall passa sig för\r\natt tro att man helt enkelt kan flytta a-kassepengar\r\nfrån försäkringen rakt in i vården, omsorgen och sko-\r\nlan. A-kassan är en försäkring och skall så vara. Man\r\nskall inte arbeta för a-kassan. Det är ingen lön. Jag\r\ntror att det skulle vara oerhört farligt att utveckla det\r\ntänkandet, eftersom det i sin förlängning skulle få en\r\nlönepressande effekt, så att hela lönestrukturen pres-\r\nsades nedåt. Det är också därför som fackföreningsrö-\r\nrelsen är sådana motståndare till detta.\r\nVad vi nu litet försiktigt gör är att använda a-\r\nkassan på ett mer aktivt sätt, men det innebär inte att\r\ndet blir en ersättning för jobb, utan det handlar om en\r\naktivitet. Det är också något av övergående natur.\r\nDen dag då vi på nytt har full sysselsättning skall a-\r\nkassan inte användas på det sättet, utan då skall den\r\nvara den försäkring som tanken en gång var att den\r\nskulle vara. Detta är viktigt.\r\nRagnhild Pohanka talade om friåret. Ragnhild Po-\r\nhanka och även Marianne Samuelsson säger att det nu\r\npå en del håll fattas folk inom vården och omsorgen.\r\nOckså jag kan se att det nu börjar bli brist på personal\r\ninom vissa omsorgsyrken. Då rimmar det inte riktigt\r\natt samtidigt säga att vi nu skall införa ett friår. Tan-\r\nken med friåret är ju att dra undan ytterligare arbets-\r\nkraft. Tanken är underbar som idé - jag delar den\r\nuppfattningen - men detta måste ske vid rätt tillfälle. I\r\nen uppåtgående konjunktur, då det efterfrågas arbets-\r\nkraft, är det fel att dra undan ytterligare människor\r\nfrån arbetsmarknaden, vilket friåret de facto innebär.\r\nDärför är tanken på ett friår för dagen inte aktuell.</pre><pre>Anf.  59  RAGNHILD POHANKA (mp):\r\nHerr talman! Jag tror att också idén med ett friår,\r\nsom inte blir någon stor historia, kan ha sin plats för\r\nde 556 000 arbetslösa och 197 000 deltidsarbetslösa.\r\nÄven om konjunkturen är uppåtgående finns det nog\r\nmänniskor som kan använda sig av det här. Det är\r\nheller inte säkert att det skall användas inom vård och\r\nomsorg. Det kan vara också inom andra yrken.\r\nVi har i vår finansierade budget mer pengar än\r\nvad socialdemokraterna har. Det handlar om 3 miljar-\r\nder 1997, 5,5 miljarder 1998 och 6,7 miljarder året\r\ndärpå. Jag skall inte nu gå in på varifrån de pengarna\r\nskall tas, för det hinner jag inte på två minuter.\r\nDet här handlar om politik. Massarbetslösheten\r\nhar inte drabbat Sverige som en naturkatastrof som\r\ninte kunde förutses. Det finns ekonomiska och poli-\r\ntiska krafter som tjänar på det här, och det är dem vi\r\nmåste motarbeta. Det är väldigt viktigt att vi gör det.\r\nMassarbetslösheten kan faktiskt knäcka människor.\r\nDet handlar om människor som är arbetslösa länge,\r\nsom blir sjukare och inte ser någon ljusning. Det\r\ngäller alltså för alla dem som drabbas av arbetslöshe-\r\nten att kämpa för en annan, förbättrad politik, som\r\nsätter samhällets intressen och människornas framför\r\nstorfinansens.\r\nDet är viktigt att marknaden tyglas en del, så att\r\nden inte härjar fritt. En fri marknad kan vara bra till\r\nen viss gräns, men sedan är det faktiskt konkurrens\r\noch utslagning som gäller. Jag skulle önska att ordet\r\nsolidaritet i stället kom in mer, att ordet konkurrens\r\nibland byttes ut mot ordet solidaritet. Konkurrens\r\nbetyder ju nämligen att någon har förlorat.</pre><pre>Anf.  60  Arbetsmarknadsminister\r\nMARGARETA WINBERG (s):\r\nHerr talman! Jag delar i hög grad de åsikter som\r\nRagnhild Pohanka för fram. Det behövs motkrafter\r\nmot den råa marknadsekonomin, som ju faktiskt har\r\nsom syfte att tjäna så mycket pengar som möjligt,\r\nkosta vad det kosta vill i utslagning av människor och\r\nannat. Om det tror jag inte vi har olika uppfattningar.\r\nVi som är politiker, oavsett om vi sitter i riksdagen\r\neller i regeringen, skall ju vara den motkraften.\r\nDet är bra att vi har den här debatten. När arbets-\r\nlösheten går ned så kraftigt som den nu gör och sys-\r\nselsättningen börjar ta fart finns det nämligen en ten-\r\ndens att den här frågan mister i aktualitet och fokus.\r\nMen fortfarande har vi 270 000 öppet arbetslösa och\r\ntotalt mellan 460 000 och 470 000 arbetslösa. Det är\r\nalldeles för många. Vi skall ned till en öppen arbets-\r\nlöshet på 4 % år 2000, men det är inte målet, utan det\r\när ett steg på vägen. Sedan skall vi naturligtvis gå\r\nvidare på en väg där målet är det samhälle som vi i\r\nSverige tycker så mycket om, nämligen det samhälle\r\ndär alla kvinnor och män har lika rätt till ett eget arbe-\r\nte. Tyvärr tror jag att det kommer att ta några år.\r\nDetta är inte gjort i en handvändning, och det är inte\r\ngjort med en metod, utan det måste en massa olika\r\nmetoder till för att klara det. Det är det långsiktiga\r\nmålet, att vi åter skall nå den fulla sysselsättningen i\r\nsamhället.</pre><pre>Överläggningen var härmed avslutad.</pre><pre>10 §  Svar på interpellation 1997/98:195 om\r\nskatter och arbetslöshet</pre><pre>Anf.  61  Arbetsmarknadsminister\r\nMARGARETA WINBERG (s):\r\nHerr talman! Annika Jonsell har frågat vilka åt-\r\ngärder regeringen har för avsikt att vidta för att göra\r\ndet möjligt för låginkomsttagare att leva på sin lön.\r\nAnnika Jonsell hänvisar till en undersökning av\r\nCatharina Andréen, ekonom på Föreningssparbanken,\r\nsom visar att det för vissa familjer lönar sig att leva på\r\narbetslöshetsersättning i stället för att ha ett arbete.\r\nAnnika Jonsell menar att om inkomsten blir mindre än\r\nbidrag eller innebär en marginell skillnad så får det\r\nkonsekvenser för hela samhället. När det inte längre\r\nlönar sig att arbeta skapas ett olyckligt beroende av\r\nbidrag. Särskilt allvarligt skulle det vara om höga\r\nskatter driver lågavlönade kvinnor bort från arbets-\r\nmarknaden och in i bidragsberoende.\r\nJag håller med Catharina Andréen om att det kan\r\nfinnas tröskeleffekter för barnfamiljer i vissa inkomst-\r\nlägen. Generellt gäller att de största tröskeleffekterna\r\nkan inträffa för arbetslösa med barn, särskilt för kvin-\r\nnor och lågavlönade. Det beror på att bostads- och\r\nsocialbidragen faller bort samtidigt som barnom-\r\nsorgsavgifterna ökar. Däremot är det inget tecken på\r\natt arbetslöshetsersättningen är för hög, utan snarare\r\npå att många kvinnor har för låga löner.\r\nDet är emellertid inte många som får det sämre\r\nekonomiskt om de börjar arbeta. Expertgruppen för\r\nstudier i offentlig ekonomi, ESO, har nyligen publice-\r\nrat beräkningar som visar att det endast är ca 4 % av\r\nde arbetslösa som skulle ha fått det sämre ekonomiskt\r\nom de började arbeta. Analysen visar att arbete lönar\r\nsig för det stora flertalet vanliga inkomsttagare. Sam-\r\ntidigt skulle lägre ersättningsnivåer inom t.ex. arbets-\r\nlöshetsförsäkringen skapa försörjningsproblem och\r\nminskat stöd för generella offentliga socialförsäkring-\r\nar.\r\nDet är således inte så att höga skatter och bidrag i\r\nnågon större omfattning gör arbete privatekonomiskt\r\nolönsamt. Särbeskattningen tenderar också att öka i\r\nsynnerhet kvinnors incitament till arbetsmarknadsdel-\r\ntagande även vid låga löner. Det finns ingenting i\r\növrigt i statistiken som tyder på att kvinnor väljer\r\nhemarbete före förvärvsarbete. Tack vare våra skatter\r\nhar vi också råd att ha en väl utbyggd offentligt fi-\r\nnansierad barnomsorg som gjort det möjligt för kvin-\r\nnor att söka sig ut och stanna kvar på arbetsmarkna-\r\nden, vilket lett till att Sverige hör till de länder som\r\nhar det allra högsta arbetskraftsdeltagandet i världen\r\nbland kvinnor.\r\nOm det skulle varit ett så klart samband mellan\r\nhög arbetslöshetsersättning och hög arbetslöshet, hur\r\nkan det då komma sig att vi hade så gott som full\r\nsysselsättning när arbetslöshetsersättningen var ännu\r\nhögre än den är i dag? Så var situationen för tio år\r\nsedan. Då hade vi 90 % av lönen i arbetslöshetser-\r\nsättning men bara 1,5-2 % arbetslöshet. Detta visar\r\natt människor faktiskt vill ha ett arbete som de kan\r\nförsörja sig på. Det är den ekonomiska utvecklingen\r\nsom orsakar arbetslösheten, inte skattereglerna.\r\nDen arbetslöse kan inte välja arbetslöshetsersätt-\r\nning i stället för arbete. En arbetslös som vägrar att ta\r\nett erbjudet lämpligt arbete riskerar att avstängas från\r\narbetslöshetsersättning under tolv veckor. Jag vill\r\nockså framhålla att det är en socialdemokratisk rege-\r\nring som ligger bakom förslaget att skärpa avstäng-\r\nningen från tidigare fyra veckor till tolv veckor. Det\r\nvisar hur allvarligt regeringen ser på denna fråga.\r\nAnnika Jonsell frågar vad regeringen tänker göra\r\nför att låginkomsttagarna skall kunna leva på sin lön.\r\nDet är bara en ökad sysselsättning och ekonomisk\r\ntillväxt som kan ge bättre löner och ett minskat behov\r\nav arbetslöshetsersättning. Regeringen tar sitt ansvar\r\ngenom att sanera statsfinanserna och genomföra en\r\noffensiv politik för utbildning och utveckling. Ar-\r\nbetsmarknadens parter har ett stort ansvar att nå en\r\nbalanserad lönebildning som bidrar till minskad ar-\r\nbetslöshet. Det är bättre kunskap och sysselsättning\r\nsom bidrar till att alla kan leva på sin lön.\r\nRegeringen anser också att det är angeläget att ge\r\npersoner möjlighet att undvika att permanent fastna i\r\ngruppen låginkomsttagare. Detta har skett genom\r\nregeringens stora satsning på utbildning, bl.a. inom\r\ndet s.k. kunskapslyftet. Därigenom skapas valmöjlig-\r\nheter för den enskilde och ökade möjligheter att få ett\r\narbete som ger en högre lön.</pre><pre>Anf.  62  ANNIKA JONSELL (m):\r\nHerr talman! Jag ställde en konkret fråga till ar-\r\nbetsmarknadsministern om vad regeringen har tänkt\r\natt göra för att låginkomsttagare skall kunna leva på\r\nsin lön. Jag nämnde speciellt Sveriges rekordhöga\r\nskatter för låginkomsttagare och att de driver bort\r\nmånga kvinnor från arbetsmarknaden och in i ett\r\nbidragsberoende.\r\nDet svar jag har fått är att det bara är ökad syssel-\r\nsättning och ekonomisk tillväxt som kan ge bättre\r\nlöner och ett minskat behov av arbetslöshetsersättning\r\nsamt att det är arbetsmarknadens parter som har an-\r\nsvaret för lönebildningen.\r\nJag tycker i och för sig att det är bra att arbets-\r\nmarknadsministern anlägger det här övergripande\r\nperspektivet i stället för att säga att vi politiker kan\r\nförändra snabbt och enkelt genom att vidta olika åt-\r\ngärder. Men saken är ju ändå den att skatten är ett\r\ninstrument som regeringen i allra högsta grad har\r\nkontroll över. Om regeringen skulle vilja höja netto-\r\nlönen, dvs. det som verkligen betyder någonting, för\r\nlåginkomsttagare och därmed minska deras behov av\r\narbetslöshetsersättning och bidrag, så kan regeringen\r\ngöra det genom att sänka deras skatter. Sänkta skatter\r\nför låg- och medelinkomsttagare skulle dessutom\r\nbidra till den ökade sysselsättningen och den ekono-\r\nmiska tillväxten.\r\nHerr talman! Jag menar tyvärr att arbetsmark-\r\nnadsministerns hänvisningar till satsning på utbildning\r\när litet av goddag-yxskaft. Utbildning är självfallet\r\nviktig. Men det förändrar inte på något sätt förhållan-\r\ndet mellan lön och bidrag. Om människor skall vilja\r\nsatsa på utbildning måste det löna sig ekonomiskt.\r\nMed de höga skatter som vi har i Sverige i dag är\r\ndetta långt ifrån alltid fallet. Men jag tror att de allra\r\nflesta människor håller med om att det är rimligt att\r\nmedborgare skall kunna få det bättre genom hederligt\r\narbete och egna insatser.\r\nEftersom arbetsmarknadsministern själv hänvisar\r\ntill beräkningar från ESO vill jag gärna ta upp ett\r\nexempel som finns i en av deras senaste rapporter, Ds\r\n1998:15. Den handlar om en kvinna som inte har råd\r\natt bli chef. Det är förstås beklagligt ur flera aspekter.\r\nDet finns ju för få kvinnliga chefer. Man antar här att\r\nen ensamstående tvåbarnsmor arbetar deltid 75 %\r\nmed en genomsnittlig lön. När hon blir erbjuden ett\r\nchefsjobb som skulle ge en långt högre bruttolön\r\nmedför såväl högre skatt som missade bidrag och\r\nhögre barnomsorgskostnader att hon i slutändan inte\r\nhar råd att tacka ja till det här erbjudandet. Hennes\r\ndisponibla inkomst skulle minska med ungefär 1 000\r\nkr i månaden.\r\nEtt sådant räkneexempel, som det egentligen före-\r\nkommer ett otal av, visar alltså att ensamstående för-\r\näldrar knappt klarar sig som heltidsarbetande utan\r\ntvingas mer eller mindre deltidsarbeta även om lönen\r\när mycket hög, och detta därför att de måste betala\r\nmycket höga skatter. Nästan lika höga marginaleffek-\r\nter får familjer med två sammanboende föräldrar\r\nenligt samma rapport.\r\nSlutligen är jag också litet förvånad över det svar\r\nsom säger att det är väldigt få löntagare som skulle\r\nförlora på att arbeta i stället för att gå arbetslösa. Här\r\nhänvisar man också till den här ESO-rapporten. Den\r\nESO-rapport som kom i slutet av 1997 visar att om-\r\nkring 40 % av dem som är arbetslösa i dag knappast\r\nskulle tjäna mer än möjligen marginellt på att arbeta i\r\nstället för att gå arbetslösa.</pre><pre>Anf.  63  INGER SEGELSTRÖM (s):\r\nHerr talman! Vad skall vi göra för att låginkomst-\r\ntagarna skall kunna leva på sin lön? Detta är ju en\r\nviktig kvinnodebatt som handlar om kvinnors arbete\r\npå kort och på lång sikt. Det handlar om en lön att\r\nleva på.\r\nI början av 90-talet bidrog den borgerliga rege-\r\nringen till kvinnornas ofrivilliga deltidsarbetslöshet.\r\nNu vill Moderaterna sänka skatten och skrota de ut-\r\nbildningssatsningar som finns. Alla kvinnor vet ju att\r\nskattesänkningar aldrig har gagnat kvinnorna.\r\nMina följdfrågor till arbetsmarknadsministern är:\r\nHur ser det egentligen ut med trenden för förvärvsfre-\r\nkvensen för kvinnorna? Är det ett sätt att klara detta?\r\nVad gäller kvinnolönerna har ju arbetsmarknadsminis-\r\ntern tagit initiativ till en arbetsvärdering. Hur går det?\r\nLöser detta problemen för de lågutbildade kvinnorna?\r\nEller är det mest kunskapslyftet och att behålla nuva-\r\nrande skattesystem som är det viktigaste för kvinnor-\r\nnas framtid och försörjning?</pre><pre>Anf.  64  Arbetsmarknadsminister\r\nMARGARETA WINBERG (s):\r\nHerr talman! I den här debatten mellan mig och\r\nAnnika Jonsell måste man ställa sig den grundläggan-\r\nde frågan, nämligen vad det är som gör Sverige så\r\nunikt. Jag som jobbar mycket i EU i Bryssel ser det\r\nvarje gång jag är där. När jag är i Spanien och Tysk-\r\nland ser jag det också. Det unika med Sverige är vår\r\nhöga sysselsättningsfrekvens för kvinnor. Det unika\r\nmed Sverige är att de lågutbildade kvinnorna inte har\r\nfastnat i hemmen. De har tagit steget ut på arbets-\r\nmarknaden. De jobbar väldigt mycket i den offentliga\r\nsektorn, men också inom industrin, handeln, bank-\r\nvärlden osv. Det är den stora skillnaden. De lågutbil-\r\ndade i kvinnorna i Sverige har fått chansen. De har\r\nfått sin egen inkomst, och därmed sin egen frihet.\r\nSedan återstår det mycket att göra på den vägen, men\r\ndet är det avgörande skillnaden. Det är också en väl-\r\ndigt stor skillnad mellan oss och Moderaterna. Ni ser\r\ninte på detta på samma sätt.\r\nLåt mig ta upp de olika utredningarna igen. Jag\r\nvill korrigera Annika Jonsell på en punkt. Expert-\r\ngruppen för studier i offentlig ekonomi har ju gett ut\r\nen rapport, Lönar det sig att arbeta. Och svaret på\r\nden frågan är obetingat ja. För den överväldigande\r\nmajoriteten kvinnor, män och familjer i Sverige i dag\r\nlönar det sig att arbeta. Det är inte 40 % utan 4 % av\r\nde arbetslösa som skulle förlora på att återgå till arbe-\r\ntet.\r\nDet är klart att jag kan hålla med om att det är 4 %\r\nför mycket. Men det är ändå en väldigt liten del om\r\nman ser till att av totalt 100 % är det 96 % som fak-\r\ntiskt tjänar på att arbeta.\r\nDet val vi en gång gjorde när vi gjorde det oavlö-\r\nnade hemarbetet till avlönat arbete på en arbetsmark-\r\nnad har också medfört att vi i Sverige inte ser några\r\ntendenser, som i många andra länder i dåliga tider, på\r\natt kvinnor skulle gå tillbaka till hemmen, på att kvin-\r\nnor skulle välja att bli hemmafruar eller hemmaarbe-\r\ntande igen.\r\nDen tendensen finns inte i Sverige. Även om man\r\nhar en låg lön vill man arbeta. Man vet att det egna\r\narbetet är betydelsefullt, på kort men kanske framför\r\nallt på lång sikt. Även om man bara tjänar litet grand\r\nnär man tar steget från att vara arbetslös och in i ett\r\njobb, så tar man det steget. Man vet nämligen att om\r\nett litet tag, på litet längre sikt, tjänar man på att arbe-\r\nta i stället för att vara hemma med a-kassa.\r\nFör övrigt, som jag skriver i svaret: Valet finns\r\ninte. Man kan inte välja mellan att gå på bidrag eller\r\natt ta ett arbete. Den som är arbetslös och som erbjuds\r\nett arbete som den personen bedöms kunna ta har\r\nskyldighet att ta det. Det tycker jag är oerhört viktigt\r\natt stryka under, särskilt nu när vi ser att många jobb\r\nkommer och då det också är viktigt att vi så fort som\r\nmöjligt kan besätta de jobben.\r\nTill Inger Segelström vill jag säga att det är viktigt\r\nmed arbetsvärdering. Tyvärr förlorade JämO ett mål\r\nför några år sedan. Men det resulterade i att JämO\r\nfick litet nya pengar av Ulrica Messing och mig för att\r\nkunna driva de frågorna vidare och ta sig an nya mål\r\nnär det gäller arbetsvärdering. Jag hejar på JämO allt\r\njag kan, och jag tycker att det är en väldigt bra väg att\r\nkomma till rätta med den sneda fördelning av löner\r\nsom finns mellan gruppen kvinnor och gruppen män.\r\nJag är säker på att så småningom kommer JämO ock-\r\nså att lyckas i det arbetet, och det är en bra väg att gå.\r\nNär det gäller förvärvsfrekvensen har ju trenden\r\nunder 90-talet tyvärr varit i vikande. Men trots det\r\nligger vi fortfarande i topp inom EU. Vi ligger alltså i\r\ntopp i EU när det gäller kvinnors sysselsättning, trots\r\natt den har sjunkit. Men vad vi nu kan se är att arbets-\r\nlösheten sjunker och att sysselsättningen ökar.</pre><pre>Anf.  65  ANNIKA JONSELL (m):\r\nHerr talman! Det finns mycket som är unikt med\r\nSverige. Det som är väldigt unikt är våra världshöga\r\nskatter. När arbetsmarknadsministern pratar om det\r\nhär problemet låter det mest som att det är ett litet\r\nmarginellt problem och någonting som återstår att\r\ngöra innan vårt samhälle är perfekt.\r\nEnligt min uppfattning är det snarare så att vi är på\r\nväg åt helt fel håll. Det finns trots allt många männi-\r\nskor för vilka arbete eller inte blir en fråga om små\r\nmarginaler. Låt vara att det inte är en jättestor grupp\r\nmänniskor för vilka det direkt skulle bli sämre lön-\r\nsamhetsmässigt att arbeta än att inte göra det. Men att\r\nde över huvud taget finns är helt osannolikt när man\r\ntänker efter. Och som sagt, för väldigt många gör det\r\nen mycket liten marginell skillnad om man arbetar\r\neller inte arbetar.\r\nArbetsmarknadsministern vägrar uppenbarligen att\r\nens tänka tanken att det skulle kunna vara något pro-\r\nblem att vi har kanske världens högsta skatter för\r\nlåginkomsttagare. Hon verkar inte ens tycka att det är\r\nolyckligt att människor blir så här oerhört beroende\r\nav bidrag och politiska beslut och därmed inte själva\r\nkan förändra sin situation.\r\nJag förstår om regeringen och regeringens företrä-\r\ndare inte vill lyssna på mig och moderaterna i den här\r\nfrågan. Men kanske borde man fundera på varför\r\nsocialdemokraternas systerparti i Storbritannien, La-\r\nbour, med den framgångsrike ledaren Blair i spetsen\r\njust förbereder ett förslag om sänkt skatt för lågin-\r\nkomsttagare för att öka incitamenten att ta sig ur bi-\r\ndragsberoendet. Jag vore tacksam om Margareta\r\nWinberg ville kommentera just denna utveckling i\r\nStorbritannien. Har Blair och Gordon Brown tänkt\r\nfel?</pre><pre>Anf.  66  INGER SEGELSTRÖM (s):\r\nHerr talman! Jag skulle vilja fortsätta diskussionen\r\nom att skattesänkning - det är min uppfattning - ald-\r\nrig gagnar kvinnor. Jag skulle vilja fråga arbetsmark-\r\nnadsministern vad som skulle hända konkret om man\r\nnu sänkte skatterna och det skulle drabba kunskapslyf-\r\ntet. Vad skulle hända med den stora gruppen kvinnor?\r\nVi vet ju att två tredjedelar av dem som går på kun-\r\nskapslyftet i dag just är kvinnor. Det är den gruppen\r\nsom vi tycker behöver vidareutbildning för att klara\r\nsig. Vad skulle hända med dem? Vart skulle de ta\r\nvägen i det moderata Sverige?</pre><pre>Anf.  67  Arbetsmarknadsminister\r\nMARGARETA WINBERG (s):\r\nHerr talman! Det finns anledning att påminna om\r\nvarför vi har skatt i Sverige. Det låter som om det är\r\nen styggelse som regeringen har hittat på och som\r\nbara är till besvär för de allra flesta.\r\nVi har i Sverige valt en unik modell jämfört med\r\nmånga andra europeiska länder. Vissa saker som vi\r\ntycker är viktiga skall vi se till att människor kan få\r\nefter behov, inte utifrån efterfrågan - alltså en solida-\r\nrisk fördelning av vissa tjänster i Sverige. Det gäller\r\nt.ex. skola, vård, omsorg och kunskap. Vi har sagt att\r\nom detta skall vara möjligt måste vi alla vara med och\r\nbidra. Vi har alltså en gemensam finansiering för att\r\nmänniskor skall kunna få vård, omsorg och utbildning\r\nefter behov.\r\nVi har också en demokratisk kontroll, dvs. vi po-\r\nlitiker styr faktiskt detta. Vi tror att om marknaden\r\nskulle styra, vilket moderaterna ofta förespråkar,\r\nskulle det inte vara efter behov utan efter efterfrågan.\r\nMen efterfrågan och behov är inte samma sak.\r\nI det moderata Sverige vill ni ge mer pengar i\r\nfickan. Man skall klara sig bättre själv genom att\r\nskatterna tas ned ordentligt. Sedan får var och en en\r\nliten påse pengar i sin ficka, och så får man fråga efter\r\nvård, omsorg och utbildning så gott man kan. Då är\r\ndet efterfrågan som styr. Det betyder att de som får en\r\nstor påse pengar i fickan kan efterfråga mer vård,\r\nomsorg och skola, men de som får en liten påse peng-\r\nar kan efterfråga mindre.\r\nDär har vi i ett nötskal skillnaden mellan oss och\r\ner. Vi ger efter behov och inte efter hur mycket penar\r\nman råkar ha i fickan.\r\nMan kan också fråga sig: Om vi hade ett annat\r\nsystem, vad skulle då skolan kosta? Det finns exempel\r\npå det i andra länder där man faktiskt betalar sin skola\r\nsjälv. Och det är dyrt! Vad skulle sjukvården kosta?\r\nVad kostar en operation? Det finns också exempel i\r\nandra länder där man betalar själv.\r\nDet gör t.ex. att många svenskar i utlandet, som\r\ntrivs utomordentligt gott i det goda klimatet i Brasili-\r\nen och var det nu är, vill komma hem när de blir sju-\r\nka. De vill komma hem när deras barn skall gå i skola.\r\nDet är ju så dåliga skolor i det landet och skulle de för\r\növrigt skicka barnen till USA eller någon annanstans\r\nkostar det så hemskt mycket. Då passar de svenska\r\nvälfärdssystemen.\r\nDe får gärna komma hem. Vi är öppna för alla,\r\nockså för de rika. På grund av vårt system har vi värl-\r\ndens minsta klyftor mellan rika och fattiga, och det är\r\nen annan sida av samma välfärdssystem.\r\nDet är som Inger Segelström säger när det gäller\r\nmoderaternas system med kraftiga skattesänkningar.\r\nAlla de kvinnor och män, men mest kvinnor, som inte\r\nfick chansen när de gick i skolan, som inte har treårigt\r\ngymnasium och som nu är arbetslösa på grund av den\r\nutveckling som har varit i arbetslivet, en utveckling\r\nsom inte tolererar människor som inte har mer av\r\nkunskap och kompetens, får nu sin andra chans. Men\r\nmed ert system skulle de inte få det.\r\nFör övrigt talar ni alltid illa om kunskapslyftet.\r\nDet är ett sätt att gömma människor. Ja, det är ett sätt\r\natt gömma de människor som behöver grundutbild-\r\nning. Om de däremot skall gå på universitet och hög-\r\nskolor gömmer man dem inte. Det är nämligen väldigt\r\nfint i det moderata samhället.</pre><pre>Anf.  68  ANNIKA JONSELL (m):\r\nHerr talman! När man lyssnar på arbetsmark-\r\nnadsministern låter det som om arbetsmarknadsminis-\r\ntern har levt helt isolerad från den debatt som har\r\npågått ganska länge här i Sverige, från alla de otaliga\r\nrapporter, internationella och inhemska, som visar att\r\nvår mycket stora offentliga sektor och våra höga\r\nskatter faktiskt är ett stort problem för oss.\r\nDet verkar också som om det har undgått henne\r\nhelt och hållet att vår offentliga sektor, trots världens\r\nhögsta skatter, inte förmår leverera vad den faktiskt\r\nlovar. Detta gör att människor inte har möjlighet att\r\npåverka sin egen situation. De har inte tillräckligt\r\nmycket pengar för att lägga undan och därmed själva\r\nkunna prioritera hur de vill leva eller förändra sin\r\nsituation. Men de kan inte heller lita på den offentliga\r\nsektorn. De kan inte lita på att den levererar vad som\r\nbehövs i fråga om t.ex. vård, omsorg och utbildning.\r\nDetta är ett mycket stort problem. Jag blir allvarligt\r\norolig om regeringen inte ens ser det här som ett pro-\r\nblem. Däremot skriver regeringen, t.ex. i budgetpro-\r\npositionen för 1998, att de senaste årens skattehöj-\r\nningar har påverkat vanliga familjers ekonomi mer än\r\nvad bidragsminskningarna har gjort. Ibland tycks det\r\nändå finnas något slags insikt om att detta kan vara ett\r\nproblem.\r\nJag är förbluffad över att man sällan över huvud\r\ntaget diskuterar skatterna och skattesystemets konsek-\r\nvenser när man talar om fattigdom och låga inkoms-\r\nter. Den största utgiften för samtliga inkomsttagare -\r\nhur litet man än tjänar - är trots allt inte mat, hyra\r\neller kläder, utan den största utgiften är skatten. Det är\r\nskatten som svenska medborgare inte har råd med.</pre><pre>Anf.  69  Arbetsmarknadsminister\r\nMARGARETA WINBERG (s):\r\nHerr talman! I Katarina Andréns rapport visas i ett\r\nexempel på en ensamstående mamma med två barn,\r\nfyra respektive sex år gamla. För den här mamman\r\nlönar det sig att arbeta, oavsett om hon har barntillsyn\r\neller inte, om hon går från arbetslöshet till jobb. Ett\r\nannat exempel gäller en kärnfamilj som förlorar peng-\r\nar på att arbeta. I det fallet är det barnomsorgskostna-\r\nden som är skillnaden, inte skatten.\r\nDet är klart att man kan ha synpunkter på kostna-\r\nden för barnomsorg. Jag skulle önska att barnomsor-\r\ngen var gratis. Tyvärr är den inte det. Det är där som\r\nproblemet finns. Det här har alltså ingenting med\r\nskattetrycket att göra.\r\nAnnika Jonsell säger att den offentliga sektorn är\r\nett stort problem. Nej, varför är den det? Den var ett\r\nstort problem när vi inte hade pengar till den. När ni\r\nregerade och lånade för att driva fram reformer inom\r\nden offentliga sektorn var det problem. Om man lånar\r\npengar och det blir kanske 250 miljarder kronor i\r\nlöpande budgetunderskott, i årligt underskott, tittar\r\nsjälvfallet omvärlden på Sverige och undrar vad vi\r\nhåller på med. Man säger då: Till dem kan vi inte låna\r\nut pengar. Vi tar en stor risk om vi lånar ut pengar till\r\ndet landet. Vi måste höja räntan så att vi har en säker-\r\nhet.\r\nDet var också vad som skedde. Räntan höjdes. Ni\r\nlånade mera. Statsskulden och budgetunderskottet\r\nsteg. Räntan och arbetslösheten steg också. Men det\r\nvar då. Nu är vi i ett helt annat läge. Nu har räntan\r\nhalverats därför att vi har finanserna i balans. Nu tittar\r\nsamma länder på oss och säger: Jaha, nu kan vi våga\r\nlåna ut till litet lägre kostnad. Man sänker räntan,\r\nvilket är bra för Sverige, för företagare och för en-\r\nskilda människor.\r\nAnnika Jonsell säger att folk inte har råd att lägga\r\nundan pengar men inte heller det är sant. Sparkvoten\r\nförsta halvåret 1990 utgjorde 8 % av BNP - en\r\nmycket stor, egentligen alldeles för stor, sparkvot. Vi\r\nbehöver mer av konsumtion, och det har vi nu fått.</pre><pre>Överläggningen var härmed avslutad.</pre><pre>11 §  Svar på interpellation 1997/98:215 om\r\nSamhall</pre><pre>Anf.  70  Arbetsmarknadsminister\r\nMARGARETA WINBERG (s):\r\nHerr talman! Bo Nilsson har frågat om det är re-\r\ngeringens avsikt att Samhalljobben skall fortsätta att\r\nminska och att funktionshindrade därmed skall kom-\r\nma ännu mer i skymundan på arbetsmarknaden. Vida-\r\nre har Bo Nilsson frågat om regeringen är beredd att\r\nmedverka till att Samhalljobben vidmakthålls och\r\nutvecklas som en viktig garant för funktionshindrades\r\ndelaktighet i arbetslivet och i samhället.\r\nSaneringen av statens finanser har handlat om\r\nskattehöjningar och neddragningar. Alla har berörts\r\npå något sätt. Det har varit en smärtsam process -\r\nmen helt nödvändig. Inte heller Samhalls verksamhet\r\nhar kunnat undantas från kraven på effektiviseringar\r\noch besparingar. Det är min mening att Samhall har\r\nhanterat dessa krav på ett beslutsamt och handlings-\r\nkraftigt sätt. Samhalls egen bedömning är att föränd-\r\nringsarbetet har varit tungt och svårt men att Samhall\r\nhar stärkts, blivit effektivare och mindre beroende av\r\nstaten.\r\nDe sparkrav som ställts på Samhall har inte bara\r\nberott på behovet av att sanera statens budget. Sam-\r\nhall behövde genomföra omstruktureringar, verksam-\r\nhetsförändringar och effektiviseringar. Det fanns\r\nverksamheter, främst viss tillverkningsindustri, som\r\ninnebar mycket stora kostnader per arbetstillfälle.\r\nOlika omvärldsfaktorer, exempelvis ökad konkurrens\r\nfrån Baltikum och Östeuropa, har gjort det nödvän-\r\ndigt att ändra produktionsinriktning och finna nya,\r\nmer konkurrenskraftiga verksamhetsområden. Statens\r\nbudgetproblem medförde att förändringsarbetet fick\r\ngenomföras i en något snabbare takt men det arbetet\r\nskulle ändå ha behövt göras.\r\nBo Nilssons fråga handlar om vilka förutsättningar\r\nsom skall gälla för Samhall år 1999. Som Bo Nilsson\r\nvet förbereder regeringen nu 1998 års vårproposition\r\ndär förslag skall läggas om ramarna för de olika ut-\r\ngiftsområdena. Fördelningen av medel på de olika\r\nanslagen inom respektive utgiftsområde sker först i\r\nhöstens budgetproposition. Det är således inte möjligt\r\nför mig att i dag säga något om vad utfallet för Sam-\r\nhalls del kan tänkas bli.\r\nDet framgår av Samhalls koncernplanering för\r\n1999 att det finns orosmoln framöver. 1998 hotar att\r\nbli det tredje förluståret i rad. Enligt Samhall finns\r\nrisk för en fortsatt negativ utveckling.\r\nDen utvecklingen kan inte fortsätta. Inom Arbets-\r\nmarknads- och Finansdepartementen förbereds nu ett\r\nanalysarbete, där Samhalls ekonomiska situation\r\nnärmare skall studeras och analyseras bl.a. med hjälp\r\nav särskilt företagsekonomisk expertis. Vidare arbetar\r\nRiksrevisionsverket med en studie av Samhall som\r\nväntas bli klar till årsskiftet. Regeringen avser att\r\nåterkomma till riksdagen om Samhalls framtida verk-\r\nsamhet. Det är min ambition och avsikt att Samhall\r\nskall kunna ges långsiktigt hållbara förutsättningar för\r\nsin verksamhet.\r\nSamhall är viktigt för att också de människor med\r\nfunktionshinder som har allra svårast att hävda sig på\r\narbetsmarknaden skall kunna erbjudas arbete. Men\r\nvad som alltid gäller är att möjligheten till ett arbete\r\npå den reguljära arbetsmarknaden skall prövas i första\r\nhand innan en Samhallanställning kan bli aktuell.\r\nArbetsmarknadsverket förutsätts år 1998 öka antalet\r\nlönebidragsanställda och anställda i offentligt skyddat\r\narbete, OSA, till 53 000 personer. Lönebidragsan-\r\nställning är även en viktig form för återgång till den\r\nreguljära arbetsmarknaden efter Samhallanställning.</pre><pre>Anf.  71  BO NILSSON (s):\r\nHerr talman! Jag får väl tacka för svaret men\r\negentligen fick jag inte svar på mina frågor. Jag har\r\nfrågat om Samhalls framtid: Är regeringens avsikt att\r\nSamhalljobben skall fortsätta att minska och att funk-\r\ntionshindrade därmed skall komma ännu mer i skym-\r\nundan på arbetsmarknaden, eller är regeringen beredd\r\natt medverka till att Samhalljobben vidmakthålls och\r\nutvecklas som en viktig garant för funktionshindrades\r\ndelaktighet i arbetslivet och i samhället?\r\nNär jag nu inte har fått svar skulle jag vilja försö-\r\nka med ett annat sätt att fråga. Kanske kan jag då få\r\nbättre svar. Jag tänker nämligen ställa ett antal frågor\r\noch hoppas på enkla svar.\r\nFör det första: Trots rekordhög arbetslöshet har\r\nSamhall minskat med 2 500 jobb, ca 10 %, på tre år.\r\nHar det verkligen varit rätt? Detta är min enkla fråga.\r\nOm regeringen inte gör något nu i budgeten för 1999\r\nmåste antalet jobb i Samhall minska med ytterligare\r\n2 500, alltså en minskning ned till 25 000 jobb. Man\r\nmåste således börja friställa redan i höst, om man inte\r\nredan har börjat med friställningarna. Kan detta verk-\r\nligen vara rätt?\r\nFör det andra: Fram t.o.m. 1996 fick Samhall\r\nkompensation för avtalsenliga lönehöjningar. Anställ-\r\nda med arbetshandikapp har som alla vet - också\r\nstatsrådet, hoppas jag - begränsad arbetsförmåga. Det\r\när inte riktigt att kräva att de skall kunna öka sin ef-\r\nfektivitet lika mycket som övriga anställda. Bara den\r\nuteblivna lönekompensationen betyder ett besparings-\r\nkrav på Samhall på 311 miljoner kronor. I statsrådets\r\negen utredning LOSAM konstateras det att Samhall\r\nåter måste ges kompensation för löneutvecklingen.\r\nJag skulle vilja höra statsrådet ge några goda skäl för\r\natt inte ge lönehöjningskompensation så som LOSAM\r\nföreslår.\r\nFör det tredje: 50 % av de funktionshindrade står i\r\ndag utan jobb. Samtidigt har jobben i Samhall - låt\r\nsäga att lönebidragen är ungefärligen oförändrade -\r\ndvs. insatserna totalt för de funktionshindrade, mins-\r\nkat. Därför behöver de här människorna mera stöd än\r\nvad ordinarie arbetskraft behöver. De här människor-\r\nna behöver speciella åtgärder. Då kan man fråga sig\r\nom det är rimligt att minska antalet jobb ytterligare i\r\nSamhall 1999, som Samhall självt varnar för. Om\r\nt.o.m. det här skulle accepteras, kan man då få höra\r\nvilka andra insatser som statsrådet är beredd att göra\r\nför att minska arbetslösheten ordentligt bland de\r\nfunktionshindrade.\r\nFör det fjärde: Jag hörde Lars Ulander, som tidi-\r\ngare var ordförande i arbetsmarknadsutskottet, hålla\r\nett tal där han sade att han var övertygad om att det\r\nvar en vinst för samhället att anställa folk i Samhall i\r\nstället för att låta dem gå på a-kassa eller i förtids-\r\npension, som ofta är alternativen för de här grupper-\r\nna. Jag skulle naturligtvis gärna höra om Lasse möjli-\r\ngen hade fel eller om det finns andra skäl till att ha en\r\nannan åsikt i dag än Lars Ulander hade då. Jag är för\r\nmin del helt säker på att Lasse hade rätt. Det är bättre\r\noch billigare för samhället att ge jobb i Samhall än att\r\nlåta folk gå arbetslösa med a-kassa eller t.o.m. för-\r\ntidspension.\r\nNär jag nu inte fick svar på de tidigare frågorna\r\nönskar jag att statsrådet åtminstone ville ge mig en\r\navsiktsförklaring. Hur skall det gå för Samhall, och\r\nhur skall det gå för de funktionshindrade på arbets-\r\nmarknaden? Det här är väldigt viktigt för en svag\r\ngrupp, som jag tycker att vi socialdemokrater borde\r\nvärna.</pre><pre>Anf.  72  Arbetsmarknadsminister\r\nMARGARETA WINBERG (s):\r\nHerr talman! Jag delar Bo Nilssons uppfattning att\r\ndenna grupp är en grupp som skall värnas. Det kan\r\nman naturligtvis göra på litet olika sätt.\r\nLåt mig ändå först säga att den som läser statistik,\r\noch det måste en arbetsmarknadsminister göra, ändå\r\nkan konstatera att de arbetslösa har blivit färre under\r\ndet senaste året. Arbetslösheten har sjunkit ganska\r\nkraftigt för den gruppen.\r\nVi kan också konstatera att långtidsarbetslösa ar-\r\nbetshandikappade har blivit färre. Antalet har nästan\r\nhalverats på ett år. Vi kan också konstatera att det inte\r\nbara är åtgärder som har åstadkommit det här fallet,\r\näven om åtgärderna är något fler nu än för ett år se-\r\ndan. Det beror på andra saker. Förhoppningsvis har\r\nde kunnat beredas någon form av annan sysselsätt-\r\nning.\r\nVi kan också via statistiken se att lönebidragen\r\nligger litet högre. De ligger sista veckan på 47 000.\r\nDet är jag inte nöjd med. Jag har sagt att lönebidragen\r\nskall upp över fjolårets nivå. Lönebidrag och OSA,\r\nsom den åtgärden heter, skall upp till ett snitt på unge-\r\nfär 53 000. Det finns också i denna uppgång på ar-\r\nbetsmarknaden en viss ljusning för den här gruppen.\r\nDet tycker jag att vi skall kosta på oss att erkänna.\r\nMen det är klart att det inte räcker. Vi måste göra\r\nsärskilda insatser för att den uppgång som vi nu ser\r\nockså skall komma den här gruppen till del i ännu\r\nhögre utsträckning. Det kan handla om lönebidrag,\r\ndet kan handla om arbetstillfällen inom Samhall.\r\nFör att svara på några av frågorna kan jag väl säga\r\natt det är klart att jag inte tycker att det är rätt att man\r\nfriställer 2 500 personer, lika litet som jag tycker att\r\ndet är rätt att man friställer folk i offentlig sektor. Det\r\nfinns också en annan uträkning, som vi diskuterade\r\nhär förut, som visar att om man ser det strikt ekono-\r\nmiskt skulle det säkert vara lönsamt att alla de här\r\nmänniskorna fick gå tillbaka till offentlig sektor. Om\r\nman räknar plus och minus kan man säga det. Min\r\nambition är att jobben vidmakthålls 1998. Det är min\r\nambition. Hur det skall gå till får vi återkomma till i\r\nden vårbudget som kommer om ett par veckor.\r\nDe andra frågorna som vi har diskuterat tidigare\r\nhandlar om resultatkrav. Vi har skärpt kraven på dem\r\nsom jobbar i Samhall. Det handlar om ytterligare mål,\r\ndet som LOSAM var inne på. Det handlar om finansi-\r\neringen på litet längre sikt, inklusive PLO-\r\nuppräkningen. Det skall ingå i den analys av Samhall\r\nsom skall göras på ett mer djupgående sätt än t.o.m.\r\nLOSAM gjorde. Där skall också effekterna av en\r\neventuell utökning av antalet platser på Samhall gö-\r\nras.\r\nDet är klart att det i mitt huvud också finns ett så-\r\ndant scenario. Hur skulle det vara om vi utökade med\r\nvisst antal tusen nya platser? Vad skulle det kosta?\r\nHur skulle det vara i förhållande till att vi t.ex. utöka-\r\nde möjligheten till lönebidrag? Men detta är någon-\r\nting som den utredning som vi kommer att avisera i\r\nvårpropositionen kommer att titta närmare på.</pre><pre>Anf.  73  BO NILSSON (s):\r\nHerr talman! Det verkar åtminstone litet ljusare.\r\nNu hoppas jag att vi till protokollet antecknar att\r\nambitionen var att man skulle vidmakthålla antalet\r\nanställda för nästa år. Det tycker jag är ett viktigt\r\nbesked. Jag hoppas verkligen att statsrådet kan leva\r\nupp till det kravet.\r\nJag har några uppgifter som jag gärna vill ta upp.\r\nDet skulle behövas 170 000 nya jobb som förbehålls\r\nfunktionshindrade för att denna grupp skall ha samma\r\nsysselsättningsnivå som andra grupper i samhället.\r\nDet måste vara en utmaning. Det är inget som vi kan\r\nnonchalera. Det måste kraftsamlas även om detta är\r\nen svag grupp som kanske inte är så högljudd i debat-\r\nten. Men detta är verkligen en grupp som behöver vår\r\nhjälp.\r\nJag tittar på antalet anställda med lönebidrag. In-\r\nklusive OSA och Samhall har de från 1990 till 1997\r\nlegat oförändrat på ca 80 000. Samtidigt har åtgärder-\r\nna för arbetslösheten i gemen fyrdubblats. Det råder\r\ninget tvivel om att den här gruppen är förfördelad. Jag\r\ntycker att det är viktigt att stå upp för just den här\r\ngruppen.\r\nJag har några exempel på andra konsekvenser av\r\nden situation som Samhall är i. I Kävlinge står det i\r\ndagens tidning: Förvånad över uppsägningar på Sam-\r\nhall. Uppgift står mot uppgift när det gäller uppsäg-\r\nningar av anställda på Samhall syd. På bara några\r\nmånader har sex stycken i Kävlinge blivit uppsagda\r\nfrån Samhall.\r\nDet är så hårda krav i dag att folk inte ens platsar i\r\nSamhall, utan man säger upp dem därför att de inte är\r\neffektiva nog. Det här är naturligtvis ett utslag av de\r\nhårda besparingar som man har gjort på Samhall. Jag\r\ntycker att det här är ett dåligt sätt att spara på.\r\nJag träffade en kollega innan jag skulle gå hit som\r\nsade: Jag har en bekant som inte kommer att få vara\r\nkvar på sitt jobb i Samhall därför att hon inte klarar\r\neffektivitetskravet. Jag kan ta många exempel. Jag var\r\npå ett epilepsimöte i lördags. Jag är ordförande i Epi-\r\nlepsiförbundet. Då var det en kille som sade: Jag har\r\njobbat i Samhall i 30 år, nu orkar jag inte längre där-\r\nför att effektivitetskraven är så höga som de är. Det\r\ngår att ta hur många exempel som helst.\r\nJag fick i dag Arbetslivsfakta i min hand. Där står:\r\nFå arbetshandikappade får arbete. Det här är mycket\r\nallvarliga signaler. Jag tycker att det är vår uppgift\r\nsom politiker att hjälpa dem som behöver den här\r\nhjälpen allra bäst.\r\nNu vet jag inte om den statistik som jag läste upp\r\neller den statistik som tydligen arbetsmarknadsminis-\r\ntern har är riktig. Men jag vet att det är hundratusen-\r\ntals människor med funktionshinder och arbetshandi-\r\nkapp som står utanför arbetsmarknaden. De är jätte-\r\ndyra för samhället. Det allra bästa vi kunde göra för\r\ndem och för samhället vore att ge dem någon form av\r\njobb. Jag tror att Samhall skulle kunna göra en stor\r\ninsats i det sammanhanget. Ge Samhall förtroendet\r\noch nya resurser! Då tror jag att vi kan skapa många\r\nnya meningsfulla arbeten för funktionshindrade.</pre><pre>Anf.  74  Arbetsmarknadsminister\r\nMARGARETA WINBERG (s):\r\nHerr talman! Först vill jag kommentera att det\r\nskulle behövas 170 000 nya jobb för att det skulle bli\r\nparitet med de icke arbetshandikappade. Det är klart\r\natt man kan räkna så. Men de flesta av de här 170 000\r\nsöker ju inte jobb. De finns inte i den kategori som\r\nsöker jobb. Vår målsättning är att i första hand hjälpa\r\ndem som finns hos arbetsförmedlingen eller hos AMI.\r\nDäremot kan man säga att om de som i dag inte\r\nstår till arbetsmarknadens förfogande, alltså inte är\r\ninskrivna på arbetsförmedlingen eller AMI, ser att det\r\ngår litet bättre för den grupp som är inskriven kom-\r\nmer de att strömma ut. Så fungerar det också i den\r\nvanliga arbetsmarknaden för icke handikappade. Det\r\nbehövs ett antal tusen nya jobb för den gruppen, det\r\när helt klart.\r\nJag tycker inte heller att det är en riktigt rimlig\r\njämförelse att säga att de arbetshandikappade trots allt\r\nhar uppgått till ett visst antal. De har inte blivit fyra\r\ngånger fler, som de arbetslösa har blivit, och man kan\r\ndärför inte jämföra med fyra gånger fler i åtgärder.\r\nJag tycker att den jämförelsen haltar litet grand.\r\nJag blev vidare litet förvånad när Bo Nilsson tala-\r\nde om de personer som slutar. I Samhalls egen studie\r\nom Samhall, Merkostnader, en första analys, står det\r\nfaktiskt på s. 4 att uppsägning eller permittering ej\r\ntillämpas. Samhall har inte sedan starten sagt upp\r\neller permitterat anställda med arbetshandikapp på\r\ngrund av arbetsbrist orsakad av konjunktur eller av\r\nandra marknadsskäl.\r\nMen jag vet också att man nu inför 1999, om det\r\ninte händer någonting, åtminstone säger att man\r\ntvingas att göra detta. Jag tar den oron på största all-\r\nvar, och det är därför som jag nu här kan säga att vi\r\nunder 1998 skall garantera att det inte blir uppsäg-\r\nningar. Hur det sedan blir för 1999 och 2000 får den\r\nhär analysen visa.</pre><pre>Anf.  75  BO NILSSON (s):\r\nHerr talman! Jag tror att Kävlingeexemplet speg-\r\nlar oron ute i Samhall. Man har hittills klarat precis\r\ndet som statsrådet läste upp, men om man inte gör\r\nnågonting för nästa år, tror jag att det är dags för\r\nuppsägningar redan i höst för att man skall klara målet\r\nunder 1999. Jag tror att det är väldigt viktigt att Sam-\r\nhall får ett besked i frågan om att det här verkligen\r\nkan vara sant. Jag hoppas att det inte är sant, utan jag\r\nhoppas att man kan ge Samhall det besked som stats-\r\nrådet uttalat och som nu förs till protokollet, att strä-\r\nvan är att vidmakthålla antalet anställda. Det är oer-\r\nhört viktigt - inte så mycket för Samhall som för de\r\narbetshandikappade. Det är de som är de viktiga.\r\nDe anställda i Kävlinge har alltså inte slutat utan\r\nfått sluta. Det handlar alltså, som jag ser det, om upp-\r\nsägningar. Jag är, utan att ha något belägg för det, litet\r\nrädd för att det här är början på den oro som känns i\r\nföretaget. Jag hoppas att det är fel, men jag är litet\r\nrädd för detta.\r\nStatsrådet säger att de flesta av de 170 000 inte\r\nsöker jobb, och det är naturligtvis riktigt. Känner man\r\natt det inte lönar sig, går man naturligtvis inte till\r\narbetsförmedlingen. Men om man skulle öppna slus-\r\nsarna för de här människorna, är jag helt säker på att\r\ndet hos dem finns massor av arbetsförmåga som vi i\r\ndag inte använder men som skulle kunna användas\r\nvettigt utan att det kostar samhället speciellt mycket\r\npengar utan, som jag sade tidigare, tvärtom med vinst.\r\nJag är säker på att det är bättre att satsa i Samhall\r\noch på lönebidrag än på passiva åtgärder. Det är\r\nklassisk politik från vårt partis sida. Jag är också\r\nsäker på att det är ett dåligt sätt att spara, om statsrå-\r\ndet fortsätter att spara på Samhall. Jag tror att samhäl-\r\nlet förlorar på det. Jag hoppas och tror, även om inte\r\nstatsrådet kan säga det, att vi åtminstone till stora\r\ndelar är överens.</pre><pre>Anf.  76  Arbetsmarknadsminister\r\nMARGARETA WINBERG (s):\r\nHerr talman! Ja vi är överens om att prioritera den\r\nhär gruppen. Den är kanske tillsammans med de\r\nutomnordiska medborgarna den allra svagaste grup-\r\npen på arbetsmarknaden. Det vore dålig socialdemo-\r\nkratisk politik att inte säga det liksom att inte handla\r\ndärefter. Jag kan också säga att vi förutom de insatser\r\nsom vi faktiskt kommer att göra för Samhall - jag har\r\nnu inte kunnat nämna alla här - har aviserat en ny lag\r\nom diskriminering av funktionshindrade på arbets-\r\nplatserna. Det är också ett steg i rätt riktning.\r\nJag har, som Bo Nilsson vet, en sakkunnig hos\r\nmig, Sonja Fransson, som har till uppgift att särskilt\r\nlyfta fram, prioritera och beakta den här gruppen\r\nliksom också att driva på det politiska arbetet för den.\r\nEfter mig på föredragningslistan kommer social-\r\nförsäkringsminister Maj-Inger Klingvall. Vi ägnar\r\nganska mycket tid åt att se hur systemen bättre skall\r\nkunna anpassas till varandra, så att det inte är så att\r\nden som behöver Maj-Inger Klingvalls och mina olika\r\nsystem skall behöva springa runt mellan dem. Vi\r\nsätter människan i centrum, och det handlar då ofta\r\nom den gruppen. Myndigheterna och de andra syste-\r\nmen får då organisera sig så att det blir det bästa möj-\r\nliga för individen.\r\nMed det här vill jag säga att det pågår en hel del\r\narbete som kanske inte alltid syns utåt men som jag\r\nhoppas och tror på litet sikt ändå skall ge resultat.</pre><pre>Överläggningen var härmed avslutad.</pre><pre>12 §  Svar på interpellation 1997/98:214 om\r\nunderhållsstödet</pre><pre>Anf.  77  Statsrådet MAJ-INGER\r\nKLINGVALL (s):\r\nHerr talman! Sigge Godin har frågat mig om re-\r\ngeringen avser att komma med förslag till ändringar\r\nsom gör att återbetalningsbeloppet kan bestämmas\r\nutifrån en mer aktuell inkomst. Sigge Godin har vida-\r\nre frågat om regeringen avser att komma med förslag\r\ntill administrativa förändringar på de punkter som\r\nRiksförsäkringsverket anser är möjliga i nuläget samt\r\nnär regeringen kommer att göra en total översyn av\r\nunderhållsstödet.\r\nJag vill börja med att besvara frågan om en över-\r\nsyn av underhållsstödet. I regleringsbrevet för bud-\r\ngetåret 1997 gav regeringen Riksförsäkringsverket i\r\nuppdrag att utvärdera effekter och resultat av det nya\r\nunderhållsstödssystemet. Den rapport som Sigge\r\nGodin hänvisar till och den tidigare avlämnade rap-\r\nporten, som behandlade själva genomförandet av\r\nreformen, ingår i denna översyn. En tredje och slutlig\r\nrapport kommer att överlämnas till regeringen i slutet\r\nav denna månad.\r\nI den nyligen avlämnade rapporten konstaterar\r\nverket att enligt dess uppfattning har de nya reglerna\r\npåtagliga fördelar jämfört med reglerna om bidrags-\r\nförskott. Riksförsäkringsverket gör också bedömning-\r\nen att det nya systemet har varit i gång för kort tid för\r\natt det redan nu skall föreslå några genomgripande\r\nförändringar av regelverket. Verket framhåller också\r\natt IT-resurserna till stora delar är intecknade för att\r\nklara sekelskiftesproblematiken samt för att bygga\r\nupp ett nytt pensionssystem.\r\nI rapporten lämnas dock vissa förslag till rege-\r\nländringar som bedöms kunna genomföras. De inne-\r\nbär inga eller begränsade förändringar i ADB-\r\nsystemet. Verket lämnar också några förslag till för-\r\nändrade regler där ikraftträdandet bör anpassas till att\r\nADB-systemen har omarbetats. Vidare pekar Riksför-\r\nsäkringsverket på några områden som enligt dess\r\nuppfattning behöver belysas ytterligare. Exempel\r\nhärpå är grundavdragets storlek och reglerna för un-\r\nderhållsstöd när barn bor växelvis hos båda föräldrar-\r\nna.\r\nSocialdepartementet kommer inom kort att sända\r\nut den aktuella rapporten på remiss för att i sedvanlig\r\nordning inhämta synpunkter från berörda myndigheter\r\noch organisationer. Om det visar sig lämpligt kommer\r\näven den rapport som lämnas i slutet av mars att re-\r\nmissbehandlas.\r\nUnder våren kommer en särskild arbetsgrupp in-\r\nom Regeringskansliet att bereda Riksförsäkringsver-\r\nkets rapporter. Arbetsgruppen kommer också att be-\r\nreda socialförsäkringsutskottets uttalande att rege-\r\nringen bör återkomma till riksdagen med förslag till\r\njämkningsregler vid fastställande av återbetalnings-\r\nskyldigheten. Arbetsgruppen kommer också att pröva\r\nom andra förslag till regeländringar skall arbetas\r\nfram.\r\nNär det gäller Sigge Godins fråga om huruvida re-\r\ngeringen avser att återkomma med förslag som gör att\r\nåterbetalningsskyldigheten kan bestämmas utifrån en\r\nmer aktuell inkomst vill jag först påminna om de\r\nresonemang som fördes i propositionen om under-\r\nhållsstöd. Där sägs bl.a. att reglerna för återbetal-\r\nningsskyldighet bör vara förutsebara och enkla och att\r\nunderlaget för procentberäkningen bör vara lätt att få\r\nfram och att kontrollera.\r\nAtt regeringen valde att utgå från den senaste tax-\r\neringen när återbetalningsskyldigheten skall bestäm-\r\nmas berodde med andra ord inte på någon slump utan\r\nföregicks av noggranna överväganden av olika alter-\r\nnativ. Genom att utgå ifrån taxerad inkomst behöver\r\nförsäkringskassan inte invänta uppgifter från den\r\nunderhållsskyldige om en uppskattad inkomst. Den\r\nbehöver inte heller stämmas av efteråt mot fastställd\r\ntaxerad inkomst för att se om beloppet var det korrek-\r\nta. De återbetalningsskyldiga riskerar inte heller att\r\nefter två år upptäcka att de bedömt inkomsten till ett\r\nför lågt belopp och därefter tvingas betala ytterligare\r\npengar till staten samtidigt med återbetalningsbelop-\r\npet för det innevarande året.\r\nFör de allra flesta är inkomsten ungefär densamma\r\nsom för två år sedan eller kanske något högre. För att\r\nunderlätta för de återbetalningsskyldiga som i vissa\r\nsituationer, t.ex. vid arbetslöshet, kan ha svårt att\r\nbetala det fastställda återbetalningsbeloppet infördes\r\ndärför möjligheten att helt eller delvis få anstånd med\r\nbetalningen.</pre><pre>Anf.  78  SIGGE GODIN (fp):\r\nHerr talman! Jag tackar statsrådet för svaret. Det\r\nhär är ingen ny fråga. Vi brukar diskutera den en gång\r\ni kvartalet, och vi lär få fortsätta med det.\r\nUtformningen av det nya underhållsstödet har vi-\r\nsat sig, enligt vad jag anser, ha mycket allvarliga\r\nbrister som vi från Folkpartiets sida pekade på när\r\nregeringen lade fram sitt förslag. Detta konstaterande\r\ninnebär inte att vi slår oss för bröstet och säger: Vad\r\nvar det vi sade? Vi vill i stället föra en debatt och en\r\ndialog om hur man på bästa sätt kan avhjälpa de allra\r\nvärsta bristerna i det här systemet.\r\nHerr talman! Tyvärr ger statsrådet inte på någon\r\npunkt några signaler om hur de här eventuella för-\r\nändringarna skall kunna ske. Det har nu gått drygt ett\r\når sedan underhållsstödet infördes. Som statsrådet\r\nskriver i sitt svar har Riksförsäkringsverkets rapport\r\nkommit, och en annan som offentliggörs i dag. Den\r\nhar kommenterats i medierna i dag. Jag har inte kun-\r\nnat ta del av den, men den finns. Eftersom jag inte har\r\nrapporten i min hand - mitt utskott har den - utgår jag\r\nfrån att det som står i medierna i dag är korrekt. Där\r\nstår att de nya reglerna inte ger någon besparing. Det\r\när ganska allvarligt med tanke på den diskussion vi\r\nhade när systemet sattes i sjön. Det kostar staten lika\r\nmycket som det gamla systemet. Då måste man ställa\r\nsig frågan: Är inte det här ett bättre underhållsstöd än\r\ndet tidigare? Det finns naturligtvis en del fördelar\r\nmed det, men då borde vi göra någonting åt nackde-\r\nlarna så att det går att hantera det på ett bättre sätt.\r\nI en rapport från en Göteborgskassa sägs att hela\r\n90 % av dem som sökte anstånd har fått det beviljat.\r\nAv dessa är 15 % kvinnor, vilket aldrig tidigare\r\nkommit fram i debatten. 75 % av dem som ansöker\r\nom anstånd har en inkomst som understiger 150 000\r\nkr per år. 28 % av de sökande är arbetslösa, och 93 %\r\nav dessa beviljades anstånd. Enligt medierna i dag\r\nsäger Riksförsäkringsverket att 41 000 personer är\r\nnoterade hos kronofogdarna. I fjol var siffran 23 000.\r\nDet bör man kanske fundera över. Vid samtal med\r\nkronofogdarna uppges att de fall där sökande ligger\r\nunder existensminimum åtgärdas inte. De ligger som\r\npassiva ärenden, och där får de ligga i fem år. Däref-\r\nter avskrivs de. När jag frågar kronofogdarna i dag\r\nsäger de att man kan uppskatta att ungefär 50 % av\r\närendena är sådana som man inte kommer att göra\r\nnågonting åt eller där man i mycket liten utsträckning\r\nkan dra in pengar till de avbetalningar som borde\r\ngöras.\r\nÄr statsrådet medveten om att de människor som\r\när föremål för betalningsanmärkningar, som det heter,\r\ninte kan låna pengar i en bank, de kan inte köpa något\r\npå avbetalning osv. Skall det pågå i fem år om de inte\r\nfår bättre ekonomiska möjligheter? Det finns en\r\nmängd sådana problem. Det går ut över barnens bästa\r\nnär föräldrarna inte kan klara ut de här frågorna och\r\nnär vi har ett system som inte gör det bättre utan sna-\r\nrare sämre för dem som är arbetslösa och har dålig\r\nekonomi.\r\nJag vill fråga: Vad blir nästa steg? När kan rege-\r\nringen komma med några ändringsförslag för att råda\r\nbot på de värsta bristerna? I många frågor faller sys-\r\ntemet samman. Det var det som Folkpartiet varnade\r\nför. Därför måste vi få något svar på hur vi skall han-\r\ntera detta.</pre><pre>Anf.  79  RAGNHILD POHANKA (mp):\r\nHerr talman! Miljöpartiet var också kritiskt när\r\nförslaget lades fram. Det är vi fortfarande.\r\nDet är ingenting nytt här, inte några nya förslag,\r\nsåvitt jag kan se. Vad tjänar ett land på att ha i övrigt\r\nskötsamma människor hos kronofogden? Underhålls-\r\nstödet skulle vara bättre för barnen. Det skulle få båda\r\nföräldrarna att känna sig delaktiga i sina barns fostran\r\noch ta ett delat ansvar. Det här förslaget har inte inne-\r\nburit några besparingar alls men satt åt en hel del\r\nföräldrar, mest pappor.\r\nMiljöpartiet yrkade i sin motion på propositionen\r\npå ett grundavdrag på 48 000 kr och ett resestöd på\r\n100 miljoner. Men det löser inte alla problem. Men\r\nvad är det för mening att en förälder med inkomster\r\nunder socialbidragsnormen skall betala för sitt barn\r\noch begära socialbidrag för sin egen försörjning?\r\nVi har i ett enigt socialförsäkringsutskott begärt\r\nkonsekvensbeskrivningar innan nya beslut fattas. Det\r\nhar ännu inte efter flera år blivit fallet. Då genomförs\r\nen sådan här reform. Det har inte gett förväntade\r\nresultat heller. Har Maj-Inger Klingvall något bättre\r\nförslag än i svaret på interpellationen: Vad göra? Det\r\nhär genomfördes ju i besparingssyfte, men besparing-\r\narna uteblev. Det genomfördes för barnens skull, men\r\ndet blev så att deras ena förälder ej har råd att träffa\r\ndem. Är det inte en mänsklig rättighet att barnet skall\r\nha kontakt med båda sina föräldrar? Är det inte delat\r\nansvar när även en fattig pappa vill och har tid att ta\r\ndel i barnets eller barnens uppväxt? Det är delat an-\r\nsvar även om man inte ger pengar.\r\nEfter kronofogdens ingripande blir dessa männi-\r\nskor ofta fast i en ännu sämre ekonomisk situation,\r\noch inte alltför sällan orkar de inte heller träffa sina\r\nbarn. Skuldfällan har slagit igen över dem. Det här\r\nvar väl inte meningen?</pre><pre>Anf.  80  CARINA HÄGG (s):\r\nHerr talman! Statsrådet Maj-Inger Klingvall, in-\r\nterpellanten och meddebattören! Jag såg att man i\r\ninterpellationen lyfter upp huruvida nuvarande be-\r\nstämmelser och framför allt konsekvenserna av be-\r\nstämmelserna rimmar med FN:s barnkonvention. Det\r\ninspirerade mig till att ta upp den här frågan ur en\r\nannan vinkel.\r\nI dag är det så att om en förälder har vårdnaden av\r\nett barn skall den andra föräldern betala ett av försäk-\r\nringskassan fastställt underhållsbidrag. Det vet vi.\r\nMen det finns speciella fall, t.ex. en 16-årig tjej som\r\njag har stött på. Hon far illa i sitt hem och omhänder-\r\ntogs för en tillfällig placering i familjehem. Föräldrar-\r\nna var skilda sedan länge, och tjejen hade inte haft\r\nnågon kontakt med fadern under mycket lång tid. För\r\növrigt var hon socialt väl anpassad. Det var ingen\r\nproblemtjej.\r\nDå socialtjänsten av olika anledningar inte lyck-\r\nades finna en långsiktig lösning på problemet ordnade\r\nskolkuratorn det så att tjejen fick inackorderings-\r\ntillägg för att kunna bo i ett inackorderingsrum under\r\ngymnasietiden. Hennes försörjning skulle båda föräld-\r\nrarna stå för via underhållsbidrag. Till detta kom\r\nstudiebidraget. Hon var ambitiös och arbetade dess-\r\nutom extra så fort hon hade möjligheter till detta. Men\r\ndet tog inte lång tid förrän den ena föräldern började\r\nmissköta utbetalningarna. Trots påstötningar kom\r\npengarna mer och mer sporadiskt för att till sist utebli\r\nhelt. Som förklaring angav föräldrarna att det berodde\r\npå att de inte kunde betala. Flickan vände sig i första\r\nhand till försäkringskassan för att få hjälp. Men där\r\nkunde man endast hjälpa till om det var till en vård-\r\nnadshavare som utbetalningarna uteblev, inte till ett\r\nbarn. Hon sökte därför hjälp hos socialtjänsten som\r\ninte heller hade någon hjälp ett erbjuda. Detta mask-\r\nrosbarn har klarat sig trots dessa dåliga förutsättning-\r\nar.\r\nJag tycker inte att det är rimligt att regelverket i\r\ndag är utformat så att ungdomar kan falla mellan\r\nstolarna på det här viset. Det borde kunna vara möj-\r\nligt att även ungdomar som av speciella orsaker\r\ntvingas ha ett eget boende i slutet av sin barn- och\r\nungdom också skulle kunna få tillgodogöra sig under-\r\nhållsbidraget. Jag tycker inte att nuvarande situation\r\när rimlig. Jag tror att även om de här barnen inte är\r\nmånga är varje individ viktig. Jag tror att sådana här\r\nungar blir fler och fler.\r\nJag skulle vilja få reda på om de här fallen kom-\r\nmer med i den planerade översikten och översynen.</pre><pre>Anf.  81  Statsrådet MAJ-INGER\r\nKLINGVALL (s):\r\nHerr talman! Låt mig börja med Carina Häggs frå-\r\nga för den var väldigt speciell. Det är så att under-\r\nhållsstödet går till vårdnadshavaren och skall gå till\r\nsamma adress som det barn det gäller bor under. Vi är\r\nmedvetna om den här problematiken. Jag kan inte i\r\ndag ge några besked om vad vi skall göra åt det här,\r\nmen våra jurister håller på att titta på detta. Det här är\r\nett speciellt fall. Det är mitt svar till Carina Hägg.\r\nJag har försökt att svara på Sigge Godins frågor i\r\ninterpellationssvaret. Jag tycker att de frågor som\r\nställdes i debatten är väl besvarade. Men låt mig göra\r\ndet hela ännu litet tydligare. Vi har debatterat denna\r\nfråga flera gånger. Detta är en reform som har arbetats\r\nfram under lång tid. Flera regeringar har tittat på hur\r\nman skulle kunna förändra stödet till barn med särle-\r\nvande föräldrar. Nu har vi ett nytt system med de\r\nbarnsjukdomar som nya system har. Samtidigt måste\r\nett nytt system få sätta sig. Man kan inte förvänta sig\r\natt få slutliga resultat snabbt. Det kommer att ta tid.\r\nNu har Riksförsäkringsverket utvärderat frågan,\r\noch vi är på väg att få den tredje rapporten. Jag har\r\nprecis som Sigge Godin inte läst den ännu. Rapporten\r\nskall överlämnas inom de närmaste dagarna till depar-\r\ntementet.\r\nPrecis som jag säger i svaret kommer vi att titta på\r\nförslagen, men vi kommer också att sända dem på\r\nremiss. Vi tycker att det är viktigt att få in synpunkter\r\npå dessa tankar och på möjligheterna att hitta lösning-\r\nar - om vi nu finner det rimligt - på en del av dessa\r\npunkter.\r\nDet kommer också att tillsättas en arbetsgrupp in-\r\nom Regeringskansliet som skall se på den grundläg-\r\ngande kalkylen i systemet. Vi har ett överskridande\r\nför 1997 och ett prognostiserat överskridande för\r\n1998. Vi vill gärna undersöka detta mera i detalj för\r\natt bättre förstå varför det är ett underskott. Nära\r\n80 % av det debiterade underlaget får vi in i dag. Den\r\nstora förändringen är ju att många fler tar ansvar för\r\nsina barns ekonomiska situation. Med det gamla sys-\r\ntemet var det 34 % som inte betalade någonting alls.\r\nNu har den siffran gått ned till 17 %.\r\nSammantaget är det nya systemet i dag 500 miljo-\r\nner kronor billigare än det gamla systemet. Det beror\r\ndels på att det är fler som betalar, dels på att det sker\r\nen årlig omprövning, vilket man inte alls hade i det\r\ngamla systemet. Det är alltså viktigt att få sagt att\r\ndagens system är billigare.\r\nVi vill framför allt åstadkomma ett förändrat syn-\r\nsätt med denna reform, ett synsätt som innebär att det\r\ni första hand är föräldrarna som är ansvariga för sina\r\nbarns försörjning.</pre><pre>Anf.  82  SIGGE GODIN (fp):\r\nHerr talman! Javisst skall föräldrar ta ekonomiskt\r\nansvar för sina barn. Det är alldeles korrekt. Jag delar\r\nockså uppfattningen om förändrat synsätt. Men om\r\nman inte ändrar de avarter som finns i systemet blir ju\r\nsynsättet hos väldigt många att de inte finner detta\r\nrimligt. De klarar inte av att betala, och det är inte till\r\nbarnens bästa att det ständigt är tjafs mellan föräld-\r\nrarna. Det är sammanlagt 334 000 barn som får un-\r\nderhållsstöd. Av föräldrarna är redan i dag 41 000\r\nregistrerade hos kronofogden. Vi kan inte låta detta\r\nrulla på så här. Det är detta som är problemet.\r\nVi kände till barnsjukdomarna från början. Nu har\r\ndet gått ett drygt år, och Riksförsäkringsverket pekar i\r\nett antal punkter på vad man kan göra. Då tycker\r\nstatsrådet att ärendet skall remitteras. Riksförsäk-\r\nringsverket vet mycket väl vad som behöver göras\r\noch vad som kan göras.\r\nDet rör sig om ett antal försäkringskassor. Jag\r\nhänvisade till Göteborgskassan i mitt tidigare inlägg.\r\nJag har här ett yttrande från Stockholmskassan. Det är\r\ndär som de flesta av dessa människor finns. Stock-\r\nholmskassan pekar på ett antal brister. Om den under-\r\nhållsskyldige blir arbetslös eller studerar måste han\r\neller hon söka anstånd. Det vore bättre att räkna fram\r\nåterbetalningsbeloppet på en mer aktuell inkomst.\r\nStockholmskassan pekar också på att återbetal-\r\nningsskyldigheten inträder redan vid 36 000 kr i års-\r\ninkomst. Om man inte kan betala blir det alltså en stor\r\nskuld med ränta på ränta, och det löser inga problem.\r\nVidare säger man att systemet är orättvist. Boföräl-\r\ndern kan ha väldigt goda inkomster, men skall ändå\r\nuppbära helt underhållsstöd.\r\nIndrivning sker redan efter två månader. Enligt\r\nvissa kassor sker detta med automatik. De kan inte\r\ngöra någonting. Mitt i behandlingen av ett ärende kan\r\ndet ha överförts till kronofogdemyndigheten. Är det\r\nrimligt att ha det på det sättet?\r\nDet är skilsmässobarnen som är förlorarna. Snart\r\nskall riksdagen behandla detta med umgängesresor.\r\nMedan föräldrarna diskuterar vem som skall betala\r\ndem säger regeringen att man skall dela på dessa\r\nkostnader. Skall man inte en gång för alla fatta beslu-\r\nten på ett och samma ställe? Barnen upplever att det\r\när de som är skuld till att föräldrarna träter om peng-\r\narna. Den underhållsskyldige pappan eller mamman\r\nkan inte träffa sina barn, eftersom det inte finns peng-\r\nar till resorna. Då skall statsrådet skicka ut saker och\r\nting på remiss! Gör de ändringar som Riksförsäk-\r\nringsverket har pekat på och som är rimliga och kon-\r\nsekventa och som dessutom leder till litet bättre för-\r\nhållanden i stället för att skjuta frågan framför er!\r\nHur blir det med de krav som socialförsäkringsut-\r\nskottet har ställt? Kommer det något förslag i vårbud-\r\ngeten om hur de frågorna skall lösas? Eller skall ock-\r\nså dessa remissbehandlas och skickas landet runt,\r\ntrots att ett enigt utskott har sagt att man inte accepte-\r\nrar att det fortsätter på det här sättet? Det finns inga\r\npolitiska kontroverser i utskottet om detta. Vi ser bara\r\natt problemen måste rättas till. Hur blir det, statsrå-\r\ndet?</pre><pre>Anf.  83  RAGNHILD POHANKA (mp):\r\nHerr talman! Jag fick kanske inte svar på alla mina\r\nfrågor. Bl.a. undrade jag hur det ser ut för de föräldrar\r\nsom inte längre orkar träffa sina barn när de har fått\r\nen så dålig ekonomi till stor del på grund av under-\r\nhållsstödet. Det är kanske den allra viktigaste frågan.\r\nHur skall man lossa dessa föräldrar ur skuldfällan?</pre><pre>Anf.  84  CARINA HÄGG (s):\r\nHerr talman! Statsrådet! Också jag tycker att det\r\när rimligt att barnen prioriteras på ett tydligare sätt av\r\nföräldrarna när det gäller ekonomin. Ibland har man\r\nkanske använt sina pengar på ett sätt som inte i första\r\nhand har kommit barnen till del. Jag delar grundsynen\r\noch tycker att den förändring som har skett på det här\r\nområdet är bra.\r\nMen det är inte lätt att vara politiker när man sitter\r\nmitt emot en kille som har svårt att betala underhålls-\r\nstöd. Jag hade en frånskild pappa hemma vid mitt\r\nköksbord, och vi satt och gick igenom hans ekonomi\r\noch räkningar. Jag hade inget bra råd att ge till ho-\r\nnom. Hur han än vände och vred på situationen hade\r\nhan inte pengar till att betala underhållet. Han hade att\r\nvälja mellan att betala underhållsbidrag eller att betala\r\nden skuld för bostaden som hade blivit kvar efter\r\nskilsmässan. Skulden hade alltså inte uppkommit\r\ngenom spekulation utan det var en skuld som man kan\r\nfå när ett äktenskap har gått i kras och bostaden har\r\nsålts med förlust.\r\nDet är inte så lätt att resonera med enskilda män-\r\nniskor för att hitta en bra lösning, även om man tycker\r\natt beslutet i huvudsak var bra.\r\nJag vill avsluta med att tacka för att den fråga som\r\njag tog upp om det enskilda fallet kommer med i\r\nutredningen. Då hoppas jag bara att man hittar en\r\nlösning på dessa ungdomars problem.</pre><pre>Anf.  85  Statsrådet MAJ-INGER\r\nKLINGVALL (s):\r\nHerr talman! Jag vill något kommentera frågan om\r\nhur stor skuld som man kan skaffa sig. Sigge Godin\r\ntog upp ett exempel med en underhållsskyldig som låg\r\npå den lägsta inkomstnivån, 36 000 kr. Den stora\r\nskulden på ett år skulle då bli 1 200 kr.\r\nEn person som skall betala maximalt belopp för\r\nett barn under ett år men inte klarar av det hamnar på\r\nungefär 15 000 kr. Om vi jämför det med andra skul-\r\nder som människor har kan vi få ett annat perspektiv\r\npå detta att vara i skuld till sitt barn, som ändå måste\r\nvara det högst prioriterade man har.\r\nVilka summor är det vi talar om? Ja, en person\r\nmed en månadsinkomst på 10 000 kr som har tre barn,\r\nvarav man är underhållsskyldig för ett, betalar 400 kr\r\ni månaden. Resterande, drygt 700 kr, får man via\r\nförsäkringskassan och skattebetalarna. Vi måste alltså\r\nha litet perspektiv på de belopp vi talar om.\r\nSigge Godin ger sken av att vilja se på den här\r\nfrågan med mer generösa glasögon än regeringen. Jag\r\nskulle då gärna vilja veta hur stor generositeten är\r\nfrån Sigge Godins och Folkpartiets sida. Jag har tittat\r\npå den motion som ni väckte i höstas, och där vill ni\r\nspara 300 miljoner till i förhållande till regeringens\r\nbudgeterade belopp för underhållsstödet. Jag är själv-\r\nfallet oerhört intresserad av att få veta hur det skall gå\r\ntill. Om vi skall räkna med samma överskridande\r\n1998 som vi hade 1997, handlar det alltså om ungefär\r\n1 miljard som skall tas hem. Är det då de underhålls-\r\nskyldiga som skall betala mer, eller är det vårdnads-\r\nhavarna som skall få mindre? Hur skall det gå till?\r\n1 miljard är mycket pengar.\r\nJag skulle gärna vilja ha ett svar på den frågan,\r\neftersom Sigge Godin får det att låta som om Folk-\r\npartiet på något sätt är mera generöst än regeringen i\r\nden här frågan.</pre><pre>Anf.  86  SIGGE GODIN (fp):\r\nHerr talman! Statsrådet talar inte om annat än den\r\nbesparing som pekas ut och säger inte någonting om\r\nhur det hela skall gå till. Vi vill utgå från föräldrabal-\r\nken, där båda föräldrarna har ett gemensamt ekono-\r\nmiskt ansvar och gemensamt deltar i försörjningen av\r\nsina barn. Så enkelt är det. Då kommer vi till en an-\r\nnan siffra.\r\nLåt mig säga att jag inte är ensam kritiker. Här står\r\nhela socialförsäkringsutskottet, liksom de stora kas-\r\nsorna i Stockholm och Göteborg och även kronofog-\r\ndarna. När man pratar med dessa människor säger de\r\nsamfällt att man inte borde med automatik efter två\r\nmånader skicka en massa ärenden till kronofogdarna.\r\nDet drabbar ju dessa människor, eftersom de har\r\nbetalningsanmärkningar. De säger att de borde få\r\nsköta det här i större utsträckning på kassorna, därför\r\natt de kan lättare komma överens om betalningspla-\r\nner. Om det är fråga om så litet pengar - som statsrå-\r\ndet litet vårdslöst försöker beskriva det för dem som\r\nläser protokollet - bör vi låta kassorna göra det. De\r\nhar en bättre kontakt med dessa människor, och de\r\nkan klara ut det på ett bättre sätt.\r\nLåt mig än en gång säga att det är för barnens\r\nbästa och barnens rätt till båda sina föräldrar som jag\r\nständigt tar upp det här. Jag gör det inte för att måla\r\nin regeringen i ett hörn - det gör ni så bra själva. Ni\r\nvet exakt hur ni skall göra. Gång efter gång när vi\r\npratar om de här frågorna har ni bara ett besked,\r\nnämligen att ni skall skicka frågorna på remiss. Det\r\nlöser inte problemen.\r\nÅterigen frågar jag: Får vi något besked i vårpro-\r\npositionen? Det hastar. Vi har provat systemet i drygt\r\nett år, och det visar sig att det har utomordentligt stora\r\nbrister, som vi tillsammans borde åtgärda.</pre><pre>Anf.  87  Statsrådet MAJ-INGER\r\nKLINGVALL (s):\r\nHerr talman! Jag kan bara konstatera att jag inte\r\nhar fått något grepp om hur Folkpartiet tänker spara\r\n300 miljoner i förhållande till regeringens belopp,\r\nvilket totalt blir över 1 miljard. Men jag har förstått\r\natt vad man vill åstadkomma är en mycket långtgåen-\r\nde behovsprövning. Det förvånar mig väldigt mycket,\r\ndärför att det är ett så oerhört stort avsteg från Folk-\r\npartiets syn på välfärdspolitiken och det som Folk-\r\npartiet står för, dvs. en generell välfärdspolitik.\r\nJag känner mig oerhört bekymrad inför tanken att\r\nFolkpartiet skulle få möjlighet att utöva inflytande\r\növer det här systemet - vad skulle det då handla om?\r\nOm det är fråga om 1 miljard blir det ju mycket\r\nlångtgående regelförändringar. Det är, som sagt var,\r\ntvärtemot det som brukar vara Folkpartiets ledstjärna\r\nnär det gäller välfärdspolitiken.\r\nVi skickar frågor på remiss därför att man måste\r\ngöra det när man bereder ärenden, innan man kan\r\nlägga fram förslag för riksdagen. Det är inte något\r\nnytt, utan det är en självklarhet när ärenden bereds i\r\nRegeringskansliet för att så småningom behandlas\r\nvidare i riksdagen.\r\nDet vi gör, som jag har berättat om, är att dels gå\r\nigenom den grundläggande kalkylen när det gäller\r\nunderhållsstödet, dels titta igenom och skicka försla-\r\ngen från Riksförsäkringsverket på remiss. Vi skall nu\r\nbereda det. Om det finns behov av förslag kommer vi\r\natt kunna lägga fram dem i samband med budgetpro-\r\npositionen i september. Det är viktigt att vi får ge-\r\nnomarbetade förslag för att vi skall kunna ta ställning\r\ntill dem i det fortsatta beredningsarbetet.\r\nVi socialdemokrater vill ha ett generellt stöd, en\r\ngaranti som går ut till alla barn. Vi vill ha ett föränd-\r\nrat synsätt: Det är föräldrarna som i första hand tar\r\nekonomiskt ansvar för sina barn. Vi tror att det är bra\r\nför barnen.</pre><pre>Överläggningen var härmed avslutad.</pre><pre>13 §  Hänvisning av ärenden till utskott</pre><pre>Föredrogs och hänvisades\r\nProposition\r\n1997/98:97 till justitieutskottet</pre><pre>Förslag\r\n1997/98:RFK2 till konstitutionsutskottet</pre><pre>Motioner\r\n1997/98:Jo42-Jo44 till jordbruksutskottet\r\n1997/98:Ub16-Ub25 till utbildningsutskottet\r\n1997/98:L16-L21 till lagutskottet\r\n1997/98:U27-U30 till utrikesutskottet\r\n1997/98:A11 till arbetsmarknadsutskottet</pre><pre>14 §  Förnyad bordläggning</pre><pre>Föredrogs men bordlades åter\r\nFinansutskottets betänkanden 1997/98:FiU13-FiU16\r\nSkatteutskottets betänkande 1997/98:SkU21\r\nJustitieutskottets betänkanden 1997/98:JuU14 och\r\nJuU16\r\nLagutskottets betänkanden 1997/98:LU16-LU18 och\r\nLU20\r\nSocialförsäkringsutskottets betänkanden\r\n1997/98:SfU9 och SfU10\r\nKulturutskottets betänkanden 1997/98:KrU10 och\r\nKrU11\r\nNäringsutskottets betänkanden 1997/98:NU8 och\r\nNU10\r\nArbetsmarknadsutskottets betänkande 1997/98:AU5</pre><pre>15 §  Bordläggning</pre><pre>Anmäldes och bordlades\r\nProposition\r\n1997/98:104 Behandlingen av häktade\r\n1997/98:105 Det allmännas skadeståndsansvar</pre><pre>Förslag\r\n1997/98:RR9 Riksdagens revisorers förslag angående\r\nstatens roll som ägare av bolag</pre><pre>Redogörelse\r\n1997/98:NR1 Nordiska rådets svenska delegations\r\nberättelse angående verksamheten under 1997</pre><pre>Motioner\r\nmed anledning av prop. 1997/98:56 Transportpolitik\r\nför en hållbar utveckling\r\n1997/98:T20 av Barbro Andersson och Mats Berglind\r\n(s)\r\n1997/98:T21 av Sinikka Bohlin m.fl. (s)\r\n1997/98:T22 av Lilian Virgin och Ingibjörg Sigurds-\r\ndóttir (s)\r\n1997/98:T23 av Kristina Zakrisson och Birgitta Gid-\r\nblom (s)\r\n1997/98:T24 av Inger Lundberg m.fl. (s)\r\n1997/98:T25 av Jan Backman (m)\r\n1997/98:T26 av Bo Nilsson (s)\r\n1997/98:T27 av Märta Johansson och Sten Östlund\r\n(s)\r\n1997/98:T28 av Kenth Skårvik m.fl. (fp)\r\n1997/98:T29 av Elver Jonsson m.fl. (fp,m,c)\r\n1997/98:T30 av Mats Odell m.fl. (kd)\r\n1997/98:T31 av Rigmor Ahlstedt (c)\r\n1997/98:T32 av Sven Bergström och Erik Arthur\r\nEgervärn (c)\r\n1997/98:T33 av Inger Lundberg (s)\r\n1997/98:T34 av Lennart Klockare m.fl. (s)\r\n1997/98:T35 av Olof Johansson m.fl. (c)\r\n1997/98:T36 av Erling Bager och Kerstin Heinemann\r\n(fp)\r\n1997/98:T37 av Erling Bager (fp)\r\n1997/98:T38 av Kjell Nordström m.fl. (s)\r\n1997/98:T39 av Gudrun Schyman m.fl. (v)\r\n1997/98:T40 av Marianne Samuelsson m.fl. (mp)\r\n1997/98:T41 av Roy Ottosson och Elisa Abascal\r\nReyes (mp)\r\n1997/98:T42 av Carin Lundberg och Lars Lilja (s)\r\n1997/98:T43 av Jan Björkman m.fl. (s)\r\n1997/98:T44 av Birgitta Hambraeus (c)\r\n1997/98:T45 av Per Westerberg m.fl. (m)</pre><pre>Skatteutskottets betänkande\r\n1997/98:SkU20 Koncernregeln</pre><pre>Utrikesutskottets betänkanden\r\n1997/98:UU9 Fattigdomsbekämpning i Sveriges\r\nutvecklingssamarbete\r\n1997/98:UU23 Utrikesförvaltningen</pre><pre>Jordbruksutskottets betänkanden\r\n1997/98:JoU18 Miljövårdsarbetet och försurningen\r\n1997/98:JoU19 Jakt och viltvård\r\n1997/98:JoU21 Ändringar i livsmedelslagen m.fl.\r\nlagar</pre><pre>16 §  Anmälan om interpellation</pre><pre>Anmäldes att följande interpellation framställts</pre><pre>den 24 mars</pre><pre>1997/98:242 av Per Bill (m) till kommunikationsmi-\r\nnistern\r\nPosten AB</pre><pre>Interpellationen redovisas i bilaga som fogas till\r\nriksdagens snabbprotokoll tisdagen den 14 april.</pre><pre>17 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 23 mars</pre><pre>1997/98:601 av Marietta de Pourbaix-Lundin (m) till\r\nstatsministern\r\nKommunismens folkmord\r\nden 24 mars</pre><pre>1997/98:602 av Mikael Odenberg (m) till statsminis-\r\ntern\r\nRavensbrück\r\n1997/98:241 av Kia Andreasson (mp) till justitiemi-\r\nnistern\r\nVäktar- och polisvåld</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 14 april.</pre><pre>18 §  Kammaren åtskildes kl. 19.57.</pre><pre>\r\nFörhandlingarna leddes\r\nav talmannen från sammanträdet början till ajourne-\r\nringen kl. 16.25 och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}