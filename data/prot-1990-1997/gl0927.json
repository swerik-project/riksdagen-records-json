{"dokumentstatus":{"dokument":{"hangar_id":"2348815","dok_id":"GL0927","rm":"1997/98","beteckning":"27","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"27","slutnummer":"0","datum":"1997-11-07 00:00:00","systemdatum":"2005-10-27 13:10:52","publicerad":"1997-11-07 00:00:00","titel":"Riksdagens snabbprotokoll 1997/98:27 Fredagen den 7 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{15049827-A281-407C-B06C-E9D0643B1967}","dokument_url_text":"http://data.riksdagen.se/dokument/GL0927/text","dokument_url_html":"http://data.riksdagen.se/dokument/GL0927","dokumentstatus_url_xml":"http://data.riksdagen.se/dokumentstatus/GL0927","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:27</div>\r\n<div class=\"sidhuvud_datum\">Fredagen den 7 november</div>\r\n<div class=\"sidhuvud_klockslag\">Kl. 9.00 - 10.32</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n---------------------------------------------------------------------</pre><pre>1 §  Svar på interpellation 1997/98:25 om\r\nasylsökande</pre><pre>Anf.  1  Statsrådet PIERRE SCHORI (s):\r\nFru talman! Sten Andersson har frågat justitiemi-\r\nnistern om hon avser att vidta några åtgärder så att det\r\ninte skall löna sig att ljuga i samband med att en an-\r\nsökan om uppehållstillstånd inlämnas. Frågan är ställd\r\nmot bakgrund av den proposition (prop. 1997/98:36)\r\nregeringen beslutade om den 23 oktober i år rörande\r\nåterkallelse av uppehållstillstånd.\r\nArbetet inom regeringen är så fördelat att det är\r\njag som skall svara på interpellationen.\r\nDe nuvarande bestämmelserna om återkallelse av\r\nuppehållstillstånd när en utlänning har lämnat oriktiga\r\nuppgifter infördes i utlänningslagen år 1989. Lagen\r\ngör en skillnad mellan de fall där den som berörs\r\nlämnat oriktiga uppgifter om sin identitet och fall där\r\nhan eller hon lämnat oriktiga uppgifter om något\r\nannat. I 2 kap. 9 § utlänningslagen som reglerar den\r\nförstnämnda situationen anges att ett uppehållstill-\r\nstånd skall återkallas om utlänningen har lämnat orik-\r\ntiga uppgifter om sin identitet. Återkallelse skall dock\r\ninte ske om det kan antas att den oriktiga uppgiften\r\ninte har inverkat på tillståndsbeslutet eller om andra\r\nsärskilda skäl talar emot återkallelse. Uttrycket \"andra\r\nsärskilda skäl\" tar sikte på situationen där starka hu-\r\nmanitära skäl talar för att utlänningen trots de oriktiga\r\nuppgifterna bör få stanna i Sverige. Fallet där de\r\noriktiga uppgifterna rört någon annan omständighet\r\nän identiteten regleras i 2 kap. 10 §. Där anges att\r\nuppehållstillståndet får återkallas i den angivna situa-\r\ntionen. Ingendera av bestämmelserna innehåller nå-\r\ngon tidsgräns av det slag som bl.a. återfinns i i utlän-\r\nningslagens regler om utvisning på grund av brott.\r\nÄven i bestämmelserna om återkallelse av uppehålls-\r\ntillstånd på grund av vandel finns en tidsgräns angi-\r\nven.\r\nEfter det att några enskilda fall uppmärksammats\r\nblev avsaknaden av tidsgräns föremål för en omfat-\r\ntande debatt förra året. Socialförsäkringsutskottet tog\r\ni sitt betänkande 1996/97:SfU5 bl.a. upp ett antal\r\nmotioner som rörde återkallelse av uppehållstillstånd\r\npå grund av oriktiga uppgifter om främst identiteten.\r\nUtskottet avstyrkte i och för sig motionerna men an-\r\nförde att det trots att de nuvarande reglerna ger ut-\r\nrymme för humanitära hänsynstaganden fanns anled-\r\nning att se över regelsystemet. Utskottet anförde vida-\r\nre att det erfarit att regeringen avsåg att ta upp frågan\r\ni den kommande parlamentariska rättsprocessutred-\r\nningen.\r\nRegeringen gav senare i uppdrag till den parla-\r\nmentariskt tillsatta kommittén om en ny instans- och\r\nprocessordning i utlänningsärenden (UD 1997:04) att\r\nmed förtur utreda reglerna om återkallelse av uppe-\r\nhållstillstånd. Kommittén, där för övrigt företrädare\r\nför det parti som Sten Andersson tillhör finns med,\r\nföreslog i sitt delbetänkande Återkallelse av uppe-\r\nhållstillstånd (SOU 1997:67) bl.a. att en tidsgräns\r\nskulle införas. Endast om synnerliga skäl föreligger\r\nfår återkallelse ske efter det att tidsgränsen passerats.\r\nKommittén framhöll att det av humanitära skäl är\r\nviktigt att en utlänning efter en längre tids bosättning i\r\nnormalfallet kan känna trygghet här och inte behöver\r\nkänna oro för att inte längre få stanna kvar. Enligt\r\nkommittén kan en tidsgräns också tänkas bidra till att\r\nnågon efter en tid vågar träda fram under sin rätta\r\nidentitet.\r\nFru talman! Regeringen delar helt kommitténs\r\nuppfattning. Det är självfallet viktigt att motverka att\r\nde som söker asyl i vårt land lämnar oriktiga uppgif-\r\nter, men vi får därför inte tumma på vår humanitära\r\ngrundsyn.\r\nVad jag nu sagt innebär inte att jag tar lätt på att\r\nmänniskor som söker skydd i vårt land lämnar orikti-\r\nga uppgifter. Enligt min uppfattning är det emellertid\r\nviktigast att identiteten hos en person klarläggs innan\r\nuppehållstillstånd beviljas. På det sättet undviks i\r\nstörsta möjliga utsträckning att hela familjer tvingas\r\nbryta upp efter en lång tid i Sverige. Jag vill peka på\r\natt en av flera viktiga förutsättningar för de omfattan-\r\nde ändringar som infördes i utlänningslagen den 1\r\njanuari i år var att identiteten skall vara utredd innan\r\nen utlänning ges uppehållstillstånd. En av förändring-\r\narna var att fingeravtryck numera får tas på alla\r\nasylsökande.\r\nJag kan således svara Sten Andersson att regering-\r\nen redan har vidtagit åtgärder som siktar till att det\r\ninte längre skall löna sig för en asylsökande att lämna\r\noriktiga uppgifter om sin identitet. Det viktiga är att\r\nåtgärderna vidtas i samband med att asylansökan\r\nlämnas, inte efter det att någon vistats många år i\r\nSverige.\r\nSlutligen vill jag upprepa vad jag redan inled-\r\nningsvis sade om att tidsgränser av liknande slag\r\nredan finns såväl vad gäller reglerna om utvisning på\r\ngrund av brott som bestämmelserna om återkallelse av\r\nuppehållstillstånd på grund av vandel. Det finns såle-\r\ndes redan den konstruktionen på andra områden av\r\nutlänningsrätten.</pre><pre>Anf.  2  STEN ANDERSSON (m):\r\nFru talman! Jag framställde den här interpellatio-\r\nnen till justitieministern när jag hörde att detta even-\r\ntuellt skulle leda till en proposition till riksdagen. Jag\r\ngjorde det inte direkt mot bakgrund av flyktingpoliti-\r\nken utan mot de eventuella konsekvenser som en\r\nsådan proposition skulle kunna få i andra samman-\r\nhang. Jag blir också förvånad när jag läser den rubrik\r\nsom kammarkansliet har snickrat ihop där det står\r\nasylsökande. Det handlar absolut inte den här inter-\r\npellationsdebatten om.\r\nStatsrådet Schori besvarar denna interpellation.\r\nHan sade i medierna strax efter att detta blev offent-\r\nligt att den här lagstiftningen egentligen redan finns.\r\nMin fråga är då: Måste vi ha nya lagar för att kunna\r\ntolka befintliga lagar?\r\nSedan till själva sakfrågan. Jag inser att det ligger\r\ni flyktingskapets natur att man måste dölja sin identi-\r\ntet, dvs. i klartext att man måste ljuga för att kunna fly\r\nfrån sitt land. Men tyvärr har detta satts i system. Jag\r\nsåg häromdagen en repris av ett program från BBC,\r\nsom väl måste betraktas som en seriös TV-kanal, i\r\nvilket man beskrev hur detta har satts i system av\r\npenninghungriga människosmugglare. Men jag anser\r\natt det som nu görs, nämligen att införa en generell\r\nregel, inte är riktigt. Jag inser att den som flyr från sitt\r\nland ibland måste ljuga och dölja sin rätta identitet.\r\nMen jag tycker att man kan fatta beslut från fall till\r\nfall i stället för att bevilja generella asyler efter fyra\r\når. Det kan nämligen få som konsekvens att männi-\r\nskor som i andra sammanhang har ljugit och fått nå-\r\ngon förmån kan börja referera till detta. De kan då\r\nfråga: Varför skall detta gälla dem och inte mig?\r\nStatsrådet säger att detta redan finns i den svenska\r\nlagstiftningen. Det tycker jag inte är något försvar.\r\nDet gör inte saken bättre. Jag tror i stället att detta\r\nkommer att skapa en ännu sämre förståelse för vår\r\nsvenska flyktingpolitik och för dem som berättigat har\r\nskäl att få stanna i Sverige.\r\nJag skall avsluta med att säga att oavsett de många\r\noch långa och ibland vackra orden som finns i detta\r\nsvar blir min personliga tolkning att vi premierar ett\r\nsystem som innebär att brott lönar sig.</pre><pre>Anf.  3  RAGNHILD POHANKA (mp):\r\nFru talman! Jag vill tacka för det klargörande sva-\r\nret från Pierre Schori. Det fanns tidigare inte någon\r\ntidsgräns - och den finns fortfarande inte - vilket\r\nbetydde att en människa som hade ljugit aldrig blev\r\nförlåten. Vi har motsvarande i svensk lag som gäller\r\nfalsk urkund, dvs. när någon har gett oriktiga uppgif-\r\nter. Efter två år blir detta preskriberat. Därför är jag\r\nsom sitter i denna utredning väldigt glad för att vi får\r\nen tidsgräns.\r\nPartierna hade föreslagit olika antal år, och i pro-\r\npositionen föreslås fyra år. Kanske är det allra vikti-\r\ngaste att vi har fått en tidsgräns över huvud taget och\r\natt det finns utrymme för att förkorta tiden om det\r\nfinns andra skäl, synnerliga skäl, humanitära skäl.\r\nMen när skall människor känna sig trygga i Sverige?\r\nDet har hänt att någon som har ljugit i 16 års ålder\r\noch sedan har fått stanna efter många år skulle utvi-\r\nsas. Det har varit sådana fall även om de ibland kun-\r\nnat stoppas. Nu kan vi slippa den inhumana behand-\r\nlingen av våra asylsökande. De får efter ett antal år\r\nkänna sig trygga här. Tidigare hade vi en tidsgräns när\r\ndet gällde brottslighet på fyra år. Det skulle alltså vara\r\ngrövre att ljuga.\r\nJag är oerhört glad att ha fått sitta i den här utred-\r\nningen och för att vi har kommit fram till en ganska\r\nstor enighet, att det skall vara en tidsgräns. Om det\r\nsedan skiljer litet på antalet år har faktiskt mindre\r\nbetydelse. Vi föreslår i några partier tre år, utredning-\r\nen föreslog fem och i propositionen står det fyra. Det\r\nkänns som en stor framgång för de här människorna.\r\nDe kan känna sig trygga i Sverige och även söka\r\nsvenskt medborgarskap.\r\nDet talades om att man skall minska utrymmet för\r\noseriösa människosmugglare. Det tycker jag också.\r\nMen jag tror att en generös flyktingpolitik minskar\r\nutrymmet för människosmugglare. Det är det sista\r\nförtvivlade människor tar till när de skall fly från sitt\r\nland. Det ligger i flyktingskapets natur att man inte\r\nkan ha alla papper i ordning, att man inte har hunnit\r\nsäga adjö till sina vänner och släktingar.\r\nJag tycker att det är viktigt att man har kommit\r\nfram till den här propositionen, och troligen kommer\r\nden att gå igenom i riksdagen. Vi kommer att stödja\r\nden i stort.</pre><pre>Anf.  4  GUSTAF VON ESSEN (m):\r\nFru talman! Jag är också glad över att ett lagför-\r\nslag lagts fram som sätter en tidsgräns. Det var nog\r\ninte riktigt tanken från början hos vare sig statsråd\r\neller andra att vi skulle ha en fast tidsgräns, men vi\r\nhar fastnat för det. Efter många och långa övervägan-\r\nden i utredningen fastnade vi för fem år, där både\r\nsocialdemokrater, centerpartister och moderater arbe-\r\ntade för detta. Sedan får man till sin förvåning se att\r\ndet sänks till fyra år. Det kan man i och för sig göra,\r\nmen det är svåra frågor, och jag tycker att det är litet\r\nkonstigt. Man gör upp i en utredning som fått direktiv\r\natt försöka hitta en lösning, men sedan har den utred-\r\nningen inte riktigt någon valör när det kommer till att\r\nskriva en proposition. Det blir litet svårare i framtiden\r\natt göra upp och försöka hitta gemensamma lösningar\r\nnär man ser att regeringen går ifrån i dessa väldigt\r\nsvåra frågor, där avvägningarna verkligen sker efter\r\nbästa förmåga hos alla inblandade. Det är inte så att\r\nnågon försöker vara inhuman.\r\nJag vill för min del säga att vi står fast vid fem år\r\ndärför att vi kom överens om det i utredningen. Det\r\nvar både socialdemokrater och centerpartister med på.\r\nI övrigt står vi helt bakom det som kommer att före-\r\nslås.</pre><pre>Anf.  5  Statsrådet PIERRE SCHORI (s):\r\nFru talman! Jag vill börja med att tacka Gustaf\r\nvon Essen och Ragnhild Pohanka för deras djupa\r\nengagemang i de här frågorna. Ert arbete har hjälpt\r\noss att successivt förtydliga och förbättra utlänning-\r\nslagen.\r\nDet ligger i sakens natur att man, när man försöker\r\nreformera och förbättra, lyssnar till alla, det civila\r\nsamhället i stort också utanför riksdagen. Det är det\r\nsom regeringen hade att göra när vi sammanjämkade\r\nolika uppfattningar, exempelvis tidsgränsen. Vi fast-\r\nnade då, inte för tre år som vissa föreslog eller för\r\nfem år som majoriteten i utredningen kom överens\r\nom, utan för fyra år i stället.\r\nJag vill vidare säga till Ragnhild Pohanka om\r\nmänniskosmuggling att det är viktigt att sätta åt dem\r\nsom tjänar grova pengar och lurar skjortan av folk och\r\nsom också riskerar deras liv i processen. Därför har vi\r\nskärpt i lagstiftningen straffen för människosmugg-\r\nling. Däremot skall flyktingen som sådan inte belas-\r\ntas. Att söka asyl är en mänsklig rättighet, och den\r\nförtvivlan och ångest som driver människorna till att\r\nlämna sitt land måste beaktas.\r\nTill slut vill jag säga att det här må sägas vara\r\nvackra ord, som Sten Andersson gjorde i sitt uttalan-\r\nde. För mig är vackra ord humanitet och rättsstat. Vad\r\nvi nu uppnår är att vi inte bara får likhet inför lagen\r\nutan också likhet i lagen.</pre><pre>Anf.  6  STEN ANDERSSON (m):\r\nFru talman! Det är helt uppenbart att det vi nu\r\nuppnår konkret är att det lönar sig att vid asylansökan\r\nlämna felaktiga uppgifter. Det kan ingen komma ifrån.\r\nDen som kommer till Sverige och misstänker att de\r\nskäl som hon eller han eventuellt kan ha inte kommer\r\natt godkännas lämnar då - det förstår man mycket väl\r\n- felaktiga uppgifter. Det här förslaget innebär att den\r\nperson eller den familj som försöker vara hederlig och\r\nspelar med öppna kort men vet att oddsen är dåliga\r\ninte får stanna i Sverige. Däremot kan de andra som\r\nhar egna uppfunna skäl eller säger det som de har\r\nblivit ombedda av andra att säga, som kan vara skäl\r\nnog för att få stanna, får stanna kvar.\r\nSom jag sade tidigare inser jag att det ligger i själ-\r\nva flyktingskapets natur att man rätt så ofta måste\r\nlämna felaktiga uppgifter för att kunna lämna sitt\r\nland. Det bör man i så fall tala om när man söker asyl\r\ni Sverige och förklara varför man har falska papper\r\neller en falsk identitet.\r\nFru talman! Att även mitt parti verkar vara över-\r\nförtjust i propositionen rör mig inte i ryggen. Statsrå-\r\ndet säger att man har frågat många. Jag skulle vilja\r\nställa frågan: Vem har man egentligen frågat? Jag\r\ntycker fortfarande att man skall avgöra från fall till\r\nfall. Det kan här finnas skäl att lämna felaktiga upp-\r\ngifter. Men att generellt bevilja asyl, trots att man vet\r\natt det funnits lögnaktiga uppgifter som skäl för att\r\nstanna, tycker jag är fel.\r\nTill sist: Jag delar den uppfattning som fru Pohan-\r\nka har, att om vi öppnar portarna helt till Sverige\r\nfinns det inga skäl för människosmuggling.</pre><pre>Anf.  7  RAGNHILD POHANKA (mp):\r\nFru talman! Jag vill betona att en utredning inte\r\nutgör något beslut utan en vägledning för regeringen\r\natt skriva sina propositioner. Vi har ju sett tidigare att\r\nman har avvikit. Här har man inte avvikit från princi-\r\npen. Principen är att sätta en tidsgräns, som vi stöder.\r\nJag menar att fyra år kan vara bra. Vi vill ha en\r\nkortare tid. Men jag kan förstå att man vill sätta tids-\r\ngränsen fyra år. T.o.m. de som har begått grova brott\r\nkan få stanna efter fyra år, om det finns skäl för det.\r\nFyra år måste vara den absolut högsta gränsen.\r\nOm man har använt sig av några slarviga lögner be-\r\nhöver detta inte jämställas med grov brott. Men om\r\nman döljer grova brott genom lögner, blir det fråga\r\nom ett helt annat ställningstagande. Då avser jag inte\r\natt man har suttit i fängelse i sitt hemland, eftersom\r\ndet ofta inte är grova brott som föranleder fängelse-\r\nstraff i de länder som flyktingar kommer ifrån.\r\nJag kan också hålla med om att människor som\r\ngjort sig skyldiga till grov människosmuggling - som\r\nPierre Schori nämnde - bör hållas efter och straffas\r\neftersom de ofta har satt flyktingars liv på spel genom\r\nbåttransporter och resor i järnvägsvagnar.\r\nOm man jämför människosmugglarna med någon\r\nsom förfalskar ett pass är det lika stor skillnad mellan\r\ndessa som det är mellan ett lindrigt brott och ett grovt\r\nbrott. Det är min åsikt.\r\nJag vill tacka för propositionen och ser den som\r\nen ljusning för de människor som har levt ett osäkert\r\nliv här.</pre><pre>Anf.  8  GUSTAF VON ESSEN (m):\r\nFru talman! Det är ju riktigt som statsrådet Schori\r\nsäger, att man gör en sammanvägning för att så små-\r\nningom komma fram till ett resultat. Regeringen har\r\ndet yttersta ansvaret för en sådan sammanvägning och\r\ndärmed också för att lägga fram ett förslag till riksda-\r\ngen. Det är bara så att regeringen uppdrog åt utred-\r\nningen - NIPU, som den kallas för - att göra denna\r\nsammanvägning. Det var ett tilläggsdirektiv som vi\r\nfick efter diskussion i riksdagen och socialförsäk-\r\nringsutskottet. Vi trodde att vi hade gjort en samman-\r\nvägning där vi tog hänsyn till de olika frivillighetsor-\r\nganisationer som var inkopplade och till andra all-\r\nmänna omständigheter. Det uppnåddes ju en enighet\r\nmellan centerpartisterna, moderaterna och socialde-\r\nmokraterna på den här punkten, men sedan kom det\r\nett nytt förslag.\r\nJag har i och för sig ingen kritik mot fyraårsgrän-\r\nsen. Vi kunde nog också ha hamnat där. Men jag\r\ntänker på tekniken inför framtiden. Skall vi anstränga\r\noss och försöka att göra upp i dessa utredningar eller\r\ninte? Skall vi verkligen anstränga oss för att hitta\r\ngemensamma lösningar, om det ändå kommer ett helt\r\nannat förslag från regeringen, utan att den egentligen\r\nhar haft någon kontakt med parterna? Det känns litet\r\nsvårt.\r\nSten Andersson är rädd för att detta kan ge signa-\r\nleffekter. Hela resonemanget bygger på att Invandrar-\r\nverket får resurser och metoder för att göra bättre\r\nidentitetskontroller från början. På det viset kan man\r\nutmönstra dem som har falska handlingar eller som\r\nljuger om sina identiteter. Det är ju där som resurser-\r\nna skall sättas in och som jobbet skall göras. Då\r\nkommer vi inte att behöva uppleva det som vi nu har\r\ngjort, att många i efterhand kryper fram med falska\r\nidentiteter då det kanske var en dålig handläggning\r\nfrån början. Det gäller att göra det stora jobbet vid\r\ngränserna.</pre><pre>Anf.  9  Statsrådet PIERRE SCHORI (s):\r\nFru talman! Jag har utförligt redovisat regeringens\r\nsyn i svaret, och jag har inget mer att tillägga.</pre><pre>Anf.  10  STEN ANDERSSON (m):\r\nFru talman! Jag tror att vi alla är överens om att\r\ndet ligger i flyktingskapets natur att det för att lämna\r\ndet land som man är politiskt förföljd i kan krävas att\r\nman måste tricksa och ljuga, och det är fullt försvar-\r\nbart. Men om man har lyckats komma ifrån det land\r\ndär man har varit politiskt förföljd, varför skall man\r\ndå när man söker asyl i Sverige ljuga om sin identitet\r\noch om varför man har tricksat för att komma ut från\r\nsitt gamla hemland?\r\nDet är uppenbart att vi nu kommer att ge signaler\r\ntill människor att man premieras om man söker asyl i\r\nSverige och lämnar fel uppgifter - och jag förstår inte\r\nvarför man inte kan tala om som det är. De som talar\r\nsanning får däremot mindre chans att få stanna. Detta\r\nmåste strida mot allt sunt svenskt och västerländskt\r\ntänkande.</pre><pre>Överläggningen var härmed avslutad.</pre><pre>2 §  Svar på interpellation 1997/98:36 om barn-\r\nkonventionen</pre><pre>Anf.  11  Statsrådet PIERRE SCHORI (s):\r\nFru talman! Karin Israelsson har frågat mig på vil-\r\nket sätt regeringen avser att agera så att situationen\r\nför barn från f.d. Jugoslavien, som befinner sig i Sve-\r\nrige med avlägsnandebeslut, uppfyller barnkonventio-\r\nnens krav. Karin Israelsson har även frågat om rege-\r\nringen är beredd att agera så att barnfamiljer och\r\nensamstående unga män kan erhålla uppehållstillstånd\r\nnär viss tid förflutit efter det att de lagakraftvunna\r\nbesluten inte har kunnat verkställas.\r\nInnan jag inleder med en kort tillbakablick vill jag\r\nbara för tydlighetens skull nämna att jag utgår ifrån att\r\nKarin Israelsson i sina frågor syftar på barn som\r\nkommer från nuvarande Förbundsrepubliken Jugo-\r\nslavien.\r\nSamtidigt som Sverige har beviljat uppehållstill-\r\nstånd till ett stort antal personer från Förbundsrepub-\r\nliken Jugoslavien finns det även de som har fått av-\r\nslag på sina asylansökningar. Anledningen till att man\r\ni vissa situationer fattat avslagsbeslut är att de sökan-\r\nde inte har ansetts vara i behov av skydd här. Det\r\nnormala i en sådan situation är att de sökande åter-\r\nvänder till hemlandet. Så skedde också till en början.\r\nMellan åren 1993 och 1995 kunde ca 30 000 personer\r\nåtervända, men sedan 1995 har verkställighet av av-\r\nvisnings- och utvisningsbeslut i stort sett varit omöjli-\r\nga att genomföra. De jugoslaviska myndigheterna i\r\nBelgrad har vägrat att ta emot de egna medborgarna\r\nsom till största delen kommer från Kosovoprovinsen.\r\nDet finns en för detta sammanhang viktig princip\r\nsom inte har följts i de här fallen, nämligen den att\r\nvarje land skall vara öppet för sina egna medborgare.\r\nSverige tillämpar den principen och den finns t.o.m.\r\ninskriven i regeringsformen.\r\nDet är viktigt att den här principen upprätthålls.\r\nEtt fritt resande över gränserna förutsätter att staterna\r\nkan utgå ifrån att utlänningar som reser in över deras\r\ngränser i normalfallet kan återvända till sitt hemland.\r\nDet här gäller även för Sverige. Principen är även\r\nviktig med tanke på att nya asylsökande anländer hit,\r\nbl.a. personer som tidigare har fått skydd i Tyskland.\r\nOm vi finner att de personerna inte är i behov av\r\nskydd här är det viktigt att de kan återsändas, så att\r\nden situation som vi har i dag inte uppstår igen.\r\nOm principen respekterades skulle dessutom möj-\r\nligheterna att bevilja viseringar till medborgare i\r\nFörbundsrepubliken Jugoslavien öka. Som läget är i\r\ndag, när jugoslaviska medborgare som lämnat landet\r\ninte tillåts att återvända på ett enkelt sätt, blir det\r\nproblematiskt att bevilja visering för besökande. Som\r\nalla förstår är det viktigt att de personer som nu är\r\nbosatta här kan besökas av sina släktingar. Det är\r\nockså viktigt att det ekonomiska utbytet inte hämmas,\r\nett utbyte som Förbundsrepubliken Jugoslavien så väl\r\nbehöver ha med omvärlden.\r\nJag hoppas att vi skall ha ett avtal inom kort. Det\r\nfinns ett färdigförhandlat avtal, och jag hoppas att\r\nproblemet med undertecknandet skall vara löst.\r\nJag vill nu återknyta till Karin Israelssons direkta\r\nfrågor och i det sammanhanget erinra om några prax-\r\nisbildande beslut som fattades i november 1996. Ut-\r\nlänningsnämnden tog då ställning i tolv ärenden rö-\r\nrande barnfamiljer just från Förbundsrepubliken Ju-\r\ngoslavien. Familjerna hade vistats i Sverige sedan\r\n1991 och 1992, och deras beslut om avvisning hade\r\ninte kunnat verkställas på grund av den vägran att ta\r\nemot egna medborgare som jag just har berättat om. I\r\nelva av de tolv ärendena beviljade Utlänningsnämn-\r\nden familjerna uppehållstillstånd av humanitära skäl.\r\nDen avgörande faktorn var att barnen i familjerna\r\nansågs ha fått en stark anknytning till Sverige. Nämn-\r\nden tog även särskild hänsyn till den långa vistelseti-\r\nden i Sverige samt till det faktum att besluten inte\r\nkunnat verkställas. I ett ärende, där familjerna vistats i\r\nSverige sedan slutet av 1994, beviljades inte uppe-\r\nhållstillstånd.\r\nDe här vägledande besluten har resulterat i att ca\r\n2 700 personer från Förbundsrepubliken Jugoslavien,\r\ni huvudsak barnfamiljer och personer som fått an-\r\nknytning hit genom giftermål eller samboskap, har fått\r\nstanna i Sverige. Fortfarande vistas emellertid ca\r\n2 000 personer här med lagakraftvunna avlägsnande-\r\nbeslut, och de flesta av dem är ensamstående. Även i\r\ndessa fall görs dock individuella bedömningar, och\r\nstarka humanitära skäl kan åberopas i samband med\r\nen s.k. ny ansökan.\r\nJag håller med Karin Israelsson om att den upp-\r\nkomna situationen är allt annat än önskvärd. Jag ser\r\ndet som allvarligt om barns hälsa och utveckling\r\näventyras. Jag vill dock understryka att alla ärenden\r\nprövas individuellt, och att hänsyn tas till den nya\r\nportalbestämmelsen om barnens bästa i utlänningsla-\r\ngen. Som redan framgått har ju också barnkonventio-\r\nnens principer fällt utslag i en hel rad ärenden.\r\nSom dock också framhållits i den migrationspoli-\r\ntiska propositionen, som riksdagen ställt sig bakom,\r\när det samtidigt så att principen om barnets bästa, som\r\nslås fast i barnkonventionen, alltid måste vägas mot\r\nsamhällets intresse av att reglera invandringen. Prin-\r\ncipen får inte drivas så långt att det förhållandet att\r\nnågon är barn nästan i sig blir grund för uppehållstill-\r\nstånd. Det är inte heller alltid entydigt vad som i den\r\nkonkreta situationen är det bästa för ett barn. Många\r\ngånger måste en avvägning göras mellan alternativ\r\nsom har såväl goda som dåliga konsekvenser för bar-\r\nnen.</pre><pre>Anf.  12  KARIN ISRAELSSON (c):\r\nFru talman! Jag vill först tacka invandrarministern\r\nför svaret på min interpellation. Bakgrunden är, som\r\njag också refererar i min frågeställning, alla de ung-\r\ndomar som inte kan återvända till sitt forna hemland\r\nJugoslavien. De har tillbringat flera år av sin upp-\r\nväxttid i flyktingförläggningar runt om i vårt land.\r\nNär så beslutet kommer om att återvända hem, saknas\r\nderas forna hembygd, och deras hemland vägrar att ta\r\nemot dem. Det är, som ministern påpekar, ett problem\r\nsom måste lösas länder emellan, och som också är\r\nlikartat i alla de länder som har tagit emot asylsökan-\r\nde från forna Jugoslavien.\r\nJag förstår mycket väl de principer som är vägle-\r\ndande för den svenska flyktingpolitiken. Det skall\r\nfinnas flyktingskäl och behov av skydd innan asylsö-\r\nkande personer får stanna i vårt land. Sedan uppstår\r\ndå dessa oväntade händelser där människor, både barn\r\noch ungdomar, fastnar i ett Kafkaliknande tillstånd.\r\nDe har ingen rätt att leva i det svenska samhället, ta\r\nett arbete eller påbörja en utbildning, och de har ingen\r\nmöjlighet att åka till hemlandet. Var går egentligen\r\nsmärtgränsen för dessa människor innan deras framtid\r\när helt förstörd på grund av dessa påfrestningar?\r\nFinns det någon tidsgräns som skulle kunna prövas?\r\nVarför inte den fyraårsgräns som föreslås när det\r\ngäller andra förhållanden? Skulle invandrarministern\r\nkunna medge att det vore en lämplig tidsgräns om\r\nman beviljade dessa människor uppehållstillstånd\r\nefter fyra år i vårt land när de inte kan återvända hem?\r\nBarn och ungdomar far helt tydligt illa i våra flyk-\r\ntinganläggningar. Bengt Erik Ginsburg, f.d. flykting-\r\nläkare, beskrev i en artikel i DN den 20 oktober sin\r\nvanmakt inför främst barnens situation. Han belyste\r\nockså den till synes inte helt rättvisa fördelningen av\r\nuppehållstillstånd för dem som kommer från Kosovo,\r\nKroatien och Bosnien. De som kom från Bosnien i\r\nkrigets första skede fick oftast uppehållstillstånd\r\nsnabbt. De som kommit senare får inte stanna.\r\nHan talar om en tyst masskatastrof i våra flykting-\r\nförläggningar, där barnen ställs inför ett känslomäs-\r\nsigt bråddjup - kallt och svart. De lider av posttrau-\r\nmatiska stressyndrom. Mardrömmar och sömnsvårig-\r\nheter är vanliga, och de stänger av för att slippa verk-\r\nligheten. En del barn blir nästan psykotiskt avstängda\r\neller autistiska.\r\nMan kan fråga sig varför inte den sjukvårdsperso-\r\nnal som finns på våra förläggningar har sett detta.\r\nSaknar man denna skolning eller frågar man inte efter\r\ndenna kunskap? Barn glöms ofta bort i dessa sam-\r\nmanhang. Deras situation blir ofta ställd åt sidan.\r\nFörra veckan hade jag ett samtal med en kvinna\r\nfrån Iran som sitter med sina två barn i en flyktingför-\r\nläggning. Tre sängar tar upp all yta i det lilla rummet.\r\nLekplats saknas inomhus, och grannarna röker kopi-\r\nöst. Barnen saknar stimulans, och ännu efter 1 ½ år\r\nhar inte någon sjukvårdspersonal eller annan ansvarig\r\nfrågat hur dessa barn mår.\r\nJag menar heller inte att vi skall öppna våra grän-\r\nser för alla hjälpbehövande som inte faller in under\r\nflyktingkonventionen. Men jag menar att de flyktingar\r\nsom söker asyl hos oss skall få ett humant och värdigt\r\nmottagande. Mycket har skett, det vet jag som har\r\nföljt dessa frågor under ett antal år. Men med tanke på\r\ndessa rapporter inser jag att det återstår mycket att\r\ngöra för att uppfylla barnkonventionens krav på be-\r\nhandling av de barn och unga som finns här hos oss.\r\nJag ser i svaret på min interpellation att Utlän-\r\nningsnämndens praxis har inneburit att fler barnfamil-\r\njer har fått stanna i vårt land. Jag håller också med\r\nministern i den diskussion han för i svaret om vad\r\nsom rätt och fel när det gäller att barn också skall\r\nstanna. Men det blir ju problem när hemlandet vägrar\r\natt ta emot den asylsökande. Det blir också svårighe-\r\nter om landet som man skall återvända till inte kan\r\nanses som alldeles säkert. Det här oroar naturligtvis\r\nmänniskorna ytterligare. Jag anser att den individuella\r\nbehandlingen av varje ärende skall ske i belysning av\r\nden psykiska press som dessa människors tillvaro\r\nleder till. Väg in barnens hälsotillstånd!\r\nJag vill till slut fråga ministern om han är beredd\r\natt genomföra en utbildning i barnkonventionen för\r\nalla som arbetar på våra flyktingförläggningar.</pre><pre>Anf.  13  RAGNHILD POHANKA (mp):\r\nFru talman! Det här gäller naturligtvis också barn\r\nfrån andra länder som har det på samma sätt. Och jag\r\ndelar Pierre Schoris uppfattning att ett land skall vara\r\nskyldigt att ta emot sina medborgare. Det här skulle\r\nundertecknas den 4 juli, och det är tydligen inte klart\r\nännu. Men därifrån till att man skall återsända dem i\r\noch med att landet tar emot dem tycker jag att det är\r\nganska lång väg att gå.\r\nDen fria rörligheten gäller inte alla, har jag för-\r\nstått. Jag har sett på Arlanda hur man plockar folk,\r\nbl.a. min egen man, åt sidan eftersom de har ett avvi-\r\nkande utseende. Man måste kolla om det är riktigt.\r\nHar de däremot inte det från det land som min man\r\nkommer från, klarar de sig ända till passkontrollen.\r\nVarför inte låta passkontrollen avgöra detta? Men det\r\nhör inte hit. Det här gäller barn.\r\nDe barn som väntar i flera år på uppehållstillstånd,\r\nfår inte sina grundläggande behov tillgodosedda. De\r\nfår inte skolgång och inte ordnad tand- eller sjukvård.\r\nFramför allt får de inte den trygghet som är det allra\r\nviktigaste för ett barns utveckling till en hel människa.\r\nSärskilt illa är det för dem som skall gå gymnasiet -\r\noch de är fortfarande barn upp till 18 år. Enligt barn-\r\nkonventionen är vi skyldiga att ge barnet allt som det\r\nbehöver till det yttersta av våra resurser. Våra resurser\r\nnär det gäller de här barnen innebär helt självklart att\r\nde skall få uppehållstillstånd tillsammans med sina\r\nfamiljer.\r\nSverige har ett ibland dunkelt historiskt förflutet\r\nnär det gäller utlämningar. Låt oss inte delvis upprepa\r\ndet. De här barnen har nästan aldrig någonstans att\r\nkomma hem till. Deras hus är raserade, och när de\r\nkommer till sina byar kan det hända att de körs ut av\r\nandra människor som har tagit huset i besittning. De\r\nhär barnens familjer är ofta inte ens själva skyldiga\r\ntill den långa väntan. Ofta har ju deras hemländer\r\nvägrat att ta emot dem. De är inte önskvärda där, och\r\nde är inte heller önskvärda här.\r\nVi vet vad det betyder för barn att inte bli sedda,\r\natt ingen vill ha dem. Tonåringar som inte får gymna-\r\nsieutbildning - vad betyder det för deras framtid?\r\nVilket stöd får de av sina föräldrar, av lärare och av\r\nflyktingförläggningens personal? Och vad hjälper det\r\ndem om vi tidigare har tagit emot många?\r\nEn annan fråga gäller gömda barn. Barnen skall\r\nenligt barnkonventionen inte behöva lida för föräld-\r\nrarnas handlingar. De här barnen har inte begärt att få\r\nbli gömda i Sverige. De begär att få stanna - liksom\r\nsina föräldrar. Men att bli gömda har de inte begärt.\r\nJag har träffat många gömda flyktingar. Varför göm-\r\nmer de sig? Jo, det beror på en välgrundad fruktan för\r\natt återvända. De är alltså typiska de facto-flyktingar\r\n- något som vi har tagit bort i vår utlänningslag.\r\nDet är inget nöje att vara gömd - varken för för-\r\näldrar eller barn. De har det väldigt svårt. Här anser\r\njag att det behövs en amnesti. Det behöver inte bli en\r\nuppmaning att gömma sig. Andra amnestier har inte\r\nfått den inverkan på flyktingpolitiken eller givit de\r\nsignalerna att det skulle vara fullt okej att göra så här.\r\nJag anser att myndigheterna måste sätta stopp för\r\nde här obarmhärtiga avvisningarna. Vi som känner till\r\nförhållandena och de personer som vi har träffat,\r\nmåste tala om att det är på det här viset. Vi måste\r\nsätta stopp för avvisningar av barn. Det gäller i fråga\r\nom f.d. Jugoslavien, men det gäller även andra barn\r\nsom har väntat länge. Vi har ju ibland sänt barn till\r\nbarnläger i Afrika. Man har inte fått tag i deras föräld-\r\nrar. Det har varit ensamma barn. Det har hänt att man\r\nhar skickat dem dit. För de barnen anser jag att det\r\nklart måste vara bättre att vistas i Sverige. Så få som\r\nde är, tror jag inte att detta skulle minimera våra\r\nchanser att hålla invandringen på en acceptabel nivå.</pre><pre>Anf.  14  Statsrådet PIERRE SCHORI (s):\r\nFru talman! Det är oerhört viktiga frågor som tas\r\nupp. Barnen saknar oftast röst att själva föra fram det\r\nsom är bäst för dem.\r\nJag tror för det första att vi är eniga om grunden\r\ntill den aktuella frågan, nämligen att förbundsrepubli-\r\nken Jugoslavien inte tar emot sina egna medborgare\r\nsom inte har asylskäl i Sverige. Detta är ett grundläg-\r\ngande problem, som vi måste komma över. Jag hop-\r\npas att vi skall lösa detta genom ett avtal. Vi måste ha\r\nenhetliga regler i världen, och vi måste få en situation\r\ndär alla länder följer folkrätten, dvs. också detta att de\r\ntar emot sina egna medborgare.\r\nFör det andra är det naturligtvis en jättelik skillnad\r\nmellan att vara ett svenskt infött barn och att vara ett\r\nflyktingbarn, oavsett vilket land man lever i. Jag\r\nskulle ändå vilja hävda att ett flyktingbarn i Sverige\r\neller ett barn till en asylsökande i Sverige har det\r\nlångt mycket bättre än på många andra håll. Det vet vi\r\nsom har besökt flyktinglägren.\r\nVi kan aldrig sudda ut minnen från terror, krig och\r\nsådant. Det kommer de säkert att bära med sig hela\r\nlivet. Men man sätter in allt vad man kan i form av\r\nsjukvård, hälsovård, barnaktiviteter, förskola och\r\nsådant. Skolbarn får naturligtvis skolundervisning\r\nockså, och föräldrarna aktiveras så långt det går i\r\nbarnverksamheten.\r\nSedan finns det naturligtvis fall, som Bengt Erik\r\nGinsburg redogjorde för, där barn har så starka trau-\r\nmatiska upplevelser och så stark rädsla och ångest att\r\nde inte kan ta in någonting. Då måste naturligtvis de\r\nhär starka humanitära skälen komma in, och då kom-\r\nmer de medicinska aspekterna in. Som jag redogjorde\r\nför, gick Utlänningsnämnden i elva av tolv sådana här\r\ntypfall efter de humanitära skälen.\r\nJag tror att det är viktigt att fortsätta att hålla\r\nuppmärksamheten på detta område. Det gör vi också.\r\nOch i den mån det skulle behövas utbildning av per-\r\nsonal i barnkonventionen vill jag naturligtvis medver-\r\nka till detta. Jag vet att det förekommer redan, och om\r\ndet behövs ytterligare och mera på bredden skall vi\r\ngärna medverka till det, fru talman.</pre><pre>Anf.  15  KARIN ISRAELSSON (c):\r\nFru talman! Jag vill tacka invandrarministern för\r\nden komplettering som gavs i detta senare svar. Det är\r\nriktigt att barnen saknar röst, och min förhoppning är\r\natt de skall kunna få en röst. De här barnen lever i en\r\nmärklig situation, där familjen inte är en s.k. normal-\r\nfamilj. De lever under en väldigt stark press, och de\r\nhar ofta minnen med sig från ett krigshärjat land, där\r\nnära släktingar och anhöriga har torterats eller om-\r\nkommit, där allt vad de äger och har är raserat. Vi har\r\nkanske många gånger svårt att förstå de upplevelser\r\nsom de har med sig i bagaget, och vi tror att ett\r\nsvenskt samhälle och en flyktingförläggning skulle\r\nkunna vara ett absolut stöd för att komma bort från\r\ndem.\r\nSå länge man också har ett avvisningsbeslut fram-\r\nför sig, i ett land där man inte känner att man kan\r\nfortsätta att verka, kommer oron naturligtvis att på-\r\nverka hela familjen, och inte minst barnen. De känner\r\nintuitivt att föräldrarna inte har den trygghet som de\r\nvanligtvis behöver känna.\r\nJag hoppas att det verkligen är så som statsrådet\r\nsäger, men man får höra många berättelser, särskilt\r\nom de unga män som har suttit länge i väntan. De\r\ntycker att det inte är möjligt att påbörja skolutbild-\r\nning, inte är möjligt att ta ett arbete, inte är möjligt att\r\ntänka sig en framtid här i Sverige och inte heller möj-\r\nligt att tänka sig en framtid i Jugoslavien. De sitter i\r\nen situation som är mycket svår och mycket märklig,\r\noch det kommer också att skada dem för framtiden.\r\nVilken framtid har de? Jag tycker att vi skall ta ett\r\nansvar även för de här pojkarna och se till att de ock-\r\nså får en framtid så snart som möjligt i vårt land eller\r\nse till att lösa det genom avtalet med Jugoslavien.</pre><pre>Anf.  16  RAGNHILD POHANKA (mp):\r\nFru talman! Nej, vi är inte eniga i den här frågan,\r\nPierre Schori. Det är helt klart att vi inte är eniga i\r\nfråga om den här interpellationen, medan vi var eniga\r\ni fråga om den förra.\r\nVi bryter sakta ned människor i det här landet. Det\r\när ingenting nytt, och det fortsätter. Det är mycket\r\nallvarligt att vi låter människor gå under psykiskt. Vi\r\nbehöver bara gå till psykläkare, även för vuxna, för att\r\nfå veta det, men nu handlar det om barn.\r\nDe har så svåra upplevelser. De har kunnat se en\r\nsläkting eller granne bli mördad, och de har kunnat\r\nåse våldtäkter. De har dessa posttraumatiska stres-\r\nsyndrom och måste få behandling för det. Sedan läg-\r\nger vi på dem ytterligare att de skall vara på flykting-\r\nförläggningar i åratal. Jag talade om gömda barn\r\nförut, men det gör jag inte nu. De är dessutom oskyl-\r\ndiga till att de har fått en så lång väntan. Då är det\r\nvårt ansvar att låta de här personerna stanna i Sverige.\r\nThe benefit of doubt är det viktigt att ta med här,\r\neftersom vi får ta det landets skuld som inte tog emot\r\ndem. Det är bara en liten tröst att de har det bättre här.\r\nJag vill också, liksom Karin Israelsson, slå ett slag\r\nför de unga männen. Många av dem var barn när de\r\nkom hit. Barn räknas man som upp till 18 år i dag. En\r\ndel kom hit därför att de vägrade gå ut i krig, och det\r\nkan vänta dem både fängelse och andra straff när de\r\nkommer hem.\r\nAtt skicka med familjerna pengar, som har före-\r\nslagits, innebär bara att de kommer att muddras redan\r\npå Belgrads flygplats. Det är alltså inte mycket nytta\r\nde pengarna gör. Man skulle i så fall ha t.ex. en bank\r\ndär nere. Men om dessa stater vet att de har pengar\r\nmed sig eller får tillgång till pengar kommer de snart\r\natt vara utan. Jag har sett hur man bötfäller människor\r\nsom inte har gjort någonting ont bara för att komma åt\r\nde pengar som de eventuellt har med sig hem. Jag\r\nhoppas på en ändring i den här frågan.</pre><pre>Överläggningen var härmed avslutad.</pre><pre>3 §  Svar på interpellation 1997/98:38 om ned-\r\nläggning av Electrolux i Alingsås</pre><pre>Anf.  17  Näringsminister ANDERS\r\nSUNDSTRÖM (s):\r\nFru talman! Lena Klevenås har frågat mig vilka\r\nåtgärder regeringen tänker vidta för att förhindra att\r\nföretag, som Electrolux i detta fall, i dagens Sverige\r\nbara kan lägga ned verksamhet utan att samhället har\r\nlaglig rätt att ställa krav. Hon har även frågat mig\r\nvilka åtgärder regeringen tänker vidta för att förhindra\r\natt det är billigare att lägga ned verksamhet i Sverige\r\nän i andra EU-länder.\r\nVälståndsökningen i Sverige i modern tid har\r\nbyggt på att vi deltagit i den internationella handeln\r\noch att vi har haft ett näringsliv som kunnat konkurre-\r\nra framgångsrikt på världsmarknaden. Under de se-\r\nnaste 20 åren har den internationella ekonomiska\r\nintegrationen fördjupats. De multinationella företa-\r\ngens dominans i världsekonomin har blivit allt starka-\r\nre, och de har i dag en mycket stor betydelse för na-\r\ntioners välstånd. Inte minst spelar de multinationella\r\nföretagen en viktig roll som en väsentlig drivkraft för\r\nekonomisk tillväxt genom bl.a. utveckling och sprid-\r\nning av ny teknik och nya produktionssätt.\r\nSveriges regering och riksdag har små möjligheter\r\natt påverka de multinationella företagens globala\r\nstrategier. Däremot kan statsmakterna göra mycket för\r\natt förbättra det inhemska näringsklimatet. Vi står\r\nalltså inför utmaningen att genomföra en kraftfull,\r\nsamordnad regional- och näringspolitik så att Sverige\r\nblir en attraktiv miljö att göra investeringar och fram-\r\ntidssatsningar i, för såväl multinationella företag som\r\nför små företag och enskilda entreprenörer. En sådan\r\npolitik måste naturligtvis vara anpassad till de nya\r\nglobala förutsättningarna.\r\nI det nya kunskapsbaserade samhället tenderar\r\nbanden mellan näringslivet och det övriga samhället\r\natt bli tätare. Arbetskraftens kompetens är en oerhört\r\nbetydelsefull faktor för att bevara och skapa nya före-\r\ntag inom avancerad produktion i Sverige och för att\r\nlocka hit utländska företag.\r\nAtt stifta lagar som generellt förbjuder företags-\r\nnedläggningar är inte önskvärt. Detta skulle motverka\r\nen strukturomvandling som främjar ökat välstånd och\r\nlångsiktigt trygga jobb. Dessutom skulle de multina-\r\ntionella företagen undvika att investera i Sverige,\r\nvilket på sikt skulle få förödande konsekvenser för\r\nsysselsättningen och vår industriella kompetens.\r\nOavsett vilken global strategi företag väljer anser\r\njag att företagen har ett moraliskt ansvar gentemot de\r\nanställda och den ort och den bygd företagen verkar i.\r\nEnligt min mening är det vanligt att företag som läg-\r\nger ned eller minskar verksamheten bidrar till ersätt-\r\nningsjobb och utveckling på den ort som drabbas.\r\nLagstiftningen om sociala och arbetsrättsliga för-\r\nhållanden måste förbättras på det internationella pla-\r\nnet för att bl.a. motverka att arbetsvillkoren blir allt\r\nsämre. I dag finns det för stora skillnader mellan olika\r\nländer inom detta område. För att förbättra förhållan-\r\ndena är det viktigt att vi fortsätter att driva denna\r\nfråga inom både EU och ILO.\r\nLena Klevenås tar i sin andra fråga upp vilka åt-\r\ngärder regeringen kan vidta för att förhindra att det är\r\nbilligare att lägga ned verksamheten i Sverige än i\r\nandra EU-länder.\r\nDet problem Lena Klevenås tar upp är vidare än\r\nså och berör många olika områden. T.ex. konkurrerar\r\nolika länder, både inom EU och i andra delar av värl-\r\nden, med olika statliga stödåtgärder om företags lo-\r\nkaliseringar. Genom WTO-avtalet och statsstödsreg-\r\nlerna inom EU begränsas de statliga stödmöjligheter-\r\nna. De nuvarande reglerna är enligt min uppfattning\r\ndock inte tillräckliga.\r\nVad beträffar statsstöd inom EU anser jag t.ex. att\r\ndet är mycket viktigt att medlemsländerna förhindras\r\natt genom nationella regionalpolitiska stödinsatser\r\neller med medel från strukturfonderna medverka till\r\natt produktion och jobb i någon större skala flyttas\r\nfrån en region inom EU till en annan, såvida det inte\r\nleder till välståndsutveckling och främjar sysselsätt-\r\nningen i ett helhetsperspektiv.\r\nOm nuvarande regler för statsstöd och struktur-\r\nfonderna tillämpades på ett konsekvent och strikt sätt\r\nskulle inte omotiverade omlokaliseringar av företag\r\nmed samhällsstöd kunna ske. Det är därför av största\r\nvikt att medlemsstaterna respekterar de gemensamma\r\nreglerna och att Europeiska kommissionen ser till att\r\ndessa följs. Från regeringens sida följer vi fortlöpande\r\ntillämpningen av de gemensamma regler som finns.\r\nEuropeiska kommissionen ser för närvarande över de\r\ngemensamma statsstödsreglerna.</pre><pre>Anf.  18  LENA KLEVENÅS (s):\r\nFru talman! Oktober kallas den svarta oktober i\r\nAlingsås. Mer än 300 människor har blivit varslade\r\nom att de blir av med sina jobb. Människor är både\r\nförtvivlade och mycket upprörda.\r\nHela beslutet om nedläggning av Electrolux i Al-\r\ningsås är fullkomligt obegripligt. De anställda på\r\nElectrolux har gjort allt vad de har kunnat och allt vad\r\nföretaget begärde. Det har också företagsledningen\r\nerkänt; man säger att det inte finns något ytterligare\r\nsom man hade kunnat förvänta att människor skulle\r\nha gjort. Bl.a. har de denna vackra sommar haft sä-\r\nsongsarbetstid. I stället för att ha normal semester och\r\nnormal ledighet har de haft 43-timmarsvecka, arbetat\r\npå lördagar och haft kortare semester. Flödet i fabri-\r\nken har blivit snabbare, lagren har krympt, man har\r\nrationaliserat, man har effektiviserat, man har levere-\r\nrat i exakt tid efter varje kunds önskemål, och vinster-\r\nna har ökat och är högre än förväntat. Man förväntade\r\n7 % inom koncernen, och det blir 2 ½ miljard kronor.\r\nDet finns alltså ingen olönsam fabrik i Alingsås,\r\noch människor undrar naturligtvis: Hur kan detta ske?\r\nHur kan ett stort svenskt multinationellt företag lägga\r\nned ett lönsamt företag, och hur kan vi politiker låta\r\ndetta ske utan att agera? Vad kan vi politiker göra?\r\nVad kan den svenska regeringen göra för att behålla\r\njobb i Sverige? Vi säger ju att makten över produk-\r\ntionen skall ligga i folkets händer, men det är ju långt\r\nfrån verkligheten. Electrolux skall ta bort 12 000\r\narbetstillfällen i världen och lägga ned 25 fabriker.\r\nAlingsåsfabriken är bara en av dem.\r\nMänniskorna är upprörda och begriper inte vad\r\ndet är som sker. Jag har samtalat med dem, och de\r\nundrar: Vad är det som händer, och hur kan det gå till\r\npå det här viset? De tycker att regeringen inte har\r\ngjort vad den har kunnat. Jag vill fråga: Varför har\r\nregeringen inte agerat tidigare? Kunde regeringen ha\r\nagerat tidigare? Finns det någonting som vi kan göra?\r\nKan vi bara tillåta att sådant här sker?\r\nJag tror att det är nödvändigt att förklara de före-\r\ntagsnedläggningar och strukturrationaliseringar som\r\nsker inom de stora multinationella företagen för de\r\nsvenska medborgarna. Annars blir detta fullkomligt\r\nobegripligt. Jag skulle verkligen vilja att statsrådet\r\nSundström försökte förklara för människorna på\r\nElectrolux vad det är som har skett och varför.\r\nFöretagsledningen har fått frågor, och den svarar\r\nbara att den måste göra detta för att vinsten skall bli\r\nhögre, att det är mer lönsamt i Italien, dit produktio-\r\nnen skall flyttas. Man har frågat företagsledningen om\r\nden tänker placera någon annan verksamhet i Alings-\r\nås, och det säger den att den inte kan. Har företaget\r\navsatt några pengar? har man frågat företaget. Nej,\r\ndet har det inte.\r\nÄr det enda som regeringen då kan göra att säga\r\natt företaget borde ta ett socialt ansvar? Företaget\r\nkommer uppenbarligen inte att göra det. Det är vikti-\r\ngare att konkurrera och att öka aktieägarnas vinster än\r\natt ta ett socialt ansvar för de anställda eller för orten\r\nAlingsås. Människor är förtvivlade och förbannade -\r\nursäkta uttrycket, fru talman. De undrar vad det är\r\nsom pågår och behöver en förklaring till vad som\r\nsker.\r\nSom svar på frågan: Ni lämnar alltså bara ruinerna\r\nefter er? svarar ledningen: Ja.\r\nVad säger regeringen?</pre><pre>Anf.  19  Näringsminister ANDERS\r\nSUNDSTRÖM (s):\r\nFru talman! Jag tycker att det här samtalet kan\r\ndelas upp i två delar. Den första delen gäller företa-\r\ngens behov av att ständigt åstadkomma en mer effek-\r\ntiv produktion för att kunna konkurrera på en världs-\r\nmarknad. Det är företagets sak att hantera det - det är\r\ninte regeringens.\r\nJag har i samtal med Electrolux ledning fått redo-\r\nvisat hur de tänker i Sverige och i övriga världen, och\r\nmin bild är att ledningen anser att Sverige är ett bra\r\nland att investera i. Det är viktigt att regeringen upp-\r\nrätthåller ett bra näringslivsklimat i vårt land.\r\nDen andra fråga handlar om hur ett företag tror att\r\nman kan genomföra förändringar i sitt företag och hur\r\ndet påverkar företaget i dess helhet. På den punkten\r\ndelar jag Lena Klevenås upprördhet. Om man inte tar\r\nsocial hänsyn till de anställda, orten eller bygden är\r\njag inte övertygad om att det gagnar företaget. Det\r\nfinns många tydliga exempel på att företag som har\r\nmisskött miljön, företag som inte har tagit social hän-\r\nsyn eller företag som har exploaterat människor i vårt\r\nland eller i andra delar av världen har blivit mycket\r\nhårt straffade för detta av kunderna. Sådana exempel\r\nfinns det många.\r\nJag utgår faktiskt från att Electrolux i det här fallet\r\nställer upp och försöker hitta lösningar både för byg-\r\nden och för de anställda. Jag tror att det är skadligt för\r\nElectrolux och dess aktieägare att nonchalera opinio-\r\nnen. Electrolux är ju ändå ett företag som tillverkar\r\nkonsumentartiklar och som därmed är oerhört bero-\r\nende av hur konsumenterna ser på företaget.\r\nDet som väl egentligen är Lena Klevenås fråga i\r\ninterpellationen är om riksdagen eller regeringen kan\r\nålägga företagen restriktioner när det gäller möjlighe-\r\nten att genomföra neddragningar eller nedläggningar.\r\nDet tror jag inte är möjligt. Om Sverige skulle införa\r\nsådana regler skulle det leda till att Sverige blev\r\nmindre intressant att investera i.\r\nDet är bara att konstatera att vi just nu har en\r\nmycket glädjande utveckling i vårt land. Vi har fak-\r\ntiskt betydligt större investeringar av utländskt kapital\r\ni Sverige än av svenskt kapital i utlandet. Jag tror att\r\ndet sammanhänger med att vi nu är på väg in i en\r\nmycket bättre situation: Vi har ordning på ekonomin,\r\nvi har fått ned räntorna, det ser ut som om Sverige nu\r\när på väg att bli ett av de där länderna som under\r\nganska lång tid kan ha en bra tillväxt. Det attraherar\r\nnaturligtvis utländskt kapital, och vi behöver utländskt\r\nkapital. Det tycker jag att vi uppnår genom att satsa\r\npå ett bra klimat i stället för att med lagar förhindra\r\nförändringar.\r\nJag anser att Lena Klevenås och jag som minister\r\noch alla kunder som köper Electrolux varor - vitvaror\r\noch dammsugare och vad det kan vara frågan om -\r\nskall ställa krav på företaget. När företaget gör för-\r\nändringar skall man ställa upp för sin bygd och för\r\nsina anställda. Gör man inte det straffar marknaden\r\nföretaget. Lena Klevenås och jag är en del av denna\r\nmarknad.</pre><pre>Anf.  20  LENA KLEVENÅS (s):\r\nFru talman! Jag tackar återigen för svaret. Vi har\r\nfått bättre ordning på Sveriges ekonomi, och det är\r\nnaturligtvis oerhört viktigt. Det är också glädjande att\r\nutländska investeringar i Sverige ökar. Många männi-\r\nskor på Electrolux och i Alingsås undrar över vilka\r\ndessa investeringar är. Tjänar vi verkligen på att före-\r\ntag flyttar omkring så som de gör? Det vore väldigt\r\nbra om statsrådet kunde nämna några exempel på\r\ninvesteringar som har gjorts i Sverige.\r\nJag frågar mig ändå om inte vi som politiker måste\r\nstärka balansen mellan arbete och kapital nu när eko-\r\nnomin blir så globaliserad. Det grundar jag bl.a. på att\r\ndet måste vara någonting som har hänt i denna balans.\r\nArbetarnas villkor försämras. Länderna försöker locka\r\ntill sig etableringar genom så goda villkor som möjligt\r\nför företagen. Ibland har de villkoren vackra namn,\r\nsom frizoner, liberalisering och flexibilisering, men i\r\nsjälva verket kan lönerna vara låga och arbetsmiljön\r\nunder all kritik. Villkor som vi trodde var försvunna\r\nfrån det moderna arbetslivet återuppstår. Det kan vara\r\nen fördel att ha väldigt dåliga villkor för de arbetande\r\nmänniskorna.\r\nDetta är naturligtvis ett globalt problem, men jag\r\nskulle önska att vi åtminstone inom EU hade regler\r\nsom gjorde att företag inte kan spela ut länder mot\r\nvarandra.\r\nDe arbetande människorna är ju mycket mer bero-\r\nende av denna öppna världsekonomi. De senaste 30\r\nåren har det skett en ökning. Tidigare jobbade 30 %\r\nav löntagarna inom den öppna världsekonomin, och\r\nnu är det 90 %. Vi är i stort sett allihop beroende av\r\natt den globala ekonomin fungerar.\r\nStatsrådet säger att de stora multinationella företa-\r\ngen har haft stor betydelse för välståndet i världen.\r\nMen man kan också säga att de har haft stor betydelse\r\nför fattigdomen i världen, därför att klyftorna ökar.\r\nArbetslösheten ökar också. De nya produktionssätt\r\noch den nya teknik som har utvecklats inom företagen\r\nleder till att allt färre människor får anställning. Det är\r\ninte så att antalet anställda inom dessa stora industrier\r\noch koncerner ökar, utan de minskar.\r\nNågot annat som har hänt som är mycket oroande\r\när att förmögenhetskoncentrationen har blivit så\r\nenorm. Det finns ingen historisk motsvarighet till allt\r\ndet kapital som är samlat på några få händer nu på 90-\r\ntalet. Stora investeringar är gjorda t.ex. i Sydostasien,\r\ni de företag och de länder som har varit väldigt fram-\r\ngångsrika där. Hur skall dessa företag kunna exporte-\r\nra och sälja alla dessa produkter om löntagarna i värl-\r\nden får allt sämre villkor och arbetslösheten breder ut\r\nsig? Då finns det ingen marknad för alla dessa pro-\r\ndukter. Det finns mängder med områden där man ser\r\natt överkapaciteten är ett enormt problem. Då kommer\r\nnaturligtvis hela världsekonomin så småningom att\r\nråka i kris. Det kommer inte att fungera.\r\nJag tror att vi har kommit alldeles för långt på vä-\r\ngen mot det som man brukar kalla de nyliberala tan-\r\nkarna. Det är de som dominerar. Kapitalet har haft\r\noch har alldeles för stor betydelse. Avkastningen på\r\nspekulationer är mycket högre än avkastningen på\r\ninvesteringar. Eftersom bara 10 % av det globala\r\nkapitalet är investeringar förstår jag att företagen\r\nmåste konkurrera sig nästan till döds, men det är\r\nväldigt svårt att förklara detta för människor på Elect-\r\nrolux, i Alingsås och i Sverige för övrigt. Hur skall vi\r\nfå en lugn samhällsutveckling om detta fortgår?</pre><pre>Anf.  21  Näringsminister ANDERS\r\nSUNDSTRÖM (s):\r\nFru talman! Det är inga små frågor som Lena Kle-\r\nvenås tar upp. Det är stora och svåra frågor som vi\r\nskulle behöva ägna hela helgen åt att resonera om. Jag\r\nskall försöka dela upp resonemanget på två saker.\r\nDen första frågan gäller om den internationella arbets-\r\nfördelningen är bra för de väljare och löntagare som\r\nLena Klevenås och jag företräder. Mitt svar på det är\r\nja.\r\nJag kan gå till mitt eget liv och titta på min egen\r\nlevnadssituation. Att t.ex. kylskåp och tvättmaskiner\r\nhar kunnat tillverkas i allt längre serier och säljas på\r\nallt större marknader har för mig och mina föräldrar\r\nbetytt att vi har kunnat skaffa oss den typen av ut-\r\nrustning, därför att den har blivit mycket billigare.\r\nDenna typ av rationaliseringar där varor tillverkas på\r\nen global marknad leder för det första till att vanliga\r\nfamiljer har råd att skaffa sig den typen av standard.\r\nDet är det första som det leder till.\r\nNär varorna blir billigare får vi för det andra ett\r\nutrymme att handla litet annat. I min hemstad Piteå\r\nhar det inneburit att antalet lunchrestauranger har\r\nmångdubblats från det att jag var pojk till i dag. Det\r\nhar blivit någon krona över för att, i stället för att ta\r\nmed matburk, gå ut och äta en lunch för en vanlig\r\nlöntagare. Därmed har också antalet jobb ökat kraf-\r\ntigt, just genom att man har åstadkommit ett lägre pris\r\npå de varor och tjänster som vi och våra föräldrar har\r\nhandlat.\r\nJag anser att globaliseringen i sig är en fördel för\r\nvåra löntagare. Det är den första frågan som vi tar\r\nupp. Det måste vi gilla.\r\nHur skall vi då se till att vi är starka i Sverige? Jag\r\nanser att vi är starka om vi investerar i kunnande och\r\nkompetens. Sverige blir ett land där en väldigt stor del\r\nav produktionen inte är beroende av kapital. Det är\r\nsom Lena Klevenås säger: Det finns ett stort överskott\r\nav kapital, som driver upp vinsterna till oanade nivå-\r\ner. Däremot finns det brist på kunskap i världen. Kan\r\nvi investera väldigt mycket i kunskap har vi också\r\nmöjlighet att behålla väldigt mycket av industriell\r\nproduktion - produktion av varor och tjänster. Det är\r\ndärför som vi under budgetsaneringen samtidigt som\r\nvi sparat har investerat i utbildning och kunnande. Det\r\ntror jag är väldigt bra.\r\nDen tredje frågan handlar om det stora sparandet\r\noch hur det fördelar sig. Jag håller inte riktigt med om\r\nbilden att sparandet koncentreras på några få händer.\r\nDet stora tillskottet i sparande i världen är faktiskt\r\nvårt pensionssparande, både i Sverige och i andra\r\nländer. Det är någonting som inte förekom tidigare.\r\nDet finns ett väldigt stort institutionellt sparande -\r\npensionssparande - och de institutionerna äger väldigt\r\nmycket av våra företag. Däremot är det naturligtvis ett\r\nbekymmer att detta sparande blir alltmer kortsiktigt.\r\nSparandet är mycket större än behovet av investering-\r\nar i den reala ekonomin.\r\nJag ser ändå bara ett sätt att jobba med detta,\r\nnämligen att göra Sverige attraktivt, gilla globalise-\r\nringen och se till att vi i internationella sammanhang\r\ndriver fram förbättringar för de anställda så att vi kan\r\nkonkurrera. Vi skall hänga ut företag som missköter\r\nsig, så att de får betala ett pris på marknaden för detta.\r\nSe vad som händer på Hallandsåsen och hur Skanskas\r\naktiekurs har utvecklats. Det kan vara en intressant\r\niakttagelse.</pre><pre>Anf.  22  LENA KLEVENÅS (s):\r\nFru talman! Jag är inte lika övertygad som Anders\r\nSundström om att globaliseringen är bra. Jag tycker\r\natt den har drivits för långt. Att hylla konkurrensen in\r\nabsurdum tycker jag också är fel. Jag tror att det be-\r\nhövs mycket mer av samarbete.\r\nJag tycker inte att Anders Sundströms liv eller ens\r\nmitt eget är riktigt relevant, även om tillverkningen av\r\nvaror hr givit oss ett materiellt rikare liv. Det stämmer\r\ninte riktigt på den globala marknaden. Vi ser hur\r\ndessa företag i en allt snabbare takt med allt färre\r\nmänniskor kan producera fler och fler varor samtidigt\r\nsom arbetslösheten växer. Skillnaden mellan produk-\r\ntionskapaciteten och konsumtionskapaciteten ökar.\r\nJag är inte ens säker på att det är önskvärt att vi kon-\r\nsumerar så mycket mer, åtminstone inte i västvärlden.\r\nJag ser ett enormt problem i att just effektiviteten och\r\nkonkurrensen ökar företagens storlek. Om jag skall ta\r\nen enkel bild kan jag säga att de håller på att konkur-\r\nrera ihjäl sig.\r\nEtt försök till en förklaring till människorna på\r\nElectrolux får bli att människorna inom koncernerna\r\ninte är några onda människor. De lever på marknaden,\r\noch de måste konkurrera för att överleva. Denna kon-\r\nkurrens kommer att leda hela den globala ekonomin\r\ntill en katastrof likt den på 1920- och 1930-talen. Jag\r\nser tendenser att vi är på väg dit. Jag blir orolig för\r\nsamhällsutvecklingen i Sverige och i världen för öv-\r\nrigt.\r\nDet behövs regler, naturligtvis i första hand inom\r\nEU, där Sverige nu är medlem. Det är upp till EU att\r\nbevisa att det var bra för jobben och välfärden inom\r\nEU:s länder att vi kan kräva av företagen att de upp-\r\nför sig anständigt och tar det sociala ansvaret. Vi skall\r\ninte bara önska detta utan även sätta upp regler. Före-\r\ntagen flyr säkert inte från hela EU-området. Vi måste\r\nockså ha någon form av skatt på allt detta kapital som\r\nflödar omkring i världen. Jag anser att det är nödvän-\r\ndigt.</pre><pre>Anf.  23  Näringsminister ANDERS\r\nSUNDSTRÖM (s):\r\nFru talman! Jag har på en punkt en annan upp-\r\nfattning än Lena Klevenås. Jag tror att de produktivi-\r\ntets- och rationaliseringsvinster som vi gör är bra för\r\nvåra löntagare.\r\nDet bästa exemplet ligger litet långt bak i tiden,\r\nmen det kan vara intressant att se effekterna av det.\r\nDet var det löpande bandet när det infördes vid pro-\r\nduktionen av T-forden. När det infördes åstadkom\r\nman en enorm produktivitetsvinst. Man minskade\r\narbetsinsatsen flera gånger under en tid av ett och ett\r\nhalvt år för att tillverka en bil. Med Klevenås resone-\r\nmang skulle det innebära att det var en stor välfärds-\r\nförlust eftersom man åstadkom en enorm rationalise-\r\nring och en massa jobb försvann.\r\nHelt plötsligt blev bilen en tillgång för människor\r\nsom inte var så rika. Man kunde tillverka många fler\r\nbilar. Man kunde också tillverka bilarna till ett lägre\r\npris. När detta löpande band infördes kunde de som\r\nköpte en bil handla något mer än bilen. Därmed blev\r\nlöpande bandet startskottet på en kraftig förbättring\r\nför de löntagare som jag och Lena Klevenås företrä-\r\nder. Industrisamhället bröt igenom och sänkte till-\r\nverkningskostnaderna för varor från det gamla hant-\r\nverkssamhället till det nya industrisamhället.\r\nDet som nu sker är ungefär samma sak, fast i be-\r\ntydligt mindre steg. Vi har inte alls samma produktivi-\r\ntetsvinster i dag som på den tiden. Jag tror att det är\r\nbra. Det Lena Klevenås och jag skall slåss för är att se\r\ntill att det välstånd som skapas som ett resultat av\r\ndessa produktivitetsvinster kommer de människor vi\r\nföreträder till del. För det krävs ett mycket större\r\ninternationellt engagemang. Det räcker inte med att vi\r\nhar socialism i Sverige, utan vi måste ha det i hela\r\nvärlden.</pre><pre>Överläggningen var härmed avslutad.</pre><pre>4 §  Svar på interpellation 1997/98:46 om Telia\r\nAB</pre><pre>Anf.  24  Näringsminister ANDERS\r\nSUNDSTRÖM (s):\r\nFru talman! Per Westerberg har frågat mig om jag\r\navser att vidta några åtgärder för att Telia AB bättre\r\nskall kunna utnyttja kompetens och konkurrensförmå-\r\nga på en avreglerad telemarknad och om jag avser att\r\nföreslå en privatisering av Telia AB.\r\nPå den första frågan är mitt svar att Telia är en väl\r\nfungerande teleoperatör med god marknadsposition i\r\nSverige och med bra positioner i grannländerna. Teli-\r\nas finansiella ställning är god. Staten står bakom bo-\r\nlaget. Därmed har Telia goda möjligheter att medver-\r\nka i den omstrukturering som sker bland teleoperatö-\r\nrerna.\r\nPå den andra frågan är svaret att någon privatise-\r\nring av Telia inte är aktuell.</pre><pre>Anf.  25  PER WESTERBERG (m):\r\nFru talman! Först ber jag att få tacka näringsminis-\r\ntern för svaret på mina frågor. Jag är naturligtvis inte\r\nnöjd med det svar jag har fått, utan jag har en hel del\r\nsynpunkter.\r\nFörst och främst delar jag den uppfattning som\r\nfinns både i  Telias ledning och i Telias fackklubbar\r\natt det vore bra för Telia som företag att komma ut på\r\nkapitalmarknaden, att kunna få nytt riskkapital, att få\r\nmöjlighet att betala med egna aktier i nya affärer och\r\ndärmed utnyttja att Telia är ett av Sveriges mest tek-\r\nnik- och kunskapsintensiva företag.\r\nTelia agerar på en marknad som är den mest av-\r\nreglerade telemarknaden i världen i dag och har där-\r\nmed ett försprång jämfört med många av de interna-\r\ntionella teleoperatörerna, ett försprång som ständigt\r\nkrymper och därmed minskar förutsättningarna för\r\nTelias möjligheter för internationell expansion och att\r\nta till vara den kompetens och det teknikkunnande\r\nsom finns inom bolaget.\r\nEtt flertal värderingar har gjorts av Telia. Telia är\r\nett av de riktigt värdefulla bolagen i Sverige. Men\r\nvärdet på Telia tenderar att sjunka månad för månad i\r\noch med att försprånget jämfört med andra teleopera-\r\ntörer minskar när även övriga länder i dag avreglerar\r\nsina marknader. För mig är det därför viktigt att man\r\nskall få större resurser och därmed större möjligheter\r\natt göra affärer utomlands, precis som ABB, LM\r\nEricsson - det andra stora telebolaget i Sverige, fast\r\nmer agerande som producent. De har blivit världsuni-\r\nka företag med hjälp av privat kapital, större förut-\r\nsättningar att agera tillsammans med andra privata\r\nföretag och större expansionskrav på marknaden.\r\nJag tycker att det skall vara en bred spridning av\r\nTelia till hela svenska folket. Vi vet att intresset hos\r\nmånga småsparare är stort. Det är nyttigt och skulle\r\näven skjuta på lönsamheten inom Telia, precis som\r\ndet har gjort i övriga företag som har blivit privata.\r\nDet har ofta ökat värdet på statens innehav efter det\r\natt en del har sålts av.\r\nJag tycker att det är viktigt att ta till vara det tek-\r\nnik- och kompetensföretag som Telia är, och därmed\r\nett av de framtidsföretag som en stor del av syssel-\r\nsättnings- och kunskapsexpansionen bygger på i Sve-\r\nrige. Det vore farligt för svensk näringspolitik om\r\nman tvingades av olika skäl att inte fullt ut få agera på\r\nmarknaden. Så sker nu i nästan varje land i hela Eu-\r\nropa, oavsett färg på regeringarna. De går till mark-\r\nnaden just för att hjälpa teleoperatörerna att få ned\r\ntelekostnaderna och ta till vara sysselsättningsmöjlig-\r\nheterna och möjligheterna till kompetensutveckling.\r\nDet har skett under socialdemokratisk regering i\r\nDanmark, man överväger det i Norge och man har i\r\nprincip fattat beslut i den röd-blå koalitionen i Finland\r\natt gå till marknaden med finska televerket. Även i det\r\nmycket dogmatiskt socialistiska Frankrike har man\r\nbestämt sig för att gå till marknaden med France Te-\r\nlecom.\r\nFru talman! Jag skulle vilja ställa två uppfölj-\r\nningsfrågor till näringsministern. Betraktar inte nä-\r\nringsministern Telias ledning och fackklubbar som\r\nkompetenta att kunna bedöma vad som är bäst för\r\nTelia? De agerar ju för en privatisering, framför allt\r\nen marknads- och börsintroduktion. En helprivatise-\r\nring är inte det centrala för dem. Är det näringsminis-\r\nterns uppfattning att alla andra regeringar i hela Euro-\r\npa - oavsett partifärg - har gjort fel bedömning?</pre><pre>Anf.  26  Näringsminister ANDERS\r\nSUNDSTRÖM (s):\r\nFru talman! Det är rätt intressant att höra Per We-\r\nsterberg argumentera. Han undviker väldigt noga sina\r\nverkliga skäl till varför han vill åstadkomma ett för-\r\nändrat ägande av Telia.\r\nTelia är ett mycket framgångsrikt företag och ver-\r\nkar inom ett spännande område. Telia har i dag inget\r\nbehov av kapital. Företagsledningen har inte gått till\r\nägaren och begärt mer kapital. Men företaget ägs av\r\nsamhället, och det är något förskräckligt. Att det till\r\nråga på allt är framgångsrikt och ägs av samhället är\r\nännu mer motbjudande för Per Westerberg. Jag för-\r\nstår det.\r\nMen Telia agerar ju på en marknad. Per Wester-\r\nberg inledde sitt inlägg med att säga att Telia finns på\r\nden hårdaste marknaden. Ja, det gör Telia. Det finns\r\ndär och agerar där. Vi gillar att företaget finns där och\r\nsköter sig. Det har i dag inte lagt fram någon begäran\r\nhos ägaren att få mer riskkapital. När den dagen\r\nkommer och företaget kommer till oss och säger att\r\nman behöver pengar, har vi sagt att vi är beredda att\r\nställa upp. Vi anser att det är viktigt att företaget kan\r\nagera fullt ut på marknaden. Det kräver en del änd-\r\nringar i instruktionen för Telia, som jag avser att\r\nlägga fram för riksdagen.\r\nTelia skall alltså agera fullt ut på marknaden. Men\r\ndet är en sak - det innebär för den skull inte att äga-\r\nren, medborgarna i Sverige, om man anser att man\r\nkan försörja företaget med det riskkapital som behövs\r\ninte skall få fortsätta att göra detta. Jag har svårt att se\r\nvad det är för fel med att vi, medborgarna själva, gör\r\ndetta. Det är min första synpunkt.\r\nDet andra jag vill ta upp är frågan om varför vi är\r\nså intresserade av att behålla Telia. Jag kan bara tala\r\nför hur det ser ut i Sverige, och i Sverige har Telia\r\nfortfarande en mycket dominerande ställning på ett\r\nantal områden. Per Westerberg har ju aldrig ryggat\r\nför att sälja ut företag även om de haft monopol och\r\nnästintill monopol för att den vägen åstadkomma\r\noskäliga vinster för privata intressen. Det gillar inte\r\njag. Vi kan se att Telia på många marknader där man\r\nmöter små kunder, dvs. hushåll, i dag har en mycket\r\nstark ställning - inte ett monopol, men en klart domi-\r\nnerande ställning på marknaden. Det tycker jag är ett\r\ntillräckligt skäl för att inte släppa i väg ägandet av\r\nTelia.</pre><pre>Anf.  27  PER WESTERBERG (m):\r\nFru talman! Självfallet är det inte fråga om att pri-\r\nvatisera monopol. Det har det inte varit för mig tidi-\r\ngare, och det är det inte fortsättningsvis heller. Det är\r\nfråga om marknader som är avreglerade och konkur-\r\nrensutsatta, precis som telemarknaden. Vi har en post-\r\noch telestyrelse, som jag själv sitter i, som är regler-\r\nmyndighet för både postmarknad och telemarknad.\r\nAtt bevaka är ett samhällsintresse och framför allt ett\r\nkonsumentintresse när det gäller både taxesättningar-\r\nnas rimlighet och konkurrensförutsättningarna mellan\r\nrespektive bolag.\r\nAtt mina verkliga skäl skulle vara att jag är emot\r\nstatligt ägande stämmer inte, och det vet Anders\r\nSundström mycket väl. Det handlar om förutsättning-\r\narna, att kunna utnyttja expansionsmöjligheterna -\r\nprecis det som gjorde LM Ericsson till ett globalt\r\noerhört framgångsrikt företag, eller ABB, Alfa Laval\r\neller något av de andra stora svenska företagen som\r\nhar gett Sverige välstånd. Telia är definitivt ett sådant\r\nbolag som har förutsättningar att kunna växa ytterliga-\r\nre.\r\nVi ser hur det norska televerket går in i Sverige\r\nmen också är på väg mot marknaden. Vi ser hur det\r\ndanska lierar sig med amerikanska investerare, nämli-\r\ngen amerikanska telebolag, för att bli framgångsrikt.\r\nTy det är många gånger de stora som kommer att bli\r\nframgångsrika framöver. Vad jag vurmar för är att ta\r\ntill vara nationalklenoden Telia, att se till att man har\r\nförutsättningar att nyttja kompetensen och kunskapen\r\noch därmed kunna göra affärer med andra privata\r\nföretag. Det går nämligen inte alltid särskilt bra att\r\ngöra det som statligt bolag.\r\nJag undrar om inte näringsministern tycker att det\r\när litet läskigt när nästan alla andra socialdemokratis-\r\nka regeringar i Europa privatiserar eller går till mark-\r\nnaden med delar av sina telebolag, just för att ge dem\r\nchans och möjlighet att utvecklas. De gör det med\r\nungefär samma argument och motiv som vi moderater\r\ni Sverige anför. Är det verkligen så att alla tänker fel\r\noch att det bara är näringsministern i Sverige som\r\ntänker rätt i Telias fall? Även Telias ledning och\r\nfackklubbar har agerat för en börsintroduktion av\r\nnågot slag - kanske inte full utförsäljning men i alla\r\nfall en börsintroduktion. Är det inte också litet under-\r\nligt att det bara är de som gör det - precis som man\r\ngör i andra länder, precis som andra socialdemokra-\r\ntiska partier runt om?\r\nDet är ju inte bara Telia som finns på marknaden.\r\nVi har redan nu fått till konsument 20 % av nätet av\r\nkonkurrenter. Dessa är snabbt växande, i och med att\r\ntelelinjerna går att använda via hela kabel-TV-nätet\r\noch förmodligen hela elnätet. Det är alltså ingen brist\r\npå kablar till hushåll, utan det expanderar väldigt fort.\r\nDärmed är möjligheterna att konkurrera på alla avsnitt\r\nutomordentligt stora. Det gäller då att vi har ett väl\r\nrustat, kompetent och internationellt Telia som kan ta\r\ntill vara förutsättningarna.\r\nFru talman! Avslutningsvis vill jag fortsätta att\r\nställa de här frågorna till näringsministern: Är det inte\r\nlitet märkligt att nästan alla socialdemokratiska rege-\r\nringar i Europa går till marknaden med sina telebolag\r\nmen inte den svenska? Är det inte litet märkligt att\r\nbåde ledning och fack i Telia vill vara marknadsnote-\r\nrade och börsintroducerade, men näringsministern\r\nmotsätter sig detta? Är inte näringsministerns kollega\r\nkommunikationsministerns något raljanta yttrande i\r\nDagens Industri litet konstigt, nämligen att hon trodde\r\natt svenska folket hellre ville ha sänkta barnbidrag än\r\natt man släppte den absoluta kontrollen över Telia?\r\nJag tror inte att det var något bra yttrande, och jag tror\r\nheller inte att så är fallet.</pre><pre>Anf.  28  Näringsminister ANDERS\r\nSUNDSTRÖM (s):\r\nFru talman! Jag försöker lyssna väldigt noga och\r\nhöra vad det är som är bekymret. Vad är det som\r\nbekymrar Per Westerberg med Telia? Per Westerberg\r\nsäger att Telia måste få växa på marknaden. Det be-\r\nskedet har ju Telias ledning fått av mig. Telia skall\r\nagera på marknaden, växa och bli ett starkt företag.\r\nPer Westerberg säger att Telia är en nationalklenod,\r\nett fantastiskt fint företag. Det är alltså inget bekym-\r\nmer på den punkten heller. Det är ett bra företag. Per\r\nWesterberg säger att det skall få växa på marknaden,\r\noch det säger jag också.\r\nDet ställe där vi skiljer oss åt är kanske beskriv-\r\nningen av hur viktigt det är när ett företag ägs privat\r\natt det också finns en väl fungerande marknad. Jag\r\nhör till dem som säger att varken Telia eller Posten i\r\ndag finns på en väl fungerande marknad. Det finns\r\nstora delar av deras verksamhet där dessa två företag\r\nhar en mycket dominerande ställning. Jag tycker inte\r\natt det är bra om den typen av företag privatiseras.\r\nDet tycker jag är viktigt att få säga. Där har jag en\r\nannan uppfattning än Per Westerberg, och det står jag\r\nför. Det är jag rätt stolt över. Jag vet nämligen att\r\näven om Per Westerberg sitter i Post- och telestyrel-\r\nsen, där han uppträder väldigt tufft och rejält, är den\r\nstyrelsen trots allt rätt tandlös när det gäller att hante-\r\nra ett privat monopol.\r\nJag är alltså kvar i min position. Telia skall agera\r\npå marknaden. Telia skall få växa. Samhället har alla\r\nmöjligheter, sedan vi nu har sanerat och ordnat upp\r\nstatsfinanserna, att också klara att tillskjuta ägarkapi-\r\ntal. Det är inget dåligt företag. Det ger ingen dålig\r\navkastning på pengarna att ha dem placerade i Telia -\r\ninte ens för oss medborgare.</pre><pre>Anf.  29  PER WESTERBERG (m):\r\nFru talman! Jag tror att det är en mycket dålig pla-\r\ncering för svenska folket att ha pengarna placerade i\r\nTelia som ensamma ägare. Det finns ett stort antal\r\nvärderingar av Telia från det senaste året som visar att\r\nTelias värde sjunker, vilket jag tycker är beklämman-\r\nde. Det här beror på att man inte får komma ut på\r\nmarknaden fullt ut med börsintroduktion och med det\r\nprivata bolagets stämpel, precis som bolagen i nästan\r\nvartenda annat land, med den internationella konkur-\r\nrens som telemarknaden erbjuder.\r\nSedan, fru talman, tror jag att näringsministern\r\nskall titta litet mer på telemarknaden, den konkur-\r\nrenssits och det getingbo av konkurrens som råder i\r\ndag. Vi står inför mycket snabba genombrott även\r\nmed en mycket hård konkurrens om de enskilda kon-\r\nsumenterna - via kabel-TV-näten, som når direkt ut\r\ntill en mycket stor del av svenska hushåll, och via\r\nelnätet, som även det kommer att kunna överföra\r\ntelesignaler.\r\nFru talman! Jag tycker att frågorna kvarstår. Nä-\r\nringsministern har inte svarat på frågan om den be-\r\ndömning som nästan alla andra regeringar i Europa\r\ngör, oavsett politisk färg, många med socialistiska\r\nförtecken, nämligen att det är viktigt att bolagen går\r\ntill marknaden. Frågan var om alla dessa länder och\r\nalla dessa näringsministrar gör fel bedömning och\r\nbara den svenske gör rätt. Han har heller inte svarat\r\npå varför han tror att Telias ledning och fackklubbar\r\ntror att det är viktigt att vara börsintroducerade, precis\r\nsom kollegerna i nästan alla andra länder.\r\nJag tror på Telia. Jag vill att vi skall utveckla bo-\r\nlaget för Sveriges skull, för sysselsättningens skull\r\noch för kompetensutvecklingens skull och inte binda\r\ndet inne i Sverige.</pre><pre>Anf.  30  Näringsminister ANDERS\r\nSUNDSTRÖM (s):\r\nFru talman! Jag vet faktiskt inte vem Per Wester-\r\nberg argumenterar mot. Jag tror på Telia. Och jag tror\r\natt Telia skall finnas utanför Sverige. Jag anser att\r\nTelia skall finnas på en marknad där man konkurrerar.\r\nMen jag förstår inte att det är dåligt för svenska\r\nfolket att ha pengar i Telia. Det var det som Per We-\r\nsterberg sade, och att det är bra för småspararna att få\r\nsatsa pengar i Telia. Jag vet inte om någon kan förkla-\r\nra det där för mig, hur det kan vara dåligt för svenska\r\nfolket att ha pengar i Telia, men bra för småspararna.\r\nJag har faktiskt väldigt svårt att förstå det resone-\r\nmanget.\r\nDäremot inser jag att det är viktigt att Telia får\r\nväxa, att bolaget får vara den där nationalklenoden.\r\nMen jag är inte alls övertygad om att de svenska\r\nmedborgarna skulle gilla att Telia blev ägt av ett\r\namerikanskt telebolag. Jag är inte alls övertygad om\r\natt det är bra.\r\nHar de senaste veckornas debatt om teletaxorna\r\ngått Per Westerberg alldeles förbi? Har Per Wester-\r\nberg pratat med sina mostrar och fastrar, kusiner och\r\nsyskon och frågat dem var de på grund av förändrade\r\nteletaxor håller på att handla upp sina teletjänster när\r\nde skall ringa till sin morbror eller farbror? Om han\r\ninte har gjort det kan han ju åka med mig hem i kväll\r\nmed 20.20-planet till Norrbotten, så kan jag ta honom\r\nmed på en sväng till mina mostrar och fastrar. Då får\r\nvi höra vem de tänker köpa sina teletjänster av.</pre><pre>Överläggningen var härmed avslutad.</pre><pre>5 §  Hänvisning av ärenden till utskott</pre><pre>Föredrogs och hänvisades\r\nProposition\r\n1997/98:7 till lagutskottet</pre><pre>Motioner\r\n1997/98:Bo1-Bo7 till bostadsutskottet</pre><pre>6 §  Bordläggning</pre><pre>Anmäldes och bordlades\r\nMotioner\r\nmed anledning av prop. 1997/98:14 Romkonventio-\r\nnen - tillämplig lag för avtalsförpliktelser\r\n1997/98:L1 av Yvonne Ruwaida (mp)</pre><pre>med anledning av prop. 1997/98:33 Utfärdande av F-\r\nskattsedel, m.m.\r\n1997/98:Sk24 av Isa Halvarsson och Karin Pilsäter\r\n(fp)\r\n1997/98:Sk25 av Bo Lundgren m.fl. (m)\r\n1997/98:Sk26 av Kenth Skårvik m.fl. (fp, m, c, kd)\r\n1997/98:Sk27 av Mats Odell m.fl. (kd)</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 6 november</pre><pre>1997/98:64 av Inger René (m) till statsrådet Thomas\r\nÖstros\r\nSkatteregler och svensk sjöfart\r\n1997/98:65 av Kent Olsson (m) till statsrådet Thomas\r\nÖstros\r\nSjömansskatten\r\n1997/98:66 av Mikael Odenberg (m) till näringsmi-\r\nnistern\r\nBidragen till konvertering från elvärme m.m.</pre><pre>den 7 november</pre><pre>1997/98:67 av Gudrun Lindvall (mp) till statsrådet\r\nLeif Pagrotsky\r\nPatent på liv</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 18 november.</pre><pre>8 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 6 november</pre><pre>1997/98:115 av Lena Sandlin (s) till socialministern\r\nPsykiatrireformens genomförande\r\n1997/98:116 av Ulla Löfgren (m) till jordbruksminis-\r\ntern\r\nRansoneringsregler för avverkning av skog\r\n1997/98:117 av Inger René (m) till kommunika-\r\ntionsministern\r\nE6 mellan Göteborg och Svinesund\r\n1997/98:118 av Kent Olsson (m) till statsrådet Ulrica\r\nMessing\r\nÖverenskommen visstidsanställning</pre><pre>den 7 november</pre><pre>1997/98:119 av Rigmor Ahlstedt (c) till näringsminis-\r\ntern\r\nPharmacia   &amp;  Upjohns forskning i Sverige\r\n1997/98:120 av Christel Anderberg (m) till närings-\r\nministern\r\nBidrag till vattenburen elvärme\r\n1997/98:121 av Christel Anderberg (m) till närings-\r\nministern\r\nBidrag till kompletterande värmeanläggning\r\n1997/98:122 av Birger Schlaug (mp) till näringsmi-\r\nnistern\r\nFörvar av kärnavfall\r\n1997/98:123 av Eva Goës (mp) till jordbruksminis-\r\ntern\r\nBestrålad kyckling\r\n1997/98:124 av Karin Pilsäter (fp) till utbildnings-\r\nministern\r\nUtlandsstudier</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 18 november.</pre><pre>9 §  Kammaren åtskildes kl. 10.32.</pre><pre>\r\nFörhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}