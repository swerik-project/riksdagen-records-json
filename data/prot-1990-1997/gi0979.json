{"dokumentstatus":{"dokument":{"hangar_id":"2349223","dok_id":"GI0979","rm":"1994/95","beteckning":"79","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"79","slutnummer":"0","datum":"1995-03-24 00:00:00","systemdatum":"2005-10-27 13:40:41","publicerad":"1995-03-24 00:00:00","titel":"Riksdagens snabbprotokoll 1994/95:79 Fredagen den 24 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{01F8A2DA-C8C2-465E-8456-D586DA48524B}","dokument_url_text":"http://data.riksdagen.se/dokument/GI0979/text","dokument_url_html":"http://data.riksdagen.se/dokument/GI0979","dokumentstatus_url_xml":"http://data.riksdagen.se/dokumentstatus/GI0979","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:79</div>\r\n<div class=\"sidhuvud_datum\">Fredagen den 24 mars</div>\r\n<div class=\"sidhuvud_klockslag\">Kl. 9.00 9.41</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>_________________________________________________________________________</pre><pre>\r\n1 §  Meddelande om aktuell debatt</pre><pre>Tredje vice talmannen meddelade att Vänsterpar-\r\ntiets riksdagsgrupp framställt önskemål om särskild\r\ndebatt om avvisning av bosnier med kroatiska pass\r\nsamt att talmannen beslutat att en sådan debatt skulle\r\nanordnas onsdagen den 29 mars kl. 9.00. Från Väns-\r\nterpartiet skulle Ulla Hoffmann delta. Regeringen\r\nskulle företrädas av statsrådet Leif Blomberg.</pre><pre>Den från Vänsterpartiets riksdagsgrupp inkomna\r\nskrivelsen hade följande lydelse:</pre><pre>Till talmannen\r\nJag får härmed hemställa om att en särskild debatt\r\nanordnas med anledning av inträffad händelse beträf-\r\nfande avvisningarna av bosnier med kroatiska pass.\r\nRegeringen har i tre vägledande beslut den 16 feb-\r\nruari förklarat att ingen anledning finns att anta att\r\ndessa personer (dvs. bosnier med kroatiska pass) inte\r\nskulle beredas skydd i Kroatien. Regeringen förklara-\r\nde också att risken för kroatiska medborgare att mot\r\nsin vilja tvingas delta i väpnade konflikter inte kan\r\nanses som påtaglig. I beslutet hänvisades till ett brev\r\nfrån Kroatiens utrikesminister till Sveriges ambassa-\r\ndör i Kroatien den 19 oktober 1994. I brevet skall\r\nförsäkringar ha lämnats att alla kroatiska medborgare\r\nkommer att tas emot i Kroatien oavsett var de tidigare\r\nhaft sitt hemvist.\r\nKroatiens flyktingminister professor Adalbert\r\nRebic har på en presskonferens den 21 mars meddelat\r\natt 60 000 bosniska flyktingar skall repatrieras till den\r\nbosnisk-kroatiska federationens område från april till\r\nårets slut. Professor Rebics pressekreterare Anna\r\nMaria Radic meddelade att den repatriering också\r\ninnefattar dem som avvisats från Sverige och att den\r\ngenomförs bl.a. för att av försvarsskäl öka den bosni-\r\nen-kroatiska befolkningens numerär.\r\nDessa nya uppgifter ger anledning till att ifrågasät-\r\nta värdet av de av regeringen åberopade och sekre-\r\ntessbelagda garantierna om skydd i Kroatien. De\r\nbosnier med kroatiska pass, som nu avvisas från Sve-\r\nrige till Kroatien, kommer med stor sannolikhet inte\r\natt kunna undgå att hamna i Bosnien. I det Bosnien till\r\nvilket Sverige deklarerat att det är uteslutet att avvisa\r\nnågon. I det Bosnien från vilket många människor bär\r\nmed sig fasansfulla krigsupplevelser och från vars\r\narmé många av de män som skall avvisas deserterat.\r\nFrågan är av mycket stor vikt, omkring 5 000 per-\r\nsoner berörs, och grunderna för regeringsbesluten är\r\nföremål för en omfattande diskussion i hela samhället.\r\nDet är av stor vikt att denna fråga blir föremål för\r\ndiskussion också i riksdagen.\r\nStockholm den 22 mars 1995\r\nBjörn Samuelson\r\ngruppledare, Vänsterpartiet</pre><pre>2 §  Meddelande om svar på interpellation</pre><pre>Till riksdagen hade inkommit följande skrivelse:</pre><pre>Interpellation 1994/95:80</pre><pre>Till riksdagen\r\nBeträffande interpellation 1994/95:80 av Ulla-\r\nBritt Hagström (kds) om uppföljning av FN:s familje-\r\når får jag meddela att jag inte kan besvara denna inom\r\nfyra veckor.\r\nSkälet härtill är att riksdagen har påskuppehåll\r\nvecka 15 och att inga tillfällen till interpellationssvar\r\när inplanerade under vecka 16 samt att Ulla-Britt\r\nHagström inte har möjlighet att ta emot svaret den 24\r\napril då jag hade planerat att besvara interpellationen.\r\nJag kommer att besvara interpellationen den 24\r\napril 1995.\r\nStockholm den 17 mars 1995\r\nAnna Hedborg</pre><pre>3 §  Svar på interpellation 1994/95:74 om gym-\r\nnasieval och arbetsmarknaden</pre><pre>Anf.  1  Arbetsmarknadsminister  ANDERS\r\nSUNDSTRÖM (s)\r\nHerr talman! Ulla-Britt Hagström har i en interpel-\r\nlation frågat mig om jag har för avsikt att upprätta ett\r\nintensifierat samarbete med utbildningsministern för\r\natt minska snedbalansen mellan elevens val och ar-\r\nbetsmarknadens behov.\r\nDet är en gammal stridsfråga om man skall styra\r\nelevernas val av utbildning i gymnasiet så att arbets-\r\nmarknadens behov av arbetskraft tillfredsställs. Detta\r\när en fråga som har olika vinklingar både på kort och\r\nlång sikt.\r\nDet finns mycket som tyder på att de flesta ung-\r\ndomar väljer utbildning utifrån sin kunskap om ar-\r\nbetsmarknaden. Intresset för ekonomisk utbildning\r\nhar t.ex. markant sjunkit sedan konjunkturen vände.\r\nDetta är då ett kortsiktigt val.\r\nFör skoltrötta ungdomar kan det allra bästa vara\r\natt utgå från sina omedelbara intressen för att få ut\r\nnågot av sin gymnasieutbildning. Detta är visserligen\r\nockså ett kortsiktigt val. Det kan dock vara bättre för\r\ndem att komplettera en gymnasieutbildning efteråt\r\noch trivas med sina studier medan de är i skolan.\r\nVissa utbildningar tycks aldrig sjunka i popularitet\r\noavsett arbetsmarknadens utseende, som t.ex. frisör-\r\nutbildningen.\r\nPå lång sikt påverkar ungdomarnas gymnasieval\r\ninte bara deras egen framtid utan också landets fram-\r\ntid. Jag kan hålla med om att det är för få ungdomar\r\nsom har verkstadsteknisk eller teknisk utbildning.\r\nMen jag tror inte att en styrd intagning till mindre\r\npopulära program skulle leda till att vi t.ex. får fler\r\nverkstadstekniker. Jag tror att det skulle kunna leda\r\ntill fler avhopp från studierna om eleverna inte känner\r\nsig motiverade för den utbildning de kommit in på.\r\nVi måste också ställa oss frågan: Kan det finnas\r\nandra utvecklingsområden för Sveriges export än\r\nindustrin? Jag tror att det fortfarande finns en stor\r\nrationaliseringspotential inom svensk industri och att\r\nbehovet av fler anställda inte kommer att öka markant\r\nden närmaste tiden. Jag tror också att skolan och ar-\r\nbetslivet måste tillmötesgå eleverna i större utsträck-\r\nning.\r\nEn viktig del i regeringens arbetsmarknadspolitik\r\när den stora investeringen i utbildning. En orsak till\r\narbetslöshet är bristande utbildning och kompetens,\r\noch det är därför vi satsar de stora resurserna inom\r\nutbildningsområdet. Ungdomar bör också uppmuntras\r\natt söka en högskoleutbildning, eftersom en sådan\r\nöppnar för ytterligare alternativ på arbetsmarknaden.\r\nRegeringen föreslår i årets budgetproposition, för år\r\n1995/96, nära 90 000 extra platser inom den reguljära\r\nutbildningen att betalas med arbetsmarknadspolitiska\r\nmedel. Av dessa är 9 000 högskoleplatser inom områ-\r\ndet teknik och naturvetenskap, där också de studeran-\r\nde som uppmuntran till studier kan erhålla särskilt\r\nstudiestöd om de uppfyller kraven för sådant. Ytterli-\r\ngare 65 000 platser föreslås dessutom tillkomma inom\r\narbetsmarknadsutbildningen.\r\nRegeringens förslag att kommunerna skall ha an-\r\nsvar både för utbildning och arbetsmarknadspolitiska\r\nåtgärder för ungdomar upp till 20 års ålder är också\r\nett led i strategin att utbildning skall leda till arbete.\r\nSå visst skall gymnasieskolan ha koppling till ar-\r\nbetsmarknaden. Men vi måste lämna gamla hjulspår\r\noch försöka utveckla både utbildning och arbetsmark-\r\nnad så att de förändras och bidrar både till välstånd\r\noch välbefinnande. Detta är frågor som är viktiga\r\nsåväl för mig som arbetsmarknadsminister som för\r\nskolministern, utbildningsministern och näringsminis-\r\ntern.\r\nJag vet att skolministern anser att elevernas vikan-\r\nde intresse för industriprogrammet bör tas på allvar.\r\nDärför kommer en arbetsgrupp inom kort tillsättas\r\ninom Utbildningsdepartementet med uppdrag dels att\r\nanalysera orsakerna till att intresset för industripro-\r\ngrammet är så dåligt, dels att föreslå eventuella för-\r\nändringar beträffande innehåll, organisation och kon-\r\nstruktion av industriprogrammet. Representanter för\r\narbetsmarknadens parter kommer att inbjudas till\r\narbetsgruppen.</pre><pre>Anf.  2  ULLA-BRITT HAGSTRÖM (kds)\r\nHerr talman! Jag vill tacka för svaret på min inter-\r\npellation om balans mellan gymnasieval och arbets-\r\nmarknadens möjligheter. Tyvärr finns det nog inget\r\nkonstruktivt nytänkande i svaret. Detta är dock ingen\r\nfråga som är upphov till någon konflikt mellan de\r\npolitiska blocken. Snarare tycker jag att vi tillsam-\r\nmans måste sätta in alla krafter för att ungdomarna så\r\ntidigt som möjligt skall komma rätt. Man kan säga att\r\nungdomarna i dagens samhälle både har unika chanser\r\noch befinner sig i en omöjlig situation. Det finns dels\r\nstora möjligheter på IT-området för ungdom i dag,\r\ndels intressanta internationella möjligheter. Men mot-\r\npolen är att arbetslösheten lurar bakom hörnet.\r\nAldrig någonsin har det väl diskuterats, tänkts ut\r\nåtgärder och satsats så mycket som nu för att få bukt\r\nmed arbetslösheten. Ändå sitter våra ungdomar i en\r\nmycket svår situation. När jag som 40-talist utbildade\r\nmig till t.ex. akademiker visste jag att det fanns ett\r\narbete att få. Samhället går igenom olika faser. För\r\n70-talisternas del talas det om k-samhället - kunskap,\r\nkompetens, kreativitet, kommunikation och kultur.\r\nDen svenska ungdomen är inriktad på ett rörligt liv\r\nmed stark betoning av utbildning och arbete. Under-\r\nsökningar visar också att ungdomar högt värderar\r\nfamiljen och hemmiljön.\r\nVad gäller yrket läste jag från Institutet för fram-\r\ntidsstudier att det viktiga i dag inte är att bli något\r\nfint, utan att göra något intressant. Det är också intres-\r\nsant att titta på ungdomars drömmar om yrken. Det\r\nvarierar givetvis med tiden. Det senaste jag läste var\r\natt männens önskeyrken var företagsledare, civilin-\r\ngenjör, arkitekt, polis och byggnadsarbetare. För\r\nkvinnorna var det resebyråtjänsteman, journalist,\r\nkonstnär, artist och polis. Vi har inte nått fram till ett\r\njämställt tänkande vad gäller yrken, kan jag konstate-\r\nra.\r\nMin interpellation har föranletts av den låga an-\r\nsökningsfrekvensen till industriprogram och omvård-\r\nnadsprogram. Jag inser att utbildningen i sig måste ha\r\nprioritet i valet, med breda möjligheter från gymna-\r\nsieskolans ram. Jag inser att eleven själv måste stude-\r\nra efter intresse och sin egen syn på kapacitet. Vi har\r\nockså hittills misslyckats med att i den grad vi vill\r\nt.ex. styra flickor till tekniska utbildningar. Men jag\r\nser också faran.\r\nNär landstinget Skaraborg, mitt hemlän, hade ut-\r\nbildningen för barn- och ungdomsprogrammet fanns\r\ndrygt 60 intagningsplatser om året. Det täckte ungefär\r\nbehovet av möjliga arbetstillfällen i länet. När kom-\r\nmunerna tog över barn- och fritidsprogrammet blev\r\ndet drygt 300 platser i länet. Visserligen har fritidssi-\r\ndan kommit till, men i sådana här fall utbildar vi in-\r\ntresserade och godtrogna ungdomar till en tidig ar-\r\nbetslöshet.\r\nKommunerna bygger enligt de siffror jag redovisat\r\ni interpellationen alltmer upp gymnasieutbildningen\r\nefter elevernas förstaval. Så skall det vara, men det får\r\nenligt min mening inte ske oberoende av möjligheten\r\natt få jobb på arbetsmarknaden. Det är därför jag\r\nefterlyser ett intimt samarbete mellan arbetsmark-\r\nnadsministern och utbildningsministern. Skolminis-\r\ntern skall givetvis också vara med, eftersom det berör\r\ngymnasieskolorna. Jag missade att skriva det i min\r\ninterpellation.\r\nDet visar sig också att medelåldern vid komvux-\r\nutbildningen sjunker drastiskt. Vi måste också se\r\nsamhällsekonomiskt på detta. Har vi råd att till hundra\r\nprocent tillgodose elevernas förstaval för att sedan\r\ndirekt ge en komvuxutbildning för dem som tänker\r\nom eller som inte får ett arbete, då skulle också jag\r\ntycka att det är en idealisk lösning. Men så är inte\r\nfallet.\r\nVi sitter i en mycket svår arbetsmarknadspolitisk\r\nsituation. Därför måste vi tillsammans minska snedba-\r\nlansen mellan elevernas val och arbetsmarknadens\r\nbehov. För att vi skall klara det måste forskningen i\r\nhögsta grad vara en tillgång.\r\nHerr talman! Vi kristdemokrater önskar också in-\r\nrätta ett nationellt företagarprogram i gymnasieskolan.\r\nSkall vårt land ha någon chans att hålla sig kvar som\r\nindustrination? Ansökningsfrekvensen till industri-\r\nprogrammet är oroväckande. Därför tackar jag ar-\r\nbetsmarknadsministern för att han i svaret sade att en\r\nutredning skall komma till stånd på detta område. Det\r\när mycket värdefullt att en utredning görs. Som ett\r\nmellanstick kan jag säga att vi kristdemokrater har\r\nönskat att programmet skall byta namn till teknikpro-\r\ngrammet så att det låter litet mer attraktivt för ung-\r\ndomar. Det räcker faktiskt inte med de friskolor som\r\nhar växt upp på detta område inom gymnasievärlden.\r\nJag tror att kommunerna måste samarbeta mer\r\nmed företagen på orten och att kopplingar måste gö-\r\nras. Jag tror också att man måste tänka på den nya\r\nyrkeshögskolan. Hur skall den se ut i framtiden? Skall\r\nden bygga på universitetens kunskapssyn eller på\r\nerfarenhetsbaserad praktisk kunskap från näringslivet?\r\nTyvärr fick jag inget svar av minister Carl Tham när\r\njag ställde den frågan vid frågestunden i kammaren.\r\nEn utredning skulle nämligen presenteras inom kort.\r\nDet är i sig mycket positivt, men jag tycker inte att det\r\när ett tillräckligt skäl för att en minister i en fråge-\r\nstund inte skall kunna ge svar på en enda fråga. Gi-\r\nvetvis ser jag också, som arbetsmarknadsministern\r\ngör, andra utvecklingsområden än industrin.\r\nJag vill avsluta med att säga att den största utma-\r\nningen måste vara att göra de flesta yrken möjliga att\r\nutvecklas i. Vi politiker måste verka för att underlätta\r\nungdomars och arbetsmarknadens möjligheter att\r\nmötas. Därför är det en stor utmaning för oss att\r\nkomma till rätta med att ungdomar i så låg utsträck-\r\nning söker till industri- och energiprogrammen. Det\r\nfinns också en befogad oro över hur vården och om-\r\nsorgen skall klara sin personalförsörjning i framtiden,\r\ninte minst inom äldreomsorgen. Det får inte bli en\r\nsådan snedvridning att konkurrensen till vissa arbeten\r\nblir jättehård medan andra områden saknar arbets-\r\nkraft.</pre><pre>Anf.  3  ULF MELIN (m)\r\nHerr talman! Herr statsråd! Fru meddebattör! Jag\r\nmåste faktiskt också säga att svaret är ganska tunt.\r\nMitt intryck är att de överläggningar som sker mellan\r\nstatsråden i Utbildningsdepartementet och Arbets-\r\nmarknadsdepartementet bara sker på regeringssam-\r\nmanträdena på torsdagarna.\r\nJag tycker att den här frågan är intressant ur prin-\r\ncipiell synpunkt. Det handlar naturligtvis om hur\r\nmycket man skall tillgodose elevens förstahandsval\r\nkontra arbetslivets behov. Om vi ser på utvecklingen i\r\nSverige under de senaste tio åren finner vi att detta\r\ninte är ett alldeles enkelt problem. Man kan inte tala\r\nom exakt hur den framtida arbetsmarknaden kommer\r\natt se ut.\r\nMin grundinställning är att man skall se till att\r\nelevernas förstahandsval tillgodoses. Då blir de mer\r\nmotiverade för studier, och det är naturligtvis viktigt.\r\nMen det finns en del förbehåll. Bland de program som\r\nfinns i gymnasieskolan i dag finns det en del som är\r\nsvårare och en del som är lättare. Jag har sett att man\r\nibland har tagit in elever med ganska dåliga betyg på\r\nteoretiska utbildningar. Då får man naturligtvis en\r\nstörre avhoppsfrekvens. Därför är det viktigt att man\r\nvägleder eleverna i deras val av utbildning.\r\nMan kan naturligtvis få ett intryck av att det finns\r\nen snedbalans bara när det gäller de yrkesinriktade\r\nprogrammen i skolan. Det är riktigt att det är för få\r\nsom söker till industriprogrammen. Men den andra\r\ndelen skall vi inte heller glömma bort, nämligen att\r\ndet är för få ungdomar som söker till utbildningen på\r\ndet naturvetenskapliga programmet.\r\nI interpellationssvaret sägs det att vi måste ha fler\r\ntekniker framöver. Det måste vi ha; det vet vi om. Det\r\nmåste finnas fler människor på arbetsmarknaden som\r\nhar kunskap i de naturvetenskapliga ämnena. Man\r\nmåste börja tidigt, alltifrån lärarutbildningen till\r\ngrundskolan.\r\nDet finns också en obalans när det gäller de yrkes-\r\ninriktade programmen. Vi vet att det är för få som\r\nsöker till industriprogrammet, vilket naturligtvis på\r\nsikt kommer att få allvarliga konsekvenser.\r\nDet finns också andra program, t.ex. mediepro-\r\ngrammet. Efter en sådan utbildning kan det kanske\r\nvara svårt att få ett arbete.\r\nVilka krav kommer det framtida arbetslivet att\r\nställa? Man kommer att ställa krav på kunskap i\r\nspråk, matematik, IT, svenska osv. Därför menar jag\r\natt det är viktigt att ungdomar får en bra grundutbild-\r\nning. Sedan får de specialisera sig antingen i en efter-\r\ngymnasial utbildning eller direkt ute på arbetsmark-\r\nnaden.\r\nUlla-Britt Hagström nämner företagsgymnasier.\r\nDet är ganska intressant att Volvo och ABB har startat\r\nföretagsgymnasier. De har ett väldigt bra ansöknings-\r\nantal. Det är lätt att rekrytera elever till dessa skolor,\r\ntrots att eleverna inte får något betalt för sitt arbete.\r\nSamtidigt är det en vikande trend vad gäller den van-\r\nliga gymnasieskolan.\r\nMin tanke är att man naturligtvis måste stimulera\r\nden här typen av utbildningar. Då får företag och\r\narbetslivet också möjlighet att ta ett större ansvar för\r\nutbildningen.\r\nDet är också intressant att dessa företagsgymnasi-\r\ner förutom att undervisa i yrkesämnena bygger på fler\r\ntimmar på de teoretiska ämnena jämfört med den\r\noffentliga skolan. Detta görs just för att framtiden\r\nkräver det.\r\nVad gör socialdemokraterna? Jo, i den offentliga\r\ngymnasieskolan skär de i stället ner på timmarna.\r\nInternationellt gör man tvärtom. Man ökar tiden på\r\ngymnasieskolan, vad gäller både teoretiska ämnen och\r\nyrkesämnen. Socialdemokraterna minskar i stället\r\ntiden. Det är alltså helt fel väg att gå.\r\nI svaret står man inte för något nytt tänkande. In-\r\nom utbildningsområdet, där jag jobbar, kan man inte\r\nsäga att vare sig Ylva Johansson eller Carl Tham är\r\nnågra större innovatörer. Däremot talas det i svaret\r\nlitet grand om långsiktighet och kortsiktighet.\r\nDet är klart att man måste ha en långsiktig politik.\r\nDet är därför förvånande att man slår sig litet grand\r\nför bröstet och t.ex. säger att man skapar fler utbild-\r\nningsplatser på högskolan. Det handlar t.ex. om 9 000\r\nhögskoleplatser. Man har skapat en gräddfil för vissa\r\nmänniskor som skall få betalt för sin utbildning me-\r\ndan andra ungdomar som läser motsvarande utbild-\r\nning får ta studielån. Det är ganska orättvist. Framför\r\nallt är det slöseri med statens resurser.\r\nMed tanke på långsiktigheten är det ganska märk-\r\nligt att man skär ner på forskningen i vårt land, An-\r\nders Sundström. Socialdemokraterna gör stora bespa-\r\nringar på forskningen. Forskningen är just långsiktig.\r\nI svaret talas det om exportindustrin. Hur skall man\r\nkunna stimulera export, uppfinningar osv. när man\r\nskär ner på forskningen? Det är en fullständigt van-\r\nsinnig politik.\r\nMan nämner också att kommunerna skall ha det\r\narbetsmarknadspolitiska ansvaret för ungdomar till\r\ndess att de är 20 år. Det skall leda till nya jobb. På\r\nvilket sätt skapas nya jobb om kommunerna får an-\r\nsvaret för att det skall finnas praktikplatser och ut-\r\nbildningsplatser? Förklara det för mig! Man har t.ex.\r\ntagit bort ungdomspraktiken. Men det skapas inte\r\nnågra nya jobb bara för att kommunerna får ett an-\r\nsvar.\r\nDen arbetsgrupp som skall titta på industripro-\r\ngrammet är inte ens tillsatt än. Tydligen är anledning-\r\nen till det att det inte finns tillräckligt många kvinnor i\r\ngruppen. Är det viktigare att det finns kvinnor i grup-\r\npen än att få i gång arbetsgruppen?</pre><pre>Anf.  4  Arbetsmarknadsminister  ANDERS\r\nSUNDSTRÖM (s)\r\nHerr talman! Jag tycket nog att det var ganska\r\nlångt från Ulla-Britt Hagströms fråga till Ulf Melins\r\ninlägg. Men det är inte jag som bestämmer vad som\r\nskall handläggas under interpellationsdebatten. Jag\r\nskall försöka besvara de frågor som finns.\r\nJag skall börja med att vända mig till Ulla-Britt\r\nHagström. Det är väldigt svårt för oss från den poli-\r\ntiska sidan att bedöma hur den framtida arbetsmark-\r\nnaden kommer att se ut. De historiska erfarenheterna\r\nförskräcker. Det är svårt att se hur den framtida ar-\r\nbetsmarknaden kommer att se ut. En erfarenhet är att\r\nman ju äldre man blir desto mer beskriver den framti-\r\nda arbetsmarknaden som den såg ut tidigare. Ungdo-\r\nmen är den generation som lättast ser den framtida\r\narbetsmarknaden.\r\nDet är egentligen rätt naturligt. Vad ungdomarna\r\när intresserade av är ju de varor och tjänster som de\r\nkommer att handla. Eftersom de flesta jobb skapas\r\ngenom efterfrågan bestäms väldigt mycket av den\r\nframtida arbetsmarknaden av det intresse som den nya\r\ngenerationen visar.\r\nJag tycker att den svenska principen om första-\r\nhandsvalet är väldigt viktig och att det är något som vi\r\nskall hålla fast vid. Bästa sättet för oss att fundera\r\növer den framtida arbetsmarknaden är att då och då\r\nåka hem för att träffa de unga och se vad de är intres-\r\nserade av. Det är ju det som är den framtida arbets-\r\nmarknaden. Det här kan alltså vara viktigt för oss i\r\nstudiesyfte.\r\nSå till frågan om varför industriprogrammet går\r\ntrögt. Jag tycker att ansvaret väldigt mycket vilar på\r\nnäringslivet självt. Det gäller ju att göra arbetet spän-\r\nnande och intressant. Där finns det mycket att göra.\r\nJag kan som exempel nämna de utbildningar i\r\ngymnasieskolan som kopplas till företag. Sådana\r\nutbildningar finns både i företagsregi och på en\r\nmängd gymnasieskolor på olika orter som är starkt\r\nkopplade till företag. Tyvärr har företagen under den\r\nmycket djupa lågkonjunkturen, depressionen, valt att\r\nupphöra med att rekrytera från nämnda program. De\r\nhar varit väldigt kortsiktiga och lutat sig mot ungdom-\r\nspraktiken, ALU och andra typer av åtgärder. Vidare\r\nhar de trott att man den vägen löser de långsiktiga\r\nproblemen.\r\nJag vill varna för den typen av lösningar där sam-\r\nhället tar på sig att fixa sådana här saker. Sedan nöjer\r\nman sig med detta i det korta perspektivet. Men det\r\nleder till att man i det långa perspektivet tappar fina\r\nutbildningar. Jag har en mängd exempel på det från de\r\ntre gångna åren, vilka Ulf Melin däremot mycket\r\nvackert beskriver.\r\nSå långt mina synpunkter till Ulla-Britt Hagström.\r\nUlf Melin är orolig över samarbetet i regeringen,\r\nmen jag kan lova att det fungerar bra. Ulf Melin be-\r\nhöver inte vara speciellt orolig i det avseendet. Vi\r\nträffas långt oftare än på torsdagar.\r\nVidare är Ulf Melin bekymrad över att regeringen\r\nger en del möjlighet att få en högskoleplats via ar-\r\nbetsmarknadspolitiken. Det visar att Ulf Melin är litet\r\ngammeldags i sitt tänkande.\r\nDet var inte utan strid som vi en gång införde ar-\r\nbetsmarknadsutbildning på utbildningsnivåer under\r\nhögskolenivån. Det framtida samhället kommer att\r\nvara ett samhälle där väldigt mycket av arbetsmark-\r\nnadsutbildningen kommer att ligga på högskolenivå.\r\nUndan för undan kommer nämligen gymnasienivån\r\natt vara nivån för den grundutbildning som alla ge-\r\nnomgår. Därmed kommer arbetsmarknadsutbildning-\r\nen alltmer att riktas mot mer avancerade utbildningar.\r\nNär Ulf Melins efterträdare om 15 eller 20 år står\r\nhär är säkert nästan all arbetsmarknadsutbildning\r\nhögskoleutbildning. Tiden rinner ifrån.\r\nTill sist vill jag säga några ord om kommunernas\r\nansvar, en fråga som Ulf Melin också tog upp.\r\nMin erfarenhet av ganska lång kommunalpolitisk\r\nverksamhet är att kommunerna är utomordentligt\r\nduktiga på att se till att ungdomar har bra aktiviteter\r\noch bra utbildning. Att vi avlastar Arbetsmarknadssty-\r\nrelsen en del av det jobb som den nu har för unga\r\nmänniskor under 20 år och lägger ett lokalt ansvar på\r\nkommunerna - kommunerna har ju erfarenhet av att\r\njobba tillsammans med och väldigt nära näringslivet -\r\ntrodde jag inte skulle bekymra Ulf Melin. Snarare\r\ntrodde jag att det skulle glädja honom att vi lägger en\r\ndel av de resurser som i dag finns hos den stora ar-\r\nbetsmarknadsstyrelsen på ett lokalt engagemang mel-\r\nlan kommuner och näringsliv. Jag hoppas att det blir\r\nen fin utveckling.</pre><pre>Anf.  5  ULLA-BRITT HAGSTRÖM (kds)\r\nHerr talman! Tala om att styra, arbetsmarknads-\r\nminister Anders Sundström! Ni vill t.o.m. styra över\r\nde 20-åringar som skulle ha ett jobb till kommunens\r\nansvarsområde. Det vill inte vi.\r\nVisst styr eleverna själva sina val. Jag har tittat på\r\nen undersökning gjord i Värmland. Ett antal elever\r\nhar fått frågan om det är betyg, kamrater, föräldrar,\r\nlöner eller ortens utbildningsutbud som avgör valet.\r\nDen enda avvikelsen från att eleverna själva gör\r\nett fritt val var att elever från glesbygd valde yrkes-\r\nförberedande utbildningar i större utsträckning än\r\nelever från tätorter. Bara 15 % av eleverna sade att de\r\nhade påverkats av sina föräldrar. Mer än 60 % hade\r\ninte bestämt sig för något yrke vid valet till gymnasie-\r\nskolan - knappt hälften av dem vet att det finns en\r\narbetsmarknad efter utbildningen. 5 elever ansåg att\r\nbästa kompisen påverkat deras val. Praoperioden\r\npåverkade inte nämnvärt.\r\nDenna undersökning visar alltså att eleverna inte\r\när klara över arbetsmarknaden när de gör sitt val.\r\nDärför är det viktigt att få i gång t.ex. en företagsut-\r\nbildning som ett nationellt program som kan utformas\r\nså, att det stimulerar till nya kombinationer som inte\r\nfinns inom gymnasiet i dag, t.ex. teknik/ekonomi eller\r\nkemi/ekonomi.\r\nEtt varierat gymnasieutbud kräver också att teori\r\noch praktik kan varvas. Vi vill ha lärlingssystem och\r\nutbildning i yrkesförberedande ämnen i ökad ut-\r\nsträckning i företagsförlagd utbildning eller lärlings-\r\nutbildning.\r\nVidare tycker jag att Långtidsutredningen för 1995\r\ni sitt scenario om en arbetslöshet på 5 % år 2010 och\r\n2,5 % i arbetsmarknadspolitiska åtgärder år 2010 är\r\nen utmaning för oss. Samtidigt står det i den här bo-\r\nken att det blir svårare för ungdomar att få fäste på\r\narbetsmarknaden. Därför är denna fråga viktig.\r\nEn ljuspunkt är väl ändå att rekryteringsunderlaget\r\nför högre utbildning har ökat. Av de elever som gick\r\nut gymnasiet 1993 hade ungefär 43 000 gått en hu-\r\nvudsakligen studieförberedande gymnasielinje - un-\r\ngefär 38 % av den totala årskullen.\r\nJag vädjar till Anders Sundström och regeringen.\r\nDen 15 mars lämnade nämligen en särskild utredare,\r\nUlf Westerberg, ett förslag till hur den europeiska\r\nsocialfondens pengar skall användas i Sverige. Enligt\r\nförslaget skall kompetensutvecklingen ske direkt i\r\nföretagen. För att kunna sätta i gång detta skulle före-\r\ntaget få en utbildningscheck som skulle täcka en del\r\nav företagets kostnader exempelvis för produktions-\r\nbortfall. I varje län skulle ett regionalt program tas\r\nfram av företag, arbetsmarknadens parter och myn-\r\ndigheter. Jag vädjar alltså till regeringen om att denna\r\nmedverkar när väl detta förslag ligger på bordet.\r\nJag tycker också att Agenda 2000 om kunskap och\r\nkompetens för nästa århundrade är lika angelägen för\r\narbetsmarknadsministern som för skolministern och\r\nutbildningsministern.</pre><pre>Anf.  6  ULF MELIN (m)\r\nHerr talman! Det är möjligt att jag kom ifrån frå-\r\ngan litet grand i mitt inlägg. Men i så fall är vi två\r\nsom gör det, för i svaret är det som sägs på hela sidan\r\n2 ganska långt från själva frågan. Det handlar om\r\nviktiga saker som jag tycker att vi skall debattera.\r\nSå till frågan om arbetslivets ansvar. Jag delar\r\nAnders Sundströms uppfattning här. Det är klart att\r\nnäringslivet skall ta ett större ansvar. Man har varit\r\ndålig på det. Vi har skilda kulturer mellan skola och\r\narbetsliv, något som Sverige är ganska ensamt om.\r\nJag ser alltså gärna att arbetslivet tar ett större ansvar\r\ndels när det gäller företagsutbildningar, som tidigare\r\nnämnts, dels när det gäller arbetsplatsförlagd utbild-\r\nning som vi i dag har stora bekymmer med. Närings-\r\nlivet måste ta ett större ansvar här. I det avseendet är\r\nvi helt överens.\r\nDäremot fick jag inget svar på frågan om det här\r\nmed långsiktigt och kortsiktigt. Det finns trots allt en\r\nobalans. Vi kan vara helt överens om att det behövs\r\nfler människor med högre utbildning. Den borgerliga\r\nregeringen byggde ut rejält under de tre år vi hade\r\nmakten. Det haltar dock i Anders Sundströms reso-\r\nnemang. Man satsar ungefär 3 miljarder kronor på att\r\n9 000 vuxna skall kunna läsa in en högskoleutbild-\r\nning. Men samtidigt skär man ned rejält på forskning-\r\nen. Jag menar att det inte är att se långsiktigt på detta.\r\nVi måste satsa mer resurser på forskning i vårt\r\nland för att det sedan skall generera fler arbeten.\r\nDessutom är det djupt orättvist mot alla dem som inte\r\nfinns i denna gräddfil, dvs. som inte får betalt utan\r\nsom får ta studielån. Var finns rättvisan, Anders\r\nSundström?\r\nJag övergår så till frågan om ungdomsintroduktio-\r\nnen. Även jag har ett långt kommunalpolitiskt förflu-\r\ntet. Ansvaret läggs nu på kommunerna. Dessa skall\r\nfixa jobb åt ungdomar under 20 år. Men det är en\r\ntickande bomb. För att få ungdomsintroduktion och\r\nmöjlighet att jobba på ett företag behövs det en ga-\r\nranti om att få jobba under en viss tid. Varken de\r\nfackliga organisationerna eller arbetsgivarorganisatio-\r\nnerna säger sig tro på detta. Om ni skall slå fast ung-\r\ndomsintroduktionen måste ni se till att reglerna ändras\r\nså att ungdomarna kan komma ut på arbetsplatserna,\r\nför annars blir det kommunerna som får ta det ansva-\r\nret. Därmed får de också ta kostnaderna. För detta får\r\nkommunerna inte ett rött öre av Anders Sundström.\r\nLåt mig sedan gå över till den här arbetsgruppen\r\npå industriprogrammet. Jag skulle vara intresserad av\r\natt få ett svar här. Utbildningsdepartementet gick ut\r\nmed ett pressmeddelande någon gång i höstas om att\r\nman minsann skulle ta tag i den här frågan. Nu är det\r\nmars månad och denna grupp är tydligen fortfarande\r\ninte tillsatt därför att man inte får tillräckligt med\r\nkvinnor i gruppen. Då undrar jag fortfarande om det\r\nviktiga är könskvoteringen eller att se till att vi kan\r\nrekrytera fler ungdomar till industriprogrammet. Vil-\r\nket är det som är väsentligt, herr minister?</pre><pre>Anf.  7  Arbetsmarknadsminister  ANDERS\r\nSUNDSTRÖM (s)\r\nHerr talman! Det är inte så att kommunerna skall\r\nerbjuda ungdomar under 20 år ett arbete. Det finns ett\r\nantal arbetslösa människor i det här landet, däribland\r\nungdomar under 20 år. Jag tror att kommunerna kan\r\ngöra en stor insats för de ungdomar som är arbetslösa.\r\nDärför föreslår regeringen en särskild åtgärd som\r\ninnebär att kommunerna kan gå in och ta ett ansvar\r\nför ungdomar under 20 år. Det är ingen skyldighet\r\nsom kommunerna har, utan en möjlighet. Vi tror att\r\nkommunen är bättre skickad att göra detta än vad\r\narbetsförmedlingen många gånger är. Det står jag för.\r\nJag tror att jag har ganska torrt på fötterna när jag\r\nsäger det.\r\nUlla-Britt Hagström tog upp vår utmaning, den\r\nhöga arbetslöshet som Sverige har. Det är ett jättejobb\r\natt ta sig ur den. Ulf Westerbergs rapport är överläm-\r\nnad till mig. Jag har ju själv tillsatt Ulf Westerberg att\r\ngöra utredningsförslaget när det gäller mål 4-\r\npengarna. Detta är något som vi nu förbereder för att\r\nsedan gå in till EU med för att på det sättet öka sats-\r\nningarna på kompetens i företagen. Jag är nöjd med\r\ndet arbete som Ulf Westerberg har gjort. Vi får se hur\r\nmycket av detta som går att förverkliga i den process\r\nsom nu startar mellan regeringen och EU.\r\nUlf Melin talade om den högre utbildningen och\r\nforskningsresurserna. Det är inte så att den socialde-\r\nmokratiska regeringen inte vill satsa mycket pengar\r\npå forskning. Vi har haft synpunkter på om forskning-\r\nen skall styras av medborgarna eller av stiftelser som\r\nvi inte har någon insyn i. Vi är då inte Ulf Melin och\r\njag, utan vi är medborgarna i Sverige. Vi kan inte\r\nheller tillsätta styrelser i dessa stiftelser. Det är en\r\ndjupt odemokratisk konstruktion som den förra bor-\r\ngerliga regeringen byggde upp i forskningsstiftelser-\r\nna.\r\nJag är övertygad om att om socialdemokraterna\r\nhade gjort en sådan här konstruktion skulle Ulf Melin\r\nha ägnat åtminstone halva tiden av alla sina anföran-\r\nden ute i landet åt detta. Om vi hade tillsatt oss när-\r\nstående personer i dessa styrelser och sett till att ett\r\nallmänt val inte heller kunde förändra det skulle det\r\nha varit ett stort nummer i Ulf Melins framträdanden\r\npå alla möten. Vi tycker inte om den typen av ar-\r\nbetsorganisation.\r\nNär det gäller utbildning via arbetsmarknadsut-\r\nbildning i förhållande till dem som skaffar sig utbild-\r\nning via lån eller studiebidrag vill jag säga att arbets-\r\nmarknadsutbildningen är rättvis i den meningen att vi\r\nger ett extra stöd åt den som är arbetslös. Det skiljer\r\nju inte bara för att man börjar i högskolan. Det är\r\nprecis samma villkor för den som går i en gymnasie-\r\nskola.\r\nDet är klart att det är en bättre ekonomisk ersätt-\r\nning för en gymnasieelev att leva på utbildningsbidrag\r\nvia arbetsmarknadspolitiken än att leva på studiebid-\r\nrag eller studielån. Men alternativet för individen som\r\nlever på utbildningsbidrag är att leva på a-kassa, och\r\ndet är en sämre lösning för samhället och för indivi-\r\nden. Jag har så svårt att förstå att denna princip, som\r\nvi är så väldigt överens om i den kommunala vux-\r\nenutbildningen, i folkhögskolorna och i gymnasiesko-\r\nlorna, helt plötsligt blir en fullständigt tokig idé bara\r\nför att man går över i ett nytt utbildningssystem som\r\nheter högskola. Jag fattar inte det, Ulf Melin. Jag kan\r\ninte hitta något annat argument än att Ulf Melin är\r\nefter i tiden.\r\nDet som kommer att hända i framtiden är att alla\r\nhar genomgått en gymnasieutbildning. Innebär det att\r\nvi inte längre skall ha arbetsmarknadsutbildningar i\r\ndet reguljära utbildningsväsendet när vi har fått den\r\nsituationen? Är det detta som Ulf Melin säger? Skall\r\nvi på sikt avskaffa ca 90 000 utbildningsplatser? Om\r\ndet är så, skall Ulf Melin berätta om detta och inte\r\nbara göra denna koppling till högskolan för då är han\r\noerhört konservativ. Och så blå kan han väl ändå inte\r\nvara?</pre><pre>Anf.  8  ULLA-BRITT HAGSTRÖM (kds)\r\nHerr talman! Anders Sundström berömmer sig\r\növer kommunernas insatser för 20-åringar. Det må så\r\nvara, men Anders Sundström visar ju i stället bort\r\nungdomarna från kommunerna. De får inte möjlighe-\r\nter att vara kvar i kommunen genom det kopplade\r\nkravet till anställning. Kommunerna har inte inom sin\r\npotential möjlighet att anställa. De håller ju på att\r\navskeda folk. Då kan de inte anställa ungdomar på\r\ngrund av ett kopplat krav. Det har visat sig på den\r\nsenaste tiden att detta i stället är en nedgång i statisti-\r\nken för 20-åringarna.\r\nJag vill gå tillbaka till gymnasiet. Den kursutfor-\r\nmade gymnasieskolan med åtta kärnämnen som är\r\ngemensamma för nationella och specialutformade\r\nprogram där eleverna själva kan sätta samman sitt\r\nstudieprogram kan ju vara en god väg för att finna en\r\nbalans mellan utbildning och arbetsmarknadsbehov.\r\nDet ger ju en större frihet för kommunerna att erbjuda\r\nolika alternativ. Eleverna skall kunna välja arbetstakt\r\nosv. Det finns väl ett observandum. Elever i yrkesför-\r\nberedande program kan ha svårt med allmänna ämnen\r\ni vissa fall. Här kan extra stimulans och stöd behövas.\r\nJag tycker att förslaget att erbjuda ett sammansla-\r\nget naturvetenskapligt och samhällsvetenskapligt\r\nprogram är positivt. Det kan ju vara en väg att få flera\r\natt gå in på naturvetenskapliga studier. Där finns det\r\nju ett stort behov. Det är mycket bättre än att dirigera\r\ndetta med en massa pengar som ger en stor orättvisa\r\nmot andra elever som väljer andra områden.\r\nSedan måste vi rensa i gyttret. Det finns i dag över\r\n300 lokala grenar registrerade av Skolverket. Det\r\nleder inte bara till irritation mellan kommuner, det\r\nmåste ju också vara starkt frustrerande för en ung\r\nmänniska att välja.\r\nJag vill sluta med en ung människas situation i\r\ndag. Det finns en intressant rapport till Barn- och\r\nungdomsutredningen och Generationsutredningen.\r\nDen heter Ungdomars välfärd och värderingar och\r\ntogs fram av civilminister Inger Davidson och Stefan\r\nAttefall förra året.\r\nI en ungsdomsenkät där svarade faktiskt drygt\r\nhälften att de trivdes i skolan och mer än hälften av\r\nföräldrarna engagerade sig i skolan. Jag skulle vilja att\r\nregeringen följer upp detta. Om det är så att nästan\r\nhälften av eleverna inte trivs i skolan, som Joakim\r\nFogel fick fram i kapitlet om utbildning, är det\r\nmycket oroväckande. Jag vet ju att näringspolitiken\r\nockså är mycket viktig för att lösa problemen i ar-\r\nbetsmarknadspolitiken, som arbetsmarknadsministern\r\nockså säger. Jag måste säga att den är a och o.\r\nMen NUTEK påvisar starkt i sina dokument be-\r\nhovet av kompetensutveckling som en huvudlösning.\r\nDå gäller det att vi erbjuder en utbildning där alla kan\r\ntrivas.</pre><pre>Anf.  9  ULF MELIN (m)\r\nHerr talman! Anders Sundström säger att jag är\r\nkonservativ och ligger litet efter. Men jag undrar om\r\ndet inte är arbetsmarknadsministern som gör det, och\r\ndet ganska rejält egentligen. Det finns inte speciellt\r\nmycket nytänkande här.\r\nVi skall klara ut ett par saker. För det första är det\r\nsjälvklart att man skall satsa på utbildning när männi-\r\nskor är arbetslösa. Det gjorde den borgerliga rege-\r\nringen, och det gör ni. Det tycker jag är rätt.\r\nMen vad jag vänder mig emot när det gäller dessa\r\nNT-platser, Anders Sundström, är att de är till för\r\nmänniskor som inte är arbetslösa. Här försökte minis-\r\ntern blanda bort korten. Man behöver inte vara arbets-\r\nlös för att få den högskoleutbildningen och också få\r\nbetalt för att gå den utbildningen. Det är detta jag\r\ntycker är att ge dem en \"gräddfil\".\r\nSedan gällde det svaret på frågan: Är det rimligt\r\natt man då satsar 3 miljarder kronor på detta samtidigt\r\nsom man drar ner forskningsresurserna? Då förde\r\nAnders Sundström ett resonemang om dessa stiftelser.\r\nDet är sant att vi har olika uppfattningar om detta.\r\nMen kom inte och påstå att vi har handplockat männi-\r\nskor som skall sitta i dessa stiftelser! De är valda via\r\nvalförsamlingar. Sedan kan man ha olika uppfattning-\r\nar om detta. Det är helt okej. Men kom inte och påstå\r\natt vi skulle ha handplockat folk! Det har vi faktiskt\r\ninte gjort.\r\nAnders Sundström svarar inte på frågan om att ni\r\nhar gjort nerdragningar på forskningen. Anders\r\nSundström säger här att socialdemokraterna satsar på\r\nforskning. Men ni har ju dragit ner på forskningsan-\r\nslagen. Det är bara att läsa i budgetpropositionen så\r\nser man det.\r\nSå till frågan om man är arbetslös eller inte: Om\r\nman är arbetslös och skall få bidrag är det faktiskt\r\nskillnad på att gå en studieförberedande eller en yr-\r\nkesförberedande komvuxutbildning. Det finns alltså\r\nskillnader där också.\r\nJag får inte heller något svar på frågan om varför\r\narbetsgruppen inte har kommit i gång. Det är ganska\r\ntalande. Man sitter uppenbarligen i rejäl långbänk på\r\nUtbildningsdepartementet, och det skall jag kanske i\r\noch för sig inte lasta Anders Sundström för. Det vore\r\nbra om man tog en kontakt så att arbetet kommer i\r\ngång någon gång, i stället för att hålla på att jaga\r\nkvinnor.\r\nJag tycker att man i den arbetsgruppen också\r\nskulle titta på rekryteringen av elever till de naturve-\r\ntenskapliga och tekniska utbildningarna.\r\nDet sades att det är brist på nytt tänkande i vårt\r\nparti. Det vi satsade på, och det jag tycker är viktigt\r\natt satsa på, är exempelvis utbildningscheckar och\r\ntrainee-utbildningen. Detta har ni tyvärr tagit bort av\r\nrent dogmatiska skäl, antar jag.\r\nJag hoppas att man verkligen tar tag i frågan när\r\nnu utredningen om eftergymnasial kvalificerad ut-\r\nbildning kommer om ett par veckor. Jag tror att det\r\nkommer att vara ett bra spår för ungdomarna in mot\r\narbetsmarknaden framöver.</pre><pre>Överläggningen var härmed avslutad.</pre><pre>4 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1994/95:174 till utbildningsutskottet\r\n1994/95:177 till kulturutskottet\r\n1994/95:188 till justitieutskottet</pre><pre>5 §  Bordläggning</pre><pre>Anmäldes och bordlades\r\nPropositioner\r\n1994/95:148 Transplantationer och obduktioner m.m.\r\n1994/95:205 Ändring i sametingslagen (1992:1433)</pre><pre>Konstitutionsutskottets betänkande\r\n1994/95:KU32 Anslag till statschefen och regeringen</pre><pre>Lagutskottets betänkande\r\n1994/95:LU22 Anslag till Patentverket m.m.</pre><pre>Försvarsutskottets betänkande\r\n1994/95:FöU3 Strålskydd</pre><pre>Trafikutskottets betänkanden\r\n1994/95:TU12 Sjöfart\r\n1994/95:TU13 Trafikpolitikens inriktning\r\n1994/95:TU14 Banverket</pre><pre>Arbetsmarknadsutskottets betänkande\r\n1994/95:AU11 Arbetsmarknadspolitik</pre><pre>Bostadsutskottets betänkande\r\n1994/95:BoU18 Byggnaders inomhusmiljö m.m</pre><pre>6 §  Anmälan om interpellationer</pre><pre>Anmäldes att följande interpellationer framställts</pre><pre>den 24 mars</pre><pre>1994/95:88  av Lars Stjernkvist (s) till arbetsmark-\r\nnadsministern om personalminskningar i kommuner\r\noch landsting\r\n1994/95:89  av Fanny Rizell (kds) till utrikesministern\r\nom Turkiet och de mänskliga rättigheterna\r\n1994/95:90  av Kenneth Kvist (v) till statsrådet Mats\r\nHellström om insyn i EU-organisationen\r\n1994/95:91  av Kent Olsson (m) till statsrådet Leif\r\nBlomberg om arbetsrätten</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 28 mars.</pre><pre>7 §  Anmälan om frågor</pre><pre>Anmäldes att följande frågor framställts</pre><pre>den 24 mars</pre><pre>1994/95:386  av Ingrid Burman (v) till statsrådet Leif\r\nBlomberg om s.k. anknytningsutredningar i asylären-\r\nden\r\n1994/95:387  av Eva Zetterberg (v) till socialminis-\r\ntern om barn och ungdomar med psykiska störningar\r\n1994/95:388  av Eva Zetterberg (v) till socialminis-\r\ntern om sekretessen och akutsjukvården för flyktingar\r\n1994/95:389  av Stig Bertilsson (m) till kommunika-\r\ntionsministern om godstrafiken på järnväg\r\n1994/95:390  av Kjell Ericsson (c) tillkommunika-\r\ntionsministern om godstrafiken på Bergslagsbanan\r\n1994/95:391  av Ragnhild Pohanka (mp) till utrikes-\r\nministern om tullunion med Turkiet\r\n1994/95:392  av Ragnhild Pohanka (mp) till statsrådet\r\nLeif Blomberg om verkställighet av utvisning före\r\nlagakraftbeslut\r\n1994/95:393  av Kerstin Warnerbring (c) till kom-\r\nmunikationsministern om Öresundsbron\r\n1994/95:394  av Marianne Andersson (c) till kultur-\r\nministern om sameredaktionen i Kiruna\r\n1994/95:395  av Lennart Daléus (c) till miljöminis-\r\ntern om en strategi för hållbar konsumtion\r\n1994/95:396  av Lennart Daléus (c) till justitieminis-\r\ntern om EU-handlingar och offentlighetsprincipen\r\n1994/95:397  av Rose-Marie Frebran (kds) till ar-\r\nbetsmarknadsministern om ungdomsarbetslösheten\r\n1994/95:398  av Björn Samuelson (v) till utrikesmi-\r\nnistern om den rådgivande nämnden för krigsmaterie-\r\nlexport\r\n1994/95:399  av Ewa Larsson (mp) till statsrådet\r\nJörgen Andersson om ny folkomröstning om kärnkraf-\r\nten\r\n1994/95:400  av Bodil Francke Ohlsson (mp) till\r\nutrikesministern om kärnsäkerhet i Östeuropa\r\n1994/95:401  av Eva Goës (mp) till statsrådet Jörgen\r\nAndersson om gränsdragningen mellan nyinvestering\r\noch underhåll av reaktorer\r\n1994/95:402  av Ragnhild Pohanka (mp) till statsrådet\r\nJörgen Andersson om uranbrytningen i Krasnoka-\r\nmensk</pre><pre>Frågorna  redovisas i bilaga som fogas till riksda-\r\ngens snabbprotokoll tisdagen den 28 mars.</pre><pre>8 §  Kammaren åtskildes kl. 9.41.</pre><pre>\r\nFörhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}