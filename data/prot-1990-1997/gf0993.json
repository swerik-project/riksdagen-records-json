{"dokumentstatus":{"dokument":{"hangar_id":"2387745","dok_id":"GF0993","rm":"1991/92","beteckning":"93","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"93","slutnummer":"0","datum":"1992-04-07 00:00:00","systemdatum":"2005-10-27 14:00:03","publicerad":"1992-04-07 00:00:00","titel":"Riksdagens snabbprotokoll 1991/92:93 Tisdagen den 7 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{EDD914BF-1117-4A33-920C-1C61D683A41C}","dokument_url_text":"http://data.riksdagen.se/dokument/GF0993/text","dokument_url_html":"http://data.riksdagen.se/dokument/GF0993","dokumentstatus_url_xml":"http://data.riksdagen.se/dokumentstatus/GF0993","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:93</div>\r\n<div class=\"sidhuvud_datum\">Tisdagen den 7 april</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 1 april.</pre><pre>2 § Ledighet</pre><pre>Sonja Rembo (m) hade ansökt om fortsatt\r\nsjukledighet under tiden den 11--24 april.</pre><pre>Kammaren biföll denna ansökan.</pre><pre>Anita Sidén (m) skulle även i fortsättningen att\r\ntjänstgöra som ersättare för Sonja Rembo.</pre><pre>3 § Meddelande om svar på interpellationer</pre><pre>Till riksdagen hade inkommit följande skrivelser:</pre><pre>Interpellation 1991/92:125</pre><pre>Till riksdagen</pre><pre>Med hänvisning till riksdagsordningens 6 kap. 1 §\r\nfår jag meddela att jag på grund av utrikes resa inte\r\nhaft möjlighet att besvara Peeter Lukseps\r\ninterpellation nr 125 om handläggningstiderna vid\r\nBITS inom föreskriven tid.</pre><pre>Interpellationen kommer att besvaras den 27 april\r\n1992.</pre><pre>Stockholm den 1 april 1992</pre><pre>Alf Svensson</pre><pre>Interpellation 1991/92:160</pre><pre>Fru talman! Jag vill anmäla att Hans Göran Francks\r\ninterpellation 1991/92:160 om\r\nEuroparådskommitténs rapport om svensk\r\nkriminalvård m.m. inte kommer att besvaras inom\r\nföreskriven tid på grund av interpellantens\r\nförhinder att ta emot svaret. Jag har kommit\r\növerens med Hans Göran Franck om att besvara\r\ndenna interpellation den 4 maj 1992.</pre><pre>Gun Hellsvik</pre><pre>4 §  Svar på fråga 1991/92:624 om EG och det\r\nsvenska snuset</pre><pre>Anf. 1  Statsrådet ULF DINKELSPIEL (m):</pre><pre>Fru talman! Anita Modin har frågat mig om\r\nregeringen avser att fullfölja det uppdrag som\r\nriksdagen gav förra året om att regeringen skulle\r\nmed kraft verka för att EG skall avstå från att\r\ngenomföra förslaget om saluförbud i EG för visst\r\nsnus.</pre><pre>Regeringen har genom en rad åtgärder verkat för\r\natt få gehör i EG för riksdagens ståndpunkt. Täta\r\nkontakter har ägt rum med EG-kommissionen,\r\nsom tagit initiativet till förslaget om förbud.\r\nSamtliga ambassader i EG:s medlemsstater har\r\ninstruerats att uttrycka regeringens oro över det\r\nhandelshinder som skapas om förslaget antas.\r\nSaluförbudets diskriminerande verkan mot Sverige\r\nhar påtalats. Jag har också tagit upp snusfrågan när\r\njag träffat företrädare för EG-kommissionen,\r\nmedlemsstaterna och Europa-parlamentet.</pre><pre>De svenska ansträngningarna har påverkat\r\ndebatten i EG, men vi kan dess värre ännu inte\r\nregistrera något genombrott.</pre><pre>I det förslag som EG:s hälsoministrar enades om i\r\nnovember 1991 anges i inledningsavsnittet att\r\nförbudet inte skall drabba de s.k. traditionella\r\ntobaksprodukter som används i munnen. Denna\r\nskrivning, som möjligen kan sägas avse bl.a. det\r\nsvenska snuset, återspeglas dock inte särskilt klart i\r\ndefinitionen av vilka tobaksprodukter som skall\r\nomfattas av förbudet. EG-parlamentet föreslog ett\r\nförtydligande av direktivförslaget på denna punkt.\r\nEtt förslag i EG-parlamentet om att undanta\r\nprodukter av traditionell europeisk typ som skulle\r\nha tillgodosett det svenska intresset uppnådde dock\r\ninte formellt erfoderligt antal röster, utan föll med\r\nknapp marginal när ärendet behandlades den 11\r\nmars.</pre><pre>EG:s råd väntas fatta beslut i ärendet den 15 maj.</pre><pre>Med anledning av främst de uttalanden som gjordes\r\ni samband med parlamentsdebatten arbetar vi nu\r\npå att söka få klarhet i om EG-kommissionen\r\nkommer att förändra sitt förslag vad gäller möjligt\r\nundantag för traditionella produkter eller om den\r\nskrivning som finns i direktivförslaget kan anses\r\nundanta det svenska snuset. Om ingen av dessa\r\nbåda vägar ger tillfredsställande lösningar för\r\nsvensk del får frågan tas upp inom ramen för\r\nförhandlingarna om EES-avtalets fortsatta\r\nutbyggnad och senare i\r\nmedlemskapsförhandlingarna.</pre><pre>Fru talman! Regeringen avser därmed med kraft\r\nverka för att det svenska snuset, som är en produkt\r\nmed gamla anor, inte skall omfattas av ett\r\neventuellt då genomfört förbud mot denna typ av\r\nprodukter.</pre><pre>Anf. 2  ANITA MODIN (s):</pre><pre>Fru talman! Jag ber att få tacka statsrådet för\r\nsvaret. Jag är mycket tillfredsställd med innehållet\r\ni svaret och med vad som hittills har gjorts.</pre><pre>Orsaken till att jag ställde frågan var att en ganska\r\nstor oro har brett ut sig bland människor efter de\r\npressuttalanden som kommit om att den nya\r\nregeringen kanske inte skulle driva frågan lika hårt.\r\nDetta svar borde lugna väldigt många på den\r\nkanten.</pre><pre>Anf. 3  Statsrådet ULF DINKELSPIEL (m):</pre><pre>Fru talman! Jag kan på den här punkten fatta mig\r\nmycket kort. Som tidigare framgått är det\r\nuppenbart att den svenska regeringen kommer att\r\nmed all kraft driva frågan om undantag för det\r\nsvenska snuset. Detta är ett väsentligt svenskt\r\nintresse.</pre><pre>Anf. 4  ANITA MODIN (s):</pre><pre>Fru talman! Det sägs ibland att vi i detta hus inte\r\nföljer vanliga människors bekymmer och behov.\r\nJag tycker att detta är ett mycket bra exempel på att\r\nman kan lyfta fram en fråga i riksdagen, få ett\r\nbeslut, och att regeringen oavsett färg fullföljer\r\nbeslutet på ett bra sätt. Jag tackar för detta.</pre><pre>Överläggningen var härmed avslutad.</pre><pre>5 §  Svar på fråga 1991/92:617 om socialtjänsten\r\noch sekretesslagstiftningen</pre><pre>Anf. 5  Statsrådet REIDUNN LAURÉN (-):</pre><pre>Fru talman! Bert Karlsson har ställt en fråga till mig\r\nmed anledning av uppgifter om att en socialnämnd\r\nskulle ha gett en person socialbidrag med vetskap\r\nom att han var en förrymd mördare och att de\r\nskyddat honom med hjälp av\r\nsekretesslagstiftningen. Bert Karlsson undrar vilka\r\nåtgärder jag tänker vidta för att detta inte skall\r\nupprepas.</pre><pre>Först vill jag erinra om att jag givetvis inte kan\r\nkommentera lagtillämpningen i ett konkret ärende.\r\nMen jag kan hålla med om att det förefaller\r\negendomligt om det är på det sätt som Bert\r\nKarlsson påstår. Rent allmänt kan jag också säga\r\nföljande.</pre><pre>För att socialtjänsten skall kunna fullgöra sina\r\nuppgifter krävs i allmänhet ingående kännedom om\r\nden enskildes personliga förhållanden. Dessa\r\nuppgifter kan vara långt mer känsliga än uppgifter\r\nom t.ex. en sjukhusbehandling, som ju av tradition\r\nomfattas av en sträng sekretess. Det krävs därför\r\natt den som kontaktar socialtjänsten känner ett\r\nförtroende för personalen och att han med trygghet\r\nkan anförtro dem sina problem. Grundtanken är\r\ngivetvis att ingen skall behöva dra sig för att söka\r\nupp socialtjänsten av rädsla att uppgifter om\r\nhonom lämnas vidare till utomstående. För att\r\ntillgodose detta skyddsbehov gäller inom\r\nsocialtjänsten samma stränga sekretess som inom\r\nhälso- och sjukvården.</pre><pre>Enligt 7 kap. 4 § sekretesslagen gäller därför att\r\nuppgifter inom socialtjänsten om någons personliga\r\nförhållanden får lämnas ut endast om det står klart\r\natt det kan ske utan att den enskilde lider men.\r\nSekretessen gäller såväl mot allmänheten som mot\r\nandra myndigheter.</pre><pre>Men det finns flera undantagsbestämmelser som\r\ngör det möjligt för myndigheter att lämna uppgifter\r\ntill varandra i större omfattning än till enskilda.\r\nSom ett exempel kan jag nämna att sekretessen\r\ninom socialtjänsten inte hindrar att uppgifter\r\nlämnas till polis och åklagare angående misstankar\r\nom brott med ett minimistraff på två års fängelse\r\neller misstankar om vissa allvarliga brott mot\r\nminderåriga.</pre><pre>Det finns också flera bestämmelser om\r\nuppgiftsskyldighet som ålägger bl.a. socialtjänsten\r\natt oavsett sekretessen lämna uppgifter till andra\r\nmyndigheter.</pre><pre>För socialtjänsten finns det inte något undantag\r\nfrån sekretessen för uppgifter om någon som rymt\r\nfrån ett fängelse. Det finns heller inte någon\r\nuppgiftsskyldighet för socialtjänsten i dessa fall.</pre><pre>Jag kan ha stor förståelse för att ett fall som det\r\naktuella kan framstå som upprörande. Det kan\r\ndärför finnas goda skäl att se på behovet av\r\nlagändringar. JO utreder nu fallet, och jag kommer\r\natt bevaka resultatet av den utredningen som ju\r\nbl.a. skall klargöra vilka de närmare\r\nomständigheterna har varit.</pre><pre>Då Bert Karlsson, som framställt frågan, anmält att\r\nhan var förhindrad att närvara vid sammanträdet,\r\nmedgav talmannen att Richard Ulfvengren i stället\r\nfick delta i överläggningen.</pre><pre>Anf. 6  RICHARD ULFVENGREN (nyd):</pre><pre>Fru talman! Jag tackar statsrådet för svaret och ber\r\nom ursäkt å Bert Karlssons vägnar för att han inte\r\när här och själv kan ta emot det.</pre><pre>Om man läser vidare i den lag som statsrådet\r\nrefererar till, 7 kap. 4 § sekretesslagen, står det:\r\n''Sekretessen gäller dock inte beslut om\r\nomhändertagande eller beslut om vård utan\r\nsamtycke.'' Där slutade statsrådet referatet litet\r\ntidigt. Detta är en annan del av det hela.</pre><pre>I brottsbalken står: ''Hjälper man den som är\r\nintagen på kriminalvårdsanstalt eller som är häktad\r\neller anhållen eller som annars är med laga rätt\r\nberövad friheten att komma lös eller främjar man,\r\nefter det att han avvikit, hans flykt genom att dölja\r\nhonom eller genom annan sådan åtgärd, döms för\r\nfrämjande av flykt till böter eller fängelse i högst\r\ntvå år.''</pre><pre>Det är en ganska allvarlig sak att undanhålla någon\r\nom man är medveten om att denna person är en\r\nförrymd mordåtalad.</pre><pre>Jag tackar för svaret. Det kan säkert visa sig att\r\nutredningen leder till att det i fortsättningen blir ett\r\nbättre förfarande så att detta inte händer igen. Jag\r\nskall nu inte upphålla denna välfyllda kammare\r\nmed fler frågor.</pre><pre>Överläggningen var härmed avslutad.</pre><pre>6 §  Svar på fråga 1991/92:625 om\r\nsäkerhetsåtgärder vid försvarsmaktens\r\nvapenförråd</pre><pre>Anf. 7  Försvarsminister ANDERS BJÖRCK (m):</pre><pre>Fru talman! Göthe Knutson har frågat mig vilka\r\ntillfälliga säkerhetsåtgärder vid försvarsmaktens\r\nvapenförråd jag är beredd att vidta i avvaktan på att\r\növerbefälhavaren lämnar sitt förslag med anledning\r\nav ett givet regeringsuppdrag.</pre><pre>Inledningsvis vill jag ånyo betona att jag ser mycket\r\nallvarligt på det som har inträffat.</pre><pre>På mitt initiativ beslutade därför regeringen i\r\ntorsdags -- den 2 april -- att uppdra åt\r\növerbefälhavaren att i samråd med försvarets\r\nmaterielverk och efter hörande av polisväsendet se\r\növer rutinerna för bevakning och bestämmelser för\r\nförrådshållning av vapen. Överbefälhavaren skall\r\nredovisa uppdraget i september 1992.</pre><pre>Ansvaret för vapenförråden vilar i första hand på\r\nde militära myndigheterna. Dessa har också redan\r\nbörjat att vidta vissa åtgärder, bl.a. har\r\nbevakningen förstärkts. Av lätt införstådda skäl\r\nkan jag inte lämna några närmare detaljer.</pre><pre>Förrådshållningen av försvarsmaktens vapen\r\nrymmer flera aspekter. En är säkerhetsåtgärderna.\r\nEn annan är beredskapsaspekten. Jag förutsätter\r\natt överbefälhavaren kommer att behandla dessa\r\noch andra frågor i sin redovisning.</pre><pre>Mot denna bakgrund anser jag inte att regeringen\r\nför närvarande bör vidta några ytterligare åtgärder.\r\nSjälvfallet kommer jag att hålla mig kontinuerligt\r\nunderrättad om läget. Om t.ex. överbefälhavaren\r\nhos regeringen aktualiserar åtgärder eller det i\r\növrigt uppstår behov av åtgärder från regeringens\r\nsida är jag beredd att omedelbart ta ställning till\r\ndet.</pre><pre>Anf. 8  GÖTHE KNUTSON (m):</pre><pre>Fru talman! Jag vill först av allt säga att\r\nförsvarsministern enligt min och säkert också enligt\r\nallmänhetens uppfattning har reagerat och handlat\r\nutomordentligt snabbt och föredömligt. Jag tackar\r\nockså försvarsministern för svaret.</pre><pre>Anledningen till att jag ställt frågan om vad som\r\nkan hända under utredningstiden är naturligtvis att\r\ndet finns en risk att ingenting händer under den tid\r\nsom utredning pågår. Jag vill inte påstå att det\r\nskulle bli fallet, men så är det på en del andra\r\nområden.</pre><pre>Mobiliseringssystemet har lett till att mob-förråden\r\när utplacerade på oändligt många platser i Sverige\r\noch som regel avsides från bebyggelse. Det är nog\r\nså, att det som möjligen var rätt tänkt ändå blev fel.\r\nDessa förråd, och i synnerhet de som innehåller\r\nvapen, skall vara placerade så nära bebyggelse som\r\nmöjligt så att det sker en viss tillsyn.</pre><pre>Nu är emellertid inte detta alltid en garanti. Jag har\r\nsjälv upplevt fall på nära håll där\r\nmobiliseringsförråd som legat alldeles intill\r\nbebyggelse har blivit utsatta för inbrott. Detta har\r\nomedelbart meddelats till regementet i fråga, där\r\nvaktchefen då har sagt: Jag måste först ringa\r\npolisen, och sedan måste polisen titta på detta. Det\r\nhar dröjt upp till ett dygn innan polisen har kommit\r\ndit. Eftersom det då var helgdag, tog regementet en\r\nextra dag på sig för att åka dit och titta, under det\r\natt det fanns en stor öppning i förrådet där man\r\nkunnat bära ut praktiskt taget allt som där fanns.</pre><pre>Detta har alltså inträffat, och dess värre har\r\nförmodligen liknande fall inträffat fler gånger. Jag\r\när därför angelägen om att betona vikten av att\r\nsjälva regelsystemet för larm och polisens\r\nengagemang i det hela blir ordentligt belyst. Nu\r\nsvarade statsrådet att också polisen kommer att\r\nvara med i detta sammanhang. Jag skulle vilja få\r\nkompletterande synpunter på detta.</pre><pre>Anf. 9  Försvarsminister ANDERS BJÖRCK (m):</pre><pre>Fru talman! Jag delar Göthe Knutsons uppfattning\r\natt åtgärder är av nöden tvungna och att nuvarande\r\nsystem måste ses över. Redan nu har, som jag\r\nantydde i mitt svar, vissa åtgärder företagits. Det\r\nsker nu en utökad bevakning och tillsyn jämfört\r\nmed läget före denna stöld.</pre><pre>Det har också initierats en inventering av de förråd\r\nsom finns för att man skall få en bättre kontroll.</pre><pre>Min personliga uppfattning är -- utan att för den\r\nskull föregripa det uppdrag som har lämnats till\r\növerbefälhavaren -- att vi tvingas ta in en del av de\r\nhär förråden exempelvis till kasernetablissemang.\r\nDe förråd som av beredskapsskäl eller andra skäl\r\nmåste ligga utanför kasernetablissemangen bör\r\nförses med larm. Det är emellertid, som Göthe\r\nKnutson antydde, inte alltid som det löser\r\nproblemen, eftersom det när det gäller mera\r\navlägset belägna förråd tar icke obetydlig tid för\r\npolisen att komma fram.</pre><pre>Jag kan emellertid försäkra att åtgärder har\r\nvidtagits i avvaktan på det uppdrag som lämnades\r\nav regeringen på mitt initiativ till överbefälhavaren\r\nbara någon dag efter det att vapenstölden hade\r\ninträffat.</pre><pre>Anf. 10  GÖTHE KNUTSON (m):</pre><pre>Fru talman! Jag tackar försvarsministern för det\r\nkompletterande svaret och synpunkterna. Jag är\r\növertygad om att det som skall göras ifrån\r\nförsvarsministerns sida kommer att göras.</pre><pre>Jag vill emellertid poängtera just polisens roll, inte\r\nminst mot bakgrund av polisens ofta svåra brist på\r\npersonal och avstånden. Mob.-förråden ligger\r\nförvisso ofta i områden där det bara finns en enda\r\npolispatrull i ett mycket stort distrikt. Det kan vara\r\nlika stort som Blekinge eller större. Det tar några\r\ntimmar innan polisen hinner fram.</pre><pre>Såvitt jag förstår medger inte reglementet att\r\nmilitären vidtar de åtgärder som kanske skulle\r\nbehöva vidtas i ett första skede, utan då måste\r\npolisen först ha varit på platsen. Precis samma sak\r\ninträffar om den lede fienden, angriparen, skulle\r\nkomma. Då måste man först ringa på polisen, som\r\nskall komma och se vad som har hänt innan\r\nmilitären får börja skjuta.</pre><pre>Anf. 11  Försvarsminister ANDERS BJÖRCK\r\n(m):</pre><pre>Fru talman! Jag kan försäkra Göthe Knutson att om\r\nden lede fienden kommer så väntar det svenska\r\nförsvaret icke på besked från polisen, utan då\r\nförsvarar vi oss med en gång.</pre><pre>I de fall som vi nu talar om är det emellertid något\r\nmera komplicerat. Men det finns ytterligare\r\nåtgärder som är tänkbara. Man kan t.ex. i större\r\nutsträckning öka den militära närvaron i\r\nförrådsområdena. Det kan t.ex. ske genom att man\r\nförlägger utbildning och övningar dit.</pre><pre>Ytterst, fru talman, är det här dock en\r\nkostnadsfråga. Det är mycket dyrt att ha larmade\r\nförråd. Det ger ändå inte 100-procentig säkerhet.\r\nAv beredskapsskäl måste en del förråd ligga\r\nutanför kasernetablissemang.</pre><pre>Vi skall kanske ändå inte glömma bort att den typ\r\nav vapenkasun som det upptäcktes att en stöld hade\r\nägt rum i för en vecka sedan, har motstått\r\ninbrottsförsök i ungefär 20 år.</pre><pre>Anf. 12  GÖTHE KNUTSON (m):</pre><pre>Fru talman! Låt mig till sist säga att jag åberopar nu\r\nden internationella konventionen som bl.a. anger\r\nhur man skall uppträda. Vad jag har sagt innebär\r\nförvisso ingen som helst kritik mot polisen. Men det\r\när utomordentligt bra att vår försvarsminister\r\nkonstaterar att om vi skulle utsättas för angrepp så\r\nkommer militären att finnas på plats och se till att\r\ndet blir besvarat.</pre><pre>Jag är övertygad om att det kommer att bli bättre\r\nnär det gäller vapenförråden. Jag har velat bidra till\r\natt det skall bli så bra som möjligt.</pre><pre>Överläggningen var härmed avslutad.</pre><pre>7 §  Svar på fråga 1991/92:649 om användningen\r\nav Tullingebasen</pre><pre>Anf. 13  Försvarsminister ANDERS BJÖRCK\r\n(m):</pre><pre>Fru talman! Ines Uusmann har frågat mig om\r\nregeringen har några planer på alternativ\r\nanvändning av lokalbeståndet på Tullingebasen\r\nF18.</pre><pre>Del av Tullingeetablissemanget används i dag för\r\nflygvapnets stridslednings- och\r\nluftbevakningsskola. Skolan kommer att senast den\r\n30 juni 1995 förflyttas till F16 i Uppsala. Detta har\r\nsåväl regeringen som riksdagen tidigare tagit\r\nställning till. Under förutsättning att riksdagen\r\nbeslutar enligt regeringens förslag i\r\nförsvarbeslutspropositionen kommer härefter\r\nområdet endast att nyttjas som flygbas i krig\r\nvarigenom den militära verksamhetens behov av\r\nområdet i stort sett begränsas till del av berget och\r\nflygbanan. Området i övrigt skall avvecklas.</pre><pre>Regeringen avser att snarast efter riksdagsbeslutet\r\ni juni 1992 uppdra åt fortifikationsförvaltningen att\r\ntillsammans med byggnadsstyrelsen utreda om\r\nannat statligt intresse finns för kvarvarande område\r\noch lokaler. Om så ej är fallet kan förhandlingar\r\ninledas med berörd kommun och andra intressenter\r\nom förvärv av området.</pre><pre>Anf. 14  INES UUSMANN (s):</pre><pre>Fru talman! Jag skall be att få tacka statsrådet för\r\nsvaret. Frågan är föranledd av att man i Botkyrka\r\nkommun så att säga har gått på pumpen ett antal\r\ngånger när det gäller användningen av det här\r\nområdet. Det är ganska förståeligt att det råder en\r\nviss frustration, eftersom man har trott sig kunna få\r\nett antal arbetstillfällen, och sedan får man återigen\r\nuppleva att det inte går. Detta inträffade år 1976 när\r\ndet gällde FOA. Sedan gällde det flygplatsen med\r\nalla de bekymmer som det förde med sig. Nu\r\nhandlar det om marinkommando-ost.</pre><pre>Att flygbasen skall vara kvar i krig innebär ju att\r\nområdet i övrigt kommer att få en begränsad\r\nanvändning. Av den anledningen skulle jag vilja\r\nfråga statsrådet om det finns några planer på\r\nanvändning på det sätt som man har funderat över\r\nbl.a. ifrån Botkyrka kommun i vad gäller utbildning\r\noch fortbildning av poliser, trafikutbildning,\r\nteknisk utbildning. Man har också haft planer på att\r\nlocka dit idrottshögskolan.</pre><pre>Det är bråttom eftersom man är angelägen om att\r\nkunna använda området. Det är också bråttom\r\neftersom det behövs arbetstillfällen till den här\r\ndelen av södra Storstockholm.</pre><pre>Anf. 15  Försvarsminister ANDERS BJÖRCK\r\n(m):</pre><pre>Fru talman! Jag är medveten om de problem som\r\nhar drabbat regionen i fråga genom olika beslut\r\neller ibland brist på beslut under senare år.\r\nProblemet är att försvaret i dag har ont om pengar.\r\nDet är i och för sig inte unikt. Men en rad\r\nförsummelser under 1980-talet har medfört att man\r\nmåste spara. Därför föreslår propositionen bl.a. att\r\ndet s.k. Tullingeprojektet inte skall genomföras.\r\nDet här ger i närtid besparingar på ungefär 200\r\nmilj.kr. Jag hoppas på förståelse för att vi i det\r\nosäkra läge som finns just nu när det gäller\r\nförsvarets framtid inte genomför investeringar i den\r\nstorleksordningen.</pre><pre>Då återstår frågan om vad vi kan göra från\r\nsamhällets och statens sida för att få dit något\r\nannat. Som jag sade i mitt svar är vi från\r\nförsvarsdepartementets sida beredda att så snart ett\r\nriksdagsbeslut har fattats, det är planerat till den 3\r\njuni, låta de berörda myndigheterna sätta full fart\r\nför att se om det finns något annat statligt intresse i\r\nde här sammanhangen och naturligtvis ge det\r\nprioritet. Skulle det inte finnas något annat statligt\r\nintresse får vi se om andra intressenter kan komma\r\nin.</pre><pre>Det enda jag kan göra, eftersom jag inte är ansvarig\r\nför arbetsmarknadspolitiken i regeringen, är att se\r\ntill att inga fördröjningar skall ske från\r\nförsvarsdepartementets sida när det gäller att hitta\r\nen vettig lösning.</pre><pre>Anf. 16  INES UUSMANN (s):</pre><pre>Fru talman! Jag tycker att i det rådande läget är det\r\ntrots allt ett någorlunda hugnesamt besked. Jag\r\nräknar med att vi till hösten skall kunna se att det\r\nfinns någon form av planering för hela detta\r\nområde. Det handlar om mycket bra lokaler och\r\nstora markområden som borde kunna vara till gagn\r\nför hela Stockholmsregionen.</pre><pre>Anf. 17  Försvarsminister ANDERS BJÖRCK\r\n(m):</pre><pre>Fru talman! Jag kan bara försäkra att\r\nförsvarsdepartementet skall göra vad som på det\r\nankommer för att den här processen skall skyndas\r\npå.</pre><pre>Överläggningen var härmed avslutad.</pre><pre>8 §  Svar på fråga 1991/92:50 om gatubarnen i\r\nBrasilien</pre><pre>Anf. 18  Statsrådet ALF SVENSSON (kds):</pre><pre>Fru talman! Annika Åhnberg har frågat mig vilka\r\nåtgärder regeringen tänker vidta för att bidra till en\r\nförbättrad livssituation för gatubarnen i Brasilien.</pre><pre>Frågan ger uttryck för den oro och harm vi alla i\r\nvårt land känner för det som drabbar gatubarnen i\r\nRio och på andra håll i världen.</pre><pre>Det är den brasilianska regeringens ansvar att se till\r\natt gatubarnens rätt till liv, som fastslås både i\r\nbarnkonventionen och i de grundläggande\r\ninternationella reglerna om mänskliga rättigheter,\r\nrespekteras.</pre><pre>Brasilien ratificerade barnkonventionen år 1990\r\noch har därefter inarbetat konventionen i nationell\r\nlagstiftning.</pre><pre>Men vi, enskilda länder och världssamfundet, har\r\nockså ett ansvar att bistå länder i deras\r\nansträngningar att förbättra barnens rättigheter.</pre><pre>I detta, mitt tredje svar i denna allvarliga fråga skall\r\njag ge flera konkreta exempel på vad vi gör från\r\nsvensk sida -- både direkt och indirekt.</pre><pre>Barnkonventionen, som fram till i dag är\r\nundertecknad av 111 länder, är ett kraftfullt\r\ndokument som innebär betydande framsteg\r\nbeträffande skydd av barns rättigheter och som\r\nbygger på grundprincipen om varje enskilt barn\r\nsom bärare av konventionens rättigheter. Sverige\r\nvar en av de pådrivande staterna bakom\r\nkonventionens tillkomst. Det är nu viktigt att varje\r\nstat även i praktiken lever upp till sina åtaganden.\r\nEn särskild kommitté har därför upprättats för att\r\ngranska staternas efterlevnad av sina åtaganden i\r\nkonventionen.</pre><pre>FN:s barnfond, UNICEF, arbetar sedan många år\r\ntillbaka med en rad olika aktiviteter för att\r\nförebygga och reducera våldet mot barn.</pre><pre>I detta sammanhang vill jag poängtera att Sverige\r\när det land som totalt sett ger det största enskilda\r\nbidraget till UNICEF.</pre><pre>En viktig och stor del av UNICEF:s arbete i\r\nBrasilien fokuseras på barnens situation.\r\nMyndigheter, universitet, andra institutioner,\r\nenskilda organisationer m.fl. stimuleras att ta del i\r\ndenna process för att få en medvetenhet i samhället\r\nom barnens ställning och rättigheter.</pre><pre>Som exempel kan nämnas utbildning av poliser och\r\npolitiker på lokal nivå, datainsamling och\r\ninformation för kartläggning av de faktiska\r\nförhållanden som många barn lever under, bildande\r\nav nätverksgrupper som skall stödja gatubarnen\r\netc.</pre><pre>UNICEF ger också direkt hjälp till gatubarnen\r\ngenom samarbete med över 300 enskilda\r\norganisationer, däribland katolska kyrkan och\r\ngatubarnens egna sammanslutningar.</pre><pre>Som jag nämnde i mitt svar den 10 mars tog jag\r\nsamma vecka upp gatubarnens situation i Brasilien\r\nmed James Grant, UNICEF:s chef. Vi hade ett\r\ningående samtal om förhållandena. Grant framhöll\r\natt gatubarnen lever i en mycket komplicerad miljö\r\ndär stor fattigdom, social misär och narkotika är\r\ndominerande inslag. Ett annat problem som\r\nförsvårar insatserna för gatubarnen är delstaternas\r\nsjälvsändighet gentemot den federala\r\nadministrationen i Brasilien.</pre><pre>Bilateralt bidrar Sverige via SIDA till att ett antal\r\nsvenska enskilda organisationer kan genomföra\r\nprojekt för gatubarn. Deras verksamhet är i första\r\nhand inriktad på hjälp till husrum, mat och\r\nutbildning. Detta är ett värdefullt komplement till\r\nde multilaterala insatserna.</pre><pre>Jag har också bett vår ambassadör i Brasilia att ta\r\nupp den svenska synen och oron över våldet mot\r\ngatubarn med relevanta brasilianska myndigheter.\r\nDet har han gjort. Vi håller nu en öppen dialog i\r\nfrågan.</pre><pre>I samband med UNICED-konferensen i juni har vi\r\nfrån svensk sida begärt att få tillfälle att med\r\nbrasilianska regeringsrepresentanter diskutera\r\ngatubarnens svåra situation och vilka åtgärder som\r\nkan komma att bli aktuella. Från brasiliansk sida\r\nhar man ställt sig positiv till ett samtal av detta slag.</pre><pre>Senast i dag, på morgonen, hade jag ett personligt\r\nsamtal med Brasiliens ambassadör här i Stockholm\r\nför att understryka hur allvarligt vi ser på våldet\r\nmot gatubarnen.</pre><pre>Brasilien har en lång historia av våld i samhället.\r\nVåldet har sin rot i många problem, sociala,\r\nekonomiska såväl som rättsliga. Brasilien har\r\ntidigare betraktat kritik och synpunkter på våldet\r\noch dess konsekvenser som en inblandning i landets\r\ninre angelägenheter. Den brasilianska regeringen\r\nerkänner numera förekomsten av gatubarn och\r\nvåld mot gatubarn. President Collor och hans\r\nregering är nu öppen och pådrivande i fråga om\r\nåtgärder för att hjälpa gatubarnen. I Brasilien har\r\ndet på central nivå bildats en nationell styrgrupp\r\ndär UNICEF, enskilda organisationer,\r\narbetsmarknadens parter, kyrkan, politiker och\r\nrepresentanter för ministerier samordnar aktuella\r\nåtgärder. Bl.a. har delstaternas polischefer deltagit\r\ni seminarier om mänskliga rättigheter så att\r\nelementära regler om de grundläggande fri- och\r\nrättigheterna medvetandegörs hos ansvariga\r\nmyndigheter.</pre><pre>Personer med UNICEF-bakgrund har anställts av\r\nde federala myndigheterna för att arbeta för att\r\nförbättra barnens ställning, och i synnerhet\r\ngatubarnens situation.</pre><pre>Det är min fasta förhoppning att de insatser jag nu\r\nredogjort för leder till förändringar och\r\nförbättringar samt naturligtvis att\r\ndödsskjutningarna upphör. I vårt land vill vi se ett\r\nomedelbart slut på detta elände, men det finns inga\r\ngenvägar.</pre><pre>Den förestående konferensen om miljö och\r\nutveckling ger oss en möjlighet att arbeta ännu\r\nintensivare för gatubarnen. Det gör vi från svensk\r\nsida. Jag kan också tillägga att frågan fått ökat\r\nintresse även i andra länder.</pre><pre>Jag kommer att fortsätta att följa gatubarnens\r\nsituation både i dag och i morgon!</pre><pre>Anf. 19  ANNIKA ÅHNBERG (v):</pre><pre>Herr talman! Jag ber att få tacka för svaret på min\r\nfråga. Som biståndsministern säger är det inte\r\nförsta gången vi diskuterar detta vid riksdagens\r\nfrågestund. Den här frågan är egentligen\r\nfortsättning på en tidigare fråga.</pre><pre>Det är naturligtvis inte bara gatubarnen i Rio och\r\nBrasilien som drabbas av detta fruktansvärda våld\r\noch dessa mord. Det händer på många håll i\r\nvärlden. Barn i världen drabbas också av många\r\nandra mycket svåra problem, t.ex. barnarbete och\r\nsvält. Vi vet ju alla att vi står inför stora problem.</pre><pre>Det finns ändå ett skäl till att vi just nu fokuserar\r\nintresset på gatubarnen i Brasilien och Rio. Det är\r\nden stundande miljökonferensen. Den ger oss\r\nmöjligheter som vi inte har annars att ta upp\r\ndiskussioner med Brasiliens regering.</pre><pre>Biståndsministern sade att FN:s barnkonvention är\r\nett kraftfullt dokument. Jag håller nog inte med om\r\ndet. Ett dokument, oavsett hur vackra orden i det\r\när, är ändå bara ord på ett papper. Det som kan bli\r\nkraftfullt är vårt handlande. Det är självfallet bra\r\natt det finns en barnkonvention, det är bra att det\r\nhölls ett toppmöte om barnens situation i världen\r\noch det är bra att Brasilien har ratificerat den här\r\nkonventionen. Allt detta ger oss ett stöd när vi nu\r\nskall gå vidare och ställa stora krav på den\r\nbrasilianska regeringen.</pre><pre>Det är komplicerade ekonomiska och sociala\r\nstrukturer som orsakar att det finns rika och fattiga\r\nländer i världen. En enskild regering kan inte i ett\r\nvisst ögonblick anklagas för alla de problem som\r\ndet leder till. Men regeringen har ansvaret för den\r\nfruktansvärda situation som råder i Brasilien där\r\nbarn mördas.</pre><pre>Jag skulle vilja fråga biståndsministern hur många\r\nsom har ställts inför rätta de senaste månaderna i\r\nBrasilien anklagade för att ha utfört dessa\r\nfruktansvärda dåd. Vi vet ju att det pågår. Det\r\nhänder hela tiden. Hur har man gått från ord till\r\nhandling i Brasilien när det gäller att åtgärda de här\r\nproblemen?</pre><pre>Anf. 20  Statsrådet ALF SVENSSON (kds):</pre><pre>Herr talman! Låt mig först få säga att Annika\r\nÅhnberg och jag är rörande överens om att all\r\ntänkbar opinionsbildning och alla tänkbara\r\nkonkreta insatser måste göras för att utplåna denna\r\nskamfläck, och man kunde gott hitta starkare ord\r\noch uttryck för det. Jag tror inte det finns några\r\nskiljelinjer i kammaren i denna fråga.</pre><pre>När vi ser bilder i tidningar, bl.a. ganska nyligen i\r\nen artikel i Dagens Nyheter, upprörs vi i vårt inre\r\növer att barn som saknar husrum, mat och det mest\r\nelementära för sin överlevnad skjuts därför att de\r\noroar affärslivet och har hamnat i en kriminalitet\r\nsom de drivs in i. Nu görs det vissa saker.</pre><pre>Man har inrättat en anmälningscentral, för att ta ett\r\nexempel. Den har säte intill vice guvernörens\r\nkontor. Hit kan man ringa anonymt eller komma på\r\nbesök och meddela sin misstankar. Anmälan\r\nregistreras med nummer och följs upp av polisen,\r\nsom övervakas av ansvarigt departement. Under\r\ndet år som snart förflutit sedan centralen bildades,\r\nhar 200 anmälningar kommit in. Det har resulterat\r\ni 48 gripna personer, varav 34 är poliser. Hittills har\r\ndock endast 2 fällts. Rättsväsendet är långsamt,\r\nmen den viktigaste effekten är kanske att flera av\r\ndessa mördarpatruller har upplösts.</pre><pre>Anf. 21  ANNIKA ÅHNBERG (v):</pre><pre>Herr talman! Det är bra att det händer saker, men\r\nsamtidigt redovisas i svaret att det går oerhört\r\nsakta. Att det bara är två som har fällts för dessa\r\nbrott är ju fruktansvärt i sig.</pre><pre>Biståndsministern sade i sitt första svar att det inför\r\nmiljökonferensen fanns planer på att ta direkt\r\nkontakt mellan den svenska och den brasilianska\r\nregringen och diskutera det här problemet. Det var\r\ndock litet vagt beskrivet i svaret. Jag skulle gärna\r\nvilja veta hur långt gångna de planerna är. Detta är\r\noerhört viktigt. Jag tror att internationella\r\npåtryckningar kan ha stor betydelse just nu.</pre><pre>Jag vet att regeringsföreträdare i andra länder har\r\ntagit sådana kontakter direkt med president Collor\r\noch med ministrar i hans regering. Jag skulle gärna\r\nvilja få det litet mer tydligt preciserat vad den\r\nsvenska regeringen avser att göra. Hur långt\r\ngångna är planerna på direkta kontakter?</pre><pre>Anf. 22  Statsrådet ALF SVENSSON (kds):</pre><pre>Herr talman! Ambassadpersonal som vi talat med\r\nberömmer den anmälningscentral som jag nämnde\r\ni mitt förra inlägg. Det är naturligtvis viktigt att de\r\nskyldiga nu straffas för sina brott. Vi får uttala\r\nbesvikelse över att rättsmaskineriet är så långsamt.</pre><pre>Herr talman! Sedan sade jag att jag bett vår\r\nambassadör i Brasilia att ta upp den svenska synen\r\npå och oron över våldet mot gatubarn med\r\nrelevanta brasilianska myndigheter. Det har han\r\ngjort. Dialogen hålls vid liv.</pre><pre>Herr talman! Jag hinner väl också berätta att man\r\nnu har lagt in frågor om mänskliga rättigheter i\r\npolisens utbildning. Det är i allra högsta grad på\r\ntiden. Ett fyrtiotal polischefer har redan utbildats.\r\nNästa kurs börjar den 8 april, dvs. i morgon. Då är\r\ndet tänkt att en tjänsteman från svenska\r\nambassaden i Brasilia skall göra ett besök på\r\nkursen. Detta besök bör ju ge tillfälle att ta upp\r\nytterligare frågor om polisens arbete i området. Jag\r\nvill försäkra Annika Åhnberg att vi ligger i.</pre><pre>Anf. 23  ANNIKA ÅHNBERG (v):</pre><pre>Herr talman! Det betvivlar jag inte. Det är\r\nnaturligtvis mycket bra att Sveriges ambassadör har\r\ntäta kontakter med myndigheterna. Ambassadören\r\när ju regeringens ombud. Men om kontakterna\r\nmellan den svenska och den brasilianska regeringen\r\nvore direkta skulle det bli tydligt hur stor vikt vi\r\nfäster vid detta problem.</pre><pre>Jag vet att andra länders regeringar har valt att ta\r\nsådana direkta kontakter just för att de menar att\r\nde internationella påtryckningarna kan ha stor\r\nbetydelse i det här läget. Jag förstår inte varför\r\nbiståndsministern glider undan och inte är beredd\r\natt säga att vi också skall ta dessa direkta kontakter.</pre><pre>Anf. 24  Statsrådet ALF SVENSSON (kds):</pre><pre>Herr talman! Jag glider inte undan. Jag sade\r\ninledningsvis i mitt svar att vi har begärt att få\r\ndirekta kontakter under UNCED-konferensen.</pre><pre>Herr talman! Jag vill upprepa att vi har kontakt\r\nmed vår ambassadör i Brasilia. Jag nämnde också i\r\nmitt svar att jag i dag på morgonen har talat med\r\nBrasiliens ambassadör i Sverige. Vi kommer alltså\r\natt ha kontakt med den brasilianska regeringen i\r\nsamband med UNCED-konferensen.</pre><pre>Herr talman! Jag kan hålla med om att vi alltid kan\r\ntycka att vi skall göra mer. Men det finns så många\r\nvrår av världen där just barn far illa, som Annika\r\nÅhnberg sade. Det finns uppgifter i legio. Det är\r\nden svagare parten, dvs. barn och kvinnor, som\r\nsitter i kläm i de fattiga länderna.</pre><pre>Anf. 25  ANNIKA ÅHNBERG (v):</pre><pre>Herr talman! Jag tror att den meningsyttring som vi\r\nfick från åhörarläktaren -- vi är ju inte vana vid\r\nsådana i vårt välstädade och välorganiserade\r\nparlamentariska liv -- ger uttryck för den vånda och\r\nmaktlöshet som vi känner inför att vara åsyna vittne\r\ntill något så fruktansvärt och sakna redskap för att\r\ngöra någonting åt det. Biståndsministern har ju i\r\nstörre utsträckning än vi andra dessa möjligheter i\r\noch med att han tillhör den svenska regeringen. Jag\r\nvill verkligen uppmana honom att på allt sätt\r\nförsöka få till stånd de här överläggningarna före\r\nkonferensen.</pre><pre>Det är innan miljökonferensen äger rum som vi har\r\nmöjligheter att på ett mer aktivt sätt påverka den\r\nbrasilianska regeringen. Det är nu som det\r\ninternationella samfundet har sina ögon riktade\r\nmot Brasilien. Risken är fruktansvärt stor -- vi\r\nmåste naturligtvis försöka förhindra det -- att det\r\nhär problemet på nytt får falla tillbaka i tystnad och\r\nglömska i världen i övrigt efter konferensen. Det\r\nfår inte ske. Det vore bäst om de här kontakterna\r\nkunde ske före konferensen. Jag tror att de skulle\r\nbetyda mest då.</pre><pre>Anf. 26  Statsrådet ALF SVENSSON (kds):</pre><pre>Herr talman! Jag är övertygad om att det är viktigt\r\natt utöva påtryckningar på den brasilianska\r\nregeringen. Det gör vi också, och kommer att göra.\r\nDen brasilianska regeringen vill inte nonchalera det\r\nhär problemet. När det tas upp med representanter\r\nför regeringen säger de att de ser problemet och\r\nfasar inför det. Vi kan inte låta oss nöja med det\r\nsvaret.</pre><pre>Det gäller för oss att gå in rent konkret och göra\r\ninsatser. Det gör vi, som jag sade i mitt svar,\r\nmultilateralt, inte minst via UNICEF, men också\r\nbilateralt. Jag har för avsikt att fortsätta att försöka\r\nskapa större engagemang bland de enskilda\r\norganisationerna och även utöva påtryckning via de\r\nkanaler vi har som är inriktade på att rent konkret\r\nhjälpa gatubarnen. De behöver ju hjälp vare sig de\r\ndrabbas av den vedervärdiga handlingen att de\r\nskjuts eller får leva vidare i den torftiga miljö som\r\nde lever i. Vi är pliktiga att hjälpa dem under alla\r\nomständigheter.</pre><pre>Anf. 27  ANNIKA ÅHNBERG (v):</pre><pre>Herr talman! Det har ju visat sig att denna enorma\r\nkonferens med alla dess kringarrangemang och allt\r\nsom skall till kring ett så jättelikt arrangemang, har\r\nvarit möjlig att flytta ett par dagar i tiden. Den\r\nkolliderade med religiösa högtider som var viktiga\r\nför många av deltagarna.</pre><pre>Jag funderar litet grand över om biståndsministern\r\nskulle vara beredd att också föreslå en åtgärd som\r\ninnebär att man skjuter på konferensen eller att\r\nman inte reser dit om man inte tycker att\r\nåtgärderna på det här området är tillräckligt snabba\r\noch effektiva. Jag tror att vi är överens om att det\r\nsom har hänt hittills är steg i rätt riktning, men det\r\nhar inte skett i tillräcklig omfattning och inte\r\ntillräckligt snabbt.</pre><pre>Anf. 28  Statsrådet ALF SVENSSON (kds):</pre><pre>Herr talman! Det känns så billigt att syssla med\r\nstatistik i det här sammanhanget, men om man\r\ntittar på den statisktik som vi har -- och som också\r\nUNICEF ställer sig bakom, såvitt jag vet -- för de\r\nsenaste två åren, innebär den att ett lägre antal har\r\nmördats under den tiden än året dessförinnan.\r\nSamtidigt måste vi komma ihåg att populationen i\r\nBrasilien är gigantiskt stor. Det finns inget försvar,\r\nmen vi måste ändå ha det med i bilden.</pre><pre>De religiösa högtider som har lett till att man har\r\nskjutit på konferensen i två dagar gäller de samlade\r\nmuslimska länderna, som Annika Åhnberg vet.\r\nDet har man tagit hänsyn till. Att ytterligare en\r\ngång fordra att konferensen förskjuts i tiden låter\r\nsig inte göras. Det vågar jag påstå. Det skulle vara\r\natt såga den här konferensen sönder och samman.\r\nJag hoppas att den skall kunna uträtta något viktigt.</pre><pre>Jag har ju uppmanats att ta direkt kontakt med de\r\nbrasilianska myndigheterna. Då måste vi väl också\r\nresa dit.</pre><pre>Anf. 29  ANNIKA ÅHNBERG (v):</pre><pre>Herr talman! Statistik är sannerligen inte särskilt\r\nlämpligt att använda i det här sammanhanget. Den\r\nsom finns är ju ytterst osäker. Man vet knappt hur\r\nmånga gatubarn som finns, än mindre hur de lever.\r\nOm de drabbas av den här typen av våld och mord\r\nblir det ju bara registrerat i liten omfattning. Dessa\r\nsiffror är nog ytterst osäkra.</pre><pre>Det är beklagligt att vi inte kan gå fram litet hårdare\r\noch kräva en ordentlig redovisning av Brasiliens\r\nregering. Vi borde kunna kräva av dem att bättre\r\nförsöka skaffa sig information om gatubarnen och\r\nvad som händer med dem. I det här läget borde\r\nman kunna hota med eller ställa det i relation till\r\nmöjligheten att skjuta på konferensen.</pre><pre>Anf. 30  Statsrådet ALF SVENSSON (kds):</pre><pre>Herr talman! Jag sade att vi får ta statistiken för vad\r\nden är. Det är den statistik som finns. Den visar på\r\nen minskning av dödandet från 1 800 år 1990 till\r\ndrygt 1 000 år 1991. Det är inte bara de brasilianska\r\nmyndigheterna som använder den här statistiken,\r\nutan också representanter för UNICEF i Brasilien.\r\nMen jag kan säga det en gång till: Så länge ett enda\r\nbarn skjuts är det tillräckligt fasansfullt. Om man\r\nvill hitta en positiv trend kan man kanske göra det\r\ni de här siffrorna.</pre><pre>Överläggningen var härmed avslutad.</pre><pre>9 §  Svar på fråga 1991/92:641 om Burma</pre><pre>Anf. 31  Statsrådet ALF SVENSSON (kds):</pre><pre>Herr talman! Kristina Svensson har frågat mig på\r\nvilket sätt Sverige agerar för att utöva\r\npåtryckningar på regimen i Burma.</pre><pre>Som jag tidigare på en fråga av Kristina Svensson\r\nhaft anledning att säga här i kammaren har Sverige\r\nunder det senaste året varit mycket aktivt då det\r\ngäller att protestera mot mänskliga\r\nrättighetsöverträdelser i Burma och vid upprepade\r\ntillfällen riktat stark kritik mot den burmesiska\r\nmilitärjuntan.</pre><pre>Regeringen har också på senare tid både i\r\nsamverkan med andra länder och i olika FN-\r\nsammanhang utövat påtryckningar på\r\nmilitärregimen i Rangoon. Syftet med dessa\r\nåtgärder är att ge stöd åt de demokratiska krafterna\r\ni Burma och söka förbättra läget för de mänskliga\r\nrättigheterna i landet. Låt mig försäkra Kristina\r\nSvensson om att vi självfallet avser fortsätta med\r\ndessa påtryckningar. Vi kommer vidare att fortsätta\r\natt på lämpligt sätt ge stöd åt den demokratiskt\r\nvalda parallellregeringen som tvingats avstå från\r\nregeringsmakten.</pre><pre>Som utrikesministern också konstaterade i ett\r\nuttalande i förra veckan är det djupt oroväckande\r\natt förtrycket och förföljelserna mot den muslimska\r\nminoriteten i Burma nu intensifierats. En positiv\r\nutveckling är i alla fall att det internationella\r\nsamfundet inkl. länderna i regionen i allt större\r\nutsträckning uppmärksammat de flagranta brott\r\nmot mänskliga rättigheter som sker i Burma och nu\r\nriktar allvarlig kritik mot den styrande\r\nmilitärregimen.</pre><pre>Det är givetvis regeringens förhoppning att FN:s\r\nbiträdande generalsekreterare Jan Eliasson, som är\r\nsamordnare av FN:s humanitära bistånd och som i\r\ndagarna besöker regionen, skall lyckas få ett stopp\r\npå flyktingströmmarna. Några uppgifter om utfallet\r\nav Eliassons resa är ännu inte tillgängliga.</pre><pre>Tillströmningen av flyktingar har dock minskat de\r\nsenaste dagarna. En tänkbar förklaring till denna\r\nminskning kan vara den ökande uppmärksamheten\r\nkring flyktingfrågan i samband med Jan Eliassons\r\nbesök. UNHCR har också kommit i gång på allvar\r\nmed sitt arbete för de 200 000 burmesiska flyktingar\r\nsom beräknas befinna sig i Bangladesh. Men\r\nfortfarande finns mycket att göra i form av\r\nutbyggnad av lägren och med att förbättra de\r\nsanitära förhållandena. Regeringen har till\r\nUNHCR:s hjälparbete lämnat ett bidrag om 14\r\nmilj.kr. Vidare har 6 milj.kr. utbetalats till Svenska\r\nRöda korset för bangladeshiska Röda halvmånens\r\nhumanitära arbete i flyktinglägren.</pre><pre>Anf. 32  KRISTINA SVENSSON (s):</pre><pre>Herr talman! Jag tackar biståndsministern för\r\nsvaret. Jag har tagit upp den här frågan tidigare i\r\nsamband med Nobelhögtiden, när Aung San Suu\r\nKyi fick Nobelpriset och de internationella\r\nstrålkastarna verkligen riktades mot Burmas\r\nförtryck. Vi trodde kanske att detta skulle\r\nmedverka till en förbättring av situationen, men det\r\nhar ju varit tvärtom.</pre><pre>Under den senaste tiden har det kommit mycket\r\nalarmerande rapporter om förtrycket just mot\r\nmuslimerna, vilket i sig är något nytt i den här\r\nsituationen. Det är fasansfulla rapporter som\r\ndagligen strömmar in genom internationella\r\nnyhetsbyråer.</pre><pre>Naturligtvis är det bra att vi från svensk sida har\r\nvarit mycket aktiva i den här frågan, men hur skall\r\nvi fortsätta att agera, och hur höjer man så att säga\r\nribban? Det är det som nu är intressant. Kommer\r\nt.ex. katastrofinsatser att gå till flyktinglägren i\r\nThailand? Jag ser att detta inte finns med i svaret,\r\nutan där talas det om flyktinglägren i Bangladesh\r\noch UNHCR:s insatser. Men man räknar med att\r\nungefär 60 000 flyktingar har kommit till Thailand.\r\nGör vi någonting för de flyktingarna?</pre><pre>Jag frågade i december om vi kan ställa oss bakom\r\nFN-sanktioner, vilket föreslogs av bl.a. Willy\r\nBrandt i samband med Nobelprisutdelningen. Jag\r\nskulle gärna vilja höra biståndsministerns svar på\r\nden frågan.</pre><pre>Anf. 33  Statsrådet ALF SVENSSON (kds):</pre><pre>Herr talman! Både Kristina Svensson och jag och\r\näven, tror jag, övriga är naturligtvis mycket oroade\r\növer vad den burmesiska regimen består sina\r\nmedborgare med av våld och terror.</pre><pre>När det gäller katastrofbistånd finns det\r\nbegränsningar för oss, det vill jag ha sagt i\r\nsammanhanget, även om det kan låta hårt. Jag är\r\növertygad om att Kristina Svensson är underkunnig\r\nom behoven i södra Afrika, som i det närmaste ter\r\nsig enorma där svälten breder ut sig och har brett ut\r\nsig.</pre><pre>Vi har gjort den satsning jag nämnde på 14 milj.kr.\r\nvia UNHCR och 6 milj.kr. via den bangladeshiska\r\nRöda halvmånen. Jag säger inte att det här är\r\npunktum. Vad vi hoppas på är naturligtvis att\r\nsituationen för flyktingarna -- både de flyktingar\r\nsom hamnar i Thailand och de som hamnar i\r\nBangladesh -- skall förbättras, att strömmen skall\r\nminska.</pre><pre>Som jag nämnde i mitt svar har Jan Eliasson\r\nkontakter med oss. Jag tror att han är\r\nutomordentligt kompetent att bedöma just vad som\r\nbehöver göras när det gäller insatser av\r\nblockerande eller bojkottande karaktär. Jan\r\nEliasson gjorde ju -- som nämndes i ett tidigare\r\nmeningsutbyte -- en utomordentlig insats när det\r\ngällde att få till stånd det samlade världssamfundets\r\nuttalande mot den burmesiska regeringen. Nu har\r\nhan alltså på nytt varit i området, och vi har haft\r\nkontakt med honom. Jag kan försäkra Kristina\r\nSvensson om att vi kommer att hålla oss\r\nunderrättade om vilka åsikter han har och vilka\r\nståndpunkter han menar är de riktiga.</pre><pre>Anf. 34  KRISTINA SVENSSON (s):</pre><pre>Herr talman! Jan Eliasson har vad jag förstår fått\r\ntillstånd att besöka västra Burma. Har\r\nbiståndsministern alltså haft kontakt med Jan\r\nEliasson efter det besöket? Uppfattade jag det\r\nriktigt?</pre><pre>Anf. 35  Statsrådet ALF SVENSSON (kds):</pre><pre>Herr talman! Vi har inte haft kontakt med honom\r\nefter besöket utan under besöket. Det är, som jag\r\nnämnde i mitt svar, litet för tidigt än. Jag sade där:\r\n''Några uppgifter om utfallet av Eliassons resa är\r\nännu inte tillgängliga.'' Men vi kommer ju att få de\r\nuppgifterna, och kanske kan Kristina Svensson och\r\njag utbyta åsikter om de uppgifterna när de väl blir\r\ntillgängliga.</pre><pre>Anf. 36  KRISTINA SVENSSON (s):</pre><pre>Herr talman! Det gör jag mycket gärna. Det har ju\r\ntyvärr förekommit uppgifter i pressen om att man\r\nså att säga skulle ha städat det här området inför\r\nEliassons besök, men det kommer naturligtvis att\r\nredas ut i samband med hans rapport.</pre><pre>Vad som är svårt inför framtiden är att\r\nmonsunregnen kommer om en månad. Det är\r\ndärför viktigt att ha en beredskap för särskilda\r\ninsatser i flyktinglägren. Jag hoppas verkligen att\r\näven lägren i Thailand i det sammanhanget\r\nkommer att få del av den svenska kakan.</pre><pre>Anf. 37  Statsrådet ALF SVENSSON (kds):</pre><pre>Herr talman! Jag är övertygad om, och det är säkert\r\nKristina Svensson också, att Jan Eliasson är en så\r\nutomordentligt väl skickad diplomat att han iakttar\r\noch nogsamt registrerar om man man har försökt\r\nstäda områden. Jag är också säker på att en sådan\r\nåtgärd knappast förbättrar hans intryck.</pre><pre>Anf. 38  KRISTINA SVENSSON (s):</pre><pre>Herr talman! Det viktiga är naturligtvis att det\r\ninternationella världssamfundet markerar sin avsky\r\nmot det förtryck som pågår i Burma. Att ta upp\r\nfrågorna i den svenska riksdagen är ett sätt att\r\nmarkera detta.</pre><pre>Anf. 39  Statsrådet ALF SVENSSON (kds):</pre><pre>Herr talman! Vi är överens om detta.</pre><pre>Överläggningen var härmed avslutad.</pre><pre>10 §  Svar på fråga 1991/92:618 om lönebidragen\r\noch arbetsgivare, som inte tecknat kollektivavtal</pre><pre>Anf. 40  Arbetsmarknadsminister BÖRJE\r\nHÖRNLUND (c):</pre><pre>Herr talman! Sten Svensson har frågat mig vilka\r\nåtgärder jag avser att vidta för att\r\nlönebidragsreglerna inte skall användas i\r\ndiskriminerande syfte mot företag som valt att inte\r\nteckna kollektivavtal.</pre><pre>Det skall inte behövas några särskilda åtgärder från\r\nmin sida på den här punkten. Reglerna är nämligen\r\nhelt entydiga, och de diskriminerar inte företag som\r\nsaknar kollektivavtal. Kollektivavtal är inget krav\r\nför att lönebidrag skall kunna lämnas. Däremot\r\nsäger reglerna att lön och andra förmåner skall vara\r\njämförbara med vad som utgår enligt kollektivavtal\r\ni branschen. Det innebär bl.a. att arbetsgivaren\r\nskall ha tecknat försäkringar motsvarande vad som\r\ngäller enligt avtal.</pre><pre>Enligt arbetsmarknadsstyrelsens föreskrifter om\r\nlönebidrag (AMSFS 1992:3) skall intyg om att\r\nerforderliga försäkringar har tecknats lämnas till\r\nlänsarbetsnämnden i de fall kollektivavtal saknas.</pre><pre>I arbetsförmedlingarnas informationsblad till\r\narbetsgivare anges att anställningsförmånerna skall\r\nvara enligt kollektivavtal eller jämförbara med\r\nkollektivavtal.</pre><pre>Jag beklagar om någon arbetsgivare har fått ett\r\nfelaktigt besked på den här punkten, men jag\r\nräknar med att det handlar om något enstaka\r\nmisstag. Inte minst i dagens arbetsmarknadsläge är\r\nde små och medelstora företagen -- som ibland inte\r\nhar tecknat kollektivavtal -- viktiga för\r\narbetsförmedlingarna och för möjligheterna att\r\nhitta jobb åt de sökande. Det tror jag att\r\narbetsförmedlingarna också är mycket medvetna\r\nom.</pre><pre>Anf. 41  STEN SVENSSON (m):</pre><pre>Herr talman! Jag ber att få tacka\r\narbetsmarknadsministern för svaret på min fråga.\r\nSjälvfallet kan vi vara överens om att det inte borde\r\nbehövas några särskilda åtgärder från\r\narbetsmarknadsministerns sida med hänsyn till\r\nreglernas utformning. Min fråga är föranledd av att\r\ndet ändå finns enskilda fall där man har givit\r\narbetsgivarna andra besked. Det förekommer\r\nockså vad jag kan uppfatta som vilseledande\r\nopinionsbildning på den här punkten. Därför är det\r\nviktigt att det klara innehållet i det svar vi har fått\r\nhär i kammaren också når ut. Jag vill av den\r\nanledningen ställa en följdfråga till\r\narbetsmarknadsministern: Kan\r\narbetsmarknadsministern medverka till att det blir\r\nen klar precisering av detta ute på fältet, så att\r\nsådana här enstaka fall inte upprepas?</pre><pre>Anf. 42  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag är beredd att ta upp detta vid min\r\nnästa sammankomst med generaldirektören för\r\narbetsmarknadsverket, så att han sedan tillser att\r\ndetta fungerar på samtliga arbetsförmedlingar.\r\nSkulle det inte göra det får regeringen återkomma\r\ntill riksdagen med ännu mer klarläggande besked.\r\nDet skall nämligen inte fungera på detta sätt. Jag\r\nhar själv tagit del av -- antar jag -- det fall som Sten\r\nSvensson har tagit del av. Detta är inte\r\ntillfredsställande.</pre><pre>Anf. 43  STEN SVENSSON (m):</pre><pre>Herr talman! Jag ber att få tacka för detta mycket\r\ntydliga svar, som jag är mycket nöjd med.</pre><pre>Överläggningen var härmed avslutad.</pre><pre>11 §  Svar på fråga 1991/92:619 om\r\nungdomspraktikplatserna och\r\nförsäkringsskyddet</pre><pre>Anf. 44  Arbetsmarknadsminister BÖRJE\r\nHÖRNLUND (c):</pre><pre>Herr talman! Sten Svensson har frågat mig vilka\r\nåtgärder som vidtas för att säkerställa att ungdomar\r\ninom ramen för ungdomspraktiken garanteras ett\r\nbra försäkringsskydd.</pre><pre>Ungdomar som deltar i den föreslagna\r\nungdomspraktiken kommer att garanteras samma\r\nförsäkringsskydd som andra deltagare i\r\narbetsmarknadsutbildning och inskrivna vid\r\narbetsmarknadsinstitut.</pre><pre>Dessa deltagare omfattas av lagen om\r\narbetsskadeförsäkring och en särskild förordning\r\nsom utfärdas av AMS om ersättning vid\r\npersonskada. Härav följer att deltagarna skyddas\r\nvid såväl praktiskt arbete och teoretiska moment\r\nsom färd till och från utbildningsstället. Deltagarna\r\nhar även rätt till ersättning för sveda och värk, lyte\r\neller annat bestående men som deltagaren ådragit\r\nsig.</pre><pre>Vid dödsfall omfattas deltagarna av statens\r\ngrupplivförsäkring, vilket bl.a. innebär att\r\ndeltagares anhöriga har möjlighet till ersättning vid\r\ndödsfall.</pre><pre>Även arbetsgivarna är skyddade av en förordning\r\nsom ger arbetsgivaren rätt till ersättning om\r\ndeltagaren orsakar arbetsgivaren person- eller\r\nsakskador.</pre><pre>Som synes kommer deltagarna i ungdomspraktiken\r\natt ha ett gott skydd vid skador av allehanda slag.\r\nDe som på sina håll uttrycker att ungdomarna\r\nskulle ha ett undermåligt försäkringsskydd är\r\nsåledes ute i ''ogjort väder''.</pre><pre>\r\nAnf. 45  STEN SVENSSON (m):</pre><pre>Herr talman! Jag ber att få tacka\r\narbetsmarknadsministern även för det här svaret,\r\nsom är klart och entydigt. Som\r\narbetsmarknadsministern själv antyder i\r\navslutningen på svaret har det ute i landet\r\nförekommit en opinionsbildning som är av motsatt\r\ninnebörd. Den reform som\r\narbetsmarknadsministern tar initiativ till är bra,\r\noch det är därför viktigt att den blir framgångsrik\r\noch att det är klara besked på de här punkterna. Jag\r\nhoppas att också detta, på samma sätt som svaret\r\npå min andra fråga, når ut informationsmässigt.</pre><pre>Överläggningen var härmed avslutad.</pre><pre></pre><pre>12 §  Svar på frågorna 1991/92:629, 630, 633 och\r\n638 om arbetsmarknadssituationen</pre><pre>Anf. 46  Arbetsmarknadsminister BÖRJE\r\nHÖRNLUND (c):</pre><pre>Herr talman! Axel Andersson har mot bakgrund av\r\nförslaget om nedläggning av I 14 i Gävle frågat mig\r\nvilka åtgärder jag föreslår för att förbättra\r\narbetsmarknadsituationen i Gävle med omnejd.</pre><pre>Lisbeth Staaf-Igelström har mot bakgrund av bl.a.\r\nförslaget om omlokalisering av I 2 i Karlstad till\r\nKristinehamn frågat mig vilka insatser jag i dag\r\nförbereder för att arbetsmarknadssituationen i\r\nKarlstad skall förbättras.</pre><pre>Jan Fransson har mot bakgrund av förslaget om\r\nnedläggning av F 6 i Karlsborg frågat mig vilka\r\nförslag jag har utarbetat för att lösa de problem som\r\nregeringens politik ger upphov till i Karlsborgs\r\nkommun.</pre><pre>Yvonne Sandberg-Fries har mot bakgrund av bl.a.\r\npågående neddragningar inom försvaret frågat mig\r\nvilka förslag jag i dag kan presentera för att\r\nförbättra arbetsmarknadssituationen i Karlskrona.</pre><pre>Jag besvarar samtliga frågor i ett sammanhang.</pre><pre>De föreslagna strukturförändringarna inom\r\nförsvaret beräknas få successiva effekter i minskad\r\nsysselsättning fram till år 1994.</pre><pre>Regeringen inriktar sig på att föra en ekonomisk\r\npolitik som ger låg inflation och lägre räntenivå.\r\nInriktningen skall skapa god tillväxt och\r\ninvesteringsvilja. Arbetsmarknadspolitiken är en\r\naktiv del i den ekonomiska politiken och anpassas\r\nkontinuerligt till det rådande läget på\r\narbetsmarknaden.</pre><pre>Regeringen har i årets budgetproposition, mot\r\nbakgrund av den svåra situationen på\r\narbetsmarknaden, föreslagit mycket stora resurser\r\nför arbetsmarknadspolitik. Genom den stora\r\nsatsningen redan i budgetpropositionen har\r\nregeringen givit arbetsmarknadsstyrelsen väsentligt\r\nbättre planeringsförutsättningar än tidigare.\r\nDessutom bereds olika förslag inom\r\narbetsmarknadspolitikens område inför\r\nkompletteringspropositionen, som kommer att\r\ntillställas riksdagen i slutet av april.</pre><pre>Det är arbetsmarknadsstyrelsens uppgift att fördela\r\nde resurser som anvisas mellan länen med hänsyn\r\ntill den aktuella arbetsmarknadssituationen.\r\nLänsarbetsnämnderna skall i sin tur fördela medlen\r\nutifrån lokala behov.\r\nArbetsmarknadsmyndigheterna har att planera och\r\nvidta åtgärder för att underlätta omställningen på\r\narbetsmarknaden.</pre><pre>Anf. 47  AXEL ANDERSSON (s):</pre><pre>Herr talman! Jag ber att få tacka\r\narbetsmarknadsministern för svaret på min fråga.\r\nTyvärr innebär svaret inte något besked om vad\r\nregeringen har tänkt sig att sätta in för åtgärder i\r\norter som är särskilt drabbade -- inte bara av\r\naviserade regementsneddragningar utan också av\r\nandra ting, något som tillsammans för Gävle\r\nkommun har gjort att arbetslösheten är nära 5 %. I\r\nfebruari gick 2 783 personer enbart i Gävle\r\nkommun arbetslösa och dessutom var drygt 2 000\r\npersoner i arbetsmarknadspolitiska insatser. Av de\r\nhär personerna är 700 byggnadsarbetare utan jobb,\r\noch det är 28 % av byggarbetarkåren -- detta i\r\nlänshuvudstaden Gävle.</pre><pre>Staten och regeringen är både indirekt och direkt\r\nskyldiga till utvecklingen, då inom den statliga\r\nsektorn 480 personer redan under det senaste året\r\nhar friställts genom den regionalisering som de\r\nstatliga verken ägnar sig åt och där de nya och färre\r\nregionkontoren hamnar någon annanstans.</pre><pre>Eftersom arbetsmarknadsministern inte hade något\r\nkonkret besked att ge skulle jag vilja höra litet\r\ngrand om några saker där vi tidigare har lagt fram\r\nförslag för arbetsmarknadsministern men som så\r\natt säga har gått vår näsa förbi i Gävleborgs län. Det\r\nsenaste är Folkhälsoinstitutet. Det placerade\r\nregeringen i Stockholm, trots att riksdagen tidigare\r\nuttalat att när det gäller nya verksamheter som\r\nstaten engagerat sig i skall i första hand en\r\nlokalisering utanför Stockholm undersökas.\r\nDessutom väntar vi fortfarande på besked då det\r\ngäller högskolans utbyggnad. En snabb hantering\r\nav frågan från regeringens sida skulle väsentligt\r\nåtgärda byggarbetslösheten i Gävle och Gävleborgs\r\nlän.</pre><pre>Min fråga till arbetsmarknadsministern är alltså:\r\nKan Börje Hörnlund ge något konkret besked om\r\nfunderingar som arbetsmarknadsdepartementet\r\noch därmed regeringen har när det gäller en ort som\r\nGävle som är så hårt drabbad av arbetslöshet?</pre><pre>Anf. 48  LISBETH STAAF-IGELSTRÖM (s):</pre><pre>Herr talman! Jag får tacka\r\narbetsmarknadsministern för det svar som jag\r\nerhållit.</pre><pre>Anledningen till att jag ställt den här frågan är\r\nnaturligtvis att jag är orolig för sysselsättningen och\r\nden höga arbetslösheten inom min hemkommun\r\nKarlstad. Jag accepterar den föreslagna fusionen\r\nmellan I 2 och A 9, beroende på att det är en\r\nrationell lösning i en svår besparingssituation. Men\r\nverksamhetsmässigt innebär det här förslaget enligt\r\nde uppgifter som jag har att antalet yrkesmilitärer\r\nkommer att minska från 440 till 360, och samtidigt\r\nkommer antalet civilanställda att minska från 340\r\ntill 140.</pre><pre>I Värmland kommer vi att drabbas mycket hårt av\r\nde föreslagna besparingarna. I praktiken kommer\r\nsamtliga besparingar att drabba Karlstad, och det\r\nser vi som speciellt allvarligt, eftersom de olika\r\nförsvarsbeslut som har tagits beträffande\r\nförsvarsindustrin innebär att alltihopa hamnar just\r\ni Karlstads kommun. Sammantaget handlar det om\r\n1 500 tjänster redan, och nu aviseras ytterligare 500\r\ntjänster.</pre><pre>Det är därför jag har ställt frågan, och jag är inte\r\nnöjd med svaret, utan jag vill fråga\r\narbetsmarknadsministern om han har något\r\nkonkret besked att ge, som jag kan ta med mig hem\r\ntill Karlstad.</pre><pre>Anf. 49  JAN FRANSSON (s):</pre><pre>Herr talman! Arbetsmarknadsministern och jag har\r\nhelt olika försvarpolitiska bedömningar när det\r\ngäller flygflottiljen F 6 i Karlsborg.\r\nArbetsmarknadsministern vill lägga ned F 6 -- vi\r\nsocialdemokrater anser att F 6 har en plats i\r\nframtidens försvar.</pre><pre>Jag får tacka för svaret, men det är klart att jag är\r\noerhört besviken. Inga konkreta besked --\r\nKarlsborg med 8 000 invånare fick inte ens chansen\r\natt framföra sina argument, innan beslutet om\r\nnedläggning av F 6 togs.</pre><pre>Frågan om konsekvenserna för Karlsborg av\r\nnedläggningen av F 6 avfärdas med ett par rader i\r\nregeringens försvarspolitiska proposition. Det var\r\nen upprörande nonchalans mot karlsborgsborna,\r\nnär chockbeskedet kom. I ett brev till\r\nAktionsgruppen Rädda Karlsborg säger\r\narbetsmarknadsministern att han är medveten om\r\natt många arbetstillfällen försvinner, och han skall\r\nfölja utvecklingen noga för den händelse särskilda\r\ninsatser måste göras.</pre><pre>Jag vill fråga: Tror verkligen\r\narbetsmarknadsministern att en sådan här\r\nnedläggning går spårlöst förbi? Också det är en\r\nupprörande brist på förståelse för att\r\nkarlsborgsborna har rätt att få besked nu om vilka\r\nåtgärder som behövs för att rädda Karlsborg. Jag\r\nvill också fråga Börje Hörnlund om han anser att\r\nstaten nu har ett socialt ansvar för Karlsborgs\r\nframtid som kommun.</pre><pre>Anf. 50  YVONNE SANDBERG-FRIES (s):</pre><pre>Herr talman! Också jag ber att få tacka\r\narbetsmarknadsministern för svaret på min fråga,\r\näven om det inte var mycket till svar.</pre><pre>Bakgrunden till att jag har ställt den här frågan är\r\nju att problemen på arbetsmarknaden i Karlskrona\r\nväxer för varje dag som går, och de riskerar att bli\r\ndramatiska om inga motåtgärder vidtas.</pre><pre>När regeringen lade fram sitt förslag till\r\nförsvarspolitik innehöll det beskedet att minst 350\r\npersoner, främst civilanställda, kommer att förlora\r\nsina jobb. I förra veckan kom besked från Ericsson\r\natt 320 anställda skall varslas om uppsägning.\r\nRedan tidigare har vi fått besked om att ca 100\r\npersoner måste lämna sina jobb hos Landis  &amp;  Gyr.\r\nÅkermans drar sig ur den nybyggda fabriken på\r\nVerkö och 75 personer mister jobben. Till detta\r\nkommer nedskärningar i kommun och landsting i\r\nstorleksordningen 1 500 arbetstillfällen, i hög grad\r\norsakade av regeringens neddragningar av\r\nstatsbidrag till kommuner och landsting.\r\nSammantaget innebär detta att Karlskrona under\r\nde närmaste åren kommer att förlora minst 2 000\r\njobb, Börje Hörnlund.</pre><pre>Börje Hörnlund är ju också ansvarig för\r\nregionalpolitiken. Arbetsmarknadspolitiken i all\r\nära -- den är bra, och den skall vi arbeta med. Men\r\nden är ju inte fullständig; det är inte bara\r\narbetsmarknadspolitiken som kan lösa problemen,\r\nutan man måste också ta till de regionalpolitiska\r\ninstrument som regeringen har till sitt förfogande.</pre><pre>Det finns också konkreta åtgärder att vidta i\r\nKarlskrona. Vi hade fått löften från den förra\r\nregeringen om att det skulle göras fortsatta\r\nregionalpolitiska satsningar i Karlskrona. Det\r\ngällde bl.a. omvandlingen av det s.k.\r\nGräsviksområdet. Det hade också tidigare gjorts\r\nett uttalande om att, förutom de två kommuner\r\nsom är tillfälligt inplacerade i stödområde i\r\nBlekinge, de andra kommunerna skulle ges en\r\ngenerös behandling i fråga om lokaliseringsstöd.\r\nJag utgår från att så kommer att bli fallet också i\r\nfortsättningen.</pre><pre>Anf. 51  Arbetsmarknadsminister BÖRJE\r\nHÖRNLUND (c):</pre><pre>Herr talman! Först och främst tycker jag att det\r\ntillhör god sed att man avvaktar riksdagsbeslut och\r\nser vad som händer innan man går in och vidtar\r\nkonkreta åtgärder.</pre><pre>Jag skall inte föra någon försvarsdebatt, men jag\r\nvill påminna de fyra debattörerna om att deras\r\npartimotion innehåller 7,3 miljarder mindre under\r\ndenna femårsperiod. Ser man det ur ren\r\nsysselsättningssynpunkt -- vilket jag inte tycker att\r\nman skall göra när man skall bedöma\r\nförsvarsfrågorna -- är det förslaget ännu jobbigare\r\nför den som sitter som arbetsmarknadsminister.</pre><pre>Sedan vill jag beröra Karlsborg. Jag har faktiskt en\r\nmycket stor respekt för vad det betyder för\r\nKarlsborg om man får behålla sin flygflottilj eller\r\ninte. Det är nästan en oförskämdhet att påstå att\r\njag inte skulle förstå vad det betyder för en så pass\r\nliten arbetsmarknad.</pre><pre>Till Yvonne Sandberg-Fries vill jag säga att det är\r\nbra med socialdemokratiska löften, men det hade\r\nvarit bättre om Socialdemokraterna hade skött\r\nekonomin på ett sådant sätt att vi inte hade ärvt\r\ndetta sysselsättningsläge och denna ekonomi, dvs.\r\nföljderna av 80-talets spekulations- och\r\ninflationsagerande. Det är det som vi nu lider av\r\noch som vi kommer att få jobba med i flera år\r\nframåt innan vi får ordning på läget. Det skulle vara\r\nklädsamt om debattören också erkände sådana\r\nsaker.</pre><pre>Det finns många problem, däribland\r\nregionalpolitiska problem, och därför har vi dels\r\nanslagit 20 miljarder till AMS, dels för avsikt att\r\nkomma med nya förslag i slutet av april. Jag lovar\r\natt jag kommer att jobba väldigt mycket med de här\r\nfrågorna.</pre><pre>Anf. 52  AXEL ANDERSSON (s):</pre><pre>Herr talman! Börje Hörnlunds referat av den\r\nsocialdemokratiska försvarspolitiska motionen är\r\ninte riktigt. Vi har också ett påslag på 7,3 miljarder,\r\nmen våra förslag skiljer sig i fråga om hur beloppet\r\nskall användas. Vi lägger i vår motion ytterligare\r\n2,8 miljarder på försvaret, men vi vill under en\r\nfemårsperiod anslå 4,5 miljarder för särskilda,\r\nriktade arbetsmarknadspolitiska och andra insatser\r\ntill de orter som drabbas av nedläggning av\r\nregementen.</pre><pre>Vi anser också att försvarets organisation måste\r\nbantas och antalet regementen skäras ned, men till\r\nskillnad från regeringen anvisar vi medel som skall\r\nkomma de här orterna till del, som förutom\r\nnedläggning av regementen och garnisoner m.m.\r\nser andra oroande tecken på arbetsmarknaden. I en\r\nsådan situation bör en ansvarsfull regering ingripa.</pre><pre>Tyvärr fick jag inget konkret svar av Börje\r\nHörnlund när det gäller Gävle, så jag upprepar min\r\nfråga: Planeras några insatser för Gävle kommun i\r\ndenna situation, Börje Hörnlund? Ja eller nej?</pre><pre>Anf. 53  LISBETH STAAF-IGELSTRÖM (s):</pre><pre>Herr talman! I går hade Karlstad besök av\r\nförsvarsministern. Jag citerar ur dagens nummer av\r\nVärmlands Folkblad -- för övrigt en förträfflig\r\ntidning:</pre><pre>''Som också sa sig vara medveten om att Karlstad\r\ndrabbas hårt av nedskärningarna vid Swedish\r\nOrdnance, flytten av I 2 och den (kanske)\r\nkommande personalminskningen på Karolinen.</pre><pre>- Men det är arbetsmarknadsministerns sak, och jag\r\nsäger ofta till honom att staten ska göra vad den kan\r\nför att verkningarna ska bli så små som möjligt.\r\nHan har betydligt mer pengar än jag, och jag har\r\ntillåtit mig säga att jag har svårt att förstå varför\r\nman ska lägga ner förband och flytta pengar från\r\nförsvaret till Ams...</pre><pre>- Fast långsiktig överlevnad för militära förband\r\nmåste bygga på säkerhetspolitiska argument, inte\r\npå arbetsmarknadsskäl, sa försvarsministern.''</pre><pre>Det är därför som jag har ställt den här konkreta\r\nfrågan.</pre><pre>Jag anser inte att arbetsmarknadsministern skall\r\nskylla på den förra, socialdemokratiska regeringen\r\noch dess ekonomiska politik. Vi har haft en\r\nborgerlig regering sedan oktober månad, och det är\r\ndags att den tar ansvar för sin ekonomiska politik.</pre><pre>Anf. 54  JAN FRANSSON (s):</pre><pre>Herr talman! Jag förstår att det kan vara jobbigt att\r\nvara arbetsmarknadsminister, men Börje Hörnlund\r\nhar faktiskt ansvaret i regeringen nu. Min fråga var\r\nmycket klar: Anser Börje Hörnlund att staten nu\r\nhar ett socialt ansvar för Karlsborgs kommuns\r\nframtid?</pre><pre>Jag är inte övertygad om att Börje Hörnlund är\r\nmedveten om de ödesdigra följderna för Karlsborg\r\nnär F 6 läggs ned. Som en direkt följd av\r\nnedläggningen skulle vi få en arbetslöshet på 17 %,\r\noch arbetslösheten i kommunen skulle bli 20--\r\n25 %. Det rör sig om minst 700 arbetstillfällen.\r\nKommunernas intäkter skulle minska drastiskt,\r\nosv.</pre><pre>Börje Hörnlunds partikamrat Bengt Kindbom från\r\nSkaraborg sade inför 8 000 skaraborgare: Det\r\nskulle bli en katastrof om flygflottiljen skulle läggas\r\nned. Delar Börje Hörnlund Bengt Kindboms\r\nuppfattning? Uppenbarligen har han inte fått något\r\nsom helst gehör. Har arbetsmarknadsministern nu\r\nförståelse för att karlsborgsborna väntar på\r\nkonkreta besked om alternativ sysselsättning?</pre><pre>Anf. 55  YVONNE SANDBERG-FRIES (s):</pre><pre>Herr talman! Börje Hörnlund har ibland i\r\nkammaren talat sig varm även för sydöstra\r\nSverige -- jag hoppas att han kommer ihåg det nu,\r\nnär han har blivit minister i den nya regeringen.\r\nBörje Hörnlund och jag satt båda i den senaste\r\nregionalpolitiska kommittén, och en av de viktigaste\r\nslutsatserna där var att regionalpolitik måste föras\r\ninom alla politikområden, och inte enbart\r\nbegränsas till lokaliseringsstöd, även om det\r\nnaturligtvis också är viktigt.</pre><pre>Därför skulle jag vilja uppmana Börje Hörnlund att\r\nfundera över t.ex. infrastruktursatsningarna, där\r\nkommunikationsministerns senaste besked innebär\r\natt icke en enda satsning görs i sydöstra Sverige.\r\nDet bygger på en gammaldags föreställning om att\r\nöstra Europa inte existerar. Ni måste nu se till att\r\nvägverket, SJ och andra tänker i andra banor och\r\nser att sydöstra Sverige har hamnat i ett helt nytt\r\ngeografiskt läge, med tanke på vad som händer. Vi\r\nhar konkreta objekt, t.ex. upprustningen av\r\njärnvägen mellan Holmsjö och Nävragöl, en ny\r\nfärjeterminal i Karlskrona, osv. Fundera över det,\r\nBörje Hörnlund!</pre><pre>Anf. 56  FÖRSTE VICE TALMANNEN:</pre><pre>Jag hemställer att de ärade talarna respekterar att\r\ntaletiden är slut då den röda lampan lyser.</pre><pre>Anf. 57  Arbetsmarknadsminister BÖRJE\r\nHÖRNLUND (c):</pre><pre>Herr talman! När det gäller Gävle vet jag att\r\nutbildningsdepartementet för närvarande tittar\r\nmycket noga på högskolefrågan.</pre><pre>Jag tror att vi måste vara sams om en sak -- det är\r\negentligen hela riksdagen sams om --, och det är att\r\njag inte skall sitta och välja ut enstaka vägobjekt\r\noch dirigera varje krona. Vi ger ramanslag till\r\narbetsmarknadsverket, som fördelar det rättvist\r\nefter de bekymmer man har på arbetsmarknaden.</pre><pre>Jag har haft besök från Karlsborg, och jag vet i\r\ndetalj hur de har det där. Jag har också erbjudit mig\r\natt besöka länet, och en dag har fastställts. Jag\r\nförutsätter att jag då kommer till Karlsborg.</pre><pre>När det gäller regionalpolitiken är det oerhört\r\nviktigt, också i detta mycket besvärliga läge, när det\r\när dåliga siffror i nästan alla kommuner, att man\r\nbehåller rättvisetänkandet, så att man ser olika\r\nsvårighetsgrader. Då måste också sydöstra Sverige\r\nbeaktas.</pre><pre>Anf. 58  AXEL ANDERSSON (s):</pre><pre>Herr talman! Den här lilla öppningen som\r\narbetsmarknadsministern gjorde var ändå\r\nglädjande. Jag hoppas att Börje Hörnlund\r\nmedverkar till att högskolefrågan i Gävle inte\r\nhamnar i långbänk. Då tappar vi tempo, inte bara\r\ndirekt för arbetsmarknaden, utan också på lång sikt\r\nför den eftergymnasiala utbildningen, där\r\nGävleborgs län ligger längst ned bland Sveriges län.</pre><pre>Herr talman! Det är bekymmersamt när en\r\nlänshuvudstad har så hög arbetslöshet och så stora\r\narbetsmarknadspolitiska problem som Gävle har i\r\ndag. Vi som kommer från Gävleborg förväntar oss\r\natt regeringen lever upp till\r\nregeringsdeklarationen, att hela Sverige skall leva,\r\natt de insatser som behövs kan sättas in av\r\nregeringen, mer kraftfullt än vad som har skett\r\nhittills. Jag hoppas att den här lilla debatten har\r\ndrivit på åtminstone arbetsmarknadsministern så\r\natt det kommer att ske saker.</pre><pre>Anf. 59  LISBETH STAAF-IGELSTRÖM (s):</pre><pre>Herr talman! Som jag sade inledningsvis, ställde jag\r\nden här frågan på grund av att jag var orolig för\r\nsysselsättningen i min hemkommun Karlstad. Som\r\nresidensstad har Karlstad den högsta\r\narbetslösheten bland jämförbara städer. Utifrån\r\ndet som jag har framfört och de olika förslag som vi\r\nhar lagt fram i motioner här i riksdagen, hoppas jag\r\natt den borgerliga regeringen vidtar kraftfulla\r\nåtgärder, så att vi kan fortsätta att ha en bra tillvaro\r\nhemma i Karlstad.</pre><pre>Anf. 60  JAN FRANSSON (s):</pre><pre>Herr talman! Arbetsmarknadsministerns kamrat\r\npå försvarsdepartementet vägrade att ta emot\r\nKarlsborgs kommun innan beslutet togs. Det är\r\nmärkligt att Börje Hörnlund inte kan ge ett rakt\r\nsvar, ett ja, på min fråga: Anser Börje Hörnlund att\r\nstaten nu har ett socialt ansvar för Karlsborgs\r\nframtid?</pre><pre>Herr talman! Jag beklagar naturligtvis på\r\nkarlsborgsbornas vägnar att vi har en regering och\r\nen arbetsmarknadsminister som kan fatta ett beslut\r\nsom är förödande för ett samhälle, utan att ge ett\r\nenda konkret besked till de människor som nu\r\ndirekt drabbas av regeringens beslut. Det är\r\nynkligt, herr minister.</pre><pre>Anf. 61  YVONNE SANDBERG-FRIES (s):</pre><pre>Herr talman! Jag tar fasta på vad Börje Hörnlund\r\nsade om att sydöstra Sverige också kommer att\r\nbeaktas. Jag hoppas att det skall leda till konkreta\r\nåtgärder från regeringens sida, därför att några\r\nsådana har vi ännu icke sett skymten av i den\r\nlandsändan. Snarare har vi blivit förbigångna med\r\nen förödande tystnad och ett ointresse av den nya\r\nregeringen.</pre><pre>Vi har många angelägna projekt som faller väl in i\r\nett långsiktigt perspektiv, när det handlar om t.ex.\r\nkommunikationer. Vi har exempel på\r\nlokaliseringar som kan göras och som regeringen\r\nkan fatta beslut om snabbare än vad\r\narbetsmarknadsministern anar, om bara viljan\r\nfinns. Jag tänker t.ex. på underhållsavdelningen vid\r\nförsvarets materielverk, som nu ingår i ett förslag\r\nsom riksdagen skall ta ställning till. Om Börje\r\nHörnlund talade med sina kamrater i\r\nförsvarsutskottet kunde vi kanske få ett resultat på\r\nden punkten.</pre><pre>Jag konstaterar att det är bra med\r\nsocialdemokratiska löften, därför att de hålls. Jag\r\nhoppas att det löfte som Börje Hörnlund gav också\r\nkommer att hållas.</pre><pre>Anf. 62  Arbetsmarknadsminister BÖRJE\r\nHÖRNLUND (c):</pre><pre>Herr talman! Till Axel Andersson vill jag kort säga\r\natt jag vet att Gävleborg är ett län som har det\r\nmycket bekymmersamt, och det kommer nästan\r\nhögst upp, eller högst upp, när det gäller att\r\nåterskapa en robust och bred arbetsmarknad.</pre><pre>När det gäller Karlsborg kommer jag, när ett\r\nriksdagsbeslut föreligger, att skicka ut en skrivelse\r\ntill länsarbetsnämnderna i de berörda länen, som\r\ntyvärr drabbas av neddragningarna, så att det\r\nkommer fram ett lokalt material som man kan\r\narbeta utifrån. Det är alltid lokalt som man kan\r\ngöra mest i samarbete.</pre><pre>Överläggningen var härmed avslutad.</pre><pre>13 §  Svar på fråga 1991/92:626 om reglerna om\r\nersättning från A-kassan</pre><pre>Anf. 63  Arbetsmarknadsminister BÖRJE\r\nHÖRNLUND (c):</pre><pre>Herr talman! Sten Andersson i Malmö har frågat\r\nmig vilka åtgärder jag tänker vidta för att förhindra\r\natt anställda blir utan arbetslöshetsersättning i\r\nsituationer när de är registrerade som delägare i ett\r\nhandelsbolag.</pre><pre>De nuvarande reglerna innebär att ersättning kan\r\nutgå till den arbetslöse som före arbetlöshetens\r\ninträde har kombinerat en heltidsanställning med\r\nett engagemang i en rörelse. En förutsättning för\r\ndetta är emellertid att rörelsen inte utvidgas under\r\narbetslösheten och förhindrar den enskilde från att\r\nanta erbjudet lämpligt arbete. Förhållandet är\r\nnågot annorlunda när den arbetslöse kombinerat\r\nen deltidsanställning med ett engagemang i en\r\nrörelse. I dessa fall kan ersättning utgå om\r\nverksamheten och inkomsterna i rörelsen är\r\nbegränsade och om rörelsen inte utvidgas efter\r\narbetslöshetens inträde.</pre><pre>Dagens regelverk tillåter således att en anställning\r\nkombineras med ett engagemang i en rörelse. En\r\nbedömning görs emellertid i varje enskilt fall.</pre><pre>Jag vill även framhålla att regeringen nyligen tillsatt\r\nen särskild utredare med uppdrag att utforma\r\nförslag till en obligatorisk arbetslöshetsförsäkring.\r\nUppdraget innebär att en total översyn skall göras\r\nav arbetslöshetsförsäkringens nuvarande regler. I\r\ndetta sammanhang kommer det av Sten Andersson\r\nupptagna problemet att noga analyseras och\r\nbehandlas.</pre><pre>Anf. 64  STEN ANDERSSON i Malmö (m):</pre><pre>Herr talman! Jag tackar för svaret på min fråga.</pre><pre>Bakgrunden till frågan är att några personer har\r\nblivit nekade A-kasseersättning på grund av att de\r\nhar ägt en femtiondedel av en travhäst i ett\r\nhandelsbolag. De har ibland fått beskedet ja,\r\nibland nej, och ibland beskedet att de inte skall tala\r\nom att de är delägare i ett handelsbolag, eftersom\r\nde i så fall kan få ersättning. Jag tycker att det är en\r\nsituation som icke är tillfredsställande.</pre><pre>Enligt statsrådet skall dessa frågor tas upp i en\r\nutredning, och det är positivt. Men, herr talman,\r\njag skulle ändå vilja ställa en del frågor när det\r\ngäller statsrådets tolkning av uttrycket\r\n''engagemang i en rörelse''.</pre><pre>Jag kan t.ex. ha ett 40-timmarsarbete och betala full\r\navgift till A-kassan. Som en fritidssysselsättning\r\näger jag en del av en travhäst. Men vad har det att\r\ngöra med min A-kassa? Under en period av\r\neventuell arbetslöshet kan jag sedan trappa upp\r\nengagemanget. Jag får ersättning ur A-kassa och\r\nhar en del pengar på banken och köper en del till i\r\ntravhästen. Är det att trappa upp engagemanget?</pre><pre>Jag tror att statsrådet har missuppfattat vilka\r\ninsatser man gör som delägare i t.ex. ett\r\nhandelsbolag som äger ett antal travhästar. Det är\r\nendast fråga om en fritids- och hobbysyssla.</pre><pre>Anf. 65  Arbetsmarknadsminister BÖRJE\r\nHÖRNLUND (c):</pre><pre>Herr talman! Sten Andersson i Malmö vet att jag\r\nsom statsråd inte kan gå in på enskilda fall.</pre><pre>Men om man äger 2 % av en travhäst och det\r\nuppstår bekymmer av den anledningen, har jag en\r\nstark känsla av att det är mycket viktigt att se över\r\nreglerna för att driva en rörelse vid sidan om en\r\nanställning och sedan få ut ersättning från\r\narbetslöshetskassa.</pre><pre>Anf. 66  STEN ANDERSSON i Malmö (m):</pre><pre>Herr talman! Jag hoppas att statsrådet förstår vad\r\ndenna fråga handlar om egentligen. Det handlar\r\nom människor som arbetar 40 timmar i veckan och\r\nsedan på sin fritid är delägare i t.ex. en travhäst.\r\nVid en deltidsanställning kanske de utökar\r\nengagemanget. Vad innebär ett utökat\r\nengagemang? De får fortfarande endast halv\r\nersättning från A-kassan. De har kanske pengar på\r\nbanken så att de kan köpa en andel till i hästen.\r\nSkall det negativt få påverka ersättningen från A-\r\nkassan som man själv har betalat in pengar till?</pre><pre>Anf. 67  Arbetsmarknadsminister BÖRJE\r\nHÖRNLUND (c):</pre><pre>Herr talman! Uppriktigt sagt tycker jag, att om man\r\nhar råkat ut för det Sten Andersson i Malmö har\r\ntalat om bör man omedelbart ta kontakt med den\r\nlänsarbetsnämnd man tillhör för att diskutera\r\nigenom fallet. Är det som Sten Andersson säger, är\r\ndet inte bra.</pre><pre>Anf. 68  STEN ANDERSSON i Malmö (m):</pre><pre>Herr talman! Jag tackar för svaret.</pre><pre>Överläggningen var härmed avslutad.</pre><pre>14 §  Svar på fråga 1991/92:639 om kvinnorna\r\noch frågor om miljö och utveckling</pre><pre>Anf. 69  Statsrådet GÖREL THURDIN (c):</pre><pre>Herr talman! Inga-Britt Johansson har med\r\nanledning av ett pressmeddelande från miljö- och\r\nnaturresursdepartmentet frågat mig på vilket sätt\r\njag anser att kvinnor deltar i utformningen av den\r\nviktiga framtidsfråga som forskning kring miljön\r\noch naturresurser utgör.</pre><pre>Arbetet i regeringen är så fördelat att allmänna\r\nfrågor om forskning handläggs av\r\nutbildningsdepartmentet. Jag kommer därför att\r\nbesvara frågan utifrån det pressmeddelande som\r\nciteras.</pre><pre>Vid en konferens om Kvinnor-Miljö-Utveckling\r\nden 14 mars sade jag följande: ''Kvinnor skall vara\r\nmed och diskutera och besluta om frågor som gäller\r\nmiljö och utveckling. Dessa är våra framtidsfrågor!\r\nMiljöproblemen kan inte lösas utan samarbete\r\nmellan alla aktörer i samhället. Det gäller att\r\nsamarbeta på alla nivåer.''</pre><pre>Som mark- och planminister vill jag på alla sätt\r\nstimulera och uppmana kvinnor att delta i\r\nsamhällsplaneringen. Det kan t.ex. gälla lokalt i\r\nutformningen av detaljplaner och översiktsplaner i\r\nkommunerna, som har stor betydelse för vår miljö.\r\nVi vet att det norska miljödepartementet driver ett\r\nantal spännande projekt för att göra kvinnor mer\r\ndelaktiga i den fysiska planeringen, vilket också\r\nlyckats. Vi får naturligtvis bygga vidare på sådana\r\nprojekt här i Sverige.</pre><pre>Ett viktigt forum där forskning kring miljön och\r\nnaturresurser tas upp är miljövårdsberedningen,\r\ndär jag själv är vice ordförande. Bland\r\nmiljövårdsberedningens övriga ledamöter återfinns\r\nfyra mycket kompetenta kvinnor. I\r\nmiljövårdsberedningen pågår projekt bl.a om\r\nlivsstil, miljö och kretsloppstänkandet. Fredagen\r\nden 10 april hålls ett seminarium om bioteknikens\r\nmiljöeffekter. I detta medverkar sex kvinnor och\r\nsju män.</pre><pre>I styrelsen för statens institut för\r\nbyggnadsforskning, där miljö- och hälsoaspekter är\r\nviktiga, finns fyra kvinnor och sex män. I\r\nnaturvårdsverkets forskningsnämnd finns tre\r\nkvinnor och åtta män.</pre><pre>Jag vill självklart att fler kvinnor skall bli\r\nengagerade i forskning och planering kring miljö-\r\noch naturresursfrågor. Utbildningsminister Per\r\nUnckel har tillsatt en arbetsgrupp för jämställdhet\r\ni högskolan. Bland uppgifterna ingår att\r\nuppmärksamma frågan om rekrytering av kvinnor\r\ntill forskarutbildning. I gruppens direktiv finns\r\nangivet att resultatet skall ligga till grund för arbetet\r\nmed 1993 års proposition i syfte att förbättra\r\njämställdheten inom högskolan. Det innebär att\r\ngruppens synpunkter är viktiga i utarbetandet av\r\n1993 års proposition om utbildning och forskning.</pre><pre>Anf. 70  INGA-BRITT JOHANSSON (s):</pre><pre>Herr talman! Jag ber att få tacka för svaret.</pre><pre>Jag måste erkänna att jag har litet svårt att tolka\r\nsvaret. Som mark- och planministern mycket riktigt\r\nsäger kan inte miljöproblemen lösas utan ett\r\nsamarbete mellan alla aktörer i samhället och på\r\nalla nivåer. Sedan räknar statsrådet upp ett antal\r\nområden där kvinnor medverkar. De kvalificerade\r\nkvinnorna finns. Men på en nivå, nämligen i\r\nforskningsberedningen, där\r\nutbildningsdepartementet tillsätter ledamöterna,\r\när det dåligt. Om vi talar om alla nivåer, måste väl\r\näven den nivån vara inräknad. Eller menar Görel\r\nThurdin att samarbete i sådana frågor inte sker på\r\nden nivån?</pre><pre>Min fråga var inte någon allmän forskningsfråga.\r\nJag frågade om kvinnors möjlighet att se till att\r\nmiljöfrågorna tas med i den kommande\r\nforskningspropositionen. Det är det arbetet\r\nforskningsberedningen skall göra.</pre><pre>Avser ministern att ta upp några diskussioner med\r\nPer Unckel om att få med dessa frågor i\r\nforskningsberedningen? Annars ser jag en stor risk\r\nför att miljöfrågorna inte kommer med i nästa\r\nforskningsproposition.</pre><pre>Anf. 71  Statsrådet GÖREL THURDIN (c):</pre><pre>Herr talman! Jag har tittat på vilka ledamöter som\r\ningår i regeringens forskningsberedning och funnit\r\natt det är fem kvinnor och 22 män. Inga-Britt\r\nJohansson har bara funnit fyra kvinnor, men det är\r\nilla nog som det är.</pre><pre>Men den här situationen beror i hög grad på den\r\nstora mansdominansen i själva forskarvärlden. Jag\r\nhar själv suttit i forskningsrådsnämndens styrelse.\r\nDet fanns inte precis någon stor mängd kvinnor där.\r\nFör att kunna utnämna fler kvinnor måste det\r\nfinnas ett större underlag. Därför måste vi börja\r\nfrån grunden och få fler kvinnor att välja\r\nforskarkarriären.</pre><pre>Jag har från nätverk för kvinnliga forskare fått veta\r\nhur jobbigt de har det i forskarvärlden. Särskilt\r\nmycket har inte gjorts åt den situationen tidigare.\r\nNågot måste naturligtvis göras. Det finns en\r\njämställdhetsminister, nämligen Birgit Friggebo,\r\nsom arbetar med dessa ärenden.</pre><pre>Regeringen diskuterar frågorna när det gäller\r\nforskningsområdet. Vi är åtta kvinnliga statsråd\r\nsom är oerhört intresserade av att både påverka\r\nforskningspropositionen och att få kvinnor att delta\r\nså mycket som det över huvud taget går.</pre><pre>Anf. 72  INGA-BRITT JOHANSSON (s):</pre><pre>Herr talman! Det är exakt samma argument som\r\nanvänds i alla de mansdominerade församlingar\r\nsom har tillsatts i regeringen under den senaste\r\ntiden. Med åtta kvinnor i regeringen borde det\r\nfinnas litet genomslag.</pre><pre>Görel Thurdin har själv räknat upp alla de ställen\r\ndär kvalificerade kvinnor finns som skulle kunna\r\ndelta i det här arbetet. Jag kan nämna en på rak\r\narm: Eva Selin, som är Görel Thurdins\r\npartikamrat, vid universitetet i Göteborg. Hon\r\nskulle platsa alldeles utmärkt i en sådan här\r\nförsamling.</pre><pre>Det allra allvarligaste är kanske ändå inte att det är\r\nså få kvinnor, utan det faktum att miljöfrågorna\r\negentligen inte alls finns med i\r\nforskningsberedningen.</pre><pre>Anf. 73  Statsrådet GÖREL THURDIN (c):</pre><pre>Herr talman! Om Inga-Britt Johansson vill gå\r\nnärmare in på frågan om forskningsberedningen\r\noch diskutera dess arbete, måste hon ställa frågan\r\ntill Per Unckel. Jag vet bara att vi har diskuterat\r\ndessa frågor i regeringen och att vi tar oerhört\r\nallvarligt på detta att det måste till fler kvinnor över\r\nhuvud taget i sådana sammanhang. Det är inte\r\nalltid så lätt. Det finns naturligtvis duktiga kvinnor,\r\nt.ex. Eva Selin som Inga-Britt Johansson nämnde.</pre><pre>Jag är också medveten om att forskarvärlden inte\r\nomfattar så många kvinnor i förhållande till\r\nmännen, och kvinnorna arbetar ofta på sämre\r\nvillkor är männen. Det är viktiga frågor som man\r\nnaturligtvis kommer att titta på i t.ex. den kommitté\r\nsom nu är tillsatt. Per Unckel har observerat\r\nproblematiken och tänker i arbetsgruppen ta itu\r\nmed den.</pre><pre>Anf. 74  INGA-BRITT JOHANSSON (s):</pre><pre>Herr talman! Per Unckel har alltså observerat\r\nproblematiken. Så tillsätter man en arbetsgrupp för\r\njämställdhet i högskolan. Det enklaste sättet att\r\ngömma undan frågorna är att tillsätta en\r\narbetsgrupp. Det är en teknik som många\r\nanvänder, inte bara Per Unckel, i sådana här frågor.\r\nJag hoppas att det finns några kvinnor i den\r\narbetsgruppen.</pre><pre>Fortfarande vill jag ha svar på frågan om Görel\r\nThurdin, kanske tillsammans med Olof Johansson,\r\ntänker fortsätta diskussionen med Per Unckel för\r\natt få in kvinnor och miljöfrågor i\r\nforskningsberedningen, eller om man tänker finna\r\nsig i att dessa frågor är borta inför den forskning\r\nsom enligt propositionen kommer att gälla ett antal\r\når framåt.</pre><pre>Anf. 75  Statsrådet GÖREL THURDIN (c):</pre><pre>Herr talman! Det är inte utbildningsdepartementet\r\nensamt som arbetar fram en omfattande\r\nforskningsproposition, utan forskning pågår på alla\r\npolitikområden. Därför kommer miljö- och\r\nnaturresursdepartementet att vara oerhört aktivt\r\nför att få in i forskningspropositionen så mycket\r\nsom möjligt på vårt område. Det pågår mycket\r\nforskning på miljöområdet. Naturvårdsverket har\r\nhand om forskning. Vi har en miljövårdsberedning\r\nsom ju är tänkt att vara en spjutspets där det ingår\r\nmånga forskare. Den leds av en kvinna. Hon är\r\nmycket intresserad av att få kvinnor att delta. Själv\r\nstrider jag hela tiden för att kvinnor på olika sätt\r\nskall vara med. Därför har jag också tagit initiativ\r\ntill en Europarådskonferens om kvinnors\r\ndelaktighet på miljöområdet för att bygga det\r\nuthålliga samhället.</pre><pre>Anf. 76  INGA-BRITT JOHANSSON (s):</pre><pre>Herr talman! Då kan vi alltså konstatera att när det\r\ngäller miljövårdsberedning, naturvårdsverk och\r\ninternationella konferenser är det okej att kvinnor\r\när med, men inte när det gäller att få in kvinnor i\r\nregeringens forskningsberedning.</pre><pre>Anf. 77  Statsrådet GÖREL THURDIN (c):</pre><pre>Herr talman! Det var Inga-Britt Johanssons\r\ntolkning, inte min.</pre><pre>Överläggningen var härmed avslutad.</pre><pre>15 §  Svar på fråga 1991/92:623 om\r\nlivsmedelslagstiftningens konkurrenshämmande\r\neffekter</pre><pre>Anf. 78  Jordbruksminister KARL ERIK\r\nOLSSON (c):</pre><pre>Herr talman! Jan Backman har frågat mig vilka\r\nåtgärder jag avser att vidta för att\r\nlivemedelslagstiftningen inte skall få\r\nkonkurrenshämmande effekter. Frågan ställs mot\r\nbakgrund av de begränsningar som finns vad gäller\r\ntillsättande av vitaminer m.m. i livsmedel.</pre><pre>Det grundläggande syftet med vår\r\nlivsmedelslagstiftning är att se till att\r\nkonsumenterna skyddas mot hälsorisker och\r\noredliga förfaranden. Enligt 2 § i livsmedelsverkets\r\nkungörelse (SLV FS 1983:2) med föreskrifter om\r\nberikningsmedel i livsmedel fordras tillstånd för att\r\nberika livsmedel eller importera berikat livsmedel.\r\nEn förutsättning för att ett berikningstillstånd skall\r\nbeviljas är att produkten redan utan berikning kan\r\nanses vara värdefull från näringssynpunkt samt att\r\nprodukten är en naturlig bärare av vitaminerna i\r\nfråga. Berikning bör tillgripas om en naturlig halt\r\nav näringsämnen gått förlorad under\r\ntillverkningen, t.ex. beträffande lättmjölk, mjöl\r\nsom förlorar näringsämnen under\r\nsiktningsprocessen eller om andra starka skäl från\r\nnäringssynpunkt talar för en berikning, t.ex.\r\nbeträffande barnmat. Kravet att berikningen skall\r\nkunna motiveras från näringssynpunkt är en fråga\r\nom redlighet.</pre><pre>Produkter med högt sockerinnehåll utan annat\r\nnäringsvärde än tillförsel av energi, t.ex.\r\nchokladdryck, är exempel på produkter där en\r\nberikning inte kan motiveras. Hela Norden\r\ntillämpar i stort samma bestämmelser som vi.\r\nRättsområdet är inte harmoniserat i EG.\r\nDiskussion har förts om ett direktiv på området,\r\nmen enighet har hittills inte kunnat nås om\r\ninnehållet i ett sådant regelverk.</pre><pre>Svaret på Jan Backmans fråga är alltså att de regler\r\nsom vi har om berikning av livsmedel har\r\ntillkommit för att dels hindra att i livsmedel tillsätts\r\nhälsofarliga vitaminer m.m., dels se till att\r\nprodukter som i sig själva inte är näringsriktiga\r\ngenom berikning uppfattas som nyttiga. Givetvis\r\nskall vi inte ha regler som i onödan hämmar\r\nkonkurrensen. Vi måste därför noga pröva varje\r\nregel som kan få sådana effekter. Dessa generella\r\nregler har gällt under lång tid och torde därför vara\r\nallmänt kända inom livsmedelsbranschen. Några\r\nskäl för att nu införa nya principer rörande\r\nberikning av livsmedel finns inte enligt min mening.</pre><pre>Anf. 79  JAN BACKMAN (m):</pre><pre>Herr talman! Jag ber att få tacka\r\njordbruksministern för svaret. Den produkt som\r\nhar skapat en viss uppståndelse är alltså O'Boy-\r\nmotsvarigheten Suchard Express som innehåller\r\nB1-, B2-, B6- och E-vitaminer. Den produceras\r\nårligen i 200 000 ton i Europa. Den svenska\r\nkonsumenten kan i varje fall tidvis köpa den på\r\nvissa färjor mellan Sverige och Danmark, och den\r\nfinns tillgänglig i danska butiker. Svenska läkare\r\nhar konstaterat att den inte är skadlig att dricka.</pre><pre>Den bestämmelse som jordbruksministern\r\nåberopar har sin grund i\r\nvitaminiseringsförordningen från 1941.\r\nJordbruksministern räknar upp vissa produkter\r\nsom den äger tillämplighet på. Det finns vissa\r\nundantag.</pre><pre>Det är fortfarande så att i de EG-regler som vi\r\nsträvar att harmonisera oss till finns inga\r\nmotsvarande förbud. Man talar om skydd för\r\nbeteckningar. Chokladmjölk ingår inte bland dem.\r\nMan talar också om krav på innehållsdeklaration.\r\nJag menar att grundprincipen borde vara att\r\nkonsumenten själv, med hjälp av en tydlig och\r\nbegriplig innehållsdeklaration, skall kunna välja\r\nden produkt som motsvarar hennes eller hans\r\nbehov. Det är också andemeningen i EG-reglerna.\r\nPå så sätt skulle vi kunna avstå från att behålla\r\nsådana regler som försvårar konkurrensen. Enligt\r\nuppgift har SPK funderat på att kräva att\r\nförsäljningsförbudet skall hävas för att få lägre\r\npriser. Jag tror att de svenska konsumenterna nu är\r\nså mogen, inte minst genom svenska\r\nkonsumentjournalisters insatser, att vi kan klara av\r\natt skilja mellan nyttiga och onyttiga produkter.</pre><pre>Anf. 80  Jordbruksminister KARL ERIK\r\nOLSSON (c):</pre><pre>Herr talman! Som jag sade i mitt svar är det\r\nnaturligtvis så -- där är jag överens med Jan\r\nBackman -- att vi inte skall ha några regler som i\r\nonödan hämmar konkurrensen. Det är också\r\nsjälvklart att man skall se över systemet om det kan\r\nanses påkallat. Samtidigt vill jag påpeka att här har\r\nman alltså tillsatt vitaminer i en produkt som i sig\r\nsjälv inte kan anses vara särskilt värdefull ur\r\nnäringssynpunkt. Då kan tillsättandet av vitaminer\r\nge ett sken av att den här produkten skulle vara\r\nsärskilt nyttig. Det strider enligt det regelsystem\r\nsom vi har mot kravet på redlighet. Det är\r\nhuvudorsaken till att man inte tillåter denna\r\nprodukt.</pre><pre>Anf. 81  JAN BACKMAN (m):</pre><pre>Herr talman! Effekten blir bara den att man\r\nfortsätter att köpa O'Boy eller motsvarande\r\nprodukter som är lika onyttiga men som saknar\r\ndessa vitaminer och har ett högre pris. Då har\r\nkonsumentintresset inte tillgodosetts vad avser\r\nmöjligheten att välja en vara som är billigare.\r\nFrågan är i så fall om man skall reglera de\r\nreklaminsatser som skall göras kring\r\nvitaminiseringen. Så tror jag att det är möjligt att\r\nangripa problemet.</pre><pre>Anf. 82  Jordbruksminister KARL ERIK\r\nOLSSON (c):</pre><pre>Herr talman! Det är viktigt att konstatera att det är\r\ningenting som förhindrar t.ex. Suchard att låta bli\r\natt vitaminisera den här produkten. I så fall skulle\r\ndet sannolikt inte möta något hinder att ta in den.</pre><pre>Anf. 83  JAN BACKMAN (m):</pre><pre>Herr talman! Den möjligheten tror jag inte är\r\nprövad.</pre><pre>Överläggningen var härmed avslutad.</pre><pre>16 §  Svar på fråga 1991/92:636 om åtgärder mot\r\nälgsjukdom som uppträder i västra Sverige</pre><pre>Anf. 84  Jordbruksminister KARL ERIK\r\nOLSSON (c):</pre><pre>Herr talman! John Andersson har frågat mig om jag\r\när beredd att anslå särskilda medel för forskning\r\noch undersökning kring den älgsjukdom som\r\nuppträder i västra Sverige.</pre><pre>Regeringen ställer medel ur jaktvårds- och\r\nviltskaderegleringsfonderna till naturvårdsverkets\r\nförfogande för viltforskning. Verkets\r\nforskningsnämnd beslutar om användningen av\r\nmedlen efter särskilda ansökningar.</pre><pre>Bl.a. för att möjliggöra studier av de särskilda\r\nälgproblemen i Älvsborgs län ökades anslagen för\r\nviltforskning innevarande budgetår med drygt\r\n800 000 kr. För detta budgetår har regeringen\r\ndärför ställt totalt 3,5 milj.kr. till naturvårdsverkets\r\nförfogande för älgforskningen.</pre><pre>Naturvårdsverket har i sin begäran om medel för\r\nviltforskningen för nästa budgetår yrkat 1 milj.kr. i\r\nextra anslag bl.a. för att bedriva forskning om den\r\ns.k. Älvsborgssjukan hos älg.</pre><pre>Naturvårdsverkets ansökan bereds för närvarande i\r\njordbruksdepartementet. Jag kan därför inte i dag\r\nmeddela hur mycket pengar som kommer att\r\navsättas till viltforskning. Älvsborgssjukan är\r\nemellertid av så allvarlig art att närmare studier av\r\nden enligt min mening bör prioriteras även nästa\r\nbudgetår.</pre><pre>Avslutningsvis vill jag nämna att statens\r\nveterinärmedicinska anstalt, SVA, har en viktig roll\r\nnär det gäller att kartlägga orsakerna till\r\nÄlsborgssjukan. SVA disponerar drygt 1,5 milj.kr.\r\nur jaktvårdsfonden för sin viltverksamhet. Hur\r\nstort belopp som skall avsättas för\r\nviltverksamheten nästa budgetår är ännu inte\r\nbeslutat.</pre><pre>Anf. 85  JOHN ANDERSSON (v):</pre><pre>Herr talman! Jag får tacka jordbruksministern för\r\nsvaret på min fråga. Jag vill tillägga att svaret andas\r\nen positiv syn på att sätta in resurser på det här\r\nområdet. Jag tror det är väldigt viktigt av flera skäl\r\natt samhället gör det. Denna sjukdom kallas\r\nÄlvsborgssjukan, men nu börjar man hitta döda\r\nälgar även i övriga delar av landet.</pre><pre>Det är en kuslig framtidsvy om sjukdomen börjar\r\nsprida sig och världens förnämsta älgstam slås ut.\r\nOm det är en miljöfaktor som förorsakat det hela,\r\när det ett mycket större problem. Då är det ett\r\nsamhällsproblem i allra högsta grad. Då är det\r\nbefogat att staten på ett kraftfullt sätt går in med\r\npengar till forskning. Det är också ett sätt att\r\nuppmuntra alla dem som samlar in pengar. Jag har\r\nfått meddelade om att man genom frivilliga\r\ninsamlingar fått in 200 000 kr. till en fond för att\r\nsatsas på forskning.</pre><pre>Det är ett samhällsintresse att man går in på olika\r\nsätt för att vi skall få reda på vad sjukdomen beror\r\npå. Skulle det vara ett miljöproblem, då kan nästa\r\nsteg vara att den övergår till tamboskapen, och\r\nvarför inte till människan. Man famlar i mörkret i\r\ndet här fallet. Man vet inte vad det är för sjukdom\r\nsom älgstammen har fått.</pre><pre>Jag vill än en gång tacka för det positiva svaret. Jag\r\nutgår från att de resurser som behövs kommer att\r\nsättas in för att få klarhet i det hela.</pre><pre>Anf. 86  Jordbruksminister KARL ERIK\r\nOLSSON (c):</pre><pre>Herr talman! Jag tror att John Andersson och jag\r\när ganska överens om allvaret i den här frågan.\r\nUtan att förstå detaljerna har jag tagit del av\r\nartiklar där man aktualiserar just det John\r\nAndersson tar upp, nämligen möjligheten att\r\nmiljöförändringar och försurning skulle minska\r\ntillgängligheten till vissa metaller och vitaminer i\r\nfödointaget hos älgarna. Det är väldigt angeläget\r\natt få reda på hur det förhåller sig, så att vi kan sätta\r\nin de rätta åtgärderna.</pre><pre>Storskaliga miljöförändringar kan naturligtvis\r\nbefaras ha allvarliga effekter på flora och fauna. Vi\r\nvet att det är så i många fall. Vi har kanske inte trott\r\natt det skulle drabba så stora djur som älgar och\r\nrådjur, medan vi har varit medvetna om att det har\r\ndrabbat exempelvis småfåglar och andra mindre\r\ndjur under lång tid.</pre><pre>Anf. 87  JOHN ANDERSSON (v):</pre><pre>Herr talman! Jag skall bara tillägga att när det\r\ngäller älgdöden känner man till i dag att ca 550 älgar\r\nhar dött. Redan det är en hög siffra. Skulle vi få\r\nspridningseffekter över hela landet, kan man tala\r\nom en katastrof.</pre><pre>Överläggningen var härmed avslutad.</pre><pre>17 §  Svar på fråga 1991/92:631 om svenskt fiske\r\ni Östersjön</pre><pre>Anf. 88  Jordbruksminister KARL ERIK\r\nOLSSON (c):</pre><pre>Herr talman! Christer Skoog har frågat vilka\r\nåtgärder jag ämnar vidta för att möjliggöra ett\r\nsvenskt fiske även fortsättningsvis i Östersjön.</pre><pre>Bakgrunden till den nuvarande bekymmersamma\r\nsituationen för fisket i Östersjön är den kraftigt\r\nreducerade tillåtna fångstmängden för torsk i detta\r\nområde under innevarande år. Den är i sin tur en\r\nföljd av den rådande mycket allvarliga\r\nbeståndssituationen. Beståndet av sill/strömming\r\när däremot gott, varför en kombination med eller\r\növergång till detta fiske är möjlig. För att förbättra\r\nlönsamheten i detta fiske bemyndigade regeringen\r\nden 26 mars i år fiskeriverket att använda\r\nytterligare 2 milj.kr. för prisstöd till sillfisket i\r\nÖstersjön. Av betydelse är också fisket efter lax.\r\nSverige förfogar under innevarande år över en zon-\r\nTAC på 1 150 ton.</pre><pre>I förra veckan lämnade regeringen en proposition\r\ntill riksdagen om prisregleringen på fisk för nästa\r\nbudgetår. Förslagen i propositionen präglas av de\r\ninternationella överenskommelser som har träffats\r\ni syfte att liberalisera handeln på bl.a. fiskets\r\nområde. Således har EFTA redan år 1990 träffat en\r\növerenskommelse om frihandel med fisk och\r\nfiskprodukter. Det mellan EFTA och EG träffade\r\nEES-avtalet berör fisket och innebär bl.a. en\r\nförbättrad råvaruförsörjning för\r\nberedningsindustrin. Vidare har Sverige ansökt om\r\nmedlemskap i EG. Mot denna bakgrund föreslår\r\nregeringen en rad offensiva åtgärder för att möta\r\nden ökade internationella konkurrensen. Till stöd\r\nför yrkesfisket på ostkusten satsas inom ramen för\r\nprisregleringen 5 milj.kr., dvs. lika mycket som för\r\ninnevarande år. Vidare satsas 5 milj.kr. för\r\ninvesteringar som syftar till att höja kvaliteten på\r\nfisken vid hanteringen från fångst till mottagare.\r\nFör att stärka bestånden av bl.a. torsk i Östersjön\r\nsatsas närmare 10 milj.kr. på utsättningar av fisk. I\r\nsyfte att öka avsättningen av sill/strömming, som ju\r\när av intresse både för fisket och för\r\nberedningsindustrin, satsas 2 milj.kr. till\r\nproduktutveckling.</pre><pre>När det gäller åtgärder för det svenska fisket är det\r\ni första hand fiskeriverket som skall agera och, om\r\nså behövs, anmäla till regeringen vad man anser bör\r\ngöras. Fiskeriverket har, enligt vad jag har\r\ninhämtat, för avsikt att föreslå regeringen bl.a. att\r\namorteringstiden förlängs för de företag som har\r\nfiskerilån och som i dag har ekonomiska problem.\r\nNär skrivelsen har kommit in till regeringen\r\nkommer den att behandlas i vanlig ordning.</pre><pre>Fiskeriverket har nyligen genomfört\r\nundersökningar i Västerhavet och i Östersjön som\r\nhar gett viss positiv information om\r\nbeståndsutvecklingen av torsk i Skagerrak och i\r\nBornholmsdjupet i Östersjön, vilket skulle kunna\r\nge utslag i fisket fr.o.m. hösten 1993. Mot den\r\nbakgrunden finns det även i fortsättningen goda\r\nförutsättningar för svenskt fiske i Östersjön. De\r\noffensiva åtgärder som regeringen har föreslagit\r\nkommer att bidra till att överbrygga de nuvarande\r\nproblemen som förhoppningsvis är av övergående\r\nnatur.</pre><pre>Anf. 89  CHRISTER SKOOG (s):</pre><pre>Herr talman! Jag vill tacka jordbruksministern för\r\nsvaret på min fråga.</pre><pre>Det svenska yrkesfisket har i dag en stor betydelse i\r\nvårt samhälle, vilket kanske inte riktigt märks i den\r\npolitiska debatten på det sätt som jag skulle önska.\r\nNär man räknar antalet fiskare, brukar man räkna\r\njust bara dem som sysslar med fiske ombord på\r\nvarje fiskefartyg, men det finns en gammal\r\ntumregel som säger att utöver detta antal är det\r\nminst 6--7 personer som har sysselsättning på land\r\ntill följd av fisket.</pre><pre>Fisket har en stor betydelse, inte minst i den\r\nlandsända som jag kommer ifrån, nämligen i\r\nBlekinge län. En av anledningarna till min fråga var\r\natt jag var med på ett möte i Nogersunds\r\nhembygdsgård söndagen den 29 mars. Där\r\nframförde representater från yrkesfisket med stor\r\noro olika synpunkter på situationen för det svenska\r\nfisket i dag. De åtgärder som måste till måste sättas\r\nin väldigt snabbt. Jag är medveten om att\r\nfiskeriverket inom ramen för författningen, har\r\nvissa möjligheter, -- dock inte alla de möjligheter\r\nsom vore önskvärt. Jag vill därför fråga: Anser\r\njordbruksministern att det är tillräckligt med de\r\nåtgärder som han redogör för i sitt svar till mig, eller\r\nbehövs det ytterligare åtgärder?</pre><pre>I en motion har jag m.fl. föreslagit att\r\nbiståndspengar skulle kunna användas så, att det\r\nsvenska fisket och fiskeberedningsindustrin kunde\r\nhjälpa till att landa fisk i S:t Petersburgsområdet\r\noch därmed se till att människorna där fick mat.</pre><pre>Anf. 90  Jordbruksminister KARL ERIK\r\nOLSSON (c):</pre><pre>Herr talman! Jag vill gärna instämma i det som\r\nChrister Skoog sade om yrkesfiskets betydelse, inte\r\nminst i den landsända som både Christer Skoog och\r\njag kommer ifrån -- även om det inte rör sig om\r\nsamma län, kommer jag ändå från grannlänet.</pre><pre>Efter ett möte ganska nyligen med yrkesfiskare har\r\nockså jag blivit medveten om att det finns en stor\r\noro bland dem. Den grundläggande oron kommer\r\nsig egentligen av tillgången på fisk -- bl.a. har\r\ntorskbeståndet gått ned. Det är vår förhoppning att\r\ndetta kan rättas till genom inflöde av mer saltvatten\r\ni Östersjön och genom att man kan komma till rätta\r\nmed en del av de miljöproblem som säkert också är\r\nen bidragande orsak till nedgången i beståndet. Här\r\nhar vi alla ett ansvar som vi alla måste försöka\r\nhjälpas åt ta.</pre><pre>En annan fråga är naturligtvis den liberalisering på\r\nfiskets område som är på gång. Vi har att möta en\r\nsituaion med ökad konkurrens och avveckling av\r\nden gamla regleringen. Mot denna bakgrund har\r\nregeringen föreslagit mindre pengar till\r\nprisreglering och mer pengar till offensivt stöd för\r\natt stärka det svenska yrkesfiskets konkurrenskraft.</pre><pre>När det gäller den konkreta frågan om att utnyttja\r\nandra typer av medel, ser jag för närvarande inte\r\nnågon möjlighet att göra en direkt koppling.\r\nSamtidigt är det angeläget att fisket får de medel\r\nsom är möjliga att få fram och som kan vara till\r\nhjälp i det här sammanhanget. Jag vill understryka\r\natt vi på departementet på ett positivt sätt kommer\r\natt hantera det som informellt har diskuterats med\r\nfiskeriverket om förlängningen av\r\namorteringstiden på fiskerilånen, om vi får den\r\naktuella skrivelsen från fiskeriverket.</pre><pre>Anf. 91  CHRISTER SKOOG (s):</pre><pre>Herr talman! Jag delar jordbruksministerns\r\nuppfattning i vad gäller orsaken till det minskade\r\nfisket, dvs. bristen på saltvatten i Östersjön. Tyvärr\r\nråder varken jag eller jordbruksministern över\r\ndetta, utan det är det högre makter som gör.</pre><pre>Under tiden som man väntar på saltinflödet till\r\nÖstersjön måste det till åtgärder, åtminstone enligt\r\nfiskarna själva. Eftersom den enda plats i Östersjön\r\nsom torsken kan leka och fortplanta sig på är\r\nBornholmsdjupet, krävs det internationella\r\növerenskommelser och en fredning, samtidigt som\r\ndet krävs ett ekonomiskt stöd till fisket. Är\r\njordbruksministern beredd att inom överskådlig\r\nframtid lägga fram ett sådant förslag?</pre><pre>Anf. 92  Jordbruksminister KARL ERIK\r\nOLSSON (c):</pre><pre>Herr talman! Jag kan inte riktigt hålla med om att vi\r\ninte skulle kunna påverka situationen när det gäller\r\nvattnet i Östersjön. Det är visserligen en fråga om\r\ninflöde, men det handlar också om\r\nnäringstillståndet i vattnet, och det är denna\r\nkombination som gör att det blir bekymmer. Där\r\nfinns det möjligheter att påverka. Vi skall\r\nnaturligtvis också se till att vi inte agerar på ett\r\nsådant sätt att inflödet till Östersjön försämras --\r\ndet är ju sådana diskussioner på gång, t.ex. i\r\nsamband med Öresundsbroarna.</pre><pre>På den konkreta frågan om tillräckliga åtgärder vill\r\njag svara att regeringens uppfattning är att\r\nförslagen i propositionen kombinerade med vad jag\r\nhär har sagt om fiskerilånen bör kunna tillgodose\r\nde krav som yrkesfisket ställer.</pre><pre>Anf. 93  CHRISTER SKOOG (s):</pre><pre>Herr talman! Vid det möte i Nogersund som jag\r\ntidigare åberopade framfördes krav på omedelbara\r\nåtgärder och på en internationell överenskommelse\r\nom fredning av torsk under vissa tider kombinerat\r\nmed ett räntestöd, så att fisket och fiskenäringen\r\nskall kunna klara sig. Kan jordbruksministern i dag\r\nsäga till de fiskare ute i vårt land som lyssnar till\r\ndetta att han är beredd att vidta dessa snabba\r\nåtgärder och bevilja räntestödet, så att de klarar att\r\növervintra och möta den framtid då torsken\r\nkommer tillbaka igen?</pre><pre>Anf. 94  Jordbruksminister KARL ERIK\r\nOLSSON (c):</pre><pre>Herr talman! Frågorna kring lånesidan har jag\r\nredan berört. Som jag tidigare sade är jag beredd\r\natt pröva frågan positivt när den kommer till\r\ndepartementet, vilket jag utgår ifrån sker snabbt.\r\nVi skall då också behandla frågan mycket snabbt.</pre><pre>När det gäller internationella överenskommelser\r\nom fredning av torsken, är det en sak som\r\ndiskuteras vid internationella förhandlingar och\r\nsom vi själva naturligtvis inte har något fullständigt\r\ninflytande över.</pre><pre>Anf. 95  CHRISTER SKOOG (s):</pre><pre>Herr talman! Det är givetvis bra att man kan bevilja\r\nen viss förlängning av fiskerilånens amorteringstid,\r\nmen det räcker inte, åtminstone inte enligt de\r\nfiskare som i dag varit tvugna att lägga sina fartyg\r\nvid kajen. I Nogersund går många fiskare nu på\r\nland utan att ha någonting att göra. Därför behövs\r\ndet, jordbruksministern, kraftfulla åtgärder,\r\nåtgärder utöver dem som ryms inom fiskeriverkets\r\nregler.</pre><pre>Överläggningen var härmed avslutad.</pre><pre>18 §  Svar på fråga 1991/92:648 om en från\r\npartsintressen oberoende kontroll av livsmedel</pre><pre>Anf. 96  Jordbruksminister KARL ERIK\r\nOLSSON:</pre><pre>Herr talman! Lennart Fridén har frågat mig vad jag\r\navser vidta för åtgärder för att skapa en från\r\npartsintressen oberoende myndighetsutövning på\r\nlivsmedelsområdet. Frågan är föranledd av att det\r\ntidigare kommunala laboratoriet i Göteborg som\r\nsvarat för kontroll av importerade livsmedel sedan\r\nden 1 oktober 1991 drivs av ett enskilt aktiebolag.</pre><pre>Enligt 28 § livsmedelslagen får regeringen eller den\r\nmyndighet som regeringen bestämmer meddela\r\nföreskrifter om undersökning och annan kontroll\r\nsom behövs för att lagen skall följas. Med stöd av\r\ndenna bestämmelse har regeringen i\r\nlivsmedelsförordningen överlämnat åt statens\r\nlivsmedelsverk att godkänna laboratorier för\r\nundersökning av livsmedel och att meddela\r\nföreskrifter om godkännandet.</pre><pre>För de laboratorier som utför kontroll enligt\r\nlivsmedelslagen finns inte något krav på offentligt\r\nägande eller inflytande. I stället godkänner\r\nlivsmedelsverket verksamheten genom att verket\r\ngodkänner personal, kontrollerar att lokaler och\r\nutrustning har en betryggande standard samt att\r\nförhållandena i övrigt vid laboratoriet är sådana att\r\nverksamheten kan antas komma att bedrivas på ett\r\nsakkunnigt, objektivt och även i övrigt lämpligt\r\nsätt. Vidare har ett godkänt laboratorium\r\nskyldighet att ta emot alla slag av prov inom sitt\r\nkompetensområde. Ett godkänt laboratorium skall\r\nfortlöpande bedriva intern kvalitetskontroll och\r\ndelta i de externa kvalitetskontroller inom\r\nkompetensområdet som livsmedelsverket\r\nanordnar. Godkännandet kan återkallas bl.a. om\r\nlaboratoriet åsidosätter föreskrifterna för kontroll.\r\nDetta innebär att återkallelse kan ske om ett\r\nlaboratorium inte utför arbetet på ett sakligt och\r\nobjektivt sätt.</pre><pre>Några anmärkningar som har kommit till\r\nlivsmedelsverkets kännedom har inte riktats mot\r\ndet i frågan aktuella laboratoriet. Inte heller har de\r\nkontroller som verket genomfört visat på några\r\nmissförhållanden. Jag har inte någon möjlighet att\r\nvidare kommentera detta enskilda fall. Det är dock\r\nsjälvklart att godkända laboratorier skall bedriva\r\nsin verksamhet på ett sätt som stämmer med vad jag\r\ntidigare har anfört. Det är således inte\r\nägarförhållandena som avgör om ett laboratorium\r\nskall godkännas eller inte. Någon särskild åtgärd\r\nfrån min sida anser jag inte vara påkallad.</pre><pre>Anf. 97  LENNART FRIDÉN (m):</pre><pre>Herrr talman! Jag ber att få tacka statsrådet för\r\nsvaret. Han, liksom jag, konstaterar att det är inte\r\nnågonting som säger att den här typen av\r\nlaboratorieverksamhet måste drivas i allmän regi.\r\nDet är heller inte någonting som vare sig jag eller\r\nde berörda har ifrågasatt. Ägandeförhållandena är\r\nemellertid sådana att flera av de inblandade\r\nföretagen som är tvingade att utnyttja laboratoriets\r\ntjänster känner en stark oro inför att det inte är en\r\noperatör utan en branschorganisation som äger\r\ndetta laboratorium.</pre><pre>Jag har inte heller hört några klagomål över\r\nlaboratoriets sätt att handlägga sina uppgifter, utan\r\ndet är den obehagskänsla som många hyser för att\r\nlaboratoriet genom sin funktion -- man sysslar ju\r\nmycket med export- och importkontroll -- får direkt\r\ninsyn i varutyper, varuflöden, volym, export- och\r\nimportmarknad osv. hos en konkurrent, något som\r\ngör att de inblandade företagen anser det hela\r\nmindre bra, för att uttrycka sig försiktigt.</pre><pre>Det här påminner snarare om det gamla talesättet\r\natt Caesars hustru inte ens får misstänkas. Även om\r\nman inte konkret kan peka på något begånget\r\nmisstag, anser man inte att det känns bra att den\r\nsom handlägger dessa frågor samtidigt har intressen\r\npå marknaden.</pre><pre>Som exempel kan jag nämna att det i senaste\r\nnumret av tidningen Land finns upptaget en\r\nliknande sak, där man inte heller kan peka på att\r\ndet har begåtts något fel. Det gäller lantmäteriet,\r\nsom av många lantbrukare misstänks för att inte\r\nriktigt ''hålla rent'' mellan försäljning av tjänster\r\noch myndighetsutövning.</pre><pre>Anf. 98  Jordbruksminister KARL ERIK\r\nOLSSON (c):</pre><pre>Herr talman! Jag vet inte om jämförelsen med\r\nlantmäteriet är så bra. I det fallet rör det sig om en\r\nstatlig myndighet som också säljer tjänster, varför\r\nsituationen kanske är något annorlunda.</pre><pre>Jag tror emellertid att förhållandena vid den här\r\ntypen av laboratorier är något lättare att reda ut än\r\nnär det gällde Caesars hustru. Här är det fråga om\r\nett företag som drivs i akiebolagsform och som har\r\natt operera på en marknad. Det är inte det enda\r\nföretaget i sitt slag, utan det finns även andra.</pre><pre>Det är positivt att vi är överens beträffande frågan\r\nom hur man skall kunna äga den här typen av\r\nverksamhet och att den inte behöver drivas i statlig\r\nregi. Det är bra om det är företag, oftast\r\naktiebolag, som svarar för ägandet. Om ett företag\r\nav det här slaget agerar på ett sådant sätt att det inte\r\nfår förtroende inom sitt verksamhetsområde,\r\nkommer företaget precis som alla andra företag att\r\ndrabbas av en negativ utvecklingstrend. Då måste\r\nföretaget bättra sig, eller också kommer företaget\r\natt bli så billigt att någon går in och köper upp hela\r\neller delar av det. Därmed ändras situationen. Jag\r\ntror att marknaden är ganska stark också på detta\r\nområde när staten inte är inblandad i ägarrollen.\r\nDet hade varit annorlunda om staten hade agerat\r\nsom ägare tillsammans med någon part eller om det\r\nhade rört sig om en kombination av\r\nmyndighetsutövning och försäljning av tjänster,\r\nmen så förhåller det sig inte i det här fallet.</pre><pre>Anf. 99  LENNART FRIDÉN (m):</pre><pre>Herr talman! De här kontrollerna utförs på\r\nuppdrag av miljö- och hälsoskyddsförvaltningen i\r\nGöteborg. Därvid fullgör man rent praktiskt och\r\nfaktiskt en myndighetsuppgift, eftersom det åligger\r\njust miljö- och hälsoskyddsförvaltningen att se till\r\natt kontrollerna utförs.</pre><pre>Det klart att det finns en marknad. Enligt vad jag\r\nhörde förra veckan har ett företag redan dragit\r\nkonsekvensen av den obehagskänsla man har.\r\nDetta företag har slutat att ta in sina produkter via\r\nGöteborg, och man tar i stället in dem via\r\nHelsingborg. Detta borde i första hand oroa mina\r\nkolleger inom kommunledningen i Göteborg.</pre><pre>Oavsett om en verksamhet sker direkt eller\r\nindirekt -- eller om det rör sig om\r\nmyndighetsutövning -- är det inte bra om den\r\nifrågasätts genom att folk känner obehag inför att\r\ndet finns ett partsintresse i denna verksamhet.</pre><pre>Anf. 100  jordbruksminister KARL ERIK\r\nOLSSON (c):</pre><pre>Herr talman! Jag kan förstå synpunkten att det inte\r\när bra att känna obehag inför någonting som man\r\nbefarar är ett partsintresse. Samtidigt tror jag, att\r\nom man har bestämda föreskrifter om hur\r\nverksamheten skall utövas -- och det finns tillsyn\r\nbeträffande verksamheten --, vore det ganska\r\nallvarligt om staten gick in och föreskrev vem som\r\nskall äga ett privat företag. Om den saken tror jag\r\nfaktiskt att Lennart Fridén och jag kan vara\r\növerens.</pre><pre>Anf. 101  LENNART FRIDÉN (m):</pre><pre>Herr talman! Vi är, herr statsråd, utan tvivel\r\növerens om den saken. När kraven på vad\r\nlaboratoriet skall göra formellt uppfylls, är det inte\r\ndär som felen begås. Ägandet som sådant gör att en\r\nmotpart på en marknad får när det gäller att sälja\r\nprodukterna möjlighet till inblick i vad\r\nkonkurrenterna gör, och det är det som inte är bra\r\ni sammanhanget. Det hade utan tvivel varit bättre\r\nom laboratoriet hade ägts av någon annan. Jag får\r\nhoppas att det inte finns skäl för importörerna att\r\nmisstänka att inte allt går rätt till.</pre><pre>Anf. 102  jordbruksminister KARL ERIK\r\nOLSSON (c):</pre><pre>Herr talman! Jag noterar att ingen i det här\r\nsammanhanget har påstått att det finns misstankar\r\nom att det inte går rätt till. Det rör sig om en känsla\r\nav obehag på grund av ägarförhållandena. Risken\r\när ju den att denna känsla av obehag kan uppstå när\r\nsom helst. I ett senare skede skulle man möjligen\r\nkunna misstänka att den enda chansen att klara av\r\nobehaget vore att staten övertog verksamheten.\r\nMen det är inte regeringens uppfattning att detta är\r\nnödvändigt.</pre><pre>Anf. 103  LENNART FRIDÉN (m):</pre><pre>Herr talman! Det har i alla fall lett till att den förre\r\nlaboratoriechefen slutat. Han anser sig inte kunna\r\narbeta vid laboratoriet, eftersom det är svårt att\r\nupprätthålla en strikt gräns mellan å ena sidan det\r\nsom laboratoriet gör i största allmänhet och när det\r\narbetar för sina ägare och å andra sidan när\r\nlaboratoriet har funktionen att arbeta för miljö- och\r\nhälsoskyddsförvaltningens räkning. Jag menar att\r\nvi här trots allt har att göra med ''Caesars hustru'',\r\noch det tycker jag inte är bra.</pre><pre>Överläggningen var härmed avslutad.</pre><pre></pre><pre>19 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1991/92:Bo7--Bo9 till bostadsutskottet</pre><pre>20 § Meddelande om information från\r\nregeringen, m.m.</pre><pre>Anf. 104 FÖRSTE VICE TALMANNEN:</pre><pre>Vid kammarens sammanträde torsdagen den 9\r\napril kl. 14.30 lämnar statsrådet Ulf Dinkelspiel\r\ninformation om den svenska Europapolitiken.</pre><pre>Den muntliga frågestund som enligt planen för\r\nkammarsammanträden skulle äga rum torsdagen\r\nden 9 april kl. 14.30 utgår. Nästa muntliga\r\nfrågestund anordnas torsdagen den 23 april kl.\r\n14.30.</pre><pre>Jag vill också erinra om att frågor till frågestunden\r\ntisdagen den 21 april skall lämnas in till\r\nkammarkansliet senast tisdagen den 14 april kl.\r\n13.30.</pre><pre>21 § Bordläggning</pre><pre>Anmäldes och bordlades</pre><pre>Propositionerna</pre><pre>1991/92:146 Bemyndigande att avskaffa vissa\r\nsanktioner mot Sydafrika, m.m.</pre><pre>1991/92:162 Ändring i tulltaxelagen (1987:1068)\r\nm.m.</pre><pre>1991/92:166 Ändring i tullagen och om vissa\r\nskattefrågor</pre><pre>Kulturutskottets betänkanden</pre><pre>1991/92:KrU18 Allmän kulturverksamhet m.m.</pre><pre>1991/92:KrU19 Ersättningar och bidrag till\r\nkonstnärer</pre><pre>1991/92:KrU21 Bibliotek, bildkonst,\r\nkonsthantverk m.m.</pre><pre>1991/92:KrU22 Arkiv</pre><pre>Bostadsutskottets betänkanden</pre><pre>1991/92:BoU15 Vissa frågor om hyreslagstiftningen\r\nm.m.</pre><pre>1991/92:BoU16 Vissa anslag till\r\nbostadsförsörjningen</pre><pre>22 § Anmälan om interpellationer</pre><pre>Anmäldes att följande interpellationer framställts</pre><pre>den 6 april</pre><pre>1991/92:174 av Georg Andersson (s) till\r\nkulturministern om väntetiderna för asylsökande:</pre><pre>De asylsökande som överklagat invandrarverkets\r\nbeslut får vänta orimligt länge innan deras ärende\r\nslutligt avgörs. Detta förhållande är tyvärr ingen ny\r\nföreteelse. Alla invandrarministrar har kämpat\r\nmed detta problem. Men antalet överklagade\r\närenden har aldrig varit större än nu. Och det finns\r\nrisk för att situationen ytterligare kommer att\r\nförvärras under den närmaste tiden.</pre><pre>Den aktuella situationen beror på flera orsaker. För\r\ndet första har tillströmningen av asylsökande under\r\nde senaste åren varit mycket stor. För det andra har\r\nuppenbarligen invandrarverket bl.a. tack vare den\r\nnya organisationen kunnat påskynda behandlingen\r\nav ärendena i första instans. För det tredje synes\r\ndet brådstörtade införandet av den nya\r\nutlänningsnämnden som regeringen gjorde vid\r\nårsskiftet ha skapat stora övergångsproblem.</pre><pre>Resultatet har blivit att enligt uppgift finns nu en\r\närendebalans hos utlänningsnämnden på mer än\r\n9 000 ärenden, vilka berör uppskattningsvis 15 000\r\npersoner. De flesta av dessa vistas nu i\r\nförläggningar.</pre><pre>Behandlingen av ärenden i den nya\r\nutlänningsnämnden har gått trögt. Under de första\r\ntolv veckorna har endast ca 600 ärenden avgjorts.\r\nDet innebär att ärendebalansen torde ha fortsatt att\r\nöka.</pre><pre>I sammanhanget bör noteras att regeringens\r\növergångsbestämmelse innebär att de som sökt asyl\r\nföre den 1 juli 1990 skall få stanna på grund av lång\r\nvistelsetid om inga särskilda skäl talar emot. En stor\r\ndel av de av utlänningsnämnden hittills avverkade\r\närendena tillhör denna kategori. Inte mindre än 279\r\närenden har bifallits på den grunden. Bara 36\r\närenden har bifallits på grund av flyktingskäl eller\r\nhumanitära skäl. Ärenden som avgjorts på grund\r\nav lång vistelsetid är i allmänhet att betrakta som\r\nlätta och kräver normalt ingen längre\r\nhandläggning. I den takt som nu vistelsetiden inte\r\nlängre blir tillämplig som kriterium för att erhålla\r\nuppehållstillstånd, kan man därför räkna med att\r\nhandläggningstiden kommer att förlängas.</pre><pre>Vidare är det bekant att ett stort antal med\r\njugoslaviskt medborgarskap har sökt asyl. Dessa\r\nhar i avvaktan på att läget i det gamla Jugoslavien\r\nskall klarna, inte behandlats av invandrarverket.\r\nNär dessa avgörs av invandrarverket kan man\r\nförutse en anhopning av ärenden hos\r\nutlänningsnämnden.</pre><pre>Alla dessa förhållanden sammantagna kan\r\nbedömas leda till kraftigt förlängda väntetider för\r\nasylsökanden. I landets förläggningar finns nu ca\r\n33 000 personer som väntar på besked om\r\nuppehållstillstånd. Deras situation blir allt svårare.\r\nRegeringens aviserade löfte om att ge rätt till\r\ntillfälliga arbetstillstånd torde inte, bl.a. med tanke\r\npå de växande arbetslöshetsköerna, innebära\r\nnågon förbättring för dessa människor.</pre><pre>Mot denna bakgrund ber jag att till kulturminister\r\nBirgit Friggebo få ställa följande frågor:</pre><pre>Vilka omedelbara åtgärder är regeringen beredd\r\natt vidta för att komma till rätta med de långa\r\nväntetiderna för asylsökande?</pre><pre>Är regeringen beredd att lägga större vikt vid lång\r\nväntetid som grund för uppehållstillstånd för\r\nasylsökande?</pre><pre>1991/92:175 av Pär Granstedt (c) till\r\nkommunikationsministern om omförhandling av\r\nden s.k. Dennisuppgörelsen:</pre><pre>Den s.k. Dennisuppgörelsen mellan den dåvarande\r\nregeringen och vissa partier i Stockholms läns\r\nlandsting innebär omfattande satsningar dels på\r\nkollektivtrafik och dels på nya trafikleder i\r\nStockholms län. Det är ett uttryck för insikten att\r\nradikala åtgärder är nödvändiga för att råda bot på\r\nStockholmsregionens trafikproblem.</pre><pre>Det råder ett brett politiskt stöd för en kraftfull\r\nutbyggnad av kollektivtrafiken i länet. Vissa\r\npartier, inte minst Centerpartiet, kräver mer\r\nomfattande utbyggnad än vad som ligger i\r\nDennispaketet.</pre><pre>Däremot är vissa av trafikledsplanerna mycket\r\nkontroversiella. Det gäller i första hand Österleden\r\noch Västerleden. Bägge dessa projekt står i konflikt\r\nmed starka och berättigade miljöintressen. Det\r\nfinns därför anledning att räkna med att de blir\r\nallvarligt fördröjda om de alls blir av.</pre><pre>Det vore dock olyckligt om oenigheten bakom\r\nvägsatsningarna ledde till att också de angelägna\r\ninvesteringarna i kollektivtrafiken sköts på\r\nframtiden. Det är tvärtom i rådande\r\nkonjunkturläge viktigt att påskynda dessa så\r\nmycket som möjligt. Det vore ett bra sätt att möta\r\nregionens svåra sysselsättningsproblem.\r\nKostnaderna blir sannolikt också lägre om\r\nutbyggnaden kan ske under lågkonjunktur.</pre><pre>Det vore därför angeläget att dela Dennispaketet\r\noch genomföra investeringarna i kollektivtrafiken\r\nmed förtur. Mycket tyder dessutom på att en\r\nordentlig förbättring av kollektivtrafiken kan hejda\r\nbiltrafikens utveckling på ett sådant sätt att de\r\nkontroversiella vägprojekten helt kan utgå. De\r\nresurser som i så fall frigörs bör då kunna användas\r\nför fortsatta förbättringar inom kollektivtrafiken.</pre><pre>Med hänvisning till det anförda hemställer jag om\r\natt få ställa följande fråga till\r\nkommunikationsministern:</pre><pre>Är kommunikationsministern beredd att medverka\r\ntill en skyndsam omförhandling av den s.k.\r\nDennisuppgörelsen så att\r\nkollektivtrafiksatsningarna kan genomföras med\r\nförtur medan framför allt Österleden och\r\nVästerleden tills vidare får anstå?</pre><pre>23 § Anmälan om frågor</pre><pre>Anmäldes att följande frågor framställts</pre><pre>den 4 april</pre><pre>1991/92:651 av Bo Finnkvist (s) till\r\nnäringsministern om avsiktsförklaringen vid köpet\r\nav Uddeholm Tooling:</pre><pre>I samband med att österrikiska stålföretaget Voust\r\nAlpine köpte Uddeholm Tooling lade man fram en\r\navsiktsförklaring.</pre><pre>Två branschkunniga svenskar sattes in i styrelsen,\r\ndessa har nu ersatts av två jurister. De fackliga\r\nrepresentanterna har avgått i protest mot dessa\r\nåtgärder.</pre><pre>Denna åtgärd tillsammans med den uppenbara\r\noviljan att leva upp till utfästelser inom andra\r\nområden i samband med köpet är raka motsatsen\r\ntill vad som utlovades i övertagandet av företaget.</pre><pre>Affären måste tas upp på nytt till behandling mellan\r\nregeringarna i Sverige och Österrike.</pre><pre>Den österrikiska industriministern var inblandad i\r\ndiskussioner vid övertagandet och ställde på det\r\nviset också upp bakom avsiktsförklaringarna och de\r\nlöften som gavs om ersättningssysselsättning m.m.\r\nSysselsättningssituationen i Hagfors är, redan med\r\ndagens varsel på 350, katastrofal.</pre><pre>Med anledning av ovanstående vill jag fråga\r\nnäringsministern följande:</pre><pre>Har näringsministern för avsikt att ta en ny kontakt\r\nmed den österrikiska regeringen i frågan?</pre><pre>den 6 april</pre><pre>1991/92:652 av Pär Granstedt (c) till\r\nutrikesministern om en internationell fredsstyrka\r\ntill Sydafrika:</pre><pre>De sydafrikanska myndigheterna har demonstrerat\r\nsin oförmåga och ovilja att förhindra våld i de\r\nsvarta förstäderna. Det finns tvärtom starka tecken\r\nsom tyder på att myndigheterna uppmuntrat\r\nvåldet. Samtidigt använder regeringen de Klerk\r\nvåldet som förevändning att bromsa\r\ndemokratiseringsprocessen. ANC-ledaren\r\nMandela har vädjat om en internationell\r\nfredsstyrka för att åstadkomma den lag och ordning\r\nsom de sydafrikanska myndigheterna inte\r\nupprätthåller.</pre><pre>Är utrikseministern beredd att stödja Mandelas\r\nförslag om en internationell fredsstyrka till\r\nSydafrika, lämpligen i FN:s regi?</pre><pre>24 § Kammaren åtskildes kl. 16.13.</pre><pre>Förhandlingarna leddes</pre><pre>av  talmannen från sammanträdets början t.o.m. 8\r\n§ anf. 18 (delvis) och</pre><pre>av  förste vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}