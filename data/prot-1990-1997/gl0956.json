{"dokumentstatus":{"dokument":{"hangar_id":"2348844","dok_id":"GL0956","rm":"1997/98","beteckning":"56","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"56","slutnummer":"0","datum":"1998-01-27 00:00:00","systemdatum":"2005-10-27 13:12:32","publicerad":"1998-01-27 00:00:00","titel":"Riksdagens snabbprotokoll 1997/98:56 Tisdagen den 27 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{E9742B50-FD4F-400A-AFCA-7A45941643D7}","dokument_url_text":"http://data.riksdagen.se/dokument/GL0956/text","dokument_url_html":"http://data.riksdagen.se/dokument/GL0956","dokumentstatus_url_xml":"http://data.riksdagen.se/dokumentstatus/GL0956","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:56</div>\r\n<div class=\"sidhuvud_datum\">Tisdagen den 27 januari</div>\r\n<div class=\"sidhuvud_klockslag\">Kl. 15.30 - 16.50</div>\r\n<hr class=\"sidhuvud_linje\">\r\n<pre>18.00 - 19.41</pre><pre>Det justerade protokollet beräknas utkomma om 3 veckor</pre><pre>\r\n-----------------------------------------------------------------</pre><pre>1 §  Justering av protokoll</pre><pre>Justerades protokollen för den 20 och 21 januari.</pre><pre>2 §  Meddelande om aktuella debatter</pre><pre>Talmannen meddelade att på begäran av Folkpar-\r\ntiet liberalernas riksdagsgrupp skulle aktuell debatt\r\nom problemen i den svenska skolan anordnas onsda-\r\ngen den 28 januari kl. 9.00.\r\nFrån regeringen skulle statsrådet Ylva Johansson\r\ndelta.</pre><pre>Den inkomna skrivelsen hade följande lydelse:</pre><pre>Till talmannen\r\nFolkpartiet liberalernas riksdagsgrupp föreslår att\r\ndet snarast anordnas en aktuell debatt om problemen i\r\nden svenska skolan.\r\nDen senaste tiden har flera allvarliga missförhål-\r\nlanden i skolan avslöjats. Nya fakta visar att krisen i\r\nskolan går djupare än vi tidigare har haft skäl att befa-\r\nra.\r\nI går presenterade barnombudsmannen en ny un-\r\ndersökning som visar att vart fjärde barn mobbas i\r\nlågstadiet. En stor del av mobbningen upptäcks aldrig\r\nav skolpersonalen. Över huvud taget inger ordnings-\r\nproblemen och det tilltagande våldet i skolan oro. Ett\r\nannat kristecken är att antalet avhopp och antalet\r\nunderkända elever växer. Skolans kris visar sig också\r\ni att för få söker till lärarutbildningarna och att av-\r\nhoppen från dessa utbildningar är mycket höga. Sve-\r\nrige står inför hotet om en svår brist på lärare.\r\nSkolans växande problem väcker med rätta starka\r\nreaktioner hos berörda elever, föräldrar och lärare.\r\nStockholm den 26 januari 1998\r\nBo Könberg\r\nVice gruppledare</pre><pre>Talmannen meddelade vidare att på begäran av\r\nCenterpartiets riksdagsgrupp skulle aktuell debatt om\r\nsituationen inom polisen anordnas onsdagen den\r\n4 februari kl. 9.00.\r\nFrån regeringen deltar justitieminister Laila Frei-\r\nvalds.</pre><pre>Den inkomna skrivelsen hade följande lydelse:</pre><pre>Till talmannen\r\nUnder den senaste tiden har kritik riktats mot poli-\r\nsen, dess arbetsformer och organisation. Inom po-\r\nliskåren förekommer också debatt om arbetsvillkoren.\r\nCenterpartiet ser med oro på utvecklingen inom\r\npolisen. I olika sammanhang redovisas att allmänhe-\r\ntens förtroende för polisen och rättsväsendet minskar.\r\nPolisens omorganisation har inte lett till att fler\r\nbrott klaras upp eller till att ärendebalanserna mins-\r\nkar. Andelen uppklarade brott är stor samtidigt som\r\nantalet ärenden som redovisas till åklagare har mins-\r\nkat. Många av de s.k. vardagsbrotten åtgärdas inte\r\nalls.\r\nMänniskors oro för att inte våga röra sig fritt i\r\nsamhället eller att inte få snabb kontakt med polis när\r\nbrott begås är inte tillfredsställande. Det är nödvän-\r\ndigt att åstadkomma en förändring för att människor-\r\nna skall ha tilltro till vårt rättssamhälle.\r\nCenterpartiets riksdagsgrupp föreslår därför en\r\ndebatt i riksdagen om situationen inom polisen.\r\nStockholm den 26 januari 1998\r\nPer-Ola Eriksson\r\nGruppledare</pre><pre>3 §  Meddelande om fördröjda svar på interpel-\r\nlationer</pre><pre>Till riksdagen hade inkommit följande skrivelser:</pre><pre>Interpellation 1997/98:115</pre><pre>Till riksdagen\r\nInterpellation 1997/98:115 av Roy Ottosson om\r\nasiatiska krisens inverkan på svensk ekonomi.\r\nInterpellationen kommer att besvaras torsdagen\r\nden 5 februari 1998.\r\nSkälet till dröjsmålet är att en debattdag inte har\r\ngått att finna som passar både interpellanten och mig.\r\nStockholm den 16 januari 1998\r\nErik Åsbrink</pre><pre>Interpellation 1997/98:114</pre><pre>Till riksdagen\r\nInterpellation 1997/98:114 av Lennart Daléus om\r\nskatteväxling.\r\nInterpellationen kommer att besvaras torsdagen\r\nden 5 februari 1998.\r\nSkälet till dröjsmålet är arbetsanhopning.\r\nStockholm den 15 januari 1998\r\nThomas Östros</pre><pre>Interpellation 1997/98:116</pre><pre>Till riksdagen\r\nInterpellation 1997/98:116 av Sten Andersson (m)\r\nom taxering av bostadsrätter.\r\nInterpellationen kommer att besvaras torsdagen\r\nden 5 februari 1998.\r\nSkälet till dröjsmålet är arbetsanhopning.\r\nStockholm den 19 januari 1998\r\nThomas Östros</pre><pre>Interpellation 1997/98:118</pre><pre>Till riksdagen\r\nInterpellation 1997/98:118 av Elver Jonsson om\r\nåtgärder för fler nya jobb.\r\nInterpellationen kommer att besvaras torsdagen\r\nden 5 februari 1998.\r\nSkälet till dröjsmålet är att någon tidigare lämplig\r\ndebattdag inte funnits.\r\nStockholm den 16 januari 1998\r\nAnders Sundström</pre><pre>Interpellation 1997/98:123</pre><pre>Till riksdagen\r\nInterpellation nr 1997/98:123 av Rolf Kenneryd\r\nom den regionala utvecklingen.\r\nInterpellationen kommer att besvaras tisdagen den\r\n17 februari 1998.\r\nSkälet till dröjsmålet är att jag inte kunnat finna en\r\ndebattdag som passar både interpellanten och mig.\r\nStockholm den 21 januari 1998\r\nJörgen Andersson</pre><pre>4 §  Svar på interpellation 1997/98:82 om djur-\r\nförsök för att avslöja homosexualitetens orsaker</pre><pre>Anf.  1  Utbildningsminister CARL\r\nTHAM (s):\r\nFru talman! Yvonne Ruwaida har frågat mig om\r\njag avser att acceptera att en viss typ av biologisk\r\nforskning bedrivs i Sverige och om jag avser att agera\r\nför att se till att forskning kring homosexualitet ur ett\r\nbredare perspektiv uppmuntras.\r\nEnligt de allmänna riktlinjerna för forskningspoli-\r\ntiken som antogs av riksdagen i december 1996 fattar\r\nstatsmakterna övergripande forskningspolitiska be-\r\nslut, medan organ med sakkunskap inom berörda\r\nområden, t.ex. forskningsråd och sektorforskning-\r\nsmyndigheter, beslutar om närmare medelsfördelning\r\noch verksamhet. För forskningsråden finns särskilda\r\ninstruktioner. Enligt dessa skall råden bl.a. se till att\r\nsvensk forskning håller en hög kvalitet och att den\r\nforskning som stöds är strategisk för såväl forskning-\r\nens utveckling som för samhällets behov.\r\nDet är alltså inte min sak att bedöma vilken typ av\r\nforskning som skall bedrivas i Sverige inom de ramar\r\nsom anges av regering och riksdag. Jag har heller inte\r\nför avsikt att agera för att ett bredare perspektiv an-\r\nläggs inom enstaka utpekade forskningsområden.\r\nDäremot har jag verkat för ett vidgat perspektiv över\r\nhuvud taget inom forskningen. Det ingår exempelvis i\r\ninstruktionerna till forskningsråden att de skall stödja\r\ntvärvetenskaplig forskning både över ämnesgränser\r\noch sektorsgränser.\r\nDessutom har som en följd av forskningsproposi-\r\ntionen en särskild förordning utfärdats om en samver-\r\nkansgrupp mellan forskningsråden och vissa andra\r\nmyndigheter. Den samverkansgruppen skall bl.a.\r\nsamordna myndigheternas insatser när det gäller tvär-\r\nvetenskaplig forskning.\r\nJag vill vidare påminna om pågående utredningar\r\nsom berör dessa frågor. En särskild utredare skall\r\nbl.a. se över försöksdjursanvändningen i Sverige och\r\nutvärdera de djurförsöksetiska nämndernas verksam-\r\nhet. I uppdraget ingår att lämna förslag till hur för-\r\nsöksdjursanvändningen skall kunna begränsas. Det\r\nuppdraget skall redovisas i april 1998.\r\nVidare arbetar en parlamentarisk kommitté med\r\nriksdagsledamoten Barbro Westerholm som ordfö-\r\nrande med att analysera etiska frågor som uppstår i\r\nforskningsprocessen. Uppdraget, som skall redovisas i\r\nfebruari 1999, innefattar bl.a. en översyn av utbild-\r\nningen i forskningsetik och av det nuvarande systemet\r\nför forskningsetisk granskning. Därutöver har rege-\r\nringen i propositionen Ändringar i djurskyddslagen\r\n(1997/98:28) föreslagit vissa skärpningar vad avser\r\nanvändningen av försöksdjur. Enligt lagförslaget får\r\ndjur användas som försöksdjur endast om syftet med\r\nförsöket inte kan uppnås med någon annan tillfreds-\r\nställande metod där djur inte används.\r\nFolkhälsoinstitutet har regeringens uppdrag bl.a.\r\natt följa utvecklingen av de homosexuellas situation i\r\nsamhället och att följa forskningen om homosexualitet\r\noch homosexuellas förhållanden. Folkhälsoinstitutet\r\nhar i en rapport till regeringen redovisat vidtagna\r\nåtgärder åren 1993-1996. Vidare har Folkhälsoinsti-\r\ntutet nyligen redovisat en inventering av forskning\r\nkring homosexualitet (Rapport 1997:28). Den visar\r\natt forskning om homosexuellas situation visserligen\r\nförekommer men sporadiskt och i relativt liten om-\r\nfattning sett i ett internationellt perspektiv. Jag anser\r\natt det vore rimligt att forskningen i Sverige om ho-\r\nmosexuellas situation bedrevs i en internationellt\r\njämförbar omfattning. Det är forskarnas och de\r\nforskningsfinansierande organens ansvar att så sker.\r\nDet kan finnas anledning att överväga hur forsk-\r\nningen på detta område i framtiden skall kunna bli\r\nmer sammanhållen och få en bättre kontinuitet. Ett\r\nsteg på vägen är det nätverk mellan aktiva forskare\r\nsom bildades vid en konferens om forskning kring\r\nhomosexualitet som arrangerades i oktober 1995 på\r\nuppdrag av Folkhälsoinstitutet.</pre><pre>Anf.  2  YVONNE RUWAIDA (mp):\r\nFru talman! Sedan den 1 september 1996 pågår\r\ndjurförsök på Psykologiska institutionen vid Göte-\r\nborgs universitet. Man vill hitta mekanismer som styr\r\nmöss sexuella läggning. Det finns två forskare - Josef\r\nVega Matuszcysk och Stefan Hansen - som med sin\r\nforskning vill kartlägga de biokemiska förändringar\r\nsom uppkommer i hjärnans olika delar vid olika typer\r\nav sexuell stimulering. Vid denna forskning används\r\ndjurförsök. Det används 1 500 råttor.\r\nDet finns två aspekter på denna forskning. Vad har\r\nforskning om råttors sexuella preferenser för samhäl-\r\nlelig nytta? Det finns i olika direktiv från myndighe-\r\nter, även om dessa i mitt tycke godtar ett för stort\r\nantal djurförsök, vissa riktlinjer som skall styra vilken\r\ntyp av djurförsök vi skall ha i Sverige. Jag förstår inte\r\natt forskning om råttors sexuella preferenser skulle\r\ngöra så stor samhällelig nytta att det motiverar ett\r\ngodkännande av det lidande som dessa djur utsätts\r\nför.\r\nDet finns också en annan etisk aspekt i det hela.\r\nDet handlar om något som vi pratade om i dag, dvs.\r\nmänniskors lika värde. En av de forskare som gör\r\ndessa djurförsök har i Läkartidningen uttalat att det\r\nfinns ett likartat sexuellt beteende hos råttor och\r\nmänniskor. Till stöd för detta uttalande hänvisar han\r\ntill den forskning som pågår vid Göteborgs universi-\r\ntet.\r\nJag anser att det är en olycklig utveckling. Vi har i\r\ndag en form av biologisk forskning som utgår från att\r\nhomosexualitet är ett problem som skall botas. Det är\r\nvad denna forskning utgår från. Det är tveksamt att vi\r\nhar en sådan forskning, och det är ännu mera tvek-\r\nsamt att vi gör djurförsök i en sådan forskning.\r\nVi har i dag ett behov av mer forskning kring ho-\r\nmosexuellas situation. Vi behöver t.ex. mer forskning\r\ninom psykologin vad gäller homosexuellas situation.\r\nDet skall vara psykologi som gäller människor och\r\ninte råttor.\r\nCarl Tham har inte riktigt svarat på mina frågor.\r\nJag kan faktiskt direkt fråga Carl Tham om han anser\r\natt forskning om råttors sexuella preferenser gör nå-\r\ngon samhällelig nytta. Motiverar den djurförsök i\r\ndenna stora omfattning och på detta plågsamma sätt?\r\nSkall denna typ av biologisk forskning över huvud\r\ntaget kunna förekomma?\r\nDå vill jag litet grand tänka på det som hände i\r\ndag. Vi hade i dag en ceremoni för att minnas förin-\r\ntelsen. Just den här typen av biologisk forskning är\r\nnågot som har utnyttjats, och som fortfarande utnytt-\r\njas, av nazister. Här i Sverige - där homosexuella är\r\nen utsatt grupp - har vi i dag just den typ av biologisk\r\nforskning som faktiskt har förekommit tidigare i värl-\r\nden.\r\nJag vet att Carl Tham ogärna svarar i fråga om en-\r\nskilda fall, men jag tycker att man genrellt faktiskt\r\nkan svara på vad man anser om den här typen av\r\nbiologisk forskning. Jag tycker också att man gene-\r\nrellt kan svara på om den typ av forskning som pågår\r\nvid Göteborgs universitet har en samhällelig nytta\r\nsom motiverar den typ av djurförsök som pågår.</pre><pre>Anf.  3  BARBRO WESTERHOLM (fp):\r\nFru talman! Jag vill också inleda med detta att vi\r\nför en och en halv timme sedan avslutade en mycket\r\nminnesvärd stund rörande förintelsen. Förintelsen\r\ninnefattade ju flera förföljda grupper. De homosexuel-\r\nla var en. De homosexuellas situation har inte upp-\r\nmärksammats i den utsträckning som den borde. De\r\nfick minsann känna på vad intolerans och våld inne-\r\nbär, och det får de också i dessa dagar. Vi läser just\r\nnu i tidningarna om det som har hänt i Trollhättan.\r\nJag tänker inte gå in på djurförsöken här utan på\r\nden andra delen av forskningen. Redan 1984 poängte-\r\nrade ju homosexutredningen att forskning inom olika\r\nområden med anknytning till homosexualitet framstår\r\nsom angelägen. Man anförde bl.a. att: \"genom den\r\nkunskap som samhället därigenom förvärvar underlät-\r\ntas förståelsen för homosexualitet och den problema-\r\ntik som homosexuella kan möta. Ökad förståelse och\r\nkunskap medför i sin tur mindre risk för diskrimine-\r\nring.\"\r\nDe tre områden som utredningen lyfte fram som\r\nsärskilt angelägna var homofobi, homosexuellas\r\nlivssituation och homosexuellas historia - som ju\r\ninbegriper de ohyggligheter som vi alltså hade en\r\nmanifestation om tidigare i dag.\r\nNu har det gått mer än tio år sedan homosexut-\r\nredningen kom. Folkhälsoinstitutet har genom sin\r\nkonferens kommit fram till att det är både si och så\r\nmed vad som har hänt på forskningsområdet. Det\r\nråder brist på kurser, brist på kompetenta lärare och\r\nbrist på teoretisk kunskap. Det finns också en medels-\r\nbrist. De som tycks vara mest intresserade av att\r\nforskning genomförs är studenterna. De vill lära sig\r\nmer om homosexualitet och om vad som ligger bakom\r\nvåld och intolerans. Det tycker jag är ett hälsotecken.\r\nVi måste ta vara på det intresset. Men vi måste alltså\r\nfå fram lärare och forskare.\r\nGår man utanför Sveriges gränser så är det också\r\nklent med forskningen. Vi har, i samband med att vi\r\nskall ta ställning till barns situation och den kontro-\r\nversiella frågan om adoption för homosexuella, fått\r\nfram en del kunskap - bl.a. från England. Men här\r\nskulle det behöva göras mycket mer för att belysa hur\r\nde barn som växer upp i homosexuella relationer har\r\ndet. Därmed skulle vi, tror jag, kunna slå hål på en hel\r\ndel myter.\r\nDen samhällsvetenskapliga kunskapen är som sagt\r\nliten. Forskningsråden tycks inte vara särskilt intresse-\r\nrade. Det verkar som att det här är en marginell fråga.\r\nJag tror också att det finns en viss rädsla för att gå in\r\npå de här forskningsområdena. Man känner att man\r\nriskerar att stötas ut från en institution. Jag har någon\r\neller några fallbeskrivningar som tyder på detta.\r\nDärför vill jag fråga utbildningsministern om han\r\nkan tänka sig att göra som han har gjort på en del\r\nandra områden, alltså att öronmärka vissa medel som\r\nt.ex. Forskningsrådsnämnden skulle ha ansvar för, för\r\natt stimulera forskning inom det här området där det\r\nhar gått så trögt.</pre><pre>Anf.  4  Utbildningsminister CARL\r\nTHAM (s):\r\nFru talman! Jag tror att det är angeläget att man,\r\ninte minst efter den på alla sätt gripande ceremoni\r\nsom vi precis har upplevt här i riksdagen, gör vissa\r\nviktiga distinktioner. En sak är att vi naturligtvis\r\nsjälvklart - och jag tror inte att det finns några som\r\nhelst meningsmotsättningar på den punkten - fördö-\r\nmer all form av diskriminering av homosexuella i vårt\r\nsamhälle. Det är en sak.\r\nEn annan sak är frågan om behovet av ökad\r\nforskning kring de homosexuellas situation i samhäl-\r\nlet. Som jag sade i mitt frågesvar anser jag att den\r\nforskningen bör stärkas. Jag har inget att erinra mot\r\ndet som Barbro Westerholm säger. Det framgick\r\nockså av Folkhälsoinstitutets förra rapport att det\r\nfinns forskning. Den är dock tämligen splittrad. Det är\r\nönskvärt med både större kraft och större volym i\r\ndetta. Man kan visst tänka sig att man, som man gör i\r\nvissa fall, öronmärker medel för detta. Hur de sedan\r\nskall fördelas och på vilket sätt blir en senare fråga.\r\nMen detta förutsätter självklart att det också\r\nkommer förslag från forskarsamhället. Jag tror att\r\nBarbro Westerholm, som har sysslat mycket med\r\nforskningspolitik, är den första att medge att det är\r\nbra om sådana här förslag om öronmärkning av medel\r\nför viss forskning baseras på vetenskapliga rapporter\r\noch vetenskapliga förslag. Men det tror jag visst\r\nskulle vara möjligt. Jag utgår från att Folkhälsoinstitu-\r\ntet bevakar dessa frågor och också kan komma med\r\nförslag på den punkten. Jag har inget att erinra mot\r\ndetta vare sig principiellt eller praktiskt. Jag tror\r\ntvärtom att det skulle kunna vara en fördel för att få\r\nökad forskning och ökad kunskap om detta. Det är\r\nden andra saken.\r\nDen tredje sak som jag förstår att Yvonne Ruwai-\r\nda gärna vill att jag skall uttala mig om är enstaka\r\nforskningsprojekt och hur dessa bedrivs. Det uttalar\r\njag mig inte om. I den mån det här finns etiska frågor,\r\noch det kan det mycket väl finnas, så är det en sak för\r\nde olika etiska nämnderna - också när det gäller för-\r\nsöksdjuren - att i så fall pröva forskningsprojekten.\r\nDet framgår för övrigt i direktiven till den utred-\r\nning som Barbro Westerholm leder att jag mycket väl\r\nkan tänka mig att man skärper denna etiska gransk-\r\nning. Jag kan också tänka mig att den ges ett ökat\r\ninflytande i fråga om allmänna synpunkter när det\r\ngäller forskningen och att man på så sätt ser till att det\r\ninte bedrivs någon forskning som strider mot vad man\r\nkan anse vara allmänt godtagna etiska normer i vårt\r\nsamhälle.\r\nDetta är alltså en fråga som måste avgöras. Fors-\r\nkare säger ju oavbrutet olika saker i mängder av frå-\r\ngor. Det är omöjligt för mig att kommentera detta.\r\nIbland säger de saker som jag tycker verkar konstiga.\r\nDet behöver inte uteslutande gälla områden där jag\r\ninte vet särskilt mycket. Det kan också gälla områden\r\ndär jag vet något mer. Men det är ändå inte min sak\r\natt kommentera allt detta. För övrigt skulle det vara en\r\növermänsklig uppgift att göra det, även om man be-\r\ngränsade sig till de fall där man tycker att det sägs\r\nkonstiga saker.\r\nDet betyder också att varken jag eller regeringen,\r\nfår jag kanske lov att säga, har någon synpunkt på\r\nråttornas sexuella beteende eller på vilken betydelse\r\ndetta har för samhället. Jag har alltså inga kommenta-\r\nrer kring det här av det skälet att det inte är regering-\r\nens uppgift att på det sättet kommentera en specifik\r\nforskares forskning eller över huvud taget hur veder-\r\nbörande arbetar. Det måste i så fall vara en fråga för\r\nforskarsamhället och naturligtvis för de etiska nämn-\r\nderna. Om det då framkommer saker och ting som är\r\nolämpliga, då får statsmakterna agera på ett eller\r\nannat sätt.</pre><pre>Anf.  5  YVONNE RUWAIDA (mp):\r\nFru talman! Jag skulle vilja säga att det är dags för\r\nstatsmakterna att agera. Man säger själv från stats-\r\nmaktens sida att djur inte onödigtvis skall utsättas för\r\nlidande och sjukdom. I samband med den typ av\r\nforskning som bedrivs när man skall ta fram råttors\r\nsexuella preferenser anser jag att man utsätter dessa\r\nråttor för ett mycket stort lidande både psykiskt och\r\nfysiskt - för att ta fram sexuella preferenser hos råt-\r\ntor! Då anser jag att det är ett onödigt försök. Det\r\nfinns ingen samhällelig nytta - speciellt inte med\r\ntanke på den andra etiska aspekten.\r\nVi har ju forskare som utan att man egentligen kan\r\ngöra det - där tror jag att många i forskarvärlden är\r\neniga med mig - så att säga drar paralleller mellan\r\nråttors och människors sexuella beteende. Man utgår\r\nfrån att homosexualitet är ett problem. Man utgår inte\r\nfrån det här med signalsubstanserna och att hetero-\r\nsexualitet skulle kunna vara ett problem. Det är ho-\r\nmosexualiteten som är ett problem.\r\nI ett senare skede av denna forskning skall man\r\nkunna utröna om man kan förändra ett fosters sexuella\r\nläggning, alltså om denna går att påverka. Jag anser\r\natt det här är en viktig etisk fråga. Jag anser att det\r\nvore väldigt önskvärt om det kom ett initiativ från\r\nstatsmakten om att man ser över hur de här nämnder-\r\nna i dag hanterar dessa frågor.\r\nDetta har inte varit odiskuterade frågor. När det\r\nspecifika projektet i Göteborg var uppe i Djurförsök-\r\nsetiska nämnden fanns det reservationer. Det var inte\r\nen enig nämnd som fattade detta beslut, och just dessa\r\naspekter kom upp. Jag skulle inte ens säga att nämn-\r\nderna i sig är eniga. Sedan anser jag att de bestäm-\r\nmelser som i dag finns i stor grad nonchaleras av de\r\nolika djurförsöksetiska nämnderna. Det tycker jag är\r\nallvarligt.\r\nJag förstår att Carl Tham inte kan uttala sig i spe-\r\ncifika fall vad han anser om en viss forskning, i och\r\nmed att han inte är forskare själv, osv. Men jag tycker\r\nändå att man generellt kan ifrågasätta om olika djurs\r\nsexuella preferenser har en sådan samhällelig nytta att\r\nvi måste göra djurförsök, när man dessutom utgår från\r\natt bisexualitet är en problembild.\r\nDet finns två etiska aspekter som gör att den här\r\ntypen av biologisk forskning är tvivelaktig. Därför\r\nskulle jag vilja se ett initiativ från statsmakten. Jag\r\nvill gärna att Carl Tham förtydligar om han kan tänka\r\nsig det.\r\nDet är positivt att Carl Tham när det gäller forsk-\r\nning om de homosexuellas situation anser och medger\r\natt det i dag ser väldigt dåligt ut på den fronten. Men\r\njag vet att Homosexutredningen från 1984 föreslog att\r\nman skulle ge Forskningsrådsnämnden i uppdrag att\r\nuppmuntra forskning vad gäller homosexuellas situa-\r\ntion. Man skulle inte bara avvakta att initiativen\r\nkommer underifrån utan även uppmuntra sådana.\r\nKan Carl Tham tänka sig även det steget att ge ett\r\nsådant uppdrag från regeringen? Det gjorde regering-\r\nen inte efter 1984 års förslag. Men man kanske kan\r\ntänka sig ett sådant i nuläget när man ändå anser att\r\nforskningen på denna front är undermålig.</pre><pre>Anf.  6  BARBRO WESTERHOLM (fp):\r\nFru talman! Yvonne Ruwaida slår egentligen in en\r\nöppen dörr eftersom utredningarna pågår. Den\r\n23 februari skall sekretariaten och ordförandena mö-\r\ntas - det gäller forskningsutredningen, det djuretiska,\r\ndet humanetiska, m.m.- för att just diskutera dessa\r\nfrågor om utbildning kring vad det är som fallerar i\r\nbedömningssystemen. Vi är på god väg. Men det är\r\ninte jag som skall tala för regeringen.\r\nSå till Carl Tham. Jag tror att man skall spinna vi-\r\ndare på hur man stimulerar forskning inom detta om-\r\nråde. Det behövs för att slå hål på en del myter och\r\nbekämpa en del av intoleransen. Det behövs öron-\r\nmärkta pengar. En väg vidare kan vara att inte bara\r\ninventera forskning som pågår utan också ansökningar\r\nsom inte har stått sig i konkurrensen med andra an-\r\nsökningar och se vad det är för tankar som finns där.\r\nKanske de projekten kan utvecklas vidare så att de\r\nplatsar i konkurrensen om medlen. Det vore något\r\nsom Folkhälsoinstitutet tillsammans med Forsknings-\r\nrådsnämnden kunde bygga vidare på.</pre><pre>Anf.  7  Utbildningsminister CARL\r\nTHAM (s):\r\nFru talman! Jag har bara två mycket korta kom-\r\nmentarer. Barbro Westerholm kände sig något gene-\r\nrad för att tala för regeringen. Men likväl är det ett\r\nfaktum att dessa frågor uppdragits till bl.a. den tidiga-\r\nre tillsatta parlamentariska Forskningsetiska kommit-\r\ntén. Där ingår självklart också de frågor som i ett\r\nvidare perspektiv har att göra med forskningsetiken i\r\nvårt samhälle.\r\nJag vill gärna understryka att en förutsättning för\r\natt vi i Sverige också fortsättningsvis skall satsa så\r\nmycket på forskning och utveckling som vi faktiskt\r\ngör - vi ligger ju i toppen i världen på detta - är att\r\nallmänheten känner förtroende för forskningen och\r\nforskningens metoder. Därför är det viktigt att de\r\nforskningsetiska frågorna blir väl genomlysta och\r\nrejält förankrade i riksdagen.\r\nJag är övertygad om att Barbro Westerholms\r\nkommitté kommer att i hög grad bidra till detta. Det\r\när mycket möjligt att det då krävs skärpningar på\r\nvissa punkter. Jag är inte alls främmande för detta.\r\nDet finns andra exempel som tidigare har diskuterats\r\nhär som onekligen illustrerar det.\r\nTill sist till behovet om forskning i framtiden. Jag\r\nhar den uppfattningen att det är viktigt. Jag utgår från\r\natt Folkhälsoinstitutet tar vederbörliga initiativ en-\r\nsamma eller ihop med lämpliga forskningsråd. Från\r\nmin sida kan jag bara säga att vi ser positivt på sådana\r\npropåer och kommer att bedöma dem positivt inom\r\nramen för en sedvanlig budgetbehandling.</pre><pre>Anf.  8  YVONNE RUWAIDA (mp):\r\nFru talman! Barbro Westerholm och även utbild-\r\nningsministern tyckte att jag slog in en öppen dörr,\r\nmen det tycker inte jag. När det gäller den här typen\r\nav försök behöver man inte avvakta ytterligare utred-\r\nningar. Det är en etisk fråga som för mig är väldigt\r\nklar. Jag vet var jag står någonstans.\r\nDet är ändå positivt att det eventuellt kan komma\r\natt hända någonting. Men det hade varit önskvärt att\r\nom vi i dag fått ett besked om hur regeringen ser på\r\nden här typen av biologisk forskning.\r\nJag anser att det är väldigt lätt och väldigt vanligt\r\ninom många områden att gömma sig bakom att säga\r\natt man har ett övergripande forskningspolitiskt an-\r\nsvar. Man kanske inte vill uttala sig specifikt om hur\r\nman ser på en viss typ av forskning därför att det kan\r\nvara känsligt.\r\nJag tycker snarare att det är känsligt att man ac-\r\ncepterar den här typen av forskning och inte säger\r\nifrån. Det anser jag vore önskvärt. Det finns många\r\nolika aspekter. Därmed kanske vi kan avsluta debatten\r\nför den här gången.</pre><pre>Överläggningen var härmed avslutad.</pre><pre>5 §  Svar på interpellation 1997/98:108 om\r\nkompetensutvecklingen i Sverige</pre><pre>Anf.  9  Utbildningsminister CARL\r\nTHAM (s):\r\nFru talman! Birgitta Wistrand har frågat mig vad\r\njag avser att göra för att säkerställa Sveriges kompe-\r\ntensutveckling.\r\nInterpellationen ställs mot bakgrund av rapporten\r\nStudenten i Trygghetssverige som Stockholms stu-\r\ndentkår m.fl. studentkårer har sammanställt och pre-\r\nsenterade i december 1997. Rapporten påstår att stu-\r\ndenternas s.k. sociala trygghet är osäker och svår att\r\növerblicka. Detta medför, menar Birgitta Wistrand i\r\nsin interpellation, att Sveriges kompetensutveckling\r\nförsvåras genom att studenter avstår från studier,\r\nlämnar studierna eller inte presterar sitt bästa.\r\nInga uppgifter tyder emellertid på att studerande\r\nungdomar avstår från studier på grund av att den\r\nsociala tryggheten upplevs som osäker. Tvärtom ökar\r\nungdomars efterfrågan av högre utbildning, och allt-\r\nfler ungdomar studerar längre tid vid högskolan. Det\r\nfinns inte heller några uppgifter som skulle stödja\r\nantagandet att studenterna inte skulle prestera sitt\r\nbästa på grund av en osäker social situation. Det är\r\nförvånande att ett sådant påstående framförs.\r\nLåt mig konstatera att högskolan byggs ut. Under\r\nperioden 1997-2000 tillförs den svenska högskolan\r\n60 000 nya permanenta platser. Samtidigt ökar efter-\r\nfrågan på högskoleutbildning kraftigt. I den samlade\r\nantagningen till högskolan hösten 1997, som svarar\r\nför omkring hälften av all antagning, sökte 139 000\r\npersoner. Det är en ökning med 13 % jämfört med\r\nhösten 1996. Av dessa antogs 47 000 studenter.\r\nHögskoleutbildningen är öppen för alla oavsett ål-\r\nder eller tidigare bakgrund förutsatt att den sökande\r\nuppfyller behörighetskraven enligt högskoleförord-\r\nningen. En grundläggande förutsättning är att den\r\nsvenska högskolan är och skall förbli avgiftsfri, vilket\r\nsjälvfallet är en stor fördel för studenterna. Sverige\r\nhar vidare ett generöst studiestödssystem. Det syste-\r\nmet gör det möjligt att satsa på en utbildning även om\r\nden inte garanterat leder till ett jobb med en hög in-\r\nkomst.\r\nStudenternas engagemang och inflytande över den\r\negna utbildningen och över högskolan är viktig. I\r\nriksdagens beslut i anledning av regeringens proposi-\r\ntion om högskolans ledning (prop. 1996/97:141)\r\nökades antalet studentrepresentanter i högskolestyrel-\r\nserna från två till tre, och det ser jag som positivt. Det\r\när vidare angeläget att studenternas inflytande även på\r\nandra nivåer i högskolan stärks. Det gäller såväl stu-\r\ndenternas inflytande i beslutande och beredande or-\r\ngan som de enskilda studenternas inflytande i övrigt\r\nnär det gäller undervisningens uppläggning och ge-\r\nnomförande. Särskilt viktigt är att studenterna engage-\r\nrar sig i kvalitetsarbetet på alla nivåer inom högsko-\r\nlan. Jag har därför i december 1997 tillsatt en arbets-\r\ngrupp med uppgift att ge förslag om hur studenternas\r\ninflytande i högskolan skall stärkas. Arbetsgruppen\r\nskall redovisa sitt uppdrag senast den 25 maj, och det\r\nskall sedan sändas ut på bred remiss.\r\nEn effektiv studentvård är av stor betydelse för\r\nframgång i studierna. Det är högskolorna som numera\r\nhar ansvaret för studenthälsovården. För att det inte\r\nskall råda något tvivel om ansvarsförhållandena har\r\nregeringen skrivit in detta i högskoleförordningen.\r\nDet är viktigt att högskolorna avsätter resurser för\r\nstudenthälsovården i tillräcklig omfattning.\r\nBra boende och en god studiesocial miljö är vikti-\r\nga förutsättningar för framgångsrika studier. Det är\r\nkommunernas ansvar att se till att det finns tillgång\r\ntill bra bostäder för dem som flyttar till studieorten.\r\nMed anledning av den snabba utbyggnaden av de\r\nmindre och medelstora högskolorna anvisade riksda-\r\ngen 1997, på regeringens förslag, medel för ett tillfäl-\r\nligt investeringsbidrag för byggande av studentbostä-\r\nder. Investeringsstöd om totalt 300 miljoner skall\r\nkunna utgå under perioden 1997-1999.\r\nDen särskilda utredare som regeringen tillkallade\r\nsommaren 1997 med uppgift att se över arbetsskade-\r\nförsäkringen har till uppgift att även se över arbets-\r\nskadeskyddet för studenter. Uppdraget skall vara\r\navslutat den 30 januari 1998, alltså om bara några\r\ndagar.\r\nRapporten från studentkårerna tar upp förhållan-\r\nden i det sociala skyddsnätet, såsom tandvård, ersätt-\r\nning för medicin och läkarvård, där studenternas\r\nsituation inte skiljer sig på något sätt från övriga\r\nmedborgares. Det är heller inte rimligt att just för\r\nstudenter skapa särskilda regler.\r\nJag kan slutligen nämna att Högskoleverket just\r\nunder denna tid slutför en rapport om studenterna,\r\nderas bakgrund, val av utbildning, studier och sociala\r\nförhållanden under utbildningstiden. I rapporten\r\nkommer det även att göras vissa internationella jämfö-\r\nrelser.\r\nSammanfattningsvis finns det alltså ingen grund\r\nför Birgitta Wistrands farhågor att ungdomar avstår\r\nfrån eller avbryter sina högskolestudier på grund av\r\natt den sociala tryggheten upplevs som osäker.</pre><pre>Anf.  10  BIRGITTA WISTRAND (m):\r\nFru talman! Tack för svaret, utbildningsministern.\r\nJag skall börja med ministerns sista ord om att det var\r\nförvånansvärt att jag ställde de här frågorna och gjor-\r\nde dessa påståenden. Det är självfallet inte mina per-\r\nsonliga farhågor som jag givit uttryck för i interpella-\r\ntionen, utan det är många samtal med studenter och\r\nandra, liksom rapporten som jag debatterat vid flera\r\ntillfällen, som ligger bakom. Något som är intressant\r\noch som oroar mig litet är att studenterna har en så\r\nannorlunda verklighetsuppfattning om i vilken miljö\r\nde studerar jämfört med den bild som utbildningsmi-\r\nnistern målar upp. På många punkter håller jag med\r\ndem om att studiemiljön inte är bra och att vi måste\r\ngöra någonting åt den. Den är som sagt avgörande för\r\nvår kompetens och framtid.\r\nVem kan koncentrera sig på en tenta om man inte i\r\nnovember har fått reda på om man har fått några\r\npengar från CSN, eftersom de inte haft tid att svara. I\r\nstället har man tvingats leva på lånade pengar från\r\ndag till dag. Och vem vågar skaffa sig barn när man\r\nskall börja sina doktorsstudier och vet att man bara\r\nhar tid att skaffa ett barn?\r\nJag har naturligtvis också personliga erfarenheter.\r\nMin man och jag har tillsammans sju barn, och den\r\nsista har just nu tagit examen. De har studerat på\r\nhögskolor runt om i Sverige och världen. Vi har en\r\ndel personliga erfarenheter av just det som jag tycker\r\när det genomgående temat i rapporten, nämligen utan-\r\nförskapet. Studenterna vill inte, som ministern sade\r\nhär, ha särskilda regler. De vill finnas med i samhället\r\nprecis som alla andra medborgare och stå med i de\r\nlagar och regler som gäller. I arbetsmiljölagen lik-\r\nställs faktiskt studenter med arbetstagare. Däremot\r\nhar de ingen lagstadgad rätt att delta i skyddskommit-\r\ntéers arbete. På detta sätt skulle jag kunna gå igenom\r\nen lång tabell över situationer där studenter inte finns\r\nmed, men det skall jag inte göra. Jag tycker kanske att\r\nutbildningsminister Tham tar litet lätt på dessa frågor.\r\nVisst har högskolan vuxit dramatiskt. Det åter-\r\nkommer jag till om en stund. Carl Tham vet säkert om\r\natt det nyligen inträffat ett trendbrott, så att antalet\r\nnyintagna studenter minskar. Bland dem som minskar\r\ni antal är de under 22 år, medan de som ökar sin andel\r\när över 34 år. Det är nya siffror från Högskoleverket.\r\nPå Högskoleverket anser man att det är det nya sys-\r\ntemet med kvotgrupper som har gjort att de unga inte\r\nkommer in. Det är en fråga som skulle vara värd en\r\negen interpellation, men det får bli vid ett senare\r\ntillfälle.\r\nMen antalet studenter har ökat under de senaste\r\nåren, och det är ju bra. Men det räcker inte bara med\r\nkvantitet, utan det behövs också kvalitet. Därför är det\r\nviktigt att studenterna kan tas emot på ett bra sätt. På\r\nmånga högskolor säger man att man inte har planerat\r\nför dessa studenter. Även Högskoleverket ger vid\r\nhanden att många studenter faktiskt drar sig tillbaka\r\ndärför att de ser att det inte finns plats för dem. Det\r\nkan handla om enkla saker som att det inte finns några\r\nplatser på bibliotek. Det finns över huvud taget inte\r\nutrymme för dem. Jag tror att kvaliteten är oerhört\r\nviktig. En utökning måste följas av insatser på uni-\r\nversiteten så att studenterna känner att de är välkom-\r\nna.</pre><pre>Anf.  11  Utbildningsminister CARL\r\nTHAM (s):\r\nFru talman! Det är klart att studenttiden är såväl\r\nen krävande som på sitt sätt osäker och stimulerande\r\ntid. Det tror jag att alla som studerat kan vittna om.\r\nVäldigt få studenter känner nog igen sig i beskriv-\r\nningen av allt som otroligt hemskt och osäkert. Men\r\ndet finns inslag av litet av varje. Man kan vara osäker\r\npå vad man skall studera och på vad man skall bli.\r\nDet finns många osäkerheter livet när man är mellan\r\n20 och 25 år, men det är också utmanande.\r\nFrån statsmakternas sida kan vi göra vissa saker.\r\nVi kan se till att bygga ut högskolan. Det finns fler\r\nstudenter än någonsin, och vi ser hur antalet ökar. Det\r\nkommer också att öka mycket kraftigt under de när-\r\nmaste åren beroende på att utbyggnaden nu tar full\r\nfart. Så många som möjligt av de som är behöriga och\r\nverkligen önskar utbildning kan få utbildning. Det är\r\navgörande. Det gäller utbildning i hela landet och inte\r\nbara i storstadsområdena och vid de gamla universite-\r\nten.\r\nEn annan sak vi kan göra är att se till att vi har ett\r\nbra studiesocialt system, och det har vi. Det kan bli\r\nbättre på vissa punkter, och det skall vi så småningom\r\nlägga fram förslag om.\r\nMan skall också se till att högskolorna välkomnar\r\nstudenterna. Jag har i flera olika omgångar rest runt\r\ntill alla landets högskolor, och mitt intryck är att hög-\r\nskolorna gör mycket stora insatser för att de nya stu-\r\ndenterna skall känna sig hemma, få den introduktion\r\nde behöver och få svar på sina frågor. Även student-\r\nkårerna hjälper ju till med detta, och det är meningen\r\natt studenterna skall ha en viss självförvaltning på\r\ndetta område.\r\nJag tror inte alls att det är en massa personer som\r\ninte känner sig välkomna. Tvärtom görs stora insatser\r\npå det här området. Också studenterna själva gör stora\r\ninsatser. Med tanke på hur studenterna sliter och\r\nsläpar med sina studier och verkligen jobbar på anser\r\njag att det är förvånande att de får höra att de inte gör\r\nsitt bästa. Det tror jag inte stämmer alls. Jag tror\r\ntvärtom att de allra flesta studenter verkligen an-\r\nstränger sig hårt för att klara sina studier och göra sitt\r\nbästa.\r\nDet finns alltid frågor som kan dyka upp, och\r\nmånga av dem exemplifieras i utredningen. Många är\r\nföremål för utredning, bl.a. just arbetsskadeskyddet.\r\nSom jag sade kommer rapporten inom kort. Det finns\r\nsäkert insatser att göra för att förbättra studiemiljön,\r\nmen i det stora hela - och framför allt i ett internatio-\r\nnellt perspektiv - har vi en mycket god studiemiljö\r\nför de svenska studenterna och ett omfattande trygg-\r\nhetssystem också på det här området. Det är ett ut-\r\ntryck för hur vi ser på den högre utbildningen som en\r\noffentlig uppgift, där det offentliga tar ansvar för\r\nfinansieringen av studierna.\r\nJag kan inte låta bli att ställa en fråga till Birgitta\r\nWistrand, eftersom vi nu talar om den trygghet som\r\nstudenterna har under studietiden. På vilket sätt skulle\r\nstudenternas trygghet och känsla av att vara välkomna\r\npå universiteten förbättras av att man inför ter-\r\nminsavgifter eller annat avgiftssystem, vilket tydligen\r\nmoderaterna är inne på? Jag har väldigt svårt att för-\r\nstå hur det skulle kunna bidra till att stärka kompeten-\r\nsen, rekrytera fler till den högre utbildningen och\r\nstärka tryggheten. Tvärtom skulle det verka i motsatt\r\nriktning.\r\nDet gäller för övrigt också en del andra förslag\r\nsom Moderaterna i partimotioner lagt fram och som\r\ninnebär just en försämrad trygghet för studenterna.\r\nMen om vi nu är överens om att trygghet är en viktig\r\nsak kan vi kanske lägga de förslagen åt sidan och\r\ninrikta oss på den fortsatta utbyggnaden, på förstärk-\r\nning av det studiesociala systemet och på att se över\r\noch rätta till de förhållanden som med fog kan behö-\r\nvas korrigeras, t.ex. i arbetsskadeförsäkringen.</pre><pre>Anf.  12  BIRGITTA WISTRAND (m):\r\nFru talman! För det första: Hörde jag rätt? Jag sa-\r\nde aldrig att studenterna inte gör sitt bästa. Det tror\r\njag verkligen att de gör, och jag vill att de skall kunna\r\ngöra ännu bättre. Det är därför vi diskuterar de här\r\nfrågorna.\r\nEtt skäl till att studenterna i dag är mer oroade än\r\nde kanske var när vi två gick på högskolan är att\r\nframtiden inte är lika ljus och möjligheterna att få\r\njobb inte lika bra. Det är mycket svårare att se lång-\r\nsiktigt. Därför borde vi som sitter här i riksdagen och\r\nregeringen se till att man så bra som möjligt kan se\r\nframåt och att det åtminstone finns långsiktiga spel-\r\nregler. I mitt parti, Moderaterna, har vi visat att vi vill\r\ngöra om hela studiefinansieringen så att det blir ett\r\nsäkert system som studenterna kan lita på.\r\nJag skulle vilja föreslå en sak nu när vi talar om\r\nstudenternas möjligheter, säkerhet och trygghet. Det\r\ngäller också deras möjligheter att vara en del av sam-\r\nhället, och inte bara av universiteten. I dag tvingas\r\nstudenter att ta emot socialhjälp under sommaren om\r\nde inte kan få jobb. Jag undrar varför man inte i stället\r\n- nu när arbetslösheten är som den är - kan låta det\r\nmisstag som det är att man inte lyckats minska arbets-\r\nlösheten leda till att man inför treterminssystem i\r\nSverige. I stället för att studenterna som nu skall be-\r\nhöva gå och ta emot socialhjälp och inte kunna stude-\r\nra under sommaren skulle de kunna bli snabbare klara\r\nmed sin examen och slippa ta emot socialhjälp. På det\r\nsättet skulle alla tjäna på något som inte är bra i dag.\r\nJag tycker som sagt inte att vi behöver tala om\r\nstudiemedelssystemet här i dag. Vi är på det klara\r\nmed var vi står.\r\nJag vill också lyfta fram en annan viktig fråga,\r\nnämligen hela bostadssituationen. Det sägs här nu att\r\ndet skall bli ett särskilt investeringsbidrag. Men också\r\nhär handlar det ju om planering, och att det t.ex. i\r\nStockholm i dag finns 70 000 studenter och 6 000\r\nstudentbostäder. Det är likadant över hela landet. De\r\nhär 300 miljonerna - hur många bostäder skall det\r\nbli?\r\nJag vill fråga en gång till om studenternas roll i\r\nsamhället. Visst är studenterna en del också av sam-\r\nhället? Inte skall väl osäkerheten vara större just där-\r\nför att man är student? Skall det inte vara så att man\r\nkänner sig uppskattad som student just därför att man\r\nhar de här svårigheterna? Vi skall uppmuntra unga\r\nmänniskor att studera.\r\nMen vi har också fått en helt ny grupp, dvs. de\r\nsom är över 34 år och som blir alltfler. De är en helt\r\nannan grupp, med en helt annan typ av liv. Då kom-\r\nmer frågor upp som t.ex. föräldraförsäkring och studi-\r\nernas organisation. Jag tror - och det kan vi hoppas\r\nav den aviserade utredningen - att den stelbenta or-\r\nganisationen av studierna måste försvinna så att man\r\nantingen kan studera oerhört snabbt om man vill eller\r\ni den takt som man själv väljer. Det går inte i dag.\r\nDärför tror jag att hela sättet att se på studenter måste\r\nförändras. Vi har ungdomsstudenter och vi har äldre\r\nstudenter. De har helt olika framtidsuppfattning och\r\nhelt olika perspektiv. Därför är det viktigt att se de\r\nhär två grupperna sida vid sida.\r\nTill sist vill jag ta upp försäkringsfrågorna. Kom-\r\nmer arbetsskadeförsäkringen att lyfta fram de totala\r\nförsäkringsfrågorna för studenterna? Många studenter\r\ntror att de är försäkrade, men de är inte det. De kom-\r\nmer från skolan och tror att precis som man var för-\r\nsäkrad där är man det också på högskolan. Kommer\r\nde här försäkringsfrågorna att tas upp?</pre><pre>Anf.  13  Utbildningsminister CARL\r\nTHAM (s):\r\nFru talman! Utredningen kommer inom kort. Då\r\nfår vi se vad den har för förslag och synpunkter.\r\nBeträffande studenternas försäkringsskydd är det\r\nvisst inte dåligt. Det ingår till stora delar i det allmän-\r\nna försäkringsskyddet. Eftersom studenterna numera\r\när skrivna på den ort där de studerar omfattas de ock-\r\nså automatiskt av de kommunala olika sociala offent-\r\nliga åtgärderna. Det är klart att också studenterna kan\r\nbehöva vägledning här. Det är också en sak för stu-\r\ndentkårerna att hjälpa till med detta och tala om vad\r\nsom gäller. Vi får se på detta.\r\nJag håller fullständigt med om att det är en viktig\r\nuppgift för oss att uppmuntra alla, både yngre och\r\näldre, att studera. Det är det vi gör! Det är därför så\r\nmånga nu söker sig till högskolan, och det är också\r\ndärför som vi bygger ut högskolan.\r\nOm framtiden är mindre ljus nu än när vi studera-\r\nde - för min del är det nu åtskilliga år sedan - kan\r\nman förvisso alltid diskutera. Det beror nog litet\r\ngrand på perspektivet. Men under alla omständigheter\r\när det så att den som satsar på en högre utbildning får\r\nen större möjlighet i livet. Det handlar inte bara om\r\nekonomiska utbud, utan också om mycket annat som\r\ngör att man på många sätt står bättre rustad i livet. Det\r\ntror jag att de allra flesta studerande vet. Mitt intryck\r\nfrån många samtal med studenter runt om i landet,\r\nfrån alla möjliga olika åsiktskvarter osv. är att ung-\r\ndomar ofta ser ganska ljust på framtiden. Det är inte\r\nalls den här deppiga dysterkviststämningen som man\r\nkan ta del av om man läser framför allt Stock-\r\nholmstidningar eller möjligen någon gång ser på TV.\r\nDet är i stället en entusiastisk inställning till möjlighe-\r\nterna i framtiden. Man ser också att utbildningen ger\r\nmöjligheter, och att nya utbildningar växer fram.\r\nJag är alltså inte särskilt pessimistisk på den\r\npunkten, och jag tror inte att ungdomarna är det hel-\r\nler. Sedan kan det förstås vara kinkigt, de kan klaga -\r\noch ibland med rätta - på vissa saker som behöver\r\nrättas till. Det är självklart, och det är studenternas\r\noch studentkårernas uppgift att göra detta.\r\nDet är också viktigt att man ser till de äldres möj-\r\nligheter. Det har varit en tradition i svensk utbild-\r\nningspolitik, inte minst den som jag representerar, att\r\nman skall öka möjligheterna för de äldre att studera.\r\nDetta sker nu också - genom kunskapslyftet natur-\r\nligtvis, men också på högskolan. Det är viktig att man\r\ndär också ger möjligheter till större flexibilitet. Möj-\r\nligheter finns - det är inte så att all högre utbildning\r\när skuren i ett stycke och att alla måste följa den på ett\r\nvisst sätt. Om vi tar Stockholms universitet som ett\r\nnärliggande exempel är det en mycket stor andel av\r\nden totala studerandepopulationen som just är del-\r\ntidsstuderande och kombinerar förvärvsarbete med\r\nstudier på universitet.\r\nDistansutbildning är en av framtidens möjligheter.\r\nDär finns också det som den moderna tekniken ger.\r\nJust för att främja detta tillsatte regeringen och jag,\r\nsom en av mina första åtgärder, Distansutbildnings-\r\nkommittén. Det görs alltså mycket, och det tror jag att\r\nde flesta märker. Det märks inte minst på de nya hög-\r\nskolorna som nu tar steg framåt.\r\nHur det än är går det inte att komma runt att det\r\nfinns vissa fundamentala frågor här som är avgörande\r\noch som riksdagen beslutar om. Dit hör studiefinansi-\r\neringen. Det är bara att konstatera att det förslag som\r\nModeraterna har lagt fram och dragit upp principerna\r\nför här i riksdagen innebär mindre trygghet för stu-\r\ndenterna, bl.a. genom att man tar bort den subvention\r\nsom för närvarande ligger i studielånet. På den punk-\r\nten är det så. Det är alldeles uppenbart för mig, och\r\nför de allra flesta tror jag, att om man inför ett system\r\ndär studenterna dessutom skall betala avgifter för den\r\nhögre utbildningen i strid med gammal svensk tradi-\r\ntion kommer studenternas trygghet att försämras av-\r\nsevärt. Det kommer vi aldrig att godta.</pre><pre>Anf.  14  BIRGITTA WISTRAND (m):\r\nFru talman! Vi har som sagt rätt olika verklighets-\r\nuppfattning, utbildningsministern och jag.\r\nJag vill lyfta fram kvalitetsfrågorna. Det räcker\r\ninte bara med att det nu kommer in ett väldigt stort\r\nantal studenter som vi inte kan ta hand om. Jag är inte\r\npessimist - jag blir oftast beskylld för att vara alldeles\r\nför positiv. Det är alltså inte alls så att inte jag tror att\r\nman kan göra någonting åt det här.\r\nI utbildningsministerns svar står att studiemedels-\r\nsystemet är generöst. Det är det inte. Det är osäkert.\r\nJag tror att det är oerhört viktigt att studenter i en\r\nframtid kan räkna ut hur och när de här pengarna skall\r\nbetalas tillbaka så att de kan planera sin ekonomi.\r\nJag tycker också att det är väsentligt att vi ser ut-\r\nbildning som någonting naturligt och som en del i allt\r\nvi gör. Därför tror jag också att vi måste kunna räkna\r\nhem detta som något värdefullt. Som jag sade kunde\r\nman på vår tid räkna med att få ett bra jobb - det kan\r\nman inte räkna med nu. I min värld - i den moderata\r\nvärlden - räknar vi med att kunna bygga upp ett sam-\r\nhälle där det finns jobb. De som har en högre utbild-\r\nning skall också kunna få ett bra jobb. Det är ju ingen\r\nidé att hålla på och utbilda sig om man inte kan få ett\r\njobb. De problemen måste vi också lösa.\r\nJag vill gärna få ett svar på frågan om tretermins-\r\nsystem. Hur ställer sig utbildningsministern till det?</pre><pre>Anf.  15  Utbildningsminister CARL\r\nTHAM (s):\r\nFru talman! Birgitta Wistrand tog i sin sista fråga\r\nupp treterminssystemet. Det är ju egentligen högsko-\r\nlornas sak att bestämma hur man organiserar sin un-\r\ndervisning. Jag tycker i och för sig att det finns skäl\r\natt överväga detta inför framtiden. Det är ju inte allde-\r\nles enkelt att genomföra det systematiskt tvärs över\r\nhela landet, eftersom det får vittgående följder på alla\r\nmöjliga områden, också för dem som är anställda vid\r\nuniversiteten. Detta måste man alltså noga överväga,\r\noch det är inte heller någonting som är gratis.\r\nDet är visst sant att det vore önskvärt att man i\r\nstörre utsträckning kunde utnyttja resurserna i varje\r\nfall bitvis också under sommarmånaderna. Emellertid\r\nbör vi komma ihåg att vi, som vi har blivit påminda\r\nom denna vinter, lever i ett område med mörka vintrar\r\noch att också studenter skall ha rätt till ferier och\r\nmöjligheter till rekreation under den ljusa årstiden.\r\nFör den delen bör de också ha möjligheter att göra\r\nannat, t.ex. åka utomlands, vilket många också gör\r\nunder ferietiden. Det är viktigt.\r\nBirgitta Wistrand talar om den moderata världen. I\r\nden moderata världen kommer inte studenterna längre\r\natt få det system för studiestöd som de i dag har och\r\nsom innebär att de aldrig behöver betala tillbaka mer\r\nän 4 % av sin årsinkomst. Det är en garanti som vi har\r\ni det nuvarande systemet, som gör att man kan känna\r\ntrygghet för sina studier även om man inte är säker på\r\natt man får ett jobb som ger mycket stora inkomster.\r\nDet försvinner i den moderata världen. Likaså för-\r\nsvinner systemet med att skulderna skrivs av vid 65\r\nårs ålder.\r\nDet sker också andra försämringar, för övrigt ock-\r\nså på kort sikt. Jag såg till min häpnad att moderater-\r\nna vill minska anslaget till CSN, som egentligen san-\r\nnolikt behöver mer pengar. I den moderata världen\r\nverkar det som att studenterna kommer att tvingas\r\nbetala för att gå på den högre utbildningen i Sverige.\r\nDet kommer att leda till en betydande minskning av\r\nantalet studerande. I den moderata världen blir det\r\nkanske bara eliten som får studera.</pre><pre>Överläggningen var härmed avslutad.</pre><pre>6 §  Svar på interpellation 1997/98:76 om Telias\r\nnya taxesystem</pre><pre>Anf.  16  Kommunikationsminister INES\r\nUUSMANN (s):\r\nFru talman! Owe Hellberg har frågat mig om Teli-\r\nas nya taxesystem. Han undrar bl.a. om jag anser att\r\ndet som är orimligt med Telias taxehöjningar är för-\r\nändringen av avgiften för samtal till angränsande\r\nriktnummerområden och på vilket sätt jag avser att\r\nändra på detta.\r\nJag har tidigare varnat för att höjningen av taxor\r\ntill angränsande riktnummerområden kan innebära\r\nstora problem. Jag har krävt en förändring av syste-\r\nmet i de fall där de nya taxorna slår orimligt. Jag har\r\nförklarat att Kommunikationsdepartementets tjänste-\r\nmän nu arbetat fram ett förslag till prisreglering.\r\nSom Owe Hellberg mycket väl känner till pågick\r\nockså när detta svar skrevs intensiva diskussioner\r\nkring en förändring av taxesystemet.\r\nHellberg frågar mig också om jag avser att påver-\r\nka dialogen mellan Telia och Post- och telestyrelsen\r\nför att förhindra taxesättningar som i ett senare skede\r\nkanske måste tas tillbaka.\r\nTeleoperatörerna är skyldiga att följa telelagen\r\nbl.a. avseende kostnadsbaserade taxor, och Post- och\r\ntelestyrelsen övervakar detta. Post- och telestyrelsen\r\nhar som uttrycklig uppgift att följa taxeutvecklingen\r\nur ett regionalt perspektiv. Då faller taxehöjningarna\r\ntill angränsande riktnummerområden inom ramen för\r\nvad Post- och telestyrelsen skall granska.\r\nVad beträffar den otidsenliga riktnummerindel-\r\nningen i Sverige, som Hellberg frågar om och där jag\r\ntill fullo håller med om nödvändigheten av en föränd-\r\nring, kan jag berätta att Post- och telestyrelsen redan\r\nhar i uppdrag att redovisa principer för en ny num-\r\nmerplan, inklusive överväganden om riktnummerom-\r\nråden. Uppdraget ligger i regleringsbrevet för budget-\r\nåret 1998 och skall redovisas senast den 31 december\r\ni år.\r\nHellberg undrar vilka förändringar av ägardirekti-\r\nven till Telia som jag tänker genomföra för att rege-\r\nring och riksdag på ett bättre sätt skall kunna påverka\r\ninriktningen av verksamheten.\r\nRiksdagen beslöt vid behandlingen av propositio-\r\nnen 1996/97:61 Översyn av telelagen att de telepoli-\r\ntiska målen skall uppnås genom lagstiftning och inte\r\ngenom ägarinstruktioner. För att ytterligare förtydliga\r\natt vi gör en åtskillnad mellan ägande och reglering\r\nhar ägaransvaret för Telia flyttats från Kommunika-\r\ntionsdepartementet till Närings- och handelsdeparte-\r\nmentet. Regeringen avser att förelägga riksdagen en\r\nproposition med förslag om Telias inriktning m.m.\r\nredan i nästa månad.</pre><pre>Anf.  17  OWE HELLBERG (v):\r\nFru talman! Jag vill tacka ministern för svaret och\r\nmåste faktiskt säga att jag är glad i dag. Telia har\r\ntänkt om, och fr.o.m. i april är det möjligt att ringa för\r\nlokalsamtalstaxa till angränsande riktnummerområ-\r\nden. Jag säger detta eftersom det inte står i mitt inter-\r\npellationssvar, som jag fick ta del av i går. Detta\r\nvisste hela svenska folket genom nyhetsrapportering-\r\nen, men Ines Uusmann visste det tydligen inte när\r\ninterpellationssvaret skrevs.\r\nTelia har tänkt om. Marknadstänkandet fick ge vi-\r\nka för regional rättvisa. Inkonsekvens och ologiskt\r\ntänkande fick ge vika för sunt förnuft och konsekvens.\r\nTelias höjning av taxor för samtal till angränsande\r\nriktnummerområden med 150 % kommer bara att\r\ngälla i ett halvår men skulle naturligtvis aldrig ha\r\ninförts.\r\nAtt det dröjer fram till april innan beslutet ändras\r\nberor på ett omfattande arbete som skall utföras för att\r\nställa om systemet igen. Tre månaders omställnings-\r\narbete under hösten 1997 och tre månaders arbete\r\nunder våren 1998 har inte varit till någon nytta. Är det\r\nså Telia skall använda sitt kapital?\r\nHade detta kunna undvikas? Ja, redan under våren\r\n1997 varnade Post- och telestyrelsen för effekterna av\r\natt införa den nya taxan. Trots det genomförde Telia\r\nsitt taxeförslag, som är ologiskt, inkonsekvent och\r\ninkompetent. Kommunikationsministern säger i sitt\r\nknapphändiga svar på mina frågor att det kanske är så,\r\nmen jag kan för mitt liv inte acceptera att man inte för\r\nen dialog med dem som skall granska och kanske\r\nt.o.m. stoppa beslut i efterskott. Jag vill ge ministern\r\nett råd: Bjud in företrädare för Telia och Post- och\r\ntelestyrelsen till departementet och för ett allvarligt\r\nsamtal om dessa frågor, så att svenska folket i fort-\r\nsättningen skall slippa sådana här klavertramp.\r\nFru talman! Jag är glad för att det lönar sig att\r\nprotestera mot okloka beslut. Tack vare mina och en\r\ndel andra riksdagsledamöters protester, liksom protes-\r\nter från hela landet, tog Telia sitt förnuft till fånga.\r\nMinisterns insats kan jag inte bedöma, inte heller\r\nministerns möjlighet att påverka ett fattat beslut, ef-\r\ntersom den situationen är undanröjd genom Telias\r\nhelomvändning i frågan. Däremot tycker jag personli-\r\ngen att ministern kunde och skulle ha ingripit på ett\r\ntidigare stadium utan att det för den sakens skull\r\nskulle vara tal om ministerstyre.\r\nFru talman! Jag är glad i dag på grund av Telias\r\ntotala reträtt i frågan. Däremot är jag inte helt nöjd,\r\noch jag kommer därför även i fortsättningen att beva-\r\nka frågan, till dess större rättvisa har uppnåtts. Det\r\nkommer även i fortsättningen att finnas orättvisor\r\ninbyggda i taxesystemet. 08-området kommer även\r\nefter den 1 april att vara mer gynnat än andra områ-\r\nden. Hela Storstockholm är ett enda lokalsamtalsom-\r\nråde, där man följaktligen ringer till lokalsamtalstaxa.\r\nÄven i fortsättningen kommer många att tvingas ringa\r\nrikssamtal inom den egna kommunen.\r\nDetta är orättvist och strider mot de specifika mål\r\nsom riksdagen har fastställt om regional balans. Där-\r\nför är det bra att Post- och telestyrelsen nu jobbar med\r\natt ta fram en ny nummerplan. Frågan är dock utifrån\r\nvilka kriterier det arbetet skall ske. Statens roll måste\r\ndiskuteras och möjligheterna att uppnå målen i verk-\r\nligheten analyseras. Jag återkommer till detta i mitt\r\nnästa inlägg.</pre><pre>Anf.  18  SVEN BERGSTRÖM (c):\r\nFru talman! Liksom Owe Hellberg känner jag mig\r\ni dag ganska nöjd med att Telia faktiskt har tagit sitt\r\nförnuft till fånga och backat från det tokiga förslag\r\nsom nu har tillämpats en tid. Det tragiska är natur-\r\nligtvis att det skall behöva vara så här mycket snurr,\r\ntokerier och opinionsbildning innan förnuftet får\r\nsegra. Även om det här naturligtvis är ett rejält steg\r\nframåt skulle jag vilja ställa några frågor till statsrådet\r\nom framtiden.\r\nNär vi den 4 november hade en interpellationsde-\r\nbatt i den här frågan här i kammaren uppfattade jag att\r\nvi var väldigt överens om att de gamla riktnum-\r\nmerområdena inte är särskilt bra.\r\nNu går man tillbaka till att reducera taxan för\r\nsamtal över riktnummergränsen, men de gamla rikt-\r\nnummerområdena finns kvar.\r\nI debatten den 4 november sade kommunika-\r\ntionsministern att det verkligen finns starka skäl att\r\nändra riktnummerområdena. Riktnummerområdena\r\nhar varit desamma sedan någon gång på 40-talet, och\r\nde är en kvarleva som är otidsenlig.\r\nUngefär så uttryckte sig kommunikationsminis-\r\ntern, och jag håller med om detta. Vi i Centerpartiet\r\nhar varit pådrivande för att ändra på detta. Vi har,\r\nprecis som Owe Hellberg var inne på, tittat på hur det\r\nkan se ut i andra delar av landet. Sedan några år till-\r\nbaka vet vi ju att 1 ½-2 miljoner människor i 08-\r\nområdet kan ringa för lokalsamtalstaxa. Med dagens\r\nteknik går det självfallet att få betydligt större rikt-\r\nnummerområden också i andra delar av landet.\r\nJag är litet rädd för att den förändring som Telia\r\nnu har gjort - den är ju i och för sig åt rätt håll - för-\r\ndröjer en stor reform av riktnummerområdena. Där\r\nhar också kommunikationsministern talat om att t.ex.\r\nSkåne, men också andra län, borde vara ett riktnum-\r\nmerområde. Vi är överens på den punkten. Vi i Cen-\r\nterpartiet har betonat just detta. Det borde vara ett\r\nminimikrav. I Norrland borde det kanske vara rimligt\r\natt kunna ringa för lokalsamtalstaxa i en större region\r\nän så. Men det kan vi återkomma till.\r\nJag skulle helt enkelt vilja veta hur kommunika-\r\ntionsministern ser på detta med nummerplaner och\r\nannat som är på gång. När kommer den stora refor-\r\nmen av riktnummerområdena? Hur länge får vi vänta?\r\nKan statsrådet ge något besked om tidsplaneringen för\r\ndetta?\r\nDen andra frågan som jag tycker infinner sig i dag\r\nnär man ser hur detta går till är: Vad kostar det att\r\nexperimentera på det sätt som Telia nu gör? Man\r\nprogrammerar om, ställer om och debiterar på det här\r\nsättet, och det gäller i några månader. Sedan ändrar\r\nman sig och går tillbaka till det gamla systemet som\r\nman modifierat något med några öre mer per samtal.\r\nÄr det rimligt att man genomför så här stora reformer\r\nutan att ha bättre underlag, på det sätt Telia har gjort?\r\nTyvärr förekommer detta inte bara inom Telia.\r\nDet finns andra exempel i mitt hemlän Gävleborg.\r\nDär har SJ förändrat tågtidtabeller och slutat att stan-\r\nna nattågen i Bollnäs-Ljusdal. Men när kommunerna\r\nväsnas och protesterar, precis som i teletaxefrågorna,\r\nändrar man sig efter några veckor eller någon månad\r\noch återgår dessbättre till att stanna tågen i Bollnäs\r\noch Ljusdal och inte bara köra dem förbi.\r\nAtt det sker på det här sättet är naturligtvis för-\r\nödande för förtroendet för statliga verk, myndigheter\r\noch bolag. Jag tycker att kommunikationsministern\r\nhar ett särskilt ansvar för att de statliga aktörerna på\r\nde här områdena uppträder litet mer seriöst och lång-\r\nsiktigt.</pre><pre>Anf.  19  Kommunikationsminister INES\r\nUUSMANN (s):\r\nFru talman! Jag tycker att de reaktioner som har\r\nvarit det senaste dygnet, om den förändring som Telia\r\nhar gjort och att Telia har påverkats, är ganska intres-\r\nsanta. Nu vill alla ta åt sig äran av detta. Oavsett om\r\nman är riksdagsledamot, kommunalråd eller kommu-\r\nnikationsminister tycker alla att det var det egna age-\r\nrandet som gjorde att detta ändrades. Låt oss vara litet\r\nglada över att det faktiskt hände någonting utan att vi\r\nbehövde använda det instrument som finns i telelagen\r\noch som vi var beredda att använda. Det fungerade\r\nmed opinionsbildning och kundpåtryckningar. Vi kan\r\nju kalla oss kunder oavsett vad vi har för uppdrag.\r\nDet var faktiskt många kunder som var med och på-\r\nverkade också.\r\nJag vill fortsätta den diskussion som Sven Berg-\r\nström tar upp om vad det kostar att ändra och ändra\r\ntillbaka. Visst hade det varit bra om det hade blivit\r\nperfekt från början. Jag är inte helt säker på att detta\r\när den perfekta lösningen heller. Men vad hade vi sagt\r\nom man hade sagt att den förändring vi gjorde blev\r\nför dyr och att det därför inte gick att låta sig påver-\r\nkas? Jag är glad över att man trots allt tar den kostna-\r\nden, även om det hade varit bättre om bolaget hade\r\nvarit klokare från början. Det hade också varit bättre\r\nur ett rent företagsekonomiskt perspektiv.\r\nNär det gäller tidsplanerna för ändringen av rikt-\r\nnummerområdena sade jag i interpellationssvaret att\r\nPost- och telestyrelsen har 1998 på sig för att komma\r\nfram med ett förslag till nya riktnummerområden. Jag\r\ndelar uppfattningen att det inte är något konstigt med\r\natt ett län blir ett riktnummerområde. Men det kan\r\näven vara större områden. Det finska systemet innebär\r\natt man har ett betydligt större område, nämligen hela\r\nlandet, som ett riktnummerområde. Det är dessa ana-\r\nlyser som nu pågår på Post- och telestyrelsen för att vi\r\nskall komma fram till ett system som är hållbart så\r\nlång tid som möjligt. Att förändra telefonnummer för\r\nen privatperson eller ett företag är en ganska stor\r\nomställning. Därför skall det inte behöva göras alltför\r\nofta. Systemet skall vara hållbart.\r\nNär gäller påverkan vill jag säga att vi fick en\r\nopinionstorm. Det var många som talade om att de\r\ndrabbades ohemult. Men i bakgrunden har vi också\r\nanalyser om samtalsmönster av mer vetenskaplig art\r\nsom Post- och telestyrelsen har tagit fram. Där kan vi\r\nse att det var vissa regionalt avgränsade områden som\r\ndrabbades ohemult av detta. Det är alltså inte bara\r\nopinionen som har påverkat här utan Post- och tele-\r\nstyrelsen har också kunnat bevisa detta.\r\nDå vill jag gå in på det som Owe Hellberg pratade\r\nom, nämligen samtal och dialog mellan Telia, Post-\r\noch telestyrelsen och departementet. Vi har en dialog,\r\ninte bara med Telia utan med samtliga operatörer. Det\r\nfinns ju flera operatörer som är ganska stora på delar\r\nav den här marknaden. Vi behöver ha en aktiv dis-\r\nkussionen med dem också.</pre><pre>Anf.  20  OWE HELLBERG (v):\r\nFru talman! Telia är ju ett statligt bolag, och Post-\r\noch telestyrelsen är en statlig myndighet. Jag tycker\r\natt det är på tiden att regering och riksdag genom\r\nuppföljning och utvärdering ägnar sig litet mer åt hur\r\nderas verksamhet bedrivs. Jag tror att vi alla skall ta\r\ntill oss det och försöka förbättra det. Den här situatio-\r\nnen hade inte behövt uppstå om man hade agerat i tid.\r\nDen var känd långt innan hela apparaten för att för-\r\nändra systemet sattes i gång.\r\nFru talman! Förändringarna i taxesättningen inom\r\nTelia började i samband med den avreglering av te-\r\nlemarknaden som genomfördes 1993. Till dags dato\r\nhar priset för lokalsamtal ökat med 200 % och för\r\nsamtal till angränsande riktnummerområden med\r\n454 %. Abonnemangsavgiften har ökat med 16 %. De\r\nvardagsnära och nödvändiga samtalen har fördyrats\r\nradikalt. Orsakerna till detta är säkert flera, men visst\r\nhar konkurrensen på utlandssamtal och rikssamtal\r\nmedfört ökade kostnader för övrig telefoni. Regional\r\nbalans och sociala behov har fått stå tillbaka för\r\nmarknadskrafter och konkurrens.\r\nTelia styrs inte längre via ägardirektiv. De tele-\r\npolitiska målen skall uppnås genom lagstiftning, säger\r\nkommunikationsministern i sitt interpellationssvar till\r\nmig.\r\nOm det som är grunden för detta sägs däremot\r\ningenting. Det är ju krav från EU, vars öppnande av\r\ntelemarknaden fr.o.m. 1998 kräver en anpassning av\r\nregelsystemet. Sverige vill vara bäst i klassen när det\r\ngäller att anpassa sig till EU:s regelsystem och har\r\nskyndsamt genomfört detta. Ännu finns ingen gemen-\r\nsam EU-lagstiftning i frågan, och en del länder har\r\ndessutom fått dispens till år 2003 innan de skall på-\r\nbörja avreglering av sin marknad.\r\nDen svenska brådskan har alltså ingen egentlig\r\ngrund. Man behöver naturligtvis tänka igenom det nya\r\nsättet att styra telemarknaden på väldigt noga och inte\r\nfatta förhastade beslut.\r\nDe övergripande telepolitiska målen är bra, liksom\r\nde specifika målen. Det handlar om rimliga priser, att\r\nkunna utnyttja det över hela landet och ha tillgänglig-\r\nhet även under kriser och krig. Det är ju jättebra, men\r\nnär det skall omsättas i praktisk handling vet vi i dag\r\natt tjänster inom AXE-systemet och tillgången till\r\nInternet m.m. varierar kraftigt i landet, liksom kostna-\r\nderna för dessa tjänster. Då kommer ju frågan: Är\r\ngällande lagstiftning tillräckligt bra för att uppfylla de\r\nhär kraven? Hur tolkar Telia de telepolitiska målen?\r\nDet finns inte längre någon möjlighet att utfärda\r\nägardirektiv från riksdag och regering. Telia har avi-\r\nserat stora kostnader för att förverkliga de telepolitis-\r\nka målen. Vem skall skjuta till de medlen?\r\nI dag förbereder många kommuner och tar kostna-\r\nderna för att få ett fungerande inomkommunalt tele-\r\nsystem för Internetanslutning m.m. Hur går det för\r\nkommuner som inte anser sig ha råd med detta?\r\nSom ministern sade är frågorna många och osä-\r\nkerheten om bl.a. finansieringen stor. Det kan vara på\r\nsin plats att ministern ger sin syn på möjligheterna till\r\nmåluppfyllelse och betalningsansvar, på hur man\r\ntolkar de politiska målen nu när det är de som styr och\r\npå den nya typen av lagstiftning.</pre><pre>Anf.  21  SVEN BERGSTRÖM  (c):\r\nFru talman! Jag kan hänga på där Owe Hellberg\r\nslutade. Jag tycker också att det är rimligt att man har\r\nsystem som fungerar landet över, oavsett hur god\r\nekonomi en lokal kommun har, och jag tycker att det\r\negentligen framgår väldigt tydligt av det beslut som\r\nriksdagen fattade i våras för snart ett år sedan. Där\r\nbetonades det väldigt starkt att Telia har en skyldighet\r\natt främja stärkt regional balans. Då måste man ju\r\nleva upp till det, tycker jag. Det är litet si och så med\r\ndet om man kan ha ett riktnummerområde för en och\r\nen halv miljon människor i en del av landet men inte\r\nlyckas åstadkomma det i övriga delar av landet. Jag\r\ntycker inte att det stämmer bra med ambitionen att det\r\nskall vara rättvisa taxor över hela landet.\r\nAlla vill ta åt sig äran, säger statsrådet. Det behö-\r\nver vi ju inte strida om. Det är säkert många olika\r\nopinionsbildare som på olika sätt har bidragit till att\r\ndet nu har blivit en förändring till det bättre men som\r\ninte är tillräckligt bra.\r\nPå frågan om vad det kostar fick jag inte något\r\nsärskilt uttömmande svar. Vad hade vi sagt om man\r\ninte hade gjort det, frågar kommunikationsministern.\r\nMan borde ha varit klokare från början.\r\nJa, självklart borde man ha varit klokare från bör-\r\njan. Det är ett rimligt krav att ställa på ett sådant oer-\r\nhört stort företag som Telia att man har mycket goda\r\ngrunder för de beslut man fattar och de förändringar\r\nman gör. Då behöver man inte retirera efter någon\r\nmånad och säga: Det blev inte bra, vi gör på ett annat\r\nsätt.\r\nSlutligen kostar det för företag och enskilda att\r\nändra riktnummer om man nu går på det här med\r\nlänsvisa riktnummerområden. Men man behöver ju\r\nfaktiskt inte ändra på själva numret. Det handlar om\r\nhur man debiterar. Då kan vi ha kvar vårt 0650-\r\nnummer i Hudiksvall och 0651 i Ljusdal. Det viktiga\r\när ju att Telia sedan debiterar som om Gävleborgs län\r\nvore ett riktnummerområde. Då behöver det inte bli\r\nnågra kostnader för att ändra nummer. Jag tycker att\r\nvi borde vara överens om att numren inte är viktiga.</pre><pre>Anf.  22  Kommunikationsminister INES\r\nUUSMANN (s):\r\nFru talman! Först till frågan om riktnummer. Det\r\när Post- och telestyrelsen som äger den frågan, inte\r\nTelia eller de andra operatörerna. Det är också viktigt\r\natt ha nummer som kan användas - nummerportabili-\r\ntet som det heter - av de olika teleoperatörerna på ett\r\nenkelt sätt. Det får inte bli för krångligt om man vill\r\nbyta operatör.\r\nSå till den öppna marknaden. Det tycker jag är en\r\noerhört spännande och intressant diskussion. Det är ju\r\ninte bara EU som nu avreglerar från den 1 januari i år.\r\nGenom det WTO-avtal som slöts förra året är det här\r\nnågot som i princip hela världen omfattas av. Det är\r\nnågra länder som har bekymmer, om man uttrycker\r\nsig så. Några har inte skrivit på avtalet eller har begärt\r\nundantag eller förlängd tid. Men på det hela taget går\r\nvi alltså mot en öppen världsmarknad på telemark-\r\nnadsområdet.\r\nMan kan säga att Sverige var tidigt ute när det\r\ngällde att öppna telemarknaden. Det har varit både\r\nbra och dåligt. Jag har hört till dem som många gång-\r\ner har kritiserat att vi var väldigt mycket av en lekstu-\r\nga för andra operatörer som kom in och tränade när vi\r\nvisste att det så småningom skulle bli en öppen mark-\r\nnad.\r\nDet positiva var att den stora operatören i Sverige\r\n- dvs. Telia, som det blev i samband med öppningen\r\n- var tvungen att vässa sin kompetens. Man var\r\ntvungen att klara av den nya situationen på ett sätt\r\nsom har gjort att vi har ett effektivt nationellt teleföre-\r\ntag i jämförelse med de flesta andra länder. Men i det\r\nstora hela är Telia ett mycket litet företag om man\r\njämför med dem som nu är inne på marknaden. Glo-\r\nbal One är bara ett exempel om man ser på världs-\r\nmarknaden.\r\nMen här i Sverige är man alltså den dominerande\r\noperatören. Eftersom man är den dominerande opera-\r\ntören har vi varit noga med att i telemålen och i lag-\r\nstiftningen, men också i direktiven och inte minst i de\r\npreciserade krav som Post- och telestyrelsen kommer\r\nmed, tala om vad som skall omfattas när det gäller\r\nsamhällsomfattande tjänster. Det är ju något som\r\nTelia måste leva upp till, och där kommer regional\r\nbalans in.\r\nSå någon återgång till ett mer reglerat system i\r\nform av att man styr operatören Telia tror jag defini-\r\ntivt inte på. Däremot måste den som är dominerande\r\noperatör ta ett särskilt ansvar. Det sker inte bara i\r\nSverige, utan man gör likadant i de andra länderna.\r\nTelemarknaden förändras, som sagt, väldigt\r\nsnabbt. Det här med telefoni kommer inom en ganska\r\nsnar framtid, om det inte redan är så, att vara den lilla\r\ndelen i de flesta telebolags arbete. Det är andra typer\r\nav tjänster som kommer att ge både utgifter och in-\r\nkomster, naturligtvis. Telefonin är av sociala skäl\r\nviktig. Men på marknaden betyder bl.a. dataöverfö-\r\nringar mera.</pre><pre>Anf.  23  OWE HELLBERG (v):\r\nFru talman! Om det är att vässa klorna att höja\r\ntaxan med 150 % för dem som ringer till angränsande\r\nriktnummerområden, då förskräcker hela historien\r\nmig.\r\nMan funderar tydligen på att slå ihop sig med\r\nNorge. Är det nya telepolitiska mål som då skall gälla\r\ni fortsättningen?\r\nNär det gäller lagstiftningen står det faktiskt i be-\r\ntänkandet att eftersom lagstiftningen är ganska ny och\r\nregelförändringar kommer att ske fortlöpande kom-\r\nmer vi att få förändra lagstiftningen flera gånger. Då\r\nkan man fundera över hur pass snabb man skall vara\r\noch om man skall vara något slags försöksland eller\r\nexperimentland i de här frågorna.\r\nDet finns en rad frågor att ställa runt det här. Vi\r\nkan tillsammans - ministern får också ta detta med\r\nglädje och säga att hon har varit en del av beslutet, det\r\nbjuder jag gärna på - glädja oss åt att Telia har ändrat\r\ninställning i taxefrågan.\r\nEn fortsättning måste följa när det gäller num-\r\nmerplaner och rättvisan i taxesystemet. Den fortsatta\r\nuppbyggnaden av telekommunikationerna är viktig.\r\nTalet om elektroniska motorvägar, med möjlighet till\r\ndistansundervisning och distansarbete i hela landet, är\r\nen viktig regionalpolitisk fråga.\r\nMöjligheten att använda och ha tillgång till mo-\r\ndern teleteknik får inte heller bli en klassfråga. Här\r\nspelar staten en viktig roll på många områden och\r\nmåste vara den yttersta garanten för att detta inte\r\nmisslyckas. Det här med den fria marknadens fördelar\r\noch nackdelar skulle vi kunna orda mycket om, och\r\ndet är inte säkert att jag är lika positiv som kommuni-\r\nkationsministern är i detta fall.</pre><pre>Anf.  24  Kommunikationsminister INES\r\nUUSMANN (s):\r\nFru talman! Det som Owe Hellberg sade på slutet,\r\nom infrastrukturens roll för att klara av det nya sam-\r\nhället, IT-samhället, instämmer jag gärna i. Det är\r\nockså ett väldigt starkt samhälleligt ansvar. Det är ett\r\nstatligt ansvar, men också kommuner och regioner\r\nkan ha ett ansvar i det här fallet.\r\nMen det säger också en annan sak, nämligen att\r\ntelefonin bara blir en del i hela denna utveckling som\r\nvi kan vara överens om är väldigt snabb. Dataöverfö-\r\nringen och möjligheten att jobba med IT har så många\r\nandra dimensioner, inte minst vad det gäller multi-\r\nmedia och fiberoptiken.\r\nJag är alltså säker på att vi återkommer till detta.\r\nVi kan väl säga att vi med gemensamma krafter har\r\nlyckats göra Sverige något litet rundare på telesidan\r\ngenom de aktioner som har varit.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.50 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>7 §  Svar på interpellation 1997/98:78 om ha-\r\nveriutredning rörande fiskefartyget Novi</pre><pre>Anf.  25  Kommunikationsminister INES\r\nUUSMANN (s):\r\nFru talman! Erling Bager har frågat mig om rege-\r\nringen avser att ta initiativ till att en statlig haveriut-\r\nredning genomförs snarast som kan klarlägga orsaken\r\ntill fiskefartyget Novis haveri.\r\nFiskefartyget Novi anmäldes saknat den 28 sep-\r\ntember 1995. Det hade lämnat hemmahamnen Ham-\r\nburgsund den 25 september och skulle då gå ut för att\r\ntråla efter räkor i Skagerrak. Statens haverikommis-\r\nsion inledde den 29 september 1995 en utredning\r\nangående försvinnandet.\r\nLåt mig först säga att den eftersökning som gjor-\r\ndes omedelbart efter försvinnandet är en av de största\r\nsom har genomförts av svensk sjöräddning. Trots\r\ndetta kunde varken besättningen eller vrakrester efter\r\nfartyget återfinnas. Genom frivilliga insatser från\r\nfiskare genomsöktes därefter också havsbottnen utan\r\natt fartyget kunde återfinnas.\r\nMot denna bakgrund avslutade Haverikommissio-\r\nnen sin utredning den 9 april 1996 genom en slutrap-\r\nport. I rapporten konstaterades att fartyget sannolikt\r\nhade förlist till följd av en snabb stabilitetsförlust,\r\nbl.a. förorsakad av dåliga stabilitetsegenskaper.\r\nSedan en trål som kunde förmodas härröra från\r\nNovi återfunnits för en tid sedan har efter privata\r\ninitiativ vraket lokaliserats och fynden så långt möj-\r\nligt dokumenterats genom undervattensfotografering.\r\nAnledningen till att Statens haverikommission inte\r\nåterupptagit undersökningen av olyckan är reglerna i\r\n18 § förordningen om undersökning av olyckor. En-\r\nligt den paragrafen får en undersökning som avslutats\r\nåterupptas \"om det kommer fram nya omständigheter\r\nsom kan antas ha betydelse för utredningsresultatet\".\r\nDet som har kommit fram nu innebär inte några såda-\r\nna nya omständigheter.\r\nDen fråga som kommit att fokuseras i debatten är\r\nHaverikommissionens beräkningar rörande Novis\r\nstabilitet. Det finns anledning att understryka att det\r\nrör sig om beräkningar, eftersom fartyget inte kunde\r\nåterfinnas. Beräkningarna visar att fartygets akter låg\r\ndjupare i förhållande till konstruktionsvattenlinjen än\r\nvad som hade antagits vid de beräkningar som gjorts\r\nav danska myndigheter.\r\nAtt s.k. häcktrålare löper risker att dras ned av\r\ntrålen är ett faktum som varit känt länge. Dessa är\r\nmycket känsliga för t.ex. strömsättning riktad in i\r\ntrålen om denna driver ut mot sidan. Ett litet fribord\r\nökar riskerna för stabilitetsförlust om sjö bryter in\r\nakterifrån, och det händer lättare om fartyget har stort\r\nakterligt trim.\r\nHaverikommissionen rekommenderade i sin\r\nslutrapport från april 1996 Sjöfartsverket att\r\n\"överväga möjligheterna att säkerställa att fiskefartyg\r\nhar tillräcklig stabilitet för den avsedda användning-\r\nen\". Sjöfartsverket hade dessförinnan inlett ett arbete\r\nmed en genomgång av olyckor med fiskefartyg. Detta\r\narbete var färdigt i juli 1996. Med anledning av Ha-\r\nverikommissionens rapport och resultatet av Sjöfarts-\r\nverkets arbete inleddes ett samarbete mellan Sjöfarts-\r\nverket, Fiskeriverket och Sveriges fiskares riksför-\r\nbund. En rapport med resultatet av samarbetet beräk-\r\nnas vara klar i början av mars.\r\nDet totala antalet svenska fartyg som är jämförba-\r\nra med Novi uppgick ursprungligen till ca 100. Under\r\nhand har dock Sjöfartsverket meddelat att endast ett\r\nfåtal av denna typ av fartyg fortfarande finns kvar och\r\natt antalet minskar.\r\nStatens haverikommission konstaterade i sin rap-\r\nport att fiskefartyget Novi sannolikt hade förlist till\r\nföljd av en snabb stabilitetsförlust. Liknande olyckor\r\nmed häcktrålare ger klart stöd för denna uppfattning.\r\nRegelverket ger, som jag redan nämnt, Haverikom-\r\nmissionen möjlighet att återuppta en olycksutredning\r\nom nya omständigheter kommit fram som kan antas\r\nha betydelse för utredningsresultatet. Jag ser princi-\r\npiella svårigheter med att regeringen skulle ge det\r\noberoende utredningsorganet direktiv i ett särskilt\r\närende. Det är följaktligen Haverikommissionen som\r\nskall göra sådana bedömningar. Jag vill i samman-\r\nhanget fästa uppmärksamheten på det utredningsarbe-\r\nte som för närvarande bedrivs av Sjöfartsverket, Fis-\r\nkeriverket och företrädare för fiskerinäringen.</pre><pre>Anf.  26  ERLING BAGER (fp):\r\nFru talman! Jag tackar statsrådet för svaret. Jag\r\nhade kanske hoppats på ett mer klargörande svar från\r\nregeringens sida när det gäller regeringens syn på hur\r\nnoggrant man bör göra en haveriutredning. Men åter-\r\nigen: Det är mot den svenska haverikommissionen\r\nsom jag riktar kritiken. Det är många som gör det som\r\nhar följt det här ärendet.\r\nÅterigen: För snart två och ett halvt år sedan för-\r\nliste fiskefartyget Novi, i september 1995. Den 9 april\r\n1996 ger den svenska haverikommissionen sin\r\nslutrapport, där man skriver att förlisningen sannolikt\r\nhade skett genom en snabb stabilitetsförlust. Detta är\r\nju en skrivbordsprodukt, eftersom man då inte hade\r\nfunnit fartyget.\r\nSedan går vi till den 7 juni 1997. Då gjordes ett\r\ntrålfynd som med stor sannolikhet visade var fiskefar-\r\ntyget Novi låg: väster om Väderöarna. Till mångas\r\nförvåning vägrade då Statens haverikommission att på\r\nnågot sätt gå in i en ny undersökning för att dels för-\r\nsöka klarlägga om det var fiskefartyget Novi, dels se\r\nom man kunde finna några ledtrådar på skrovet. Det\r\ndanska sjöfartsverket förklarade däremot att det fanns\r\nall anledning att undersöka vraket. Som bekant kom\r\nfartyget från Danmark och hade tidigare besiktats där.\r\nGenom ett privat initiativ som finansierats av en\r\nhjälpfond, med insamling i kyrkor i Bohuslän m.m.\r\nkunde ett privat företag fortsätta att leta efter fartyget,\r\noch den 8 november 1997 fann man vraket väster om\r\nVäderöarna. Man har nu gjort en viss filmning av\r\nvraket och sett namnet på fartyget.\r\nAtt Statens haverikommission vägrat medverka i\r\natt fortsätta undersökningen har mött hård kritik och\r\nriskerar att skada allmänhetens tilltro till hur den\r\nsvenska haverikommissionen arbetar. Jag har också\r\nett pressklipp från Göteborgs-Posten den 4 oktober\r\n1997 som visar att exempelvis en avdelningschef för\r\nfartygsinspektionen i Göteborg, Ralph Grundell, in-\r\nstämmer i kritiken mot hur den svenska haverikom-\r\nmissionen har arbetat.\r\nOkej - vi har inte ministerstyre i landet. Men re-\r\ngeringen kan däremot ge sin syn på hur noggrant man\r\nbör genomföra en haveriutredning. Varje ledtråd man\r\nkan få genom att noggrant undersöka vraket efter\r\nNovi kan leda till kunskaper om hur man kan förhind-\r\nra en ny sådan här olycka.\r\nJag skall därefter göra några kommenterar om sva-\r\nret. På första sidan står det att den eftersökning som\r\ngjordes efter olyckan var den största som har skett i\r\nlandet. Det är riktigt. Men det var inte den svenska\r\nhaverikommissionen som låg bakom detta, utan det\r\nvar Sjöräddningssällskapet, frivilliga fiskare och\r\nandra som genomförde undersökningen. Det är ing-\r\nenting som Statens haverikommission kan ta åt sig\r\näran för.\r\nÖverst på s. 2 står det att det måste komma fram\r\nen ny omständighet som kan antas ha betydelse för\r\nutredningsresultatet för att man skall återuppta en\r\nutredning.\r\nOm 18 § innebär att det inte är någon ny omstän-\r\ndighet när man har funnit vraket, då är det mycket\r\nmärkligt.</pre><pre>Anf.  27  Kommunikationsminister INES\r\nUUSMANN (s):\r\nFru talman! Olika myndigheter kan få kritik från\r\nolika håll, men jag skall nog för egen del avhålla mig\r\nfrån att i detta läge kritisera Statens haverikommission\r\nutan hålla mig till det regelsystem som existerar.\r\nEtt av de viktigaste skälen till att vi har haveri-\r\nkommissionsrapporter är ju inte bara att försöka ta\r\nreda på vad som har hänt utan att också försöka för-\r\nhindra nya olyckor under ungefär samma omständig-\r\nheter.\r\nSjöfartsverket har fått i uppdrag att ta kontakt med\r\nFiskeriverket och folk från näringen. Det är en upp-\r\nföljning för att se vad vår myndighet kan göra för att\r\ndetta inte skall hända igen med motsvarande fartyg.\r\nVi kommer att få den här rapporten inom en peri-\r\nod av sex veckor. Innan dess ser jag stora svårigheter\r\natt gå in med ett regeringsbeslut, vilket naturligtvis är\r\nden formella vägen om man skulle återuppta arbetet i\r\nHaverikommissionen. Jag vill alltså avvakta den rap-\r\nport som jag kommer att få från Sjöfartsverket i mit-\r\nten av mars innan jag tar vidare ställning till vad som\r\nbör göras i detta fall.</pre><pre>Anf.  28  ERLING BAGER (fp):\r\nFru talman! Jag kan instämma i att det är bra och\r\nviktigt att det nu pågår ett arbete mellan Sjöfartsver-\r\nket, Fiskeriverket och företrädare för fiskerinäringen\r\nom hur man skall förebygga nya olyckor. Det är jät-\r\ntebra. Men det påverkar inte på något sätt den olycka\r\nsom har skett med Novi. Den kritik som jag återigen\r\nframför är att den svenska haverikommissionen så\r\nsnabbt har gjort en egen utredning som bygger på\r\nantaganden och sannolikheter och därefter inte velat\r\nmedverka till att leta efter fartyget, vare sig genom att\r\nsjälv medverka eller genom att finansiera eftersök-\r\nningar. Och när båten är lokaliserad anser man inte att\r\ndet är någon ny omständighet som kan antas ha bety-\r\ndelse för den skrivbordsprodukt som Haverikommis-\r\nsionen har gjort utan att ta del av några ledtrådar som\r\nkan finnas på fartygets skrov. Det är detta, kommuni-\r\nkationsministern, som den stora debatten, i varje fall\r\npå västkusten, har handlat om, dvs. att den svenska\r\nhaverikommissionen har varit så pass passiv. Har det\r\nmöjligen gått prestige i ärendet, och är det därför som\r\nman vägrar att medverka till att göra en ordentlig\r\nundersökning av vraket? Man kan ju göra en mycket\r\nnoggrannare filmning av vraket. Och man kanske\r\nockså på något sätt kan undersöka den sida på fartyget\r\nsom ligger nedåt botten för att därigenom få fram\r\nnågon ledtråd.\r\nVarje ledtråd i detta tragiska haveri kan medverka\r\ntill att man kan få fram orsaken till haveriet och för-\r\nhindra nya olyckor. Det kan också vara bra för det\r\nfortsatta projektarbetet mellan Sjöfartsverket, Fiskeri-\r\nverket och företrädare för näringen som det är så\r\nvärdefullt att det har startat.\r\nJag förstår att statsrådet inte kan gå in med minis-\r\nterstyre och på det sättet rikta kritik. Däremot tror jag\r\natt det skulle underlätta om regeringen och kommuni-\r\nkationsministern förutsatte en så grundlig undersök-\r\nning som möjligt för detta fartyg. För de anhöriga till\r\nde förolyckade är en olycka med ett mindre fiskefar-\r\ntyg en lika stor tragedi som en olycka med ett större\r\nfartyg, t.ex. Estonia. I fråga om detta har Haveri-\r\nkommissionen inte fullföljt en grundlig utredning. Det\r\ndanska sjöfartsverket har förklarat att det fanns all\r\nanledning att undersöka vraket.\r\nJag konstaterar att kommunikationsministern hål-\r\nler en liten dörr öppen för att invänta den rapport som\r\nkommer i början av mars för att då kanske ge någon\r\ntyp av utredningsuppdrag från regeringens sida.\r\nOm man kan hävda, som det står i svaret, att reg-\r\nlerna i 18 § i förordningen om undersökning av\r\nolyckor har förhindrat den svenska haverikommissio-\r\nnen att undersöka vraket och delta i efterforskningar\r\nav fartyget, då tycker jag att man bör ge en signal om\r\natt denna paragraf bör ändras.</pre><pre>Anf.  29  Kommunikationsminister INES\r\nUUSMANN (s):\r\nFru talman! Avslutningsvis skall jag säga att jag\r\nhör kritiken från Erling Bager. Jag tror att även Sta-\r\ntens haverikommission hör den. Den kritiken har jag\r\nockså mycket väl kunnat notera från de berörda på\r\nvästkusten. Jag har följt denna debatt mycket noga,\r\noch jag har stor respekt för hur de människor som har\r\nengagerat sig i dessa frågor känner och för de kun-\r\nskaper som de har.\r\nNär det gäller om regeringen skall ge en signal om\r\natt det skall göras en grundlig undersökning vill jag\r\nsäga att det i instruktionen för Statens haverikomms-\r\nsion anges mycket tydligt att det vid varje tillfälle\r\nskall göras så grundliga undersökningar som möjligt.\r\nVid det tillfälle då detta gjordes var problemet att\r\nman inte kunde finna båten. Jag skall inte försvara\r\nden statliga myndigheten, men det var inte heller\r\nnågon av alla de andra - organisationer och frivilliga\r\n- som var med vid det tillfället som hittade båten. Det\r\nvar nog inte så lätt vid just det tillfället.\r\nJag tror inte att det ligger prestige i frågan. Men\r\njag tycker att det vore klokt om vi avvaktar tills vi får\r\nrapporten från Sjöfartsverket innan vi låser fast oss i\r\nnågra positioner. Mitt svar, både till Erling Bager och\r\ntill alla andra som har engagerat sig i denna fråga, är\r\natt vi skall avvakta och se vad som finns i Sjöfarts-\r\nverkets rapport. Där finns näringen med, och där finns\r\nockså den statliga myndigheten Fiskeriverket med.\r\nLåt oss återkomma till det som är bäst att göra efter\r\natt vi har sett vad som står i rapporten.</pre><pre>Anf.  30  ERLING BAGER (fp):\r\nFru talman! Vi kommer kanske inte så mycket\r\nlängre i denna debatt. Men rapporten som kommer i\r\nmars tar ju upp hur man skall jobba för att förebygga\r\nolyckor framöver. Den svenska haverikommissionens\r\nrapport om Novi kom snabbt - i april 1996 - och\r\nfastslog återigen via antaganden hur olyckan hade\r\nskett.\r\nVad vi kritiserar är att Haverkommissionen däref-\r\nter inte på något sätt har velat medverka till ytterligare\r\nefterforskning och inte heller velat vara med och\r\nfinansiera. I stället får man via insamlingar i Sverige\r\npå privat väg leta efter ett fartyg för att finna ledtrå-\r\ndar. Detta möter hård kritik när det gäller Haveri-\r\nkommissionen i Sverige. Haverikommissionen har\r\nsvarat att man inte kan ta upp arbetet på grund av de\r\nregler och förordningar som finns. I interpellationen\r\nmenar jag att man väl får göra en sådan justering av\r\nparagraferna att det i Sverige, precis som i Danmark,\r\nkan gå att fullfölja en utredning för att lokalisera ett\r\nfartyg och göra en noggrann undersökning.\r\nÅterigen: Jag hör på kommunikationsministern att\r\nhon ändå vill hålla dörren öppen inför ett eventuellt\r\nregeringsförslag i mars. Slutligen vill jag understryka\r\natt detta ärende och det sätt på vilket Haverikommis-\r\nsionen arbetat inte har stärkt allmänheten i dess upp-\r\nfattning om Haverikommissionen i Sverige.</pre><pre>Anf.  31  Kommunikationsminister INES\r\nUUSMANN (s):\r\nFru talman! Jag tror att vi båda är angelägna om\r\natt det skall gå att ha ett stort förtroende för under-\r\nsökningsmyndigheten, Statens haverikommission. Det\r\när möjligt att det finns skäl att i detta läge också se\r\növer instruktion och förordning men också det tycker\r\njag att det i dag är för tidigt att ta ställning till. Den\r\nhär debatten kan vara ett led i ett sådant förberedelse-\r\narbete.</pre><pre>Överläggningen var härmed avslutad.</pre><pre>8 §  Svar på interpellation 1997/98:83 om rätten\r\natt utfärda domännamn på Internet</pre><pre>Anf.  32  Kommunikationsminister INES\r\nUUSMANN (s):\r\nFru talman! Johan Lönnroth har frågat utbild-\r\nningsminister Carl Tham vad han är beredd att göra\r\nför att domännamnsgivningen på Internet skall bli en\r\nmyndighetsutövning och att inkomsterna från verk-\r\nsamheten därmed skall gå till staten. Arbetet inom\r\nregeringen är så fördelat att det är jag som skall svara\r\npå interpellationen.\r\nDet är ett allmänt samhällsintresse att den svenska\r\ndelen av Internet fungerar väl. Detta intresse omfattar\r\nbl.a. att den svenska .se-domänen hanteras på ett\r\nriktigt sätt. Jag delar Johan Lönnroths uppfattning att\r\ndomännamnshanteringen i Sverige skall skötas på ett\r\nsätt som garanterar Internetsystemets tillgänglighet.\r\nFör närvarande pågår arbetet med att sammanställa de\r\nremissvar som kommit till Kommunikationsdeparte-\r\nmentet med anledning av Statskontorets rapport\r\nSvenska delen av Internet. Statskontoret har på rege-\r\nringens uppdrag kartlagt den svenska delen av Inter-\r\nnet. Statskontorets bedömning är att den nu aktuella\r\nhanteringen av domännamnen har förutsättningar att\r\nfungera men föreslår att en utvärdering av hanteringen\r\ngörs inom ett år.\r\nEn fråga som många har ställt sig är varför staten\r\nrepresenterad av Tekniska högskolan, KTH, överlåtit\r\n.se-domänen till en privat stiftelse. I praktiken förhål-\r\nler det sig så att staten aldrig erhållit uppdraget att\r\nsköta domännamnshanteringen. Detta uppdrag gavs\r\n1986 till en privatperson av den internationella Inter-\r\nnetorganisationen Internet Assigned Numbers Aut-\r\nhority (IANA). Under senare år har Internet utveck-\r\nlats lavinartat. Antalet registreringar av domännamn\r\nhar ökat från något tusental per år till drygt 20 000\r\nper år. Det har under en längre tid funnits ett påtagligt\r\nbehov av att finna nya former för hanteringen. II-\r\nstiftelsen, som numera har IANA:s uppdrag att sköta\r\nhanteringen, stiftades av den svenska delen av Inter-\r\nnet Society (ISOC.se) och Swedish Network Users\r\nSociety (SNUS). Stiftarna har haft en uttalad vilja att\r\nhindra kommersiella intressen att ta över. De avgifter\r\nsom tas ut, för närvarande 250 kr per år, skall täcka\r\nde faktiska kostnader som är förknippade med att\r\nåstadkomma en ändamålsenlig domännamnshantering.\r\nRegeringen följer arbetet med domännamnshante-\r\nringen mycket nära. Den nya hanteringen måste leva\r\nupp till högt ställda krav på öppenhet och representa-\r\ntivitet. II-stiftelsen måste klara av att hitta lösningar\r\nsom får en bred acceptans och måste kunna visa att de\r\navgifter som tas ut är motiverade med hänsyn till den\r\nhantering som krävs. I detta sammanhang kan nämnas\r\natt stiftelsen har för avsikt att tillämpa offentlighets-\r\nprincipen i sin verksamhet.</pre><pre>Anf.  33  JOHAN LÖNNROTH (v):\r\nFru talman! För att undanröja alla missförstånd\r\nvill jag inledningsvis säga att avsikten med min inter-\r\npellation inte på något sätt är att kritisera dem som\r\nhar drivit fram Internet i Sverige. Litet förenklat kan\r\nman säga att Internet har vuxit fram på ett ganska\r\nanarkistiskt sätt, framför allt i USA. Det är inte så\r\nsom Carl Bildt ibland försökt påstå, nämligen att det\r\när ett slags marknadskrafter som har drivit fram Inter-\r\nnet. Snarare är det unga, engagerade människor som\r\nvarit påhittiga och som har drivit fram detta. Det är\r\nbra att det fanns kunniga människor i Sverige som\r\nkunde ta över det här och som kunde ta på sig olika\r\nuppdrag och utveckla Internet i Sverige.\r\nNu har vi emellertid kommit till en punkt då det är\r\nnödvändigt att staten går in och ser till att det kan\r\ngaranteras - vi båda har ju den uppfattningen - att\r\nInternet är tillgängligt för alla. Dessutom skall det\r\nvara ett öppet system.\r\nDet förslag som Statskontoret har lagt fram och\r\nsom redan är genomfört - detta innan remissinstan-\r\nserna fått yttra sig - har mött en kompakt kritik hos\r\nremissinstanserna. Jag har sett att kommunikations-\r\nministern i en intervju också gör bedömningen att det\r\när en homogen remissopinion som hävdar att det\r\nrimliga är att Post- och telestyrelsen, eller någon an-\r\nnan statlig instans, tar över domännamnshanteringen.\r\nJag kan som exempel nämna NUTEK:s yttrande\r\ndär det anses att en statlig myndighet bör ha ansvaret,\r\nför annars riskerar man att enbart lönsamma regioner\r\nfår del av informationstekniken. Både Posten och\r\nTelia säger att den här IT-stiftelsen kan vara sårbar\r\nför kupper. Jag är egentligen litet förvånad över att\r\nkommunikationsministern utifrån sitt svar inte av-\r\nslutningsvis säger att det nog är rimligt, även om det\r\nfår ta litet tid, att den här verksamheten går över till\r\nstaten.\r\nJag vill också säga några ord om formerna för\r\növerlåtelsen. Kommunikationsministern säger att\r\nstaten aldrig har haft det här uppdraget utan att det är\r\nen privatperson som har haft det. I ett slags formell\r\nmening är det kanske riktigt. Det handlar om en per-\r\nson på KTH som har arbetat på en statlig högskola\r\ndär han fick sin lön och kunde använda lokalerna.\r\nHans position så att säga är juridiskt en ganska knepig\r\nfråga. I en intervju har jag sett att chefjuristen på\r\nHögskoleverket talat om laglöst land. Nu finns det\r\ndock en JK-anmälan så nu får vi kanske detta klarlagt.\r\nJag tror att intresset kommer att öka för staten att\r\nverkligen se till att inkomster och saker som görs för\r\nstatliga pengar kommer skattebetalarna och staten till\r\ngodo.\r\nSlutligen: Det här är ett område där stora interna-\r\ntionella bolag nu för glatta livet arbetar på att ta\r\nmakten över Internet och informationstekniken. Där-\r\nför brinner det faktiskt litet grand i knutarna när det\r\ngäller att göra så som kommunikationsministern nu\r\ntydligen vill. Att vänta ett år på utvärderingen är fak-\r\ntiskt att tappa tempo. Jag är allvarligt orolig för att det\r\nunder detta år kommer att hända mycket som sedan\r\nkanske gör det mycket svårare att gå in. I Sverige\r\nbehöver vi omedelbart lära oss att ta ett samhäll-\r\nsansvar för Internet.</pre><pre>Anf.  34  Kommunikationsminister INES\r\nUUSMANN (s):\r\nFru talman! Jag delar uppfattningen att utveck-\r\nlingen på detta område går väldigt fort. Vi håller nu\r\npå med slutförandet av en sammanställning av de\r\nremissvar som kommit in från Internetutredningen.\r\nGanska tidigt kunde vi se att många och tunga remiss-\r\ninstanser är tveksamma till den hantering som har\r\nbyggts upp för .se-domänen.\r\nJag delar uppfattningen att det finns ett behov av\r\natt stärka statens möjligheter att utöva tillsyn och att\r\nha ett inflytande över de organisationer som skall\r\nförvalta både namn och nummerplaner, såsom II-\r\nstiftelsen. Vi har därför, utan att föregripa den stora\r\nremissammanställningen, redan satt i gång med att se\r\növer hur vi kan använda telelagen och hur vi kan få in\r\nskrivningar i telelagen för att reglera och utöva tillsyn\r\növer II-stiftelsens verksamhet. En sådan reglering\r\nskulle kunna innehålla t.ex. regler som förbjuder att\r\nvissa grupper diskrimineras vid tilldelning av domän-\r\nnamn. Samma sak vid reglering av vilka avgifter man\r\ntar ut, de får inte överstiga en viss nivå.\r\nJag tycker också att det vore en poäng om man\r\nhade en myndighet som förvaltade .se-domänen. I dag\r\nborde förmodligen den naturliga myndigheten vara\r\nPost- och telestyrelsen. Men i dag skulle man inte\r\nklara av detta. Det handlar om en successiv uppbygg-\r\nnad. Det viktigaste just nu är att vi har kontroll över\r\ndomännamnshanteringen.\r\nVi jobbar alltså på flera fronter för att detta inte\r\nskall gå oss ur händerna. Men som jag började med\r\natt säga är det ett arbete som måste ske i snabb takt,\r\noch det sker också mycket från vecka till vecka. Vi\r\njobbar intensivt med detta.</pre><pre>Anf.  35  JOHAN LÖNNROTH (v):\r\nFru talman! Det uppfattade jag som positivt. Jag\r\ntolkar svaret som att det egentligen inte handlar om\r\natt vänta ett år, som det står i själva interpellations-\r\nsvaret, utan det handlar om att någonting måste hända\r\nmycket snabbt för att man skall kunna klara det suc-\r\ncessiva övertagandet av det statliga ansvaret för detta.\r\nDet är nog inte så att den fulla kontrollen gäller i dag.\r\nVi kan ju mycket snart få ett ärende där någon över-\r\nklagar ett beslut som har fattats i den här stiftelsen.\r\nHur hanteras då ett sådant? Är det en rent civilrättslig\r\nhistoria mellan de här parterna?\r\nDet finns redan ett antal klagomål på den här stif-\r\ntelsens beslut. Jag pratade med en person som visste\r\nmycket om det som händer internationellt, inte minst i\r\nUSA, där det som vanligt är mycket starkare anarki.\r\nDet är många som helt enkelt struntar i de beslut som\r\nfattas i den amerikanska motsvarigheten. Att t.ex. alla\r\nnamn enligt de här reglerna skall sluta med .us är det\r\nmassor av användare som helt enkelt struntar i. Om vi\r\nlåter det här fortsätta, det räcker kanske med mycket\r\nkort tid, tror jag att anarkin har spritt sig så mycket att\r\ndet blir oerhört svårt.\r\nDet här handlar faktiskt också om ganska stora\r\npengar. Nu förekommer det ofta på det här området\r\nkalkyler som är något vidlyftiga, men jag har sett\r\nsiffror på många hundra miljoner. Det talas t.o.m. om\r\nmiljardbelopp. Det lär redan vara köer uppbyggda till\r\nvissa populära domännamn som finns runt om i värl-\r\nden.\r\nÅterigen, det är verkligen bråttom att bygga upp\r\nden här kompetensen och förmågan. Jag undrar om\r\ndet verkligen är så att det inte finns en beredskap på\r\nPost- och telestyrelsen. Om kommunikationsministern\r\ni dag hade givit ett mycket klart svar till mig och sagt\r\n\"Ja, så fort vi någonsin kan skall det här överföras\",\r\ntror jag att det också hade satt en press på Post- och\r\ntelestyrelsen att börja förbereda. Men man kanske kan\r\nhoppas på att kommunikationsministern i sitt nästa\r\ninlägg förtydligar detta ännu litet mer och säger just\r\natt Post- och telestyrelsen omedelbart bör börja bere-\r\nda sig på att detta skall tas över och vara deras ansvar.</pre><pre>Anf.  36  Kommunikationsminister INES\r\nUUSMANN (s):\r\nFru talman! När jag talar om telelagen skall vi\r\nkomma ihåg att det är Post- och telestyrelsen som är\r\ntillsynsorgan för telelagen. När det gäller t.ex. över-\r\nklagande, som är en sådan fråga som vi arbetar\r\nmycket intensivt med just nu, måste ett regelsystem\r\nskrivas in så att man kan använda telelagen som det\r\nlagrum som man kan luta sig mot.\r\nSedan vill jag också säga att departementet har ett\r\nbra samarbete med dem som sysslar med de här frå-\r\ngorna nu, dvs. II-stiftelsen. Mina tjänstemän och jag\r\nsjälv har haft flera och mycket nära kontakter med\r\nföreträdare för stiftelsen då vi har diskuterat den här\r\nsaken. Såvitt jag förstår finns det inget skumt där. De\r\nhar inte på något sätt något intresse av att motarbeta\r\nvare sig offentlighet eller tillgänglighet.\r\nNär det gäller hur vi skall gå vidare så att vi får en\r\nbra organisation är det viktigt att säga att vi bör full-\r\nfölja detta tillsammans med II-stiftelsen. Då tror jag\r\natt vi kan få en lösning som tillfredsställer tillgänglig-\r\nhet, rättssäkerhet och möjligheter för nya användare\r\nav det här systemet.</pre><pre>Anf.  37  JOHAN LÖNNROTH (v):\r\nFru talman! Nej, jag misstänker inte att det finns\r\nnågot skumt i detta. Jag är säker på att de personer\r\nsom nu leder den här stiftelsen är engagerade i att det\r\nhär skall fungera bra.\r\nMen de goda kontakterna mellan departementet\r\noch de här personerna kan också vara ett problem,\r\ndärför att det här handlar om just opartiskhet. Det\r\nfinns också andra intressen. Det finns kritiker till den\r\nhär stiftelsen. Det finns de som hävdar att den är för\r\nensidigt sammansatt, att det är vissa intressen som är\r\nföreträdda. Vissa företag är faktiskt inblandade och\r\nandra inte. Det är ju inte en slump att ett par av de\r\ntunga remissinstanserna, jag nämnde Posten och Te-\r\nlia, säger att det är risk för kupper. Det kanske är att\r\nmåla en viss person på väggen, men det är som sagt\r\nvar inte alltid bra att departementet har alltför nära\r\nkontakter med en privat institution, som det trots allt\r\nhandlar om.\r\nJag tycker avslutningsvis att det är säkrast att\r\nkommunikationsministern så snabbt som möjligt ser\r\ntill att det här blir en opartisk neutral statlig instans\r\nsom inte bara övervakar utan också har hand om själ-\r\nva utdelningen av domännamn i Sverige.</pre><pre>Anf.  38  Kommunikationsminister INES\r\nUUSMANN (s):\r\nFru talman! Som jag sade när vi började diskutera\r\ndetta går det ganska fort och det händer nya saker\r\nnästan varje vecka. Post- och telestyrelsen och telela-\r\ngen är två instrument som vi kan använda. Jag vill\r\nbara peka på ett problem som gäller om Post- och\r\ntelestyrelsen också skulle vara den som hanterade\r\ndetta. Då måste vi se till att vi får ett annat kontrollor-\r\ngan, för man kan ju inte kontrollera sig själv.\r\nVi måste alltså börja med att bygga upp kunskap\r\noch kompetens på Post- och telestyrelsen och det görs\r\njust nu. Det är ett arbete som också forceras. Vi arbe-\r\ntar på olika fronter.\r\nDen ensidiga sammansättningen i stiftelsen och\r\nproblemet med goda kontakter kan naturligtvis alltid\r\nangripas, åtminstone kontakterna. Men den ensidiga\r\nsammansättningen håller på att luckras upp så till vida\r\natt man breddar sammansättningen.\r\nJag delar uppfattningen att det här är viktigt. Som\r\nman brukar säga: Caesars hustru får icke misstänkas.\r\nVi arbetar för samma mål, och det gäller att i kontroll-\r\nfunktionen försöka vara lika snabb som de som abon-\r\nnerar på nya domännamn.</pre><pre>Överläggningen var härmed avslutad.</pre><pre>9 §  Svar på interpellation 1997/98:98 om Pos-\r\nten AB</pre><pre>Anf.  39  Kommunikationsminister INES\r\nUUSMANN (s):\r\nFru talman! Per Bill har frågat mig vilka åtgärder\r\njag tänker vidta för att återställa förtroendet för den\r\nsvenska postpolitiken.\r\nDet är riktigt, som Per Bill skriver, att postmark-\r\nnaden för närvarande genomgår en kraftig förändring\r\nbåde nationellt och internationellt. EU antog den 15\r\ndecember 1997 det s.k. postdirektivet. Direktivet\r\ninnebär en viss grad av avreglering, dock inte så stor\r\nsom Per Bill vill ge intryck av. Medlemsländernas\r\nmöjlighet att behålla sitt monopol kommer även fort-\r\nsättningsvis att omfatta större delen av den europeiska\r\nmarknadens postvolymer.\r\nPer Bill har också rätt i att Sverige är bland de\r\nförsta länder i Europa som avskaffat brevmonopolet\r\noch att de övriga länderna noga följer utvecklingen på\r\nden svenska postmarknaden. Det innebär samtidig att\r\nvi har föga vägledning av andras framgångar och\r\nmisstag. Därför finns det inte heller någon praxis då\r\ndet gäller tolkningen av konkurrenslagstiftningen på\r\ndenna nyligen avreglerade marknad.\r\nKommunikationsdepartementet har under år 1997\r\nutrett statens roll på postmarknaden. En proposition i\r\nämnet kommer att lämnas till riksdagen i början på\r\nmars 1998.</pre><pre>Anf.  40  PER BILL (m):\r\nFru talman! När man lyssnar på ministern skulle\r\nman kunna tro att varje ny bransch som uppstår i\r\nSverige har rätt till en nystart när det gäller konkur-\r\nrensregler. Det är dessbättre inte så, utan varje\r\nbransch har att följa de konkurrenslagar som vi har.\r\nSvaret är litet nonchalant med tanke på att det inte\r\nfinns något företag, privat eller statligt, som så många\r\ngånger har varit utsatt för kritik i konkurrensfrågor\r\nsom Posten. Posten står i en särställning - sedan\r\nkommer ingenting, sedan kommer ingenting och se-\r\ndan kommer Telia och några privata företag.\r\nJag tycker faktiskt att ministern borde fundera litet\r\növer hur det ser ut och vad hon som minister kan\r\ngöra. En välvillig tolkning är att svaret är överslätan-\r\nde. En mindre välvillig tolkning är att det inte är nå-\r\ngot svar alls på frågan.\r\nJag skulle vilja veta på vilket sätt det här är en ny\r\nbransch, där man har rätt till en särställning när det\r\ngäller att bryta mot de regler och lagar som finns på\r\nområdet.</pre><pre>Anf.  41  Kommunikationsminister INES\r\nUUSMANN (s):\r\nFru talman! Postmarknaden är inte någon ny\r\nbransch. Den har funnits sedan 1636.\r\nNär det gäller Konkurrensverkets kritik tycker jag\r\natt en sak är alldeles klar. Vi sade 1993 från opposi-\r\ntionens sida - jag framhöll det själv från denna talar-\r\nstol - att den här branschen inte var mogen och att\r\nden inte borde avregleras på det sätt som då skedde.\r\nJag tycker att väldigt mycket av den kritik som jag\r\ndå framförde har besannats. Vi måste nu städa upp\r\nefter det som genomfördes av den dåvarande riks-\r\ndagsmajoriteten och av den regering som Per Bill var\r\nanhängare till. Om man inte hade varit så snabb i sin\r\nönskan att avreglera, skulle vi i dag inte ha haft de\r\nproblem som postkunderna nu från dag till dag upple-\r\nver. Man kan säga att de manifesteras i mer eller\r\nmindre väl formulerade anmälningar till Konkur-\r\nrensverket.\r\nSkall någon fundera över vad som är unikt och\r\ninte unikt inom den här branschen, borde det alltså\r\nvara Per Bill och hans partivänner, som drev den här\r\nfrågan oerhört starkt vid det aktuella tillfället. Det här\r\när en unik bransch, eftersom den är en viktig del av\r\ninfrastrukturen. Det är ett samhällsansvar att se till att\r\noavsett var vi bor och oavsett vilket jobb vi har och\r\nhur gamla vi är skall vår rätt till postservice tillgodo-\r\nses. Det är inte som att köpa varmkorv. Det är en stor\r\nskillnad mellan den här typen av service och väldigt\r\nmycket annat. Det är en viktig del av samhällets in-\r\nfrastruktur, och av den anledningen behövs det allde-\r\nles speciella åtgärder för att reglera detta.</pre><pre>Anf.  42  PER BILL (m):\r\nFru talman! Jag har nu fått höra ministern förringa\r\nvarmkorvsförsäljare. Jag måste säga att jag blir minst\r\nsagt beklämd när jag hör svaret. Det här är en ny\r\nbransch, säger ministern å ena sidan. Å andra sidan\r\nsäger hon att den har funnits sedan 1636.\r\nSjälvfallet gäller samma regler för denna bransch\r\nsom för alla andra. Det viktiga är att vi här i riksdagen\r\nställer upp de kvalitetskrav som skall gälla i bran-\r\nschen, eftersom den till litet drygt 98 % fortfarande är\r\nstatligt reglerad.\r\nJag blir också väldigt förvånad när jag hör vad\r\nministern ägnar sig åt. Fru talman! Är det ministerns\r\njobb att fundera över hur pass väl formulerade de\r\närenden som kommer in till Konkurrensverket är?\r\nKommunikationsministern kommer, om jag inte är\r\nfel underrättad, att vara den minister som får kritik på\r\nflest punkter när konstitutionsutskottet skall diskutera\r\nhur respektive ministrar har skött sitt departement. Jag\r\ntror att man då kommer att ägna mer tid åt att fundera\r\növer sakfrågorna än åt att fundera över hur väl eller\r\nmindre väl formulerade de olika ärendena är ur någon\r\nannan synpunkt.\r\nProblemet är att ett monopolföretag har drygt\r\n98 % av marknaden. Ändå tycks ministern utgå från\r\natt detta monopolföretag i själva verket skulle vara\r\nhotat.\r\nFru talman! Jag vill inte väga in var ministern har\r\narbetat tidigare, men det är minst sagt förvånande att\r\nman har en konkurrenssituation där ett företag har\r\n98 ½ % och ungefär 150 andra företag får dela på\r\nresterande 1 ½ %. Jag tycker att ministerns sätt att\r\nsvara på den här frågan är symtomatiskt.</pre><pre>Anf.  43  Kommunikationsminister INES\r\nUUSMANN (s):\r\nFru talman! Det är svårt att hitta något konstruk-\r\ntivt eller något att svara på bland alla de invektiv som\r\nkommer från Per Bills sida. Men för att göra diskus-\r\nsionen något mer seriös vill jag påminna om följande\r\ni fråga om hur postmarknaden fungerar. Då markna-\r\nden delas upp i t.ex. Stockholm, Göteborg och Mal-\r\nmö, är konkurrenssituationen helt annan än de 98 %\r\nsom nämndes i det tidigare inlägget.\r\nSamhällsansvaret, den samhällsomfattande tjäns-\r\nten, har lagts på Posten AB. Det är oerhört väsentligt\r\nför att hela Sverige skall kunna få en bra service. Den\r\nandra varianten som jag möjligen kan tolka att Per\r\nBill menar, är att via statsbudgeten subventionera\r\nsamtliga postoperatörer så att de kan ge rikstäckande\r\npostservice. Men det rimmar i så fall illa med det som\r\nModeraterna brukar säga i andra sammanhang, nämli-\r\ngen att det inte skall vara så mycket statliga subven-\r\ntioner.</pre><pre>Anf.  44  PER BILL (m):\r\nFru talman! Det viktiga är att vi får ut mesta tänk-\r\nbara av varje krona som satsas av skattebetalarnas\r\npengar.\r\nPosten Brev AB, ett av dotterbolagen inom Pos-\r\nten, har troligtvis haft den största vinsten någonsin.\r\nDet är inte så konstigt, eftersom brevportot har höjts\r\ntill i dag Europas högsta.\r\nSamtidigt säger ministern att denna marknad inte\r\när en marknad. Jag är villig att hålla med ministern.\r\nJag har vid flera tillfällen via riksdagens utred-\r\nningstjänst försökt att ta reda på hur strukturen ser ut.\r\nJag har bett Posten AB redovisa sitt resultat efter\r\nregion. Men Posten AB svarar mig som riksdagsle-\r\ndamot att detta är en affärshemlighet och att jag inte\r\nhar med det att göra.\r\nJag tycker att det är minst sagt skandalöst att vi\r\navsätter ett stort antal miljoner av skattebetalarnas\r\npengar för att Posten skall sköta sitt jobb i vissa regi-\r\noner, samtidigt som jag, journalister eller intresserad\r\nallmänhet inte har någon som helst möjlighet att se\r\nvilka regioner som går med plus, vilka som går med\r\nminus, och om det är rimligt med statliga subventio-\r\nner.\r\nHär, ministern, har ni ett stort ansvar.</pre><pre>Anf.  45  Kommunikationsminister INES\r\nUUSMANN (s):\r\nFru talman! Jag beklagar att jag måste låta litet\r\nsom en skolfröken. Per Bill talar om miljoner. De 200\r\nmiljonerna - det visste uppenbarligen inte heller Per\r\nBill - från statens sida, som riksdagen fattat beslut\r\nom, skall användas för postkontor, kassatjänster. Det\r\nhandlar inte ett dugg om brevporto eller den s.k.\r\nposttjänsten, dvs. brev och paket. Detta är för att vi\r\nskall kunna ha postkontor på ett antal orter i Sverige.\r\nSedan var det affärshemligheter. Jag trodde att Per\r\nBill visste att det är fråga om ett aktiebolag. Då är det\r\naktiebolagslagen som gäller, inte offentlighetsprinci-\r\npen.</pre><pre>Överläggningen var härmed avslutad.</pre><pre>10 §  Svar på interpellation 1997/98:112 om\r\nPVC</pre><pre>Anf.  46  Miljöminister ANNA LINDH (s):\r\nFru talman! Lennart Daléus har frågat vilken stra-\r\ntegi regeringen avser att tillämpa och vilka åtgärder\r\nregeringen avser att vidta för att förverkliga riksda-\r\ngens beslut, övergripande bedömningar och övervä-\r\nganden i PVC-frågan.\r\nRegeringen beslutade den 9 maj 1996 om direktiv\r\ntill en översyn av kemikaliepolitiken (dir. 1996:40).\r\nEn kommitté tillsattes med uppdrag att göra en sådan\r\növersyn. I kommittén, som antog namnet Kemi-\r\nkommittén, ingick som ledamöter Kerstin Svensson\r\nsom ordförande, Lena Ag, Lennart Daléus, Roger\r\nRådström och Urban Wästljung.\r\nKommitténs betänkande har remissbehandlats och\r\nbereds nu i Regeringskansliet.\r\nRegeringen förbereder förslag till åtgärder på\r\nkemikalieområdet inbegripet frågor om PVC-plast,\r\nvilka kommer att redovisas i den miljöpolitiska pro-\r\nposition som regeringen avser att förelägga riksdagen\r\nunder april 1998.</pre><pre>Anf.  47  LENNART DALÉUS (c):\r\nFru talman! Jag tackar miljöministern för svaret.\r\nPVC-frågan är möjligen en både kinkig och lång-\r\ndragen historia. Den förra regeringen tog med viss\r\nbestämdhet i ärendet och tillsatte Kretsloppsdelega-\r\ntionen. Delegationen lade fram ett material om PVC.\r\nMan var rätt tydlig i fråga om spetsiga åtgärder men\r\nockså ett generellt förhållningssätt till PVC. Det in-\r\ntressanta är att ungefär samtidigt, fru talman, tog\r\nriksdagen ställning i frågan. Likaledes var det ett antal\r\nspetsiga resonemang, men med den tydliga slutsatsen\r\natt PVC - inte dagens PVC, inte PVC givet vissa\r\nvillkor - inte hör hemma i kretsloppssamhället. Detta\r\nsade riksdagen efter hanteringen i jordbruksutskottet.\r\nKemikommittén har redovisat material. Miljömi-\r\nnistern gör uppenbarligen en poäng av att jag har\r\nsuttit med i Kemikommittén. Jag har, fru talman,\r\nockså suttit i riksdagen, i jordbruksutskottet och i\r\nKretsloppsdelegationen.\r\nHär har man generellt från riksdagens sida sagt att\r\nPVC inte hör hemma i kretsloppssamhället. Jag är ute\r\nefter att regeringen borde dra någon slutsats av den\r\niakttagelse som riksdagen har gjort - även om den\r\ninte är imperativ, inte tvingande, för regeringen i form\r\nav tillkännagivande eller beslut. Hur lyhörd har rege-\r\nringen varit i att fånga upp riksdagens ambition och\r\nattityd i denna fråga? Svaret från miljöministern är att\r\nhon förbereder förslag till åtgärder på kemikalieom-\r\nrådet. Det är, fru talman, får jag förmoda, förslag att\r\nlägga på riksdagens bord.\r\nProblemet är att när miljöministern gör så framåt\r\nslutet av april vet hon, får jag förmoda, att ett ställ-\r\nningstagande i riksdagen till den propositionen kom-\r\nmer tidigast i januari nästa år. Vi kommer att ha en\r\nmotionstid, sommaren kommer att gå, vi kommer in i\r\nen ny allmän motionstid efter valet, när berörda ut-\r\nskott efter att ha hanterat budgetärenden kommer till\r\ndenna fråga befinner vi oss en bit in på nästa år. Tän-\r\nker inte miljöministern göra något dessförinnan?\r\nTänker inte miljöministern ha något förhållningssätt\r\ntill PVC i kretsloppssamhället?\r\nKemikommittén föreslår att regeringen skall inle-\r\nda överläggningar med dem som använder PVC för\r\natt få bort PVC. Regeringen skulle kunna göra som\r\nman delvis har gjort i Danmark. Miljöstyrelsen - som\r\nhar en litet annan konstruktion - kunde se till att det\r\nfanns utrymme för naturvårdsverk, kemikalieinspek-\r\ntion, upprätta kataloger till vägledning för landsting,\r\nkommuner, så att de den vägen kunde sålla bort PVC\r\nur hanteringen - kort sagt använda de befogenheter\r\nregeringen har till förfogande, dvs. se till att få bort\r\nPVC ur kretsloppssamhället.\r\nMiljöministerns svar är att regeringen kommer att\r\nlägga fram förslag till riksdagen i april. Det är en\r\nsegdragen hantering av frågan. Det verkar som om\r\nman knuffar den systematiskt framför sig. Jag har\r\nfångat upp signaler från andra aktörer på området som\r\nnaturligtvis ser knuffandet.\r\nTänker miljöministern ta i fenomenet PVC? Jag\r\ntalar inte om dagens PVC, jag talar inte om några\r\ntillsatser. Jag talar om PVC som inte hör hemma i\r\nkretslopssamhället. Tänker miljöministern göra något\r\ninnan det blir beslut i riksdagen igen nästa år?</pre><pre>Anf.  48  MARIE WILÉN (c):\r\nFru talman! PVC hör inte hemma i kretsloppssam-\r\nhället. Detta uttalades i ett betänkande från riksdagen\r\nfrån 1995/96. Med anledning av bl.a. beslutet i riks-\r\ndagen i samband med det skrev jag en motion om att\r\nregeringen borde ta fram en avvecklingsplan för PVC\r\ni vardagsprodukter som används till barn under ett år.\r\nJag skrev motionen också därför att jag ansåg det\r\nangeläget att i denna fråga verkligen anamma försik-\r\ntighetsprincipen.\r\nDetta var i oktober 1996. Våren 1997 krävde\r\nmiljöstyrelsen i Danmark säljstopp för ett antal leksa-\r\nker i Danmark som innehöll ftalater och PVC. KF:s\r\nagerande i Sverige var att man beslutade att dra till-\r\nbaka ett femtiotal småbarnsleksaker i mjuk PVC-\r\nplast. KF:s miljöchef ville ha snabba besked av mil-\r\njöministern om hur svenska myndigheter bedömer\r\nhälsoriskerna med de aktuella leksakerna. Miljöminis-\r\nter Anna Lindh uttalade i ett TT-meddelande den 28\r\nmaj 1997 att hon tyckte att KF:s beslut att följa för-\r\nsiktighetsprincipen och dra in leksakerna är bra. Men\r\nAnna Lindh ville inte direkt uppmana andra leksaks-\r\nförsäljare att följa KF:s exempel. Det är två signaler.\r\nSamtidigt säger miljöministern i detta meddelande att\r\nmyndigheterna i många år krävt att PVC-industrin\r\nskall sluta använda alla farliga tillsatser. I meddelan-\r\ndet slog Anna Lindh fast att det blir ett förbud mot de\r\nfarliga tillsatserna i PVC och även mot PVC som\r\nsådant och att ett förslag räknades med kring årsskif-\r\ntet 1997/98.\r\nI Danmark meddelade miljöministern i november\r\n1997 att han hade givit miljöstyrelsen i uppdrag att\r\nutarbeta förslag till förbud mot ftalater i leksaker för\r\nmindre barn.\r\nLennart Daléus har fått ett ganska kort svar på in-\r\nterpellationen. Jag undrar över tidsperioden. I TT-\r\nmeddelandet talar miljöministern om årsskiftet\r\n1997/98. Men det hela ser ut att bli försenat.\r\nJag undrar varför det tar sådan tid. Skulle miljö-\r\nministern inte kunna använda danske miljöministerns\r\narbetssätt i denna fråga?</pre><pre>Anf.  49  Miljöminister ANNA LINDH (s):\r\nFru talman! Lennart Daléus börjar med att säga att\r\nden förra regeringen vidtog väldigt kraftfulla åtgärder.\r\nDet skulle vara intressant att veta vilka konkreta kraft-\r\nfulla åtgärder den förra regeringen vidtog som innebar\r\natt regeringen såg till att PVC-försäljningen minska-\r\nde, såg till att vi fick förbud mot PVC och slutade\r\noffentlig upphandling av PVC. Hade den förra rege-\r\nringen vidtagit kraftfulla åtgärder hade det inte åter-\r\nstått lika mycket för den här regeringen att göra.\r\nDet sker överläggningar i dag kring PVC med oli-\r\nka branscher, men precis som jag har sagt i mitt svar\r\nfår frågeställarna avvakta litet grand tills man får se\r\nmiljöpropositionen. Då redovisar vi vad som sker.\r\nJag bli litet förvånad över frågan, därför att det här\r\när ett område där vi i sak har haft samma uppfattning.\r\nJag tycker att det har varit positivt att vi faktiskt har\r\nvelat avveckla PVC. Jag tycker att det är bra att vi har\r\nhaft samma uppfattning. Vi har också hela tiden varit\r\neniga om, såvitt jag uppfattat det, att Kemikommittén\r\nskulle ge ett bättre underlag för en avveckling av\r\nPVC. Ett sådant underlag fanns inte konkretiserat\r\ntidigare. När vi hade fått ett konkret underlag av Ke-\r\nmikommittén skulle det gå vidare till den miljöpoli-\r\ntiska propositionen.\r\nTiderna för framläggandet av den miljöpolitiska\r\npropositionen har förflyttats litet. Först talade vi om\r\nvintern 1997/98, sedan var det februari-april 1998.\r\nDen tidsskillnaden på ett par månader, fru talman,\r\ntycker jag inte är särskilt uppseendeväckande. Många\r\ngånger är det större tidsskillnader än ett par månader.\r\nBåde Lennart Daléus och Marie Wilén tar Dan-\r\nmark som exempel. Det är bra, för vi har ett ordentligt\r\noch bra samarbete med Danmark. Vi har ungefär\r\nsamma regler. Vi har arbetat med våra respektive\r\nförslag gemensamt. Även i Danmark kommer man att\r\nlägga fram ett förslag under våren, precis som Sveri-\r\nge. Tjänstemän på politisk nivå har haft ett bra sam-\r\narbete kring förslagen. I Danmark har man inte infört\r\nnågot förbud mot leksaker - där vill jag rätta Marie\r\nWilén. Man tittar på vad man kan göra. De konkreta\r\nåtgärder man föreslog i november gällde ändringar i\r\nEU:s leksaksdirektiv. Man införde alltså inte ett ome-\r\ndelbart förbud i Danmark. Men jag hoppas att vi skall\r\nfortsätta att ha ett bra samarbete mellan den svenska\r\noch den danska regeringen och kunna samarbeta kring\r\ndessa frågor. Det tror jag kommer att leda till ett bra\r\nresultat i slutändan. Det, fru talman, som jag tycker är\r\nviktigt är att vi i de här frågorna försöker se till enig-\r\nheten i sakfrågan för att vi verkligen konkret kan göra\r\nnågonting för att avveckla PVC. Då tror jag inte att\r\nman skall ringakta riksdagens roll, utan jag tror att det\r\när väldigt viktigt att regeringen till riksdagen lägger\r\nfast ett konkret förslag till hur det i realiteten skall gå\r\ntill att avveckla PVC.</pre><pre>Anf.  50  LENNART DALÉUS (c):\r\nFru talman! Först vill jag säga att jag börjat vänja\r\nmig vid miljöministerns hemlighetsfullhet gentemot\r\nriksdagen, inte bara i detta ärende. Jag tror för övrigt\r\ninte att jag talade om kraftfulla åtgärder, jag tror att\r\ndet kommer att framgå av protokollet. Jag sade nog\r\natt den förra regeringen började bita i detta. Vi får väl\r\nse vem som har rätt när protokollet kommer.\r\nDet här med tiden är intressant. Miljöministern har\r\nrätt på en punkt. Vi brukar komma överens om inne-\r\nhållet i en del ståndpunkter så till vida att de är likar-\r\ntade. Här har vi en likartad ståndpunkt. Jag har nämli-\r\ngen hört miljöministern tala om att man bör bojkotta\r\nPVC-produkter. Det har funnits sådana uttalanden.\r\nÄven på annat sätt har jag förstått att vi har en likar-\r\ntad syn.\r\nDet som nu är problemet är att vi hela tiden utgått\r\nfrån att riksdagen genom regeringens försorg skulle\r\nkomma till skott i denna fråga just därför att proposi-\r\ntionen har aviserats på det sätt som miljöministern\r\nbeskriver. Det blir så - det är själva poängen, det vet\r\nfru talman bättre än jag - att några månaders för-\r\nskjutning får en jätteeffekt i tidsperspektivet. Hade vi\r\nfått en proposition ungefär nu hade vi klarat av att\r\nfatta ett beslut i riksdagen innan vi skiljs åt i juni.\r\nGenom att miljöministern försinkar det hela till april,\r\ngivet ändå att vi har samma ståndpunkt, flyttas det\r\nhela över sommaren. Valet passerar, budgethantering-\r\nen kommer in, och då är vi inne i nästa år. Det är det\r\nstora problemet. Det är det jag invänder mot. Hur\r\nkommer det sig att miljöministern hanterat frågan på\r\ndet sättet när hon tidigare kunde ha kommit till riks-\r\ndagen med konkreta och tydliga ställningstaganden i\r\ndenna fråga? Det spelar alltså roll att miljöministern\r\nnu har förskjutit frågan. Hon vet lika väl som jag att\r\nvalet kommer. Vem vet hur det ser ut efter valet,\r\nvilken turbulens som uppstår? De som tjänar på detta\r\när naturligtvis de som vill behålla PVC i kretslopps-\r\nsamhället. Men, fru talman, något borde miljöminis-\r\ntern i all sin mystik kring frågor som berör riksdagens\r\narbete berätta om vilka det är man har överläggningar\r\nmed, vilka hon träffar, vad hon försöker förmå dem\r\natt åstadkomma. Följer hon Kemikommitténs förslag\r\nom att sluta med nyanvändning, såsom Kemikommit-\r\ntén uttalade, eller går hon till landstingen och kom-\r\nmunerna och säger att hon kommer att se till att de får\r\nett underlag som gör att de kan sortera bort PVC ur\r\nanvändningen? Det senaste allvarliga orosmomentet\r\när: Går miljöministern till de fackliga organisationer-\r\nna? Jag kan se av TT-meddelanden att de kontaktar\r\nhenne. Går hon till de fackliga organisationerna och\r\nsäger att hon skall medverka till att undanröja den oro\r\nde känner för PVC genom snabba åtgärder som hon\r\nkan vidta genom sin delaktighet i regeringens arbete?\r\nFru talman! Hjälp mig! Kan inte miljöministern\r\nberätta något om detta? Det borde väl ändå vara möj-\r\nligt att berätta någon enda liten sak om vad miljömi-\r\nnistern tänker göra konkret när det gäller hanteringen\r\nav PVC-frågan och om vad som sker nu innan vi så\r\nsmåningom i riksdagen får möjlighet att ta itu med\r\nfrågan igen. Jag börjar att bli litet orolig över hur\r\nlänge det skall dröja innan vi kan komma till skott och\r\ninnan EU, Danmark och andra länder springer förbi\r\noss.</pre><pre>Anf.  51  MARIE WILÉN (c):\r\nFru talman! När det gäller det danska pressmedde-\r\nlandet från den 27 november uppfattade jag det så att\r\nmiljöministern har givit Miljöstyrelsen i uppdrag att\r\nutarbeta ett förslag till förbud mot ftalater i leksaker\r\nför mindre barn. Sedan planerar man att lägga fram\r\nförslaget i januari. Om detta inträffar eller inte vet inte\r\njag - det är ju några dagar kvar.\r\nDen danske miljöministern uttalar också: \"När det\r\ngäller ftalater i leksaker för mindre barn, vill jag alla-\r\nredan nu be Miljöstyrelsen att utarbeta ett förslag till\r\nförbud. Sedan problemet med ftalater kom fram har\r\nindustrin använt enorma krafter för att försöka tillba-\r\nkavisa alla problem framför allt för att utveckla mera\r\nsunda och miljövänliga material. Det är på tiden att\r\ndet handlas.\"\r\nDet är viktigt att man kommer framåt. Försiktig-\r\nhetsprincipen är viktig särskilt när det gäller mindre\r\nbarn och när man har fått sådana reaktioner i både\r\nDamark och Holland.\r\nMed andledning av barnperspektivet vill jag fråga:\r\nHur anser miljöministern att man skall agera när det\r\ngäller PVC-produkter till barn till dess att det finns\r\nnågon form av lagstiftning?</pre><pre>Anf.  52  Miljöminister ANNA LINDH (s):\r\nFru talman! Jag kan instämma i det som Marie\r\nWilén säger, att det är självklart att man skall utgå\r\nfrån försiktighetsprincipen. Det skall man alltid göra\r\nsärskilt när det gäller barn. Då känns det extra viktigt.\r\nDärför var det mycket bra att KF fattade beslut om att\r\ninte sälja mjuka leksaker av PVC-plast för barn. Jag\r\ntyckte att det var ett bra beslut som känns tryggt för\r\nmig också som konsument, eftersom jag föredrar att\r\nhandla där jag vet att jag inte kan köpa sådana leksa-\r\nker till mina barn.\r\nDet är självklart att man skall iaktta försiktighets-\r\nprincipen, för det finns väldigt oroande signaler om\r\nftalater. Då är det naturligtvis riktigt att ta det säkra\r\nför det osäkra.\r\nVi har, som sagt, haft nära samarbete med Dan-\r\nmark, Holland och andra länder som har börjat agera i\r\nPVC-frågan. Jag hoppas och tror att vi om några\r\nveckor eller ett par månader kommer att hamna på\r\nungefär samma slutsatser och samma förslag till våra\r\nrespektive parlament. Det innebär också att det då blir\r\nbetydligt lättare att få gehör för dessa frågor interna-\r\ntionellt. Jag tror att vi i några europeiska länder ge-\r\nmensamt skall kunna ta några steg vidare under våren.\r\nDäremot förstår jag inte riktigt Lennart Daléus\r\nproblem. Han borde vara van vid ordningen att vi\r\navslöjar det som står i propositionerna och de exakta\r\nåtgärderna när vi lägger fram propositionerna. Om\r\ninte någonting oerhört underligt händer i valet lär väl\r\nSocialdemokraterna, Centern och andra partier som\r\nhar velat avveckla PVC vara i tillräckligt stor majori-\r\ntet även efter valet. Så det blir väl ingen skillnad om\r\nriksdagen behandlar frågan i höst jämfört med om\r\nriksdagen behandlar frågan under våren. De enda som\r\nskiljer ut sig är Moderaterna, men varken Lennart\r\nDaléus eller jag tror nog att Moderaterna skall ha\r\nensam majoritet här i kammaren.</pre><pre>Anf.  53  LENNART DALÉUS (c):\r\nFru talman! Jag gör möjligen en likartad bedöm-\r\nning som miljöministern, men det spelar mindre roll\r\nför den här frågans hantering. Det blir nog inte till\r\nhösten, utan det blir nästa vår som frågan behandlas.\r\nMiljöministern kan bättre än jag räkna ut hur riks-\r\ndagsarbetet planeras. Det intressanta är att det är\r\nmånga andra som kommer att röra sig förbi i denna\r\nfråga. Det är självklart att det uppstår en turbulens,\r\noavsett hur valet går, som gör att bl.a. budgetarbetet\r\nmåste ta kortare tid. Det blir en ansträngd politisk\r\nperiod. Att tro att den här frågan då ligger allra högst\r\npå den politiska dagordningen är nog att missta sig.\r\nFru talman! Miljöministern gjorde ett intressant\r\nkonstaterande. Hon sade att man hade kontakt med\r\nandra europeiska länder, Danmark, Holland och möj-\r\nligen Tyskland. Att frågan är föremål för behandling i\r\nEU är alldeles uppenbart. Såvitt jag förstår har EU\r\ntillsatt en arbetsgrupp med inriktning på detta. Kan\r\nmiljöministern svara på hur hon skulle göra om jord-\r\nbruksutskottet skulle be henne att komma dit och\r\nredovisa sin hantering av PVC-frågan i ett EU-\r\nperspektiv? Går det att den vägen locka ur miljömi-\r\nnistern någonting? Eller kommer denna hemlighets-\r\nfullhet kring den här frågan att gälla också då?\r\nFrågan rör sig med väldigt stor hastighet. Det\r\nkommer nya rön hela tiden. Senast var det arbetsmil-\r\njöfrågorna som blev alltmer uppmärksammade. I en\r\nsituation där det verkar vara så att vi har en likartad\r\nståndpunkt - jag har inte fått det i konkreta åtgärder\r\nbevisat, men jag tror att det är så - borde man låta den\r\nkomma till uttryck så snabbt som möjligt. Försök att\r\ntala om för oss vad regeringen gör! Då kan jag lova\r\natt vi kommer att medverka till de stränga åtgärderna.\r\nMen vi behöver få del av förslagen i tid.</pre><pre>Överläggningen var härmed avslutad.</pre><pre>11 §  Svar på interpellation 1997/98:117 om det\r\nideella och kommunala miljöarbetet</pre><pre>Anf.  54  Miljöminister ANNA LINDH (s):\r\nFru talman! Lennart Daléus har frågat om rege-\r\nringen avser att i ett vidare och långsiktigt perspektiv,\r\nmed bibehållande av organisationernas och kommu-\r\nnernas självständighet, integrera det ideella och\r\nkommunala engagemanget i det nationella miljöarbe-\r\ntet.\r\nRegeringen instämmer i att det lokala miljöarbetet,\r\nbl.a. inom ramarna för Agenda 21, har stor bredd och\r\nger värdefulla idéer till det centrala arbetet. National-\r\nkommittén för Agenda 21 har haft i uppdrag att med-\r\nverka i arbetet med att utveckla, fördjupa och förank-\r\nra Agenda 21 på det lokala planet, men även på andra\r\nnivåer i samhället. Agenda 21-kommitténs betänkan-\r\nde, som redovisar det samlande Agenda 21-arbetet i\r\nSverige, har samlat upp en rad punkter om viktiga\r\ninsatser som ytterligare krävs för att nå en hållbar\r\nsamhällsutveckling. Betänkandet har varit ute på\r\nremiss och regeringens överväganden kommer att\r\nredovisas i den samlade miljöproposition som rege-\r\nringen avser att lägga fram i vår.\r\nSjälvfallet måste Regeringskansliet fortsätta att\r\nfölja och stötta den lokala processen med Agenda 21.\r\nAtt lägga investeringsprogrammet med 5,4 miljarder\r\nkronor på lokal nivå var ett sätt att främja det lokala\r\nmiljöarbetet.</pre><pre>Anf.  55  LENNART DALÉUS (c):\r\nFru talman! Jag vet att miljöministern har andra\r\nengagemang. Av det skälet - och blott av det skälet -\r\nskall jag vara väldigt kortfattad och inte utnyttja all\r\nden tid som står till mitt förfogande.\r\nSyftet med interpellationen var att påvisa att mil-\r\njöarbetet i de ideella organisationerna och kommu-\r\nnerna har förändrats. Jag hör till dem som hängde i\r\nalmarna i Kungsträdgården i början av 70-talet. Mil-\r\njöarbetet och de ideella organisationerna var annor-\r\nlunda då. Samtidigt läggs det nya uppgifter på oss.\r\nDet internationella arbetet har blivit annorlunda. Den\r\nkompetens och det engagemang som krävs är annor-\r\nlunda.\r\nMan behöver fånga upp detta på ett annat sätt än\r\nvad dagens lagstiftning, regelverk och dagens hante-\r\nring av miljöarbetet medger. Det lokala Agenda 21-\r\narbetet bedrivs i nya grupperingar och inom nya kon-\r\nstellationer som förmår att i breda penseldrag måla\r\nupp visioner om hur man vill att den egna orten,\r\nkommunen, hembygden skall utvecklas. Men vi har\r\ninte något regelverk som svarar mot detta. Visionerna\r\nskall sedan in i ett trångt system med lagstiftning och\r\ndär kommunfullmäktige behandlar budgetar. På något\r\nsätt stämmer det inte.\r\nDet är likadant med de ideella organisationerna\r\ngenerellt sett. Inte minst i miljöministerns förslag till\r\nmiljöbalk får de talerätt om de har viss storlek och har\r\nfunnits i ett antal år. Man kan säga att det är en ny\r\nuppgift som läggs på miljöorganisationerna.\r\nJag har redan i annat sammanhang talat om att det\r\när litet olyckligt att miljöministern skär ned deras\r\nekonomiska utrymme, dvs. inom ram - jag går inte\r\nutanför vår gemensamma ram. Man kräver av miljö-\r\norganisationerna en starkare juridisk kompetens, ett\r\nstörre engagemang och en större delaktighet. Men det\r\nmåste på något sätt återspeglas i samhällets sätt att\r\nfånga upp det här arbetet.\r\nEtt exempel är också att nya aktörer kommer in i\r\nmiljöarbetet. Det är fackliga organisationer, organisa-\r\ntioner av hembygdskaraktär, ungdomar i skolor, som\r\nsamlas på ett annat sätt, och unga forskare, som age-\r\nrar på miljöområdet.\r\nJag skall ärligt säga, fru talman, att jag också\r\nfamlar i fråga om hur det här skall gå till, hur vi skall\r\nkunna ta till oss den här nya situationen. Det var det\r\njag var ute efter och som jag gärna skulle vilja ha en\r\nlängre debatt kring. Jag var inte primärt ute efter de\r\n5,4 miljarderna, vilka kommuner som får och inte får\r\ndem eller om det går att främja det lokala miljöarbetet\r\nmed detta. Men jag hoppas att vi i något annat sam-\r\nmanhang kan få en diskussion just om förnyelsen och\r\nvitaliseringen av särskilt de ideella organisationernas\r\noch kommunernas arbete, givet deras oberoende och\r\nderas självständighet. Skulle man kunna få in dem\r\nmer systematiskt i förberedelseprocesser? Skulle man\r\nkunna ha en annan dialog? Skulle vi i riksdagen kun-\r\nna ha en dialog med de här grupperna för att samman-\r\nsmälta och göra det här arbetet till allas gagn effekti-\r\nvare?\r\nFru talman! Jag skall inte ta mer tid till detta. Äm-\r\nnet förtjänar en längre debatt vid något annat tillfälle.</pre><pre>Anf.  56  Miljöminister ANNA LINDH (s):\r\nFru talman! Eftersom regeringen har ett arrange-\r\nmang på Berwaldhallen i kväll ber jag om överseende\r\nför att jag inte har möjlighet att utnyttja min taletid.\r\nDet enda jag vill säga är att det är intressant att\r\ndiskutera hur man får med och fortsätter att ta med\r\nalla som aktiva i miljöarbetet. Jag tycker att vi med\r\nstolthet kan konstatera att Sverige nog är det enda\r\nland där över 280 kommunledningar - inte bara några\r\ntjänstemän och inte bara ett fåtal politiker - i många\r\nfall tillsammans med miljöorganisationerna och ett\r\nantal lokalt aktiva grupper har gjort gemensamma\r\nprogram för hur man skall uppnå ett hållbart Sverige\r\noch vad det innebär för deras kommun och lagt fram\r\nkonkreta förslag om hur de vill utveckla det lokala\r\narbetet. Jag tycker att det är en grundbult i det frivilli-\r\nga arbetet och i arbetet för ett hållbart Sverige i fram-\r\ntiden.</pre><pre>Överläggningen var härmed avslutad.</pre><pre>12 §  Svar på interpellation 1997/98:103 om\r\ngränshinder för EU-medborgare</pre><pre>Anf.  57  Statsrådet LEIF PAGROTSKY (s):\r\nFru talman! Olle Lindström har frågat statsrådet\r\nÖstros vilka åtgärder som regeringen ämnar vidta med\r\nanledning av att personer som är bosatta i Sverige\r\ntvingats betala bilskatt i Finland. Interpellationen har\r\növerlämnats till mig för besvarande.\r\nEnligt EG-rätten skall motordrivet fordon i princip\r\nregistreras i den medlemsstat där ägaren är bosatt. I\r\nrådets direktiv av den 28 mars 1983, som bl.a. be-\r\nhandlar frågor som har anknytning till överföring av\r\nfordon mellan medlemsstater, definieras vad som\r\nmenas med normal hemvist. Härmed avses den plats\r\ndär en person stadigvarande vistas - dvs. åtminstone\r\n185 dygn per kalenderår - på grund av personlig och\r\nyrkesmässig anknytning.\r\nEnligt den bilskattelag som gäller i Finland skall\r\nbilskatt betalas för fordon som registreras i Finland\r\neller tas i bruk där. Undantag från regeln gäller dock\r\nom personen är stadigvarande bosatt i en annan stat\r\nän Finland och använder fordonet under en tid av\r\nhögst sex månader inom loppet av en tolvmåna-\r\ndersperiod. Definitionen av stadigvarande bostadsort i\r\nden finländska lagstiftningen grundar sig på det ak-\r\ntuella EG-direktivet.\r\nPrincipen som direktivet bygger på är således att\r\nfordon skall registreras i det land där ägaren är bosatt.\r\nDetta är enligt min mening en rimlig ordning, som\r\nockså normalt bör medföra att det inte skall råda\r\nnågon oklarhet om var bilskatt som har sin grund i ett\r\nfordons registrering skall betalas.\r\nJag har som nordisk samarbetsminister reagerat på\r\nde aktualiserade händelserna vid den svensk-finska\r\ngränsen och i brev till min finländske kollega Ole\r\nNorrback uttryckt oro för att rörligheten vid vår ge-\r\nmensamma gräns inte fungerar tillfredsställande för\r\nmedborgarna i vardagen. Min finländske kollega har i\r\nsitt svar redogjort för hur han ser på både principen\r\noch handläggningen av det enskilda fall som föranlett\r\ninterpellationen. Den undersökning som min kollega\r\nlåtit göra tyder på att finländska myndigheter handlat\r\npå det sätt som lagstiftningen i Finland stadgar.\r\nMin finländske kollega har emellertid samtidigt\r\nfrågat sig om lagen i sin nuvarande utformning mot-\r\nsvarar de krav som i dag kan ställas, då rörlighet över\r\ngränserna måste betraktas som en alldaglig företeelse,\r\nsom borde kunna ske smidigt. Man har från finländsk\r\nsida preliminärt ställt sig positiv till att se över gäl-\r\nlande regelverk som kan innefatta problem för t.ex.\r\npersoner som i sin vardag pendlar över en nordisk\r\nnationsgräns.\r\nJag har också talat med statsminister Paavo Lip-\r\nponen i frågan. Han är väl införstådd med problema-\r\ntiken.\r\nMot den bakgrunden kan jag lova att vi från\r\nsvensk sida, i nära kontakt med ansvariga i Finland,\r\nkommer att följa upp den fortsatta hanteringen av fall\r\ndär bilskatt ifrågasatts i Finland.\r\nDet är enligt min mening ytterligt viktigt - och ett\r\nelement i Sveriges program för ordförandeskapet\r\nunder 1998 i det nordiska regeringssamarbetet - att de\r\nsystem för inomnordisk rörlighet som vi skapat funge-\r\nrar väl i vardagslivet och att den öppenhet mellan våra\r\nländer som vi därigenom åstadkommit inte försämras\r\ntill följd av eventuellt konkurrerande EG-regler.</pre><pre>Anf.  58  OLLE LINDSTRÖM (m):\r\nFru talman! Tack för svaret på min interpellation,\r\nstatsrådet Pagrotsky!\r\nJag tror inte att vi har delade meningar i sakfrå-\r\ngan. Det har ju hänt en del sedan jag lämnade in in-\r\nterpellationen, men jag återkommer till det.\r\nVi som agerade kraftfullt för att Sverige skulle\r\nansluta sig till den europeiska unionen hade som ett\r\nav många motiv den inre marknadens fördelar och\r\ntalade just om rörligheten över gränserna. Genom EU-\r\nmedlemskapet och den inre marknaden rörande de\r\nfyra friheterna, dvs. fri rörlighet för varor, tjänster,\r\npersoner och kapital, liksom konkurrenspolitik, tull\r\noch indirekt beskattning skulle hindren för fri rörlig-\r\nhet mellan medlemsländerna avskaffas.\r\nDen svensk-finska gränsen, som benämns \"den\r\nfredliga gränsen\", är i dag inte lika fridfull som tidiga-\r\nre. Befolkningen i östra Norrbotten upplever inte att\r\nden fria rörligheten fungerar, i vart fall när det gäller\r\nvaror och personer. Jag delar statsrådets uppfattning -\r\nsom också EU-direktivet föreskriver - att fordonsskatt\r\nskall betalas där ägaren är bosatt.\r\nOm en svensk medborgare uppehöll sig stadigva-\r\nrande i minst sex månader eller 185 dygn i Finland,\r\nvore det ju en annan sak. Men de uppmärksammade\r\nfallen är ju inte av den arten.\r\nDen svenske unge mannen från Pajala som besök-\r\nte sin fästmö i Finland mer än 185 gånger kan väl\r\nrimligen inte tvångsskrivas i Finland. Det blir ju\r\negentligen effekten av den finska tullens agerande.\r\nDen familj som passerade gränsen för ofta när den\r\nåkte till sitt fritidshus fick båda sina bilar beslagtagna,\r\noch oskäliga lösensummor har krävts. Ytterligare ett\r\nantal fall har inträffat de senaste veckorna.\r\nDet är givetvis orimligt att svenska medborgare\r\nskall behöva finna sig i denna diskriminering. Jag\r\ntycker att det är bra att statsrådet har engagerat sig i\r\ndetta problem och kontaktat finländska beslutsfattare.\r\nDet är också glädjande att den finländske ministern\r\nNorrback är positiv till att se över regelverket, men\r\nproblemet är faktiskt större än så. För dem som dagli-\r\ngen upplever att gränsen är ett hinder och dessutom\r\nförorsakas stora kostnader är varje dags väntan på en\r\nförändring en alldeles för lång tid.\r\nEnligt min mening tar det för lång tid att invänta\r\nen finsk lagändring. Beslagtagna bilar kommer att\r\nsäljas och flera svenska medborgare drabbas. EU-\r\nkommissionen borde kunna anmärka på Finlands\r\nhantering så att pågående ärenden kan stoppas.\r\nKommissionen kan med stöd av artikel 155 i fördra-\r\nget säkerställa att bestämmelserna i EG:s lagar följs.\r\nEtt medlemsland som anser att ett annat medlemsland\r\ninte följer bestämmelser i EG:s lagar kan framställa\r\närendet inför kommissionen.\r\nDärför ställer jag ytterligare en fråga till statsrå-\r\ndet: Skulle inte statsrådet kunna tänka sig att kontakta\r\nEU-kommissionen och ifrågasätta den finländska\r\nhanteringen för att det möjligen skall gå snabbare?</pre><pre>Anf.  59  Statsrådet LEIF PAGROTSKY (s):\r\nFru talman! Min åsikt är att gränser i vår tid inte\r\nskall hålla isär människor som bor i samma bygd. Det\r\när ett omodernt och gammalt förhållningssätt. I dag\r\nskall människor kunna arbetspendla, gå på restaurang,\r\nåka till sin sommarstuga och leva sitt liv i vardagen\r\nsom de tycker är rimligt, även om det råkar gå en\r\ngräns genom deras bygd. Detta är en grundsyn i alla\r\ndelar. Jag vet att detta också är den åsikt som den\r\nfinländske samarbetsministern Olle Norrback har i\r\nden här frågan.\r\nNu har vi blivit uppmärksamma på ett förhållande\r\nsom hindrar det här sättet att leva i en gränsbygd. Den\r\nfinländska regeringen, både genom statsminister Lip-\r\nponen och genom samarbetsministern Olle Norrback,\r\nhar deklarerat att de har gett i uppdrag åt skatteminis-\r\ntern att skyndsamt se över frågan för att se om regler-\r\nna kan moderniseras. Norrback uttrycker att de regler\r\nsom de har i dag är omoderna.\r\nJag tycker att det är naturligt att vi som vänner i\r\nNorden väntar på vad detta kan leda till, även om vi\r\nockså inser att de enskilda som drabbas tycker att\r\nvarje dag är en dag för mycket. Men det vore ett un-\r\nderbetyg åt det nordiska samarbetet om vi skulle hota\r\nvarandra med domstolsbehandling och åtal hos de\r\nhemska åklagarna i Bryssel.\r\nJag vet att de finska myndigheterna väl känner till\r\nEU-reglerna. Den aktuella regeln, som jag tycker är\r\nden viktiga här, lyder: Om den praktiska tillämpning-\r\nen av detta direktiv ger upphov till svårigheter skall\r\nde behöriga myndigheterna i medlemsstaterna i fråga\r\nfatta de beslut som krävs genom ömsesidig överens-\r\nkommelse.\r\nOm de här svårigheterna kvarstår räknar jag med\r\natt det blir diskussioner mellan svenska och finska\r\nmyndigheter, just i syfte att nå en överenskommelse\r\nom var en viss bil skall beskattas. Det skall göras efter\r\nen helhetsbedömning av bilägarens vardag, var han\r\nanses bo. Då räcker det inte att ha bott 185 dagar i det\r\nena landet och ett annat antal dagar i det andra landet.\r\nMan skall kunna bo 360 dagar i båda länderna om\r\nman t.ex. arbetspendlar. Jag räknar med att det här\r\nkommer att fungera bättre.\r\nVi skall inte utgå från att man i samtliga fall\r\nkommer att döma att dessa människor skall anses bo i\r\nSverige, utan om det visar sig att de faktiskt har sin\r\nnaturliga hemvist i Finland, vilket jag i och för sig\r\ninte tror är fallet i de nu aktuella exemplen, är det\r\nnaturligtvis Finland som skall ha skatten från dem.\r\nDet viktiga är att det blir klart och entydigt utklarat så\r\natt vardagen kan fungera för de människor som vill\r\nleva på båda sidor om gränsen.\r\nTill sist: Detta är en för oss litet ovanlig situation\r\ndär Sverige får ställning som skatteparadis, dit männi-\r\nskor vill förlägga sin skattskrivning för att få fördel av\r\nde låga svenska skatterna på bilar. Men det kan ju för\r\nen gångs skull vara nyttigt att se problemen från den\r\nhär sidan. Inte minst för bilisterna är det kanske en\r\nlitet överraskande situation som nu plötsligt har upp-\r\nstått.</pre><pre>Anf.  60  OLLE LINDSTRÖM (m):\r\nFru talman! Jag kan dela statsrådets uppfattning\r\natt problemet bör kunna lösas mellan medlemsstater-\r\nna. Jag är bara orolig för att det skall ta för lång tid.\r\nJag känner i alla fall till fyra uppmärksammade\r\nfall där bilar har beslagtagits för svenska medborgare.\r\nDet har krävts lösensummor som är högre än bilarnas\r\nvärde. Säljs bilarna i Finland blir det en mellanskill-\r\nnad som den svenska medborgaren får betala. Det är\r\nju frustrerande för dessa människor. Det är därför\r\nviktigt att problemet blir löst så snart som möjligt.\r\nMen jag är glad över det budskap som har framförts\r\nhär i dag, att de finländska myndigheterna också är\r\nvilliga att snabbt göra någonting åt det hela. Det kan\r\nju inte vara så att medborgare från två EU-\r\nmedlemsländer skall tvingas leva under de här förhål-\r\nlandena. Därför är jag nöjd med svaret och tackar än\r\nen gång för det samt hoppas att statsrådet driver på i\r\nfrågan.\r\nNär det gäller att Sverige skulle vara ett skattepa-\r\nradis är det faktiskt i de fall som jag känner till svens-\r\nka medborgare som reser över gränsen av olika an-\r\nledningar. Men faktum är att man har en ganska stor\r\nrörlighet över den svensk-finska gränsen och har haft\r\ndet under mycket lång tid. Det beror ju på närheten\r\ntill gränsen och det sätt som arbetsmarknaden funge-\r\nrar på.\r\nTack än en gång för svaret på interpellationen. Jag\r\nhoppas att vi snart kommer till skott i den här frågan,\r\nså att inte fler blir drabbade.</pre><pre>Anf.  61  Statsrådet LEIF PAGROTSKY (s):\r\nFru talman! Även jag är otålig och tycker att det är\r\nobehagligt om det tar lång tid, men de alternativ som\r\nstår till buds är inte attraktiva för mig.\r\nDet är inte bara det att enskilda familjer drabbas, utan\r\ndet skapar också osäkerhet om vad som gäller i\r\ngränsbygden. Vad vi vill är ju att utveckla samarbetet\r\növer gränsen. Vi vill att fler människor skall finna\r\nfördelar i att röra sig över gränserna och att gränser-\r\nnas betydelse hela tiden skall minska. Ett uttryck för\r\ndetta är ju det gemensamma initiativ som togs härom-\r\ndagen, då Margareta Winberg, den svenska arbets-\r\nmarknadsministern, och hennes finska kollega Liisa\r\nJaakonsaari invigde Eurocity Jobcenter i Haparanda.\r\nDet är ett EU-projekt som startas för att utveckla och\r\nsamordna arbetsmarknaden på båda sidor om gränsen.\r\nEn av målsättningarna är att öka antalet människor\r\nsom arbetspendlar över gränsen.\r\nJag är orolig för att den signal som den senaste ti-\r\ndens händelser har givit kan bli ett hinder som gör att\r\nmänniskor inte vågar satsa på denna typ av aktiviteter.\r\nDärför tycker jag att det är viktigt att samarbetsminis-\r\nter Norrback har givit så tydliga besked om att man\r\nogillar problemen och inte tycker att de hör hemma i\r\nett modernt samhälle.\r\nJag tycker att alla människor där uppe bör betrakta\r\ndetta som en förtroendeingivande signal från den\r\nfinska sidan. De försöker skydda sig från inverkan av\r\nett närliggande skatteparadis, men det får inte ta sig\r\nsådana uttryck att det lägger en hämsko på männi-\r\nskors möjligheter att röra sig fritt över gränserna, t.ex.\r\npendla.</pre><pre>Överläggningen var härmed avslutad.</pre><pre>13 §  Anmälan om inkommen faktapromemoria\r\nom förslag från Europeiska kommissionen</pre><pre>Andre vice talmannen meddelade att följande\r\nfaktapromemoria om förslag från Europeiska kom-\r\nmissionen inkommit och delats ut till kammarens\r\nledamöter:\r\nMeddelande från Europeiska kommissionen avseende\r\ngenomförandet av unionens strategi för för-\r\nsvarsindustrin KOM (97) 583</pre><pre>14 §  Hänvisning av ärende till utskott</pre><pre>Föredrogs och hänvisades\r\nProposition\r\n1997/98:50 till finansutskottet</pre><pre>15 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkanden 1997/98:KU10\r\noch KU12-KU14\r\nJustitieutskottets betänkande 1997/98:JuU7\r\nSocialutskottets betänkanden 1997/98:SoU10 och\r\nSoU11</pre><pre>16 §  Bordläggning</pre><pre>Anmäldes och bordlades\r\nMotioner\r\nmed anledning av prop. 1997/98:41 Socialförsäkring-\r\nens administration, m.m.\r\n1997/98:Sf20 av Gullan Lindblad m.fl. (m)\r\n1997/98:Sf21 av Kristina Nordström (s)\r\n1997/98:Sf22 av Roland Larsson m.fl. (c)\r\n1997/98:Sf23 av Karin Israelsson (c)\r\n1997/98:Sf24 av Ulla Hoffmann m.fl. (v)\r\n1997/98:Sf25 av Rose-Marie Frebran m.fl. (kd)\r\n1997/98:Sf26 av Sigge Godin m.fl (fp)\r\n1997/98:Sf27 av Ragnhild Pohanka m.fl. (mp)</pre><pre>med anledning av prop. 1997/98:42 Schengensamar-\r\nbetet\r\n1997/98:Ju11 av Birgitta Hambraeus m.fl. (c)\r\n1997/98:Ju12 av Bengt-Ola Ryttar (s)\r\n1997/98:Ju13 av Gun Hellsvik m.fl. (m)\r\n1997/98:Ju14 av Gudrun Schyman m.fl. (v)\r\n1997/98:Ju15 av Rolf Åbjörnsson m.fl. (kd)\r\n1997/98:Ju16 av Lennart Rohdin (fp)\r\n1997/98:Ju17 av Siw Persson m.fl. (fp)\r\n1997/98:Ju18 av Marianne Samuelsson m.fl. (mp)</pre><pre>med anledning av prop. 1997/98:46 Ändringar i hy-\r\nreslagen m.m.\r\n1997/98:Bo8 av Knut Billing m.fl. (m)\r\n1997/98:Bo9 av Owe Hellberg m.fl. (v)</pre><pre>med anledning av prop. 1997/98:47 Ändring i mine-\r\nrallagen (1991:45)\r\n1997/98:N7 av Rolf Gunnarsson och Christel Ander-\r\nberg (m)\r\n1997/98:N8 av Tredje vice talman Christer Eirefelt\r\nm.fl. (fp)\r\n1997/98:N9 av Margareta Andersson (c)\r\n1997/98:N10 av Lennart Beijer m.fl. (v)\r\n1997/98:N11 av Karin Falkmer m.fl. (m)\r\n1997/98:N12 av Eva Goës m.fl. (mp)</pre><pre>med anledning av prop. 1997/98:52 Förvaltningen av\r\nkommunala pensionsmedel\r\n1997/98:K9 av Lars Tobisson m.fl. (m, fp, kd)\r\n1997/98:K10 av Gudrun Schyman m.fl. (v)</pre><pre>med anledning av förs. 1997/98:RR3 Riksdagens\r\nrevisorers förslag angående kommittéväsendet\r\n1997/98:K11 av Peter Eriksson och Eva Goës (mp)</pre><pre>med anledning av förs. 1997/98:RR4 Riksdagens\r\nrevisorers förslag angående utrikesförvaltningen\r\n1997/98:U12 av Göran Lennmarker m.fl. (m)\r\n1997/98:U13 av Eva Zetterberg m.fl. (v)</pre><pre>17 §  Anmälan om interpellationer</pre><pre>Anmäldes att följande interpellationer framställts</pre><pre>den 26 januari</pre><pre>1997/98:143 av Carl B Hamilton (fp) till finansminis-\r\ntern\r\nAsienkrisen\r\n1997/98:144 av Hanna Zetterberg (v) till statsrådet\r\nLeif Pagrotsky\r\nMAI-avtalet\r\n1997/98:145 av Marianne Samuelsson (mp) till stats-\r\nrådet Ylva Johansson\r\nNedskärningar i skolan\r\n1997/98:146 av Maud Ekendahl (m) till kommunika-\r\ntionsministern\r\nKostnadsersättning för trycksaker på grund av utebli-\r\nven information om nummerändring</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 3 februari.</pre><pre>18 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 23 januari</pre><pre>1997/98:356 av Erik Arthur Egervärn (c) till arbets-\r\nmarknadsministern\r\nKraftledningsgator\r\n1997/98:357 av Lena Klevenås (s) till utrikesminis-\r\ntern\r\nMänskliga rättigheter i Colombia</pre><pre>den 26 januari</pre><pre>1997/98:358 av Erik Arthur Egervärn (c) till kom-\r\nmunikationsministern\r\nVägarbeten\r\n1997/98:359 av Eva Zetterberg (v) till utrikesminis-\r\ntern\r\nKvinnors rättigheter\r\n1997/98:360 av Sten Tolgfors (m) till statsrådet Ylva\r\nJohansson\r\nAnmälningsplikt för våld i skolan\r\n1997/98:361 av Sten Tolgfors (m) till statsrådet Ylva\r\nJohansson\r\nUngdomsvåld\r\n1997/98:362 av Sten Tolgfors (m) till statsrådet Ylva\r\nJohansson\r\nSkolornas kunskaper om mobbning\r\n1997/98:363 av Sten Tolgfors (m) till statsrådet Ylva\r\nJohansson\r\nÅtgärder för att förhindra mobbning\r\n1997/98:364 av Eva Goës (mp) till socialministern\r\nAmalgam\r\n1997/98:365 av Gudrun Lindvall (mp) till jord-\r\nbruksministern\r\nAntibiotika i djurfoder\r\n1997/98:366 av Eva Goës (mp) till socialministern\r\nDövtolkar\r\n1997/98:367 av Eva Goës (mp) till utrikesministern\r\nIndonesien\r\n1997/98:368 av Lennart Fremling (fp) till statsminis-\r\ntern\r\nPropositionsavlämnandet\r\n1997/98:369 av Isa Halvarsson (fp) till socialminis-\r\ntern\r\nEdbergstiftelsen</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 3 februari.</pre><pre>19 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 23 januari</pre><pre>1997/98:293 av Eva Goës (mp) till utrikesministern\r\nKosova\r\n1997/98:306 av Eva Zetterberg (v) till utrikesminis-\r\ntern\r\nFN:s säkerhetsråd och situationen i Algeriet\r\n1997/98:308 av Eva Zetterberg (v) till utrikesminis-\r\ntern\r\nIndianbefolkningen i Mexiko\r\n1997/98:312 av Eva Arvidsson (s) till utrikesminis-\r\ntern\r\nDödsfall utomlands\r\n1997/98:319 av Annika Nordgren (mp) till utrikes-\r\nministern\r\nMexiko\r\n1997/98:323 av Berndt Ekholm (s) till utrikesminis-\r\ntern\r\nMR-situationen i Irak</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 3 februari.</pre><pre>20 §  Kammaren åtskildes kl. 19.41.</pre><pre>\r\nFörhandlingarna leddes\r\nav talmannen från sammanträdets början till ajourne-\r\nringen kl. 16.50 och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}