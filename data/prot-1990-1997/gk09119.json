{"dokumentstatus":{"dokument":{"hangar_id":"2349029","dok_id":"GK09119","rm":"1996/97","beteckning":"119","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"119","slutnummer":"0","datum":"1997-06-12 00:00:00","systemdatum":"2005-10-27 13:15:48","publicerad":"1997-06-12 00:00:00","titel":"Riksdagens snabbprotokoll 1996/97:119 Torsdagen den 12 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{C6EF4564-D370-4E24-9CEC-2199A560E21E}","dokument_url_text":"http://data.riksdagen.se/dokument/GK09119/text","dokument_url_html":"http://data.riksdagen.se/dokument/GK09119","dokumentstatus_url_xml":"http://data.riksdagen.se/dokumentstatus/GK09119","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:119</div>\r\n<div class=\"sidhuvud_datum\">Torsdagen den 12 juni</div>\r\n<div class=\"sidhuvud_klockslag\">Kl. 9.00 - 12.49</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>-----------------------------------------------------------------</pre><pre>1 §  Partiledardebatt</pre><pre>Anf.  1  ANDRE VICE TALMANNEN:\r\nGodmorgon och välkomna till sista plenum före\r\nsommaruppehållet. På dagordningen har vi partile-\r\ndardebatt där särskilda regler tillämpas. Vid dagens\r\ndebatt används ett nytt tidtagningssystem. Debattdel-\r\ntagarna kan själva kontrollera tidsåtgången via moni-\r\ntorn, som är placerad på bordet framför podiet.\r\nMen vi kommer dessutom att som tidigare lämna\r\nskriftliga meddelanden om förbrukad tid. Det är kan-\r\nske lättare för deltagarna att då följa tidsåtgången. Då\r\nbörjar vi debatten. Ordet går först till Lars Tobisson.</pre><pre>Anf.  2  LARS TOBISSON (m):\r\nFru talman! Vid den här tiden förra året stod den\r\ndå rekordstora arbetslösheten i fokus. En motvillig\r\nregering tvingades lägga fram en sysselsättningspro-\r\nposition, som behandlades vid ett extra riksdagssam-\r\nmanträde mitt i sommaren. I dag är arbetslösheten än\r\nstörre, och sysselsättningen har sjunkit än mer. Varför\r\när det så tyst om arbetslösheten det nya rekordåret\r\n1997?\r\nRegeringens beslut, bekräftat av riksdagen i går,\r\natt bekämpa massarbetslösheten genom att överge\r\narbetslinjen är bara ett inslag i socialdemokratisk\r\navvecklingspolitik. I februari fattades beslutet att\r\nförtidsavveckla kärnkraften, och i förra veckan sade\r\nSocialdemokraterna nej till det europeiska valuta-\r\nsamarbetet.\r\nMedan regeringen avvecklar arbetskraft, kärnkraft\r\noch Sveriges engagemang i det europeiska samarbe-\r\ntet, utvecklas världen omkring oss på många sätt åt\r\nrätt håll. Vi ser hur handel och rörlighet, men också\r\npolitisk vilja till kontakter och samverkan, bryter\r\nfram. Friheten, välståndet och säkerheten blir allt\r\nstörre för alltfler. I slutet av maj träffades ett histo-\r\nriskt avtal mellan NATO och Ryssland, vilket kan\r\nsägas bekräfta slutet på det kalla kriget. Om några\r\nveckor kommer man vid NATO:s toppmöte i Madrid\r\natt välja in tidigare kommunistiskt styrda öststater\r\nsom medlemmar.\r\nVad vi ser utvecklas är en ny europeisk säkerhets-\r\nordning, där militära garantier visserligen fortfarande\r\när den hårda kärnan, men där inte längre avskräckning\r\ndominerar utan i stället samarbete och rätten för varje\r\nland att självt välja säkerhetspolitisk väg.\r\nI denna process spelar Sverige en undanskymd\r\nroll. Den kvardröjande neutralitetsdogmen gör att\r\nRyssland nu har närmare relationer och snabbare\r\nkontaktvägar med NATO än vad Sverige har. Risken\r\när stor att detta leder till ett säkerhetspolitiskt vakuum\r\ni Östersjöregionen och att vitala svenska intressen blir\r\neftersatta.\r\nDet finns ett klart samband mellan denna utveck-\r\nling och vad som händer inom EU. Om några dagar\r\nskall statsministern resa till Amsterdam för att vid det\r\nEuropeiska rådets möte besluta om åtgärder för att\r\nstärka detta samarbete. Under det mer än årslånga\r\nförhandlingsskede som nu skall avslutas har regering-\r\nen ägnat mest kraft åt frågor i förhandlingarnas peri-\r\nferi, där ambitionen främst varit att göra intryck på\r\nhemmaplan. Huvudfrågan och huvudintresset för vår\r\ndel borde ha varit att underlätta EU:s utvidgning ös-\r\nterut. Vilka krav på institutionella förändringar tänker\r\nGöran Persson driva nästa vecka för att underlätta för\r\nexempelvis de baltiska staterna att nå det medlemskap\r\nde så hett eftertraktar?\r\nFrågan är förstås om Sveriges statsminister har\r\nnågon kraft att sätta bakom sina ord. Socialdemokra-\r\nternas besked i EMU-frågan får oundvikligen till följd\r\natt vårt inflytande i medlemskretsen kraftigt försva-\r\ngas. Återigen har Sverige valt utanförskapet, vilket\r\nförsvårar möjligheten att göra sig hörd.\r\nJag tänker inte säga att den socialdemokratiska\r\nhanteringen av EMU-frågan är ansvarslös. Landets\r\nintressen underordnas strävan att hålla ihop partiet\r\noch regeringen samt att tillfredsställa stödpartiet\r\nCentern. Oförmåga att utöva ledarskap paras med en\r\novilja att övertyga och forma den opinion man nu\r\nviker sig för. Det är inte ens att lämna walk over - det\r\när som att över huvud taget inte våga anmäla sig till\r\ntävlan.\r\nVi har fått veta hur Göran Persson bedömer opini-\r\nonen, men vi får inte veta om han anser valutasamar-\r\nbete vara bra eller dåligt för Sverige. Landets stats-\r\nminister har ingen känd uppfattning i den fråga som\r\nhan menar vara viktigare än t.o.m. det svenska med-\r\nlemskapet i EU. Han uppmanar till bred debatt, men\r\nvägrar att själv tillkännage sin åsikt. Vad är det annat\r\nän brist på ledarskap och politiskt ansvarstagande?\r\nEtt svenskt utanförskap ger oss inte större eko-\r\nnomisk rörelsefrihet. Den misstro som kommer att\r\nvisas Sveriges vilja att hålla ned inflationen ställer\r\ntvärtom än större krav på en stram finanspolitik och\r\nstrukturella reformer av det slag som regeringen hit-\r\ntills motsatt sig. Regeringen avsäger sig i praktiken\r\ninflytande på valutasamarbetets utformning. Många\r\nenskilda och företag kommer att göra affärer i euro\r\nändå. Men i andra fall blir det nog tyvärr så att verk-\r\nsamhet och jobb förläggs till länder som inte på det\r\nsättet självmant låter sig marginaliseras. Att företag är\r\nsnabba på att reagera på negativa politiska signaler\r\nvisar den flykt från fondbörsens A-lista, som den\r\nhuvudlösa utformningen av den nya förmögenhetsbe-\r\nskattningen har framkallat.\r\nUnder den gångna våren har det förts en viktig\r\ndebatt om företagsklimatet. Ledande företagare har\r\nvarnat för att fortsätta en politik som hotar företagan-\r\nde, sysselsättning och välfärd. Men regeringen lyssnar\r\ninte. Tar Göran Persson större intryck av t.ex. den\r\nbedömning av olika länders konkurrenskraft som\r\nWorld Economic Forum nyligen redovisat? Där har\r\nSverige sjunkit till tjugoandra plats med inte bara\r\nNorge, Danmark och Finland framför sig utan även\r\nMalaysia, Indonesien och Thailand. Hur uppfattar ni\r\nsocialdemokrater det förhållandet att Sverige vid en\r\ngradering efter ekonomisk frihet, som visat sig ha\r\nstarkt samband med tillväxt och välstånd, kommer\r\nförst som nr 42 med bara Italien och Grekland bland\r\nEU-länderna efter sig? Och vad tänker ni konkret\r\ngöra åt det förhållandet att Sverige när det gäller\r\nvälfärd ligger under genomsnittet i både OECD och\r\nEU?\r\nI vårpropositionen signalerade regeringen faran\r\növer. Krisen är knäckt, var budskapet. Beviset skulle\r\nvara att budgetunderskottet krympt ned mot noll. Men\r\ndetta tal visar bara än en gång att regeringen inte inser\r\natt samhällsekonomi är så mycket mer än bara statsfi-\r\nnanser. Det minskade budgetunderskottet har uppnåtts\r\ntill priset av höjda skatter och återställda regleringar.\r\nAtt vi moderater kritiserar denna inriktning är ni\r\nvana vid, och det brukar ni inte fästa så mycket vikt\r\nvid. Men vad sägs då om kritiken från EU:s finans-\r\nministrar? Nyligen rekommenderade de Sverige att\r\ninrikta sin budgetpolitik på utgiftssidan \"så att den\r\noffentliga sektorn och dess känslighet för makroeko-\r\nnomiska svängningar minskas och en högre grad av\r\nekonomisk aktivitet och sysselsättning uppmuntras\r\ngenom att skattetrycket på hushåll och företag begrän-\r\nsas så mycket som möjligt\".\r\nAtt Sveriges ekonomiska tillfrisknande förutsätter\r\nutgiftsminskningar, skattelättnader och avregleringar,\r\ninte minst på arbetsmarknaden, har redan OECD och\r\nSNS-ekonomerna utvecklat. Nyligen var Internatio-\r\nnella valutafondens experter här och gav samma re-\r\ncept. De varnade för de nya utgiftsåtagandena i vår-\r\npropositionen - som det fattades beslut om i går -\r\nmot bakgrund av att Sveriges rekordstora offentliga\r\nutgiftskvot och skattetryck inte kan annat än hålla\r\ntillbaka den ekonomiska tillväxten och tillkomsten av\r\nfler jobb i näringslivet. Rekommendationen var att i\r\nstället utnyttja alla möjligheter till att sänka skatter,\r\nsärskilt inkomst- och löneskatter, i syfte att minska\r\nskattekilen. De efterlyste också strukturella reformer,\r\nsärskilt på arbetsmarknaden.\r\nDenna kritik kan inte viftas bort med att den är\r\npartipolitisk. Den måste regeringen ta på allvar. Faran\r\när inte över. Strukturen i den svenska ekonomin för-\r\nsvårar fortfarande för företagande och nya riktiga\r\njobb. Det reformarbete som inleddes under den bor-\r\ngerliga regeringen har avstannat. En verklig moderni-\r\nsering av arbetslöshetsförsäkringen skjuts på framti-\r\nden. Den genomreglerade arbetsmarknaden lämnas\r\norörd. Regeringen vågar inte ta itu med de politiska\r\nfaktorer som påverkar lönebildningen - det LO inte\r\ntillåter kan aldrig bli socialdemokratisk politik.\r\nRegeringens största misslyckande har skett i kam-\r\npen mot arbetslösheten. Göran Persson har förklarat\r\natt den öppna arbetslösheten skall minskas till 4 %. I\r\nmaj i år har den, jämfört med ett år tidigare, stigit från\r\n7,1 till 7,8 % eller med 30 000 personer. Vad värre är\r\n- sysselsättningen minskar än snabbare. På ett år har\r\nantalet sysselsatta gått ner med över 50 000 personer,\r\npå två år med över 100 000. När regeringen nu över-\r\nger arbetslinjen i kampen mot arbetslösheten, kan det\r\ndärför sägas vara en bekräftelse på en redan påbörjad\r\nutveckling. I stället för att förfula arbetslöshetsstatis-\r\ntiken skall de arbetslösa skyfflas över dit där de inte\r\nlängre stör. Det är ett cyniskt spel med människors\r\nvardag och framtid.\r\nMassarbetslösheten är naturligtvis en viktig orsak\r\ntill den opinionsförsvagning regeringspartiet råkat ut\r\nför. Men mitt intryck är att beskedet om kärnkraftens\r\nförtida avveckling har skakat om ännu mer. Dagligen\r\nfår jag belägg för den upprördhet människor känner,\r\nnär statsministern och hans vapendragare med en\r\nretorik hämtad ur den ekonomiska kvasivetenskapens\r\nbilligaste trollerilåda påstår att en sådan avveckling av\r\nproduktiva resurser leder till tillväxt och välstånd.\r\nMänniskor oroar sig för vad denna planerade kapital-\r\nförstöring kan betyda för jobben, för ekonomin och\r\ninte minst för miljön. Riksdagens energidebatt i förr-\r\ngår rätade inte ut några frågetecken. Regeringens linje\r\nframstår som ett partitaktiskt motiverat övergrepp,\r\nvars genomförande jag fortfarande hoppas skall kunna\r\nstoppas med näringslivets, fackföreningsrörelsens och\r\n- inte minst - folkflertalets benägna bistånd.\r\nVarför väljer regeringen avvecklingslinjen? Är det\r\nnågot land som inte har råd med de tiotals och åter\r\ntiotals miljarder som en förtida avveckling kostar, är\r\ndet Sverige. Är det något land som inte har råd - vare\r\nsig socialt eller ekonomiskt - med en förtida avveck-\r\nling av arbetskraft, hundratusentals friska och arbets-\r\nföra människor, är det Sverige. Och är det något land\r\nsom inte har råd att avveckla sitt engagemang i det\r\neuropeiska samarbetet, är det återigen Sverige.\r\nHär är det för mörkt och kallt för att släcka ljuset.\r\nHär är vi för få och för beroende av varandra för att\r\nsluta arbeta. Här är vi för små och för beroende av\r\nandra för att säga nej till samarbete. Sverige har inte\r\nråd med och förtjänar inte denna trefaldiga avveckling\r\nav vårt lands möjligheter.\r\nFru talman! Sverige behöver ett nytt politiskt le-\r\ndarskap. Först och främst därför att det behövs en ny\r\noch bättre politik, men också därför att det hos dagens\r\nregering saknas vilja att ta ledningen för och försöka\r\nforma den opinion som man i dag väljer att underkas-\r\nta sig. Lyhördhet och följsamhet får aldrig bli samma\r\nsak som opportunism. Vi som sitter i denna kammare\r\nhar ett ansvar inför dem som valt oss att stå för det vi\r\ntror är bra för Sverige. Det är den representativa de-\r\nmokratins kärna. Valet mellan politiska partier måste\r\nbetyda något. Och då måste väljarna få veta var parti-\r\nerna står.\r\nSverige behöver en regering som förstår företa-\r\ngandets villkor. Sverige behöver en regering som\r\nskapar förutsättningar för nya riktiga jobb - som river\r\nner hinder i stället för att resa dem. Sverige behöver\r\nen regering som tror på ett aktivt deltagande i det\r\neuropeiska samarbetet - som inser att inflytande ald-\r\nrig kan vinnas om man stannar hemma.\r\nSverige är ett land med stora möjligheter. Här\r\nfinns duktiga, hederliga och arbetsamma människor,\r\nhär finns framgångsrika företag, här finns en social\r\noch kulturell gemenskap sprungen ur vårt europeiska\r\narv. I vårt land borde individer och företag kunna\r\nskapa sig en bättre framtid. Men för att kunna forma\r\nett rikare och tryggare samhälle, måste vi ta tillvara\r\ndessa goda förutsättningar. Göran Persson leder en\r\nregering, som i stället väljer att föra Sverige bort från\r\nvåra möjligheter, bort från teknik och vetenskap, bort\r\nfrån företagande och riktiga jobb, bort från Europa\r\noch internationellt samarbete. Sverige styrs av en\r\nregering som leder oss bort från - i stället för in i -\r\nframtiden.\r\nSverige förtjänar bättre, och för det krävs en bättre\r\nregering!\r\n(Applåder)</pre><pre>Anf.  3  OLOF JOHANSSON (c):\r\nFru talman! Så här års sjungs ofta den vackra\r\npsalmen Den blomstertid nu kommer i våra skolor.\r\nJag hade inte direkt väntat mig att Lars Tobisson\r\nskulle stämma upp den. Visst har Sverige kvarstående\r\nproblem. Det är ändå viktigt att visa på vissa skillna-\r\nder. Vi minns alla de mycket dystra höstnätterna\r\n1992. Vi hade nästan undantagstillstånd i landet. Det\r\nvar finanskris, och de demokratiska beslutsformerna\r\nvar underordnade. Kontrasten till i dag är enorm.\r\nVårens arbete i riksdagen har inneburit startskottet\r\nför en offensiv i Sverige. Två framåtsyftande beslut\r\nförtjänas att lyftas fram mer än andra, dels beslutet\r\nom att påbörja avvecklingen av kärnkraften, dels det\r\nförsta offensiva budgetbeslutet under 1990-talet. Till\r\nbåda dessa för en hållbar utveckling och för svenska\r\nfolket positiva beslut har Centerpartiet bidragit och\r\nibland varit pådrivande.\r\nCenterpartiet har sedan hösten 1991 tills nu - med\r\nundantag för perioden hösten 1994 till april 1995, den\r\ns.k. vänstersvängen - direkt medverkat till statsmak-\r\nternas beslut när det gäller att hantera den ekonomiska\r\nkrisen. På det sättet har Centerpartiet längre än något\r\nannat parti medverkat till att återskapa tillväxt och\r\nframtidstro i Sverige. Detta har varit ett mycket mö-\r\ndosamt men avgörande och nödvändigt arbete.\r\nNu i vår kan för första gången under denna period\r\nen tydlig vändpunkt noteras. Nu ökar det budgetmäs-\r\nsiga utrymmet för att främja nya jobb, företagande\r\noch en hållbar utveckling i hela Sverige utan att vi\r\nlånar mer pengar. Åtgärderna i vårbudgeten innebär\r\natt redan innevarande år kan kampen mot arbetslöshe-\r\nten tillföras netto 4,5 miljarder. Under 1998 satsas\r\nytterligare 10-15 miljarder.\r\nNu går vi från defensivt sparande till offensiv\r\nsatsning utan att äventyra de goda resultaten av sane-\r\nringsprogrammets genomförande, främst den låga\r\nräntan och det sjunkande statliga lånebehovet. I grun-\r\nden har arbetet under hela 1990-talet handlat om att\r\nåtervinna handlingsfrihet och bestämmanderätt över\r\nden svenska ekonomin.\r\nSvaga statsfinanser är det sämsta alternativet för\r\nmänniskor med smala ekonomiska marginaler. Svaga\r\nstatsfinanser innebär bl.a. hög ränta, låga investe-\r\nringsnivåer och risk för ökad arbetslöshet. Centerpar-\r\ntiet är sedan gammalt anhängare av låg ränta. Det\r\ngynnar företagandet och förbilligar boendet. Det är\r\nrättvisare är höga räntor. De 10 % som tjänar mest i\r\nvårt land vinner på höga räntor, övriga 90 % vinner\r\npå låga.\r\nI en summa innebär starka statsfinanser mindre\r\nrisk för dramatik här hemma vid internationell oro på\r\nde avreglerade finansmarknaderna. Starka statsfinan-\r\nser nu är liktydigt med sjunkande räntenivå, stärkt\r\nkronkurs, låg inflation och utrymme för offensiva\r\nsatsningar för fler jobb. Starka statsfinanser innebär\r\nvalfrihet för Sverige - att vi själva bestämmer om vi\r\nvill stå utanför det centralistiska uppifrånprojektet\r\nEMU.\r\nTvärtemot olyckskorparnas kraxande våren 1995\r\nnär Centerpartiet inledde samarbetet med regeringen\r\nför att ta Sverige ur krisen och fullfölja det arbete som\r\ninletts under fyrpartiregeringen har statsfinanserna nu\r\nbringats i ordning snabbare och mer kraftfullt än\r\nnågon vågat drömma om. Nu stämmer också interna-\r\ntionella bedömare in i den berömmande kören.\r\nDet finns många exempel på de närmast exempel-\r\nlöst snabba resultaten av saneringen. Redan inneva-\r\nrande år begränsas underskotten i statens finanser till\r\n2,1 % av bruttonationalprodukten. 1998 är statens\r\nbudget i balans. Åren efter 1998 kommer varaktiga\r\növerskott att finnas. Statsskulden har stabiliserats som\r\nandel av bruttonationalprodukten. Räntan har sänkts\r\ntill nästan hälften och räntemarginalen till Tyskland är\r\nnu bara ungefär en tredjedel av vad den var i april\r\n1995. Inflationen är den lägsta i OECD-området.\r\nStatens behov av nettoupplåning har minskat och är\r\nborta inom kort. För åren efter 1998 beräknas över-\r\nskottet i budgeten till ½ % respektive 1 ½ % av BNP.\r\nDärmed kan en amortering av statsskulden ske.\r\nHär kommer också att finnas utrymme för offensi-\r\nva satsningar. Vård och omsorg tillförs med pengar -\r\n4 miljarder i år och 8 miljarder nästa år. När det gäller\r\nbehovet av mer resurser till vård och omsorg skiljer\r\nett parti ut sig i den svenska riksdagen - Moderaterna.\r\nDe anser att det finns för mycket pengar till vård och\r\nomsorg och skola i Sverige. Inte nog med att de säger\r\nnej till de 4 plus 8 miljarder som Centerpartiet vill\r\ntillföra vården, omsorgen och skolan - det skall\r\ndessutom skäras mer i kommuner och landsting. Vad\r\nsäger Lars Tobisson till dem i Härnösand som han vill\r\nberöva 16,2 miljarder kr nästa år? Eller till dem i\r\nFalun som förnekas 33 miljoner kr och brandskattas\r\npå ytterligare minst lika mycket framgent? Vad säger\r\nhan till dem i Borås kommun? Lever de i överflöd,\r\neftersom det inte behövs några nya 57,5 miljoner?\r\nVilket är beskedet till människor i Kävlinge? Är det\r\n14,4 miljoner kr som är priset för att Moderaterna\r\nlovar starta den avvecklade reaktorn i Barsebäck?\r\nJag tror att många människor som upplevt att re-\r\nsurserna för vård och omsorg och skola tänjts till det\r\nyttersta har liten eller ingen förståelse för den modera-\r\nta hållningen att kommuner och landsting skulle leva i\r\növerflöd. Ge gärna besked i dagens debatt. Är vården\r\noch omsorgen överdimensionerade i Sverige? Har\r\nman för mycket pengar?\r\nFolkpartiet och Kristdemokraterna har i synen på\r\nvård och omsorg och skola mycket mer gemensamt\r\nmed Centerpartiet, men de vill i en särskild reserva-\r\ntion till finansutskottets betänkande ge sken av enig-\r\nhet med Moderaterna i den ekonomiska politiken. Hur\r\ngår det ihop?\r\nFru talman! En stabil ekonomisk grund har lagts\r\nför att utveckla Sverige som välfärdsland. All kraft\r\nmåste nu inriktas på att bekämpa arbetslösheten utan\r\natt låna till utgifterna. Sverige måste bli ett företagar-\r\nnas föregångsland. Till de sänkta arbetsgivaravgifter-\r\nna och skatterna och de förenklade arbetsrättsreglerna\r\nmåste komma mycket mer. Centerpartiets besked är\r\natt framtida budgetutrymme skall användas till ytterli-\r\ngare skattesänkningar på jobben, gärna genom skatte-\r\nväxling, dvs. höjda miljöskatter och ytterligare sänkta\r\nskatter på arbete.\r\nDet ekologiska lyftet skall genomföras. Till skill-\r\nnad från reaktorkramarna tror Centerpartiet på den\r\nnya, den moderna, den miljövänliga och den småska-\r\nliga tekniken. Den skapar ett mindre sårbart samhälle.\r\nDen gröna miljömarknaden är en av världens snabbast\r\noch starkast växande. Detta har helt gått reaktorkra-\r\nmarna förbi. De vill bevara det gamla energisystemet\r\noch hänga sig kvar vid den allt äldre och därmed allt\r\nfarligare kärnkraften.\r\nHur kan man tydligare ange att en fråga är politisk\r\noch demokratisk än genom att gå till en folkomröst-\r\nning, som vi gjorde 1980? Svenska folket har tillfrå-\r\ngats om kärnkraften och svarat nej. I sanning alla\r\nlinjer stod för ett nej. En del har glömt detta. Om man\r\nräknar bort linje 1 beslutades med överväldigande\r\nmajoritet, ca 80 %, att kärnkraften i Sverige skall\r\navvecklas. Om inte detta besked gäller så gäller väl\r\ninte heller beskedet om ett ja till EU, eller hur? Den\r\nlogiken, att man inte kommer ihåg folkomröstningar,\r\ninnebär att halveringstiden på folkomröstningsbesked\r\när väldigt kort. Men den ger också en viktig demo-\r\nkratisk signal. Den kan Centerpartiet aldrig acceptera.\r\nCenterpartiet kommer att fortsätta att ta ansvar för\r\nen samhällsutveckling med en stabil ekonomi och en\r\nstark tillväxt som ryms inom naturens ramar. I krets-\r\nloppsutvecklingen och utnyttjandet av hela Sveriges\r\nresurser ligger nyckeln till många nya jobb. Det arbe-\r\ntet är avgörande viktigt för vårt land.\r\nVi kommer också att bekämpa orättvisor och\r\nmedverka till att återupprätta respekt för myndigheter\r\noch rättsvårdande organ. Det måste bli ett slut på att\r\npolitiker skor sig på det offentligas bekostnad. Det\r\nmåste bli ett slut på den fallskärmsmentalitet som\r\nväxte fram under låt-gå-decenniet 80-talet. Det måste\r\nbli en sådan ordning att människor känner sig trygga\r\ntill liv och hälsa. Det gäller miljön, lag och ordning\r\noch det gäller MC-gängen och deras härjningar i vårt\r\nland och runt vårt lands gränser.\r\nFru talman! Det finns förutsättningar för att lösa\r\nSveriges problem genom en politik förankrad i politi-\r\nkens mittfält. Den ger stabilitet och färre återställare,\r\nsom vi har lidit så mycket av under de gångna decen-\r\nnierna. Det krävs samverkan och förmåga att se bort-\r\nom kortsiktighet och konfrontation. Det krävs mod -\r\nen uppenbar bristvara i politiken. För Sveriges skull\r\när Centerpartiet berett till samverkan med andra parti-\r\ner. Vår gemensamma uppgift är att bygga ett samhälle\r\ndär alla behövs - där självförtroende och handlingsut-\r\nrymme finns för den enskilde, där självbestämmande\r\nåterskapas i hela landet och där hela Sverige kan leva.\r\nSå kan vi lyfta Sverige in i nästa årtusende.\r\n(Applåder)</pre><pre>Anf.  4  LARS LEIJONBORG (fp):\r\nFru talman! 1974 vann ABBA schlagerfestivalen i\r\nBrighton och Göran Persson blev studiesekreterare i\r\nSödermanlands ABF-distrikt. Det känns som ganska\r\nlänge sedan - det är 23 år sedan. Men så många år får\r\nman gå tillbaka i SCB:s statistik för att hitta en vår då\r\nsysselsättningen i Sverige var lika låg som nu, våren\r\n1997.\r\nSvenskarna förstår att detta är ett grundläggande\r\nproblem - att färre skall försörja fler. Bara 44 % av\r\nbefolkningen har riktiga jobb.\r\nLäget är i själva verket värre nu än det var 1974.\r\nBefolkningen har ju växt med ungefär 600 000 män-\r\nniskor. Men sysselsättningen var alltså lika låg som\r\nnu.\r\nDå växte sysselsättningen. Den fortsatte att växa\r\nhela 70-talet och hela 80-talet. Men sedan har den\r\nsjunkit, och den har fortsatt att sjunka under de soci-\r\naldemokratiska åren. Detta är naturligtvis mycket\r\nallvarligt.\r\nNär Olof Johansson säger att man nu har skapat\r\nbudgetmässiga förutsättningar för att främja nya jobb,\r\ntror jag att han är mycket nära kärnan av det här pro-\r\nblemet. De som lyssnar på detta måste ju få intrycket\r\natt jobb är någonting som kostar. Detta är, tror jag,\r\nnyckeln till mycket av Sveriges problem. Många\r\nställer frågan: Vad kostar det att få si eller så många\r\njobb?\r\nMen jobb kostar inte. Riktiga jobb skapar resur-\r\nser. Det var det som var så olyckligt när den här val-\r\nperioden inleddes. Man trodde att man kunde separera\r\nlösningen på Sveriges ekonomiska problem från en\r\npolitik som skapar nya jobb.\r\nI förrgår deltog jag i öppnandet av TCO:s kon-\r\ngress. Där talade statsminister Göran Persson. Jag\r\nförsäkrar att det var något plågsamt att lyssna på detta\r\nanförande och inte ha någon replikrätt. Därför är jag\r\nmycket glad att den här debatten kommer så pass\r\nsnart efter.\r\nDet anförandet präglades mycket litet av arbets-\r\nlösheten, och desto mer av självgodhet, för att inte\r\nsäga högmod. Jag kände då att det är nödvändigt i den\r\nhär debatten att påminna om vilka djupa problem\r\nSverige har. Göran Persson tycks nu framför allt ha\r\nsatt sig själv i propagandarollen. Det gäller nu bara att\r\ngöra ett så bra val 1998 som möjligt. Då handlar det\r\ninte längre om att förmedla en korrekt bild av Sveri-\r\nges situation utan en mycket förskönad bild.\r\nJag har egentligen gett upp förhoppningen om att\r\nvi i oppositionen skall kunna övertyga socialdemokra-\r\nterna om att de måste byta kurs. Men ni kan ju lyssna\r\npå era egna. Det kanske är mindre prestigefyllt att ta\r\ntill sig deras råd. Lyssna på Blair! Modernisera er\r\neller dö! Eller lyssna på Kjell-Olof Feldt som har\r\nskrivit en utmärkt bok på uppdrag av Kommunför-\r\nbundet, där budskapet är att vi lever farligt om vi inte\r\nnu gör djupgående reformer av vår ekonomi.\r\nSanningen är ju den att det inte finns några påtag-\r\nliga bevis för att Sverige har hävt sig upp ur stagna-\r\ntionen och nu är på väg in i de sju feta år som Göran\r\nPersson ofta talar om, även på TCO-kongressen. De\r\nsiffror om tillväxten som kom i går visar att det fortfa-\r\nrande går ganska knackigt, och det stöds av andra\r\nfakta. Regeringen brukar tala om investeringsnivån\r\noch vara nöjd med den. Sanningen är att de investe-\r\nringar som förra året ledde till att Sverige hade den\r\nnäst lägsta tillväxten i hela EU nu sjunker, och de\r\nspås sjunka ytterligare 1998. Nyföretagandet kom det\r\nstatistik om häromdagen. Även det sjunker. Det har i\r\nsjälva verket sjunkit nästan oavbrutet sedan regimskif-\r\ntet 1994.\r\nDet är ju det här - hur många som arbetar, hur\r\nmånga som investerar, hur många som startar företag\r\n- som skapar välstånd. Människor förstår det. Därför\r\ntror jag inte att Göran Perssons budskap om att vi nu\r\när på väg mot ett land som flyter av mjölk och honung\r\när trovärdigt. Människor förstår att om man inte vår-\r\ndar sig om de mekanismer i samhället som skapar\r\nvälstånd är man mycket illa ute.\r\nDärför var och är debatten om företagsklimatet,\r\nsom vi förde här i riksdagen för några veckor sedan,\r\nså oerhört viktig. Ibland i ljusa stunder brukar man\r\nkunna få socialdemokrater att gå så långt att de er-\r\nkänner att de i sin historia nog har månat för litet om\r\nsmåföretag.\r\nDet är sant. Men sanningen är ju dessutom den att\r\ndet här fortsätter. En av de sektorer där det verkligen\r\nhar skapats nya jobb de senaste åren är uthyrningsfö-\r\nretagen. De har bidragit till den flexibilitet på arbets-\r\nmarknaden som så många nu efterlyser.\r\nTänk vilken klappjakt på uthyrningsföretagen so-\r\ncialdemokraterna har bedrivit genom åren! Jag minns\r\nbrev som skickades till skrivbyråerna från AMS - det\r\nvar inte så många år sedan - där det stod: Det har\r\nkommit till vår kännedom att ni bedriver förmedling\r\nav arbetskraft. Om verksamheten inte omedelbart\r\nupphör kommer ärendet att överlämnas till polis och\r\nåklagare.\r\nTänk hur många privata vårdhem som ni har be-\r\ndrivit klappjakt på! Tänk över huvud taget hur be-\r\nsvärligt småföretagarna har haft det genom åren!\r\nMen det fortsätter ju. Jag tycker att det är fascine-\r\nrande att när Olof Johansson gör en skiss över vilken\r\npolitik för företagande han skulle vilja ha, är det att\r\navskaffa alla de åtgärder som han har genomfört till-\r\nsammans med socialdemokraterna. Han har ju höjt\r\narbetsgivaravgifterna, han har ju krånglat till arbets-\r\nrätten, för att ta två av de exempel han nämnde.\r\nDessutom har vi systemet för momsinbetalningar,\r\nsjuklöneperioden - det finns många exempel.\r\nMitt i debatten om företagsklimat permanentar ni\r\ndet här mycket olyckliga systemet med förmögenhets-\r\nbeskattning av noterade aktier. Jag minns att när\r\nCentern lade fram ett näringspolitiskt program här-\r\nomåret var en av punkterna att man alltid skulle göra\r\nen konsekvensanalys innan man genomför saker som\r\npåverkar företag. Men det var ju alldeles uppenbart\r\nvilka konsekvenser den omläggningen skulle få! Nu\r\nser vi de konsekvenserna. Vi ser att en rad företag\r\nlämnar A-listan. Det är bara ytterligare ett bevis för\r\natt ni inte kan ta till er de varningssignaler som kom-\r\nmer från företagandet. Ni förstår inte de mekanismer\r\nsom driver företagande.\r\nJag läste en intervju med Göran Persson där han\r\nsade att kunderna hos Hennes  &amp;  Mauritz nog tycker\r\natt de rika skall betala skatt. Det var nästan en \"Ingela\r\nThalénare\" - dvs. man skulle kanske inte köpa bad-\r\nbyxorna för 39:90 kr utan köpa något finskt i stället.\r\nRiktigt så långt gick inte Göran Persson, men det var\r\npå väg ditåt.\r\nJag är övertygad om att gör man en enkät bland\r\nHennes  &amp;  Mauritz kunder och ställer frågan: Tycker\r\nni att en person som har skapat 10 000 jobb skall\r\nbetala mer än 100 % i skatt?, så tänker de flesta: Nej,\r\ndet är ju sådana vi behöver! Skall vi komma bort från\r\narbetslösheten måste vi ha många sådana personer\r\nsom skapar 10 000 jobb. Det kan inte vara rimligt att\r\nman skall betala så mycket i skatt.\r\nJag tror att Göran Persson på denna punkt felbe-\r\ndömer kunderna hos Hennes  &amp;  Mauritz.\r\nJag hoppas att Göran Persson lyssnade på TCO:s\r\nordförande Inger Olsson innan han höll sitt eget anfö-\r\nrande på TCO-kongressen. Inger Olsson har ju klagat\r\npå att regeringen inte lyssnar på tjänstemannarörelsen\r\nlängre. Det finns all anledning att göra det. Man har\r\nförnyat sig och har flera spännande idéer om hur\r\nsysselsättningskrisen kan bekämpas.\r\nFörst och främst är det en gammal ståndpunkt,\r\nnämligen att vi måste återgå till skattereformen, vi\r\nmåste återgå till principen hälften kvar i skattesyste-\r\nmet. Då menar man inte - jag ser att Thomas Östros\r\nlyssnar - något trixande med att man tar in samma\r\npengar från samma grupp och kallar det sjukförsäk-\r\nringsavgift. Man menar att vi skall få ett skatte- och\r\navgiftssystem som gör att det lönar sig att arbeta.\r\nTjänstemannarörelsen har också kommit fram till\r\natt vi måste göra särskilda insatser för att stimulera\r\ntjänstesektorn. Ta till er det, snälla regeringen!\r\nErt misslyckande när det gäller arbetslösheten är\r\nju enormt. Detta var er främsta valfråga. Arbetslöshe-\r\nten skulle ned till 5 % under 1995. Nu ligger den\r\nöppna arbetslösheten, som vi hört, fortfarande vid\r\nungefär 8 %.\r\nJag fäste mig vid en rad i telegrammet med de se-\r\nnaste sysselsättningssiffrorna: Störst är minskningen\r\nav sysselsättningen bland kvinnor i kommunerna.\r\nDetta är intressant. Jag tror nämligen att det var\r\ndet näst viktigaste av socialdemokraternas vallöften,\r\nde som gjorde att man kom tillbaka till makten 1994.\r\nDet som betydde näst mest var just att man skulle\r\nstoppa uppsägningarna i offentlig sektor. Sedan valet\r\n1994 har 33 000 människor fått gå från kommuner\r\noch landsting. Det drabbar naturligtvis verksamheter-\r\nna.\r\nSe t.ex. på skolan! Jag såg att skolminister Ylva\r\nJohansson skall rätta till betygssystemet för de allra\r\nbästa eleverna, och det tycker jag är bra - de eleverna\r\nskall vi måna om. Men vi skall också måna om de\r\nallra svagaste eleverna. Det nya betygssystemet har ju\r\näntligen givit oss ett bra utvärderingsinstrument för\r\nskolan, och det visar ju att resultaten inte är acceptab-\r\nla.\r\nInte minst måste vi göra mycket mer för att stödja\r\nde svagaste eleverna. Men problemet nu är att signal-\r\nsystemet inte är tillräckligt bra. Vi hittar dem inte\r\ntillräckligt tidigt, och om vi ändå hittar dem är pro-\r\nblemet att mycket av speciallärarresurserna har av-\r\nvecklats på grund av de uppsägningar som ni lovade\r\natt stoppa.\r\nJag övergår till vården. Jag såg i Västerbottens-\r\nKuriren i måndags en rubrik: Vårdköerna växer igen.\r\nTvå års väntan i Umeå för en korsbandsoperation i\r\nknäet.\r\nSå är det ju. Resurserna avvecklas. Men precis\r\nsom i skolan är det inte bara en fråga om resurser,\r\nutan det gäller både vilka system som finns för signa-\r\nler härifrån riksdagen, från centralt håll, och vilka\r\nresurser som anvisas.\r\nJag tycker att det var ett mycket tragiskt beslut när\r\nriksdagen för en tid sedan bestämde sig för att upphä-\r\nva vårdgarantin. Den var ett instrument som vi använ-\r\nde oss av under den förra mandatperioden för att\r\nverkligen fokusera på den viktiga kvalitetsfrågan i\r\nvården. Nu är vårdgarantin avskaffad, och köerna\r\nväxer igen.\r\nFru talman! Vi inledde från Folkpartiets sida den\r\nhär mandatperioden med att sträcka ut en hand och\r\nföreslå en samverkan kring en politik som skulle\r\nangripa Sveriges grundläggande problem. Dit hörde\r\nnaturligtvis skuldsaneringen, men lika viktigt var att\r\nvårda de krafter som bygger välstånd: arbete, utbild-\r\nning, sparande, investeringar, nyföretagande. Den\r\nutsträckta handen avvisades, och resultatet blev en\r\nrödgrön röra, som på några viktiga punkter fördjupat\r\nvårt lands problem.\r\nJag tror, som sagt, inte längre att vi lyckas överty-\r\nga socialdemokraterna om att de är på fel kurs, men\r\njag hoppas fortfarande att ni är beredda att ta till er\r\nråden från era egna. Lär av Blair! Lyssna på Feldt!\r\nFör oss återstår ingenting annat än att försöka vin-\r\nna folkets stöd för en ny kurs. Det är en politik för\r\njobb genom företagande för att på det sättet få fram\r\nnya resurser, inte minst till de viktiga behoven inom\r\nvården och skolan.\r\n(Applåder)</pre><pre>Anf.  5  GUDRUN SCHYMAN (v):\r\nFru talman! Jag skall börja med att citera ur ett\r\naktstycke. Medan jag citerar kan ni fundera över vil-\r\nket aktstycke det är. Det står så här:\r\n\"- - - makten skall utövas med respekt för alla\r\nmänniskors lika värde och för den enskilda männi-\r\nskans frihet och värdighet.\r\nDen enskildes personliga, ekonomiska och kultu-\r\nrella välfärd skall vara grundläggande mål för den\r\noffentliga verksamheten. Det skall särskilt åligga det\r\nallmänna att trygga rätten till arbete, bostad och ut-\r\nbildning samt att verka för social omsorg och trygghet\r\noch för en god levnadsmiljö.\r\nDet allmänna skall verka för att demokratins idéer\r\nblir vägledande inom samhällets alla områden. Det\r\nallmänna skall tillförsäkra män och kvinnor lika rät-\r\ntigheter - - -.\"\r\nMan skulle kunna tro att det här är ett citat ur\r\nVänsterpartiets partiprogram, men det är det inte. Det\r\när faktiskt 1 kap. 2 § i regeringsformen. Det här är\r\nalltså uppdraget för oss som skall utöva den offentliga\r\nmakten, som ju utgår från folket. Det är vi som har\r\nfått förtroendet att verka för just det som jag nu läste\r\nupp: rätten till arbete, bostad och utbildning, social\r\nomsorg och trygghet och att tillförsäkra män och\r\nkvinnor lika rättigheter.\r\nMan kan då fråga sig hur vi lever upp till detta\r\nvårt uppdrag. Vad har människor för tilltro till vår\r\nförmåga att verka för detta livets goda? Ja, den tilltron\r\när det faktiskt inte mycket bevänt med. Det har visat\r\nsig i en undersökning som Sören Holmberg och Len-\r\nnart Weibull lade fram i förrgår, där de skriver så här:\r\nDet blåser kallt i Sverige. Opinionssiffrorna för\r\nregeringspartiet är fallande. De förväntningar på poli-\r\ntiska förändringar som fanns efter 1994 års val verkar\r\ninte infrias. Den svenska ekonomin är fortsatt svag,\r\ntrots framgångar för exportföretagen. Arbetslösheten\r\nligger på en internationellt sett hög nivå. EU upplevs\r\ninte som annat än problem. Det finns ett missnöje\r\nmed regeringspolitiken, och demonstrationer avlöser\r\nvarandra utanför riksdagen. Endast televisionens\r\nBingolotto verkar ha samlat det svenska folket.\r\nMan kan också titta på ett siffermaterial som de\r\nhar tagit fram just om förtroendet för samhällsinstitu-\r\ntionerna, där ju riksdagen, regeringen och kommuner-\r\nna borde vara de som har det högsta förtroendet. Men\r\nde här organen ligger allra lägst vad gäller förtroende\r\nför samhällsinstitutioner. Det som ligger näst högst är\r\nkungahuset - och detta är i civilisationens århundrade\r\noch år 1997. Det är kungahuset och Bingolotto som\r\nsamlar människor och som skapar tilltro.\r\nDet är ett grovt underbetyg för politiken som red-\r\nskap för människors visioner om förändringar av sin\r\nlivssituation, ett grovt underbetyg som jag tycker att\r\nvi alla har anledning att ta till oss. Det är inte bara\r\nekonomisk kris i Sverige, utan det är något större. Det\r\nfinns en brist på ärlig verklighetsbeskrivning. Det\r\nfinns ett glapp mellan den politiska retoriken och\r\nmänniskors samtal i vardagen runt köksbordet. Det\r\nhär är ett faktum som avspeglar sig just i det här un-\r\ndersökningsmaterialet om tilltron.\r\nMan kan då fråga sig hur verkligheten ser ut. Är\r\nden här misstron berättigad? Ja, jag tycker att den är\r\ndet. Den verklighet som vi har upplevt de senaste åren\r\nvisar faktiskt tecken på djupgående förändringar i det\r\nsvenska samhället. Vi har sett skandaler, vi har sett ett\r\nprivilegiesamhälle utvecklas i en omfattning som få\r\ntrodde på, vi har sett fantasilöner och fallskärmar och\r\nvi har sett missbruk av människors förtroende.\r\nVi har också sett, vilket en rapport från Socialsty-\r\nrelsen som kom för någon vecka sedan visar, att\r\nklyftorna i det svenska samhället ökar.\r\nDe som är fattiga blir fattigare.\r\nVi har sett att arbetslösheten är det dominerande\r\nproblemet, att 1 650 000 personer i aktiv ålder står\r\nutanför arbetskraften, är långtidssjuka eller har på\r\nannat sätt långvarig svag förankring i arbetslivet. Det\r\när 500 000 fler än år 1990. År 1995 levde 100 000\r\nbarn i familjer där varken pappan eller mamman yr-\r\nkesarbetade. Vi har sett att utsorteringsmekanismerna\r\npå arbetsmarknaden har blivit starkare under 90-talet.\r\nDetta är alarmerande siffror och rapporter.\r\nSocialstyrelsen konstaterar också att många ålder-\r\nspensionärer finns bland dem som har en disponibel\r\ninkomst nära fattigdomsstrecket. Detsamma gäller för\r\nensamstående föräldrar. Det här är grupper som be-\r\nfinner sig i riskzonen för ytterligare nedskärningar,\r\noch det är grupper som just har fått ytterligare ned-\r\nskärningar.\r\nVi har under det senaste året sett orättvisa och\r\nbrutala besparingar. Vi har sett det i a-kassan. Vi har\r\nsett det vad gäller socialbidragen. Vi har sett att\r\nmänniskor inte längre har råd att gå till tandläkaren\r\nfast de behöver. Vi har sett fattiga pensionärer som\r\ninte har råd att hämta ut sin medicin. Vi har sett änkor\r\nsom har blivit berövade tusentals kronor på ett bräde.\r\nVi har sett hur besparingarna går ut över möjligheter-\r\nna att ha personliga assistenter.\r\nDetta är orättvisor som fördjupar klasskillnaderna.\r\nVi ser också reaktionära stämningar i samhället\r\nsom en följd av de ekonomiska och sociala nedskär-\r\nningarna. Vi har sett hur högerpartiet går ut i ett mani-\r\nfest, Land för hoppfulla, och talar om invandrarna i\r\nsådana här termer:\r\n\"Man kan inte samtidigt hamra skatter ur ett lands\r\ninvånare, suga ut dem som har någon sorts hemorts-\r\nrätt i landet in på bara benen, och med andra handen\r\nräkna in otaliga skaror och erbjuda dem en skälig\r\nlevnadsnivå, som det heter. Det är orättvist. Det stöter\r\nnog de flestas grundläggande rättsuppfattning.\"\r\nDet är Moderaternas uppfattning om vilken syn vi\r\nskall ha på våra invandrare.\r\nVi har sett hur våldet utvecklas. Vi har brutalt sett\r\ndomar de senaste veckorna, och jag tänker då på\r\nvåldtäktsdomarna. Ulla Hoffmann arbetar för oss med\r\nde här frågorna, och hon skriver så här apropå dessa\r\ndomar:\r\nKvinnorna får skylla sig själva, är budskapet. Går\r\nvi klädda i kort svart kjol, orange genomskinlig topp,\r\nskor, trosor och behå, som det står i domen i det\r\nförsta Södertäljemålet, ger vi signaler till männen att\r\ndet är fritt fram, inte bara fritt fram att förföra utan\r\nfritt fram att våldta. Det är inte normalt för 17-åriga\r\nbarn av kvinnokön att vilja ha så omfattande sexuellt\r\numgänge, säger domen i det andra Södertäljemålet,\r\nmen det utesluter inte att just detta 17-åriga barn inte\r\nville ha det.\r\nUlla Hoffmann fortsätter:\r\nJag är så trött på svenskt rättsväsende och svenska\r\nmyndigheter, som konsekvent vägrar att sätta sig ned\r\noch fundera över sin kvinnosyn och synen på kvinnors\r\nsexualitet. Vad är det för kvinnosyn som säger att en\r\n18-årig kvinna inom loppet av några timmar vill ha\r\nsex sju vaginala samlag och tre orala med tre främ-\r\nmande män på främmande plats? Vad är det för syn\r\npå barns sexualitet som säger att ett 17-årigt barn vill\r\nha samlag vaginalt, analt och oralt ett otal gånger\r\ninom loppet av två timmar med två män på en trång\r\ntoalett?\r\nVem är det som har rätten till kvinnans kropp,\r\nvåldtäktsmän eller kvinnan själv? Den frågan ställer\r\nUlla Hoffmann, och den frågan är mycket berättigad.\r\nDetta är sammantaget tecken på en samhällsut-\r\nveckling och en värderingsförändring som pågår, som\r\njag tycker att vi har anledning att diskutera, som re-\r\npresentanter för folket, som representanter för demo-\r\nkrati och som representanter för en samhällssyn och\r\nen människosyn som hävdar varje människas lika\r\nvärde.\r\nVi behöver en diskussion om människovärde, om\r\nvad som är kittet i vårt samhälle. Vi behöver en dis-\r\nkussion om etik och moral. Vi behöver en diskussion\r\nom hur vi skall forma ett samhälle där människor ges\r\nmöjlighet att vara delaktiga, att känna empati, att vara\r\nsolidariska, att hjälpa till. Vi behöver den här diskus-\r\nsionen i den politiska kretsen.\r\nVi behöver föra diskussionen också i andra forum.\r\nEtt forum där den borde föras men där den inte förs är\r\nskolan. Skolan är ett bra exempel på vad som händer\r\nnär man förlorar greppet om innehållet. Om man inte\r\nför en debatt om bildningens roll och utbildningens\r\nroll händer det som vi nu kan se i skolan.\r\nVi fick i dag en rapport om attityder som ungdo-\r\nmar har, t.ex. att förneka förintelsen. Vi såg i samma\r\nrapport att många ungdomar i stället kommer i kon-\r\ntakt med rasistiska organisationer.\r\nVi ser att det samtal som bör föras i skolan om\r\ndemokrati och om människors lika rättigheter och lika\r\nvärde inte förs där. Den institution i samhället som\r\nskulle vara ett växthus, en institution för mänsklig\r\ntillväxt och där det viktiga samtalet om livet skulle\r\nföras, fungerar inte. Det hjälper inte att komma med\r\nolika förslag om jag vet inte hur många nya betygssys-\r\ntem som helst - finns inte innehållet, finns inte dis-\r\nkussionen om livets värden, kommer vi att få det\r\nbekymmersamt, inte bara därför att det finns ungdo-\r\nmar som inte kan läsa och skriva utan också därför att\r\nde som kan det inte har fått redskap för att kunna\r\norientera sig i det samhälle som vi har, inte har fått\r\nredskap och kunskaper om mänsklig värdighet som\r\ngör det möjligt för dem att föra de demokratiska tra-\r\nditionerna vidare.\r\nDetta är ett allvarligt problem, där jag gärna skulle\r\nse att vi sökte samarbete över partigränserna, att vi i\r\nstället för konfrontation valde att sätta oss ned och\r\ndiskutera innehållet i skolan, meningen med bildning\r\noch utbildning, för att tillsammans kunna rädda den\r\nungdomsgeneration som annars går förlorad.\r\nFörändringskraften finns i dag inte, såvitt jag kan\r\nse, inom de etablerade politiska systemen. Föränd-\r\nringskraften finns i dag hos de människor som står\r\nutanför, som tar saken i egna händer, som går samman\r\nför att lösa gemensamma problem, lokalt ute i kom-\r\nmunerna, i bostadsområdena, som går ut och demon-\r\nstrerar på gatorna. Där finns i dag förändringskraften.\r\nMen det är sorgligt om vi får en utveckling där politi-\r\nken blir den kraft som bromsar i stället för det verktyg\r\nför förändring som så många människor behöver i\r\ndag.\r\n(Applåder)</pre><pre>Anf.  6  BIRGER SCHLAUG (mp):\r\nFru talman! Ni som sitter på åhörarläktaren, lyss-\r\nnar på radio och ser på TV! Jag skall försöka tala om\r\nvad Miljöpartiet vill. Jag skall se framåt, därför att jag\r\ntror att förändringskraven också måste komma från\r\npolitiska partier.\r\nVarje tidsepok har sin världsbild, sin samhällsvi-\r\nsion och sin syn på människor. Miljöpartiet har sitt\r\nfotfäste i nutid - det är därför vi är den tredje kraften i\r\nsvensk politik, ett modernt parti, som bygger våra\r\nvärderingar på dagens problem. Miljöpartiet är inte\r\nbundet av gamla föreställningar - vi är inte ett socia-\r\nlistiskt parti, och vi är inte ett borgerligt parti, utan vi\r\när ett grönt parti. Vi tror mer på människor än på stat\r\noch kapital.\r\nVarje ideologi måste bygga på en världsbild. Den\r\nmoderna gröna rörelsen ser människan som en del av\r\nen större ekologisk helhet, som en del av livets väv.\r\nVi i Miljöpartiet ser individerna i kollektivet. Där-\r\nför har vi som mål att förena solidaritet med frihet.\r\nSolidaritet utan frihet kan bli ett socialistiskt fånglä-\r\nger - och frihet utan solidaritet blir ett vanligt, tradi-\r\ntionellt klassamhälle, fyllt med konflikter och mänsk-\r\nlig förnedring.\r\nMiljöpartiet strävar efter jämlikhet. Men jämlikhet\r\nför oss är inte detsamma som likhet. Jämlikhet för oss\r\när rätten och möjligheten för varje människa att växa\r\noch utvecklas åt olika håll. Frihet är också viktigt för\r\nMiljöpartiet, men friheten måste nå alla, och därför\r\nkrävs det i botten en solidarisk fördelning som ger\r\nalla människor möjligheten - inte bara fåtalet. Därför\r\när vi inget högerparti.\r\nMiljöpartiet de gröna är den tredje kraften i\r\nsvensk politik, precis som de gröna är den tredje\r\nkraften i många andra länder i Europa och Sydameri-\r\nka. Vi har inga lojaliteter med gamla ideologier vare\r\nsig till vänster eller höger.\r\nSent i går kväll - halv tolv på natten - fick jag ett\r\ntelefonsamtal från en tjej som heter Åsa. Hon bor i\r\nGöteborg. Hon är 28 år. Hon är arbetslös. Hon bor\r\nhemma hos sina föräldrar och har en liten kille på sju\r\når. Hon har tre års högre utbildning och har arbetat\r\ninom vården.\r\nHon sade klockan halv tolv på natten att hon hade\r\ntappat tron på samhället. Hon frågade varför så många\r\npolitiker och gamla makthavare inte förstår något så\r\nenkelt som vad en människa är. Hon frågade varför\r\nman inte delar på jobben, varför man hela tiden ökar\r\nklyftorna i samhället och varför man inte investerar i\r\ndet socialt hållbara samhället - ett samhälle för män-\r\nniskor och inte för pengar.\r\nHalv tolv ringde hon. Jag hade just gått och lagt\r\nmig, men det var ett av de viktigaste och bästa samta-\r\nlen jag kunde få. Jag var ganska trött efter Miljöpar-\r\ntiets långa kongress, där vi jobbade hela tiden. Jag\r\nkände att det skulle vara jobbigt att komma hit och\r\nprata en dag till, men hon tände mig. Jag hoppas att\r\nÅsa skall få svar på frågorna om varför klyftorna ökar\r\ni samhället och varför den människosyn som präglar\r\ndagens samhälle reducerar människan till att vara en\r\nekonomisk varelse.\r\nReducerar vi människovärdet på det sätt som i dag\r\nsker bygger vi ett samhälle för ekonomiska varelser\r\noch inte för biologiska, sociala och kulturella varelser.\r\nDetta är dagens stora tragik. Det stora problemet i\r\nSverige i dag är inte skillnaden mellan moderater och\r\nsocialdemokrater. Det stora problemet i Sverige är\r\nlikheten.\r\nJag kommer att ägna resten av detta inlägg till att\r\nberätta vad Miljöpartiet vill i tre mycket konkreta\r\nfrågor: jobben, miljön och Europeiska unionen.\r\nJag börjar med arbetslösheten och vår syn på hur\r\nman snabbt skall kunna komma till rätta med några av\r\nde största problemen.\r\nMiljöpartiet vill sänka arbetstiden fort, från 40\r\ntimmar till 35 timmar. Vi vill dela på jobben. Detta\r\nger 200 000 människor chans att komma in på ar-\r\nbetsmarknaden. Det ökar livskvaliteten både för dem\r\nsom får jobb och dem som får jobba mindre.\r\nGenom att arbetslösheten minskar när vi sänker\r\narbetstiden från 40 timmar till 35 timmar sparar staten\r\növer 30 miljarder kronor i minskad a-kassa och mins-\r\nkade AMS-åtgärder. Vi vill använda dessa pengar till\r\natt dels sänka skatten för låginkomsttagare, dels pytsa\r\nut resten till kommuner som behöver pengarna. Ge-\r\nnom att man samtidigt sänker skatten för låginkomst-\r\ntagare behöver dessa inte få mindre pengar i plånbo-\r\nken när arbetstiden sänks.\r\nJag vill ställa en fråga till Göran Persson. Ni har\r\ntalat om att sänka arbetstiden någon gång. Ni tycker\r\natt arbetsmarknadens parter bör sköta det. Resultatet\r\nblir att man sänker arbetstiden med 10, 11, 12 eller 14\r\nminuter per vecka under ett antal år. Ulrica Messing\r\nhar sagt att man på det sättet är nere i 35 timmars\r\narbetstid om tio år. Men det sättet att sänka arbetsti-\r\nden ger inga nya jobb. Det kan ge välfärdsvinster på\r\nsikt, men det ger inga nya jobb. Därför är det så oer-\r\nhört viktigt att man sänker arbetstiden i ett stort steg -\r\nmed fem timmar på en gång. Det är det som skapar\r\njobb. Duttar man med minuter rationaliseras nästan\r\nalltihopa bort.\r\nVarför kan vi inte från regeringen efter sommaren\r\nfå ett förslag som innebär lagstadgad sänkt arbetstid\r\nfrån 40 timmar till 35?\r\nJag skall också diskutera EU-frågan litet grand.\r\nSverige bör lämna EU. Det är Miljöpartiets uppfatt-\r\nning. Vi tror att det är bra för demokratin. Det är bra\r\nför ekonomin. Det är bra för den sociala välfärden.\r\nJag tror att det är mycket bra även för EU. Varför\r\ndet? Jo, jag tror att centralbyråkrater och supermakts-\r\nbyggare behöver en rejäl spark i baken, så att de ser\r\natt det projekt de nu håller på att bygga inte har folk-\r\nlig förankring. Det är fel.\r\nOm ett land skulle säga nej till EU-medlemskapet\r\nnu skulle det väcka väldigt många. Vi skulle kunna få\r\nse ett samarbete på ett helt annat sätt.\r\nJust nu pågår en regeringsförhandling, där med-\r\nlemsländerna i EU förhandlar om det avtal som vi\r\nröstade om i folkomröstningen. Man förhandlar om\r\ndet som låg till grund för folkomröstningens ja- och\r\nnej-sedlar. Är det inte rimligt att man, om man för-\r\nändrar ett avtal som svenska folket har sagt ja till,\r\nhåller en folkomröstning om det nya avtalet, exakt på\r\nsamma sätt som i Danmark?\r\nJag vill höra om Göran Persson kan tänka sig att\r\nacceptera att det nya avtal som han och andra kommer\r\natt förhandla fram under måndag, tisdag och onsdag\r\nställs under svenska folket i en ny folkomröstning.\r\nMats Hellström, som tidigare var EU-minister, sa-\r\nde så här: Det gamla riksdagsbeslutet och folkom-\r\nröstningens resultat ger inte regeringen rätten att gå\r\nvidare och förändra.\r\nJag tycker att de är så det skall vara. Det skall vara\r\nen ny folkomröstning om det nya avtalet.\r\nJag skall avsluta med några små reflexioner om\r\nmiljöpolitiken i Sverige. Det är ytterligare en sak som\r\ni praktiken förenar Socialdemokraterna och Modera-\r\nterna - dock icke i ord. När det gäller ord är Social-\r\ndemokraterna mycket framgångsrika och har lärt sig\r\nväldigt mycket, men i sak är det väldigt tragiskt. Det\r\när det inte bara jag som tycker. Det socialdemokratis-\r\nka borgarrådet i Stockholm, Mats Hulth, skriver att\r\nregeringens miljöpolitik är dålig, att den är undermå-\r\nlig och att det mest är fraser.\r\nDet är synd. Rejäla miljösatsningar i dag - en rejäl\r\nskatteväxling - som gynnar miljön och dessutom\r\nskapar fler jobb leder inte bara till ett ekologiskt utan\r\näven socialt hållbart samhälle. Att satsa på miljön i\r\ndag är den bästa investering vi kan göra. Men för\r\nSocialdemokraterna, och framför allt för regeringen,\r\nhandlar det mest om ord och väldigt litet handling.\r\nOECD har granskat svensk miljöpolitik och\r\nkommit fram till att den är ganska dålig. Kväveläcka-\r\ngen ökar. De sista natur- och urskogarna hugger vi\r\nned, samtidigt som vi talar vackert om biologisk\r\nmångfald.\r\nDet är bra att vi skall avveckla kärnkraften. Det är\r\nnödvändigt. Men en stor risk är nu att vi kastar oss\r\növer ett annat system. Vi kastar oss över biobränslen i\r\nsådan mängd att det skadar förutsättningarna för sko-\r\ngen att överleva naturligt. I stället för att säga att vi\r\nskall återföra lika mycket el som vi förlorar måste vi\r\nha modet att säga att vi skall effektivisera och hushål-\r\nla.\r\nRiskerna med den uppgörelse som i dag finns är\r\nför det första att det kommer in fossilgas. För det\r\nandra kommer man kanske ensidigt att satsa på\r\nbiobränsle. Själva uppgörelsen innebär ju faktiskt att\r\nman minskar möjligheterna för vindkraft och gör det\r\nsvårare att satsa på solvärme och annat.\r\nDå börjar man undra om det är markägarintressen\r\nsom har legat bakom själva upplägget. Eller är det\r\nenergihänsyn och hänsyn till ett ekologiskt hållbart\r\nsamhälle?\r\nVarför är Olof Johansson så njugg just när det\r\ngäller sol och vind? Olof Johansson är ju så bra på\r\ndetta med biobränslen. Det behövs mer resurser för\r\nsol och vind. Det handlar om litet pengar, men det är\r\nväldigt viktigt för alla dem som vill satsa på sol och\r\nvind. När jag nu vänder mig till Olof Johansson kan\r\njag inte undvika att ställa en fråga till: Varför låter\r\nCentern småföretagare stå för kostnaderna för den\r\ntredje och fjärde sjukveckan? Vi har ändrat oss. Vi\r\nsåg att detta inte var bra. Jag tror t.o.m. att Vänster-\r\npartiet har gjort någon förändring när det gäller små-\r\nföretagen. Men Centerpartiet står, tillsammans med\r\nSocialdemokraterna, fast vid det här. Just nu är detta\r\nden viktigaste frågan för småföretag. Vi hade kunnat\r\nfå en förändring i kammaren om Centerpartiet hade\r\nstått för det som man alltid har sagt att man står för,\r\nnämligen småföretagande.\r\nFru talman! Miljöpartiet de gröna är den tredje\r\nkraften i svensk politik. Våra värderingar bygger på\r\nen ekologisk grund. Vårt mål är ett ekologiskt och\r\nsocialt hållbart samhälle. Våra medel är en solidarisk\r\nfördelning och en generell grundtrygghet för alla, så\r\natt alla människor kan ges frihet och möjlighet att\r\nväxa och utvecklas som individer.\r\nJag har nu talat om vikten av sänkt arbetstid, vik-\r\nten av att satsa på miljön, vikten av att värna demo-\r\nkratin och säga nej till EU:s centralbyråkrati och att\r\nlåta såväl EMU-frågan som det nya avtalet när det\r\ngäller EU:s framtid underställas en folkomröstning.\r\nJag tror att det här är tre av de allra viktigaste frågor-\r\nna.\r\nJag tror att det är bra om moderater och socialde-\r\nmokrater slutar älta vems fel det var att det blev som\r\ndet blev. Det hjälper ju inte. Det är ointressant. Låt\r\noss i stället titta framåt. Jag tror att det bästa vi kan\r\ngöra är att i praktisk handling - inte bara verbalt -\r\noch i konkreta beslut ta de små stegen mot ett ekolo-\r\ngiskt och ett socialt hållbart samhälle.\r\n(Applåder)</pre><pre>Anf.  7  ALF SVENSSON (kd):\r\nFru talman! Det är alltid intressant att så här en tid\r\nföre valet lägga märke till vilken strategi partierna\r\nbörjar odla och använda sig av. Om man lyssnade på\r\nde långa och många debatterna här i går och om man\r\ntidigare har bläddrat i tidningar och följt vad som nu\r\nmobiliseras finner man att det är alldeles uppenbart\r\natt socialdemokraterna den här gången skall påtala att\r\ndet finns olika partiprogram och motioner från bor-\r\ngerligt håll. De undrar hur man då skall kunna samar-\r\nbeta.\r\nUnder valrörelsen 1994 möttes vi kristdemokrater\r\n- det räcker inte att säga jämt och ständigt - tusentals\r\noch åter tusentals gånger av frågan: Hur kan ni som\r\ntalar om etik och moral ta från de fattiga och ge till de\r\nrika? Jag vågar påstå att jag möttes av den frågan\r\noändligt många gånger. Man malde den här frågan.\r\nOch så vann socialdemokraterna valet, som vi alla\r\nmycket väl vet. Vad gjorde de då? Jo, socialdemokra-\r\nterna sänkte arbetslöshetsersättningen, barnbidraget\r\noch bostadsbidraget. De tog bort flerbarnstillägget\r\noch vårdnadsbidraget. De fördyrade tillvaron för de\r\nekonomiskt sämst ställda pensionärerna, så att deras\r\nmediciner och sjukbesök blev dyrare, och deras hyror\r\nsteg. Kommunerna brandskattades på så där 20 mil-\r\njarder, trots att det under valrörelsen lät som om\r\nkommunerna skulle få nya pengar.\r\nFör att slippa stå till svars för denna fördelnings-\r\npolitik som verkligen innebar att man i många sam-\r\nmanhang tog från de ekonomiskt sämst lottade har\r\nman - jag gissar tusen gången - under tre år sagt: Vi\r\nsocialdemokrater övertog ett ekonomiskt moras. Det\r\nborde finnas någon statistiker i Svea rike som skulle\r\nkunna räkna antalet gånger som detta har repeterats i\r\ntorsdagens frågestunder. Varje statsråd har i regel\r\nbörjat sitt svar med att säga: Vi övertog ett ekono-\r\nmiskt moras. Kan inte någon ta sig tid i sommar och\r\nläsa igenom protokollen? Där kan man ju finna hur\r\nmånga gånger det har sagts. Det kommer att röra sig\r\nom tresiffriga tal.\r\nSå skall man om möjligt få folk att tro att det var\r\nden 4 oktober 1991 som svensk ekonomi från den ena\r\ndagen till den andra gick från ljus till mörker, från\r\nstyrka till konkurs.\r\nOm det finns någon ärlighet i den ekonomiska\r\nhistorieskrivningen och någon anständighet i den\r\nsocialdemokratiska propagandamaskinen borde soci-\r\naldemokraterna åtminstone varannan gång - mer\r\ntycker jag inte att man skall begära - våga tillstå att\r\nde själva sannerligen inte är utan skuld när det gäller\r\nsvenska ekonomiska bekymmer. Göran Persson, Erik\r\nÅsbrink och alla andra vet att socialdemokraterna har\r\nen rejäl del i skulden till att svensk ekonomi har stag-\r\nnerat och att medborgarna har utsatts för mer än på-\r\nfrestande besparingar.\r\nIngen i den här salen kan ju förneka att de ned-\r\ndragningar på arbetslösa, barnfamiljer, pensionärer,\r\nhandikappade, u-länder etc. som den socialdemokra-\r\ntiska regeringen tillsammans med Centern har åstad-\r\nkommit utan minsta tvekan skulle ha karakteriserats\r\nsom högerpolitik under gångna decennier.\r\nTänk om någon i ett enkelt skolförhör i statskun-\r\nskap eller nationalekonomi hade låtit eleverna svara\r\npå frågan: Vilket politiskt parti har lagt fram förslag\r\nom att sänka bidrag till handikappade och försämra\r\nstöd till arbetslösa, barnfamiljer och pensionärer? Då\r\nhade eleverna med en mun svarat: högern. Så har det\r\nvarit i den politiska propagandans och i schablonise-\r\nringarnas värld.\r\nJag vet ju att de ekonomiska omständigheterna har\r\nvarit som de har varit. Jag säger bara att de inte upp-\r\nstod 1991; de är 20-30 år gamla. Därför får vi nog ta\r\npå oss skulden till det här litet till mans, i varje fall ni\r\nsom har suttit många år i riksdagen.\r\nFru talman! Ena dagen säger socialdemokraterna\r\natt moderater, folkpartister och kristdemokrater inte\r\nkan bilda regering, eftersom vi har lagt fram olika\r\nbudgetförslag. Nästa dag hävdar samma socialdemo-\r\nkrater att Folkpartiet och Kristdemokraterna lägger\r\nsig platt. Kan ni inte bestämma er? Måste ni ha dub-\r\nbelsidiga budskap och vara kontraproduktiva också i\r\nera propagandanummer?\r\nSedan tycker vi nog litet till mans att ni socialde-\r\nmokrater borde vara litet mer varsamma när ni går till\r\nattack mot andra partier. Ni går väl inte omkring och\r\ninbillar er att ni skall få egen majoritet i valet, eller\r\ngör ni det? Och vilket eller vilka partier skall ni då\r\nregera med? Kan vi få veta det i dag kanske? Ni kan\r\nväl inte räkna med - gissar jag - att Centern konsili-\r\nant borstar er på ryggen ytterligare fyra år. Att det\r\nfinns olika uppfattningar mellan partier är ju i sig inte\r\nett uns egendomligt. Det är i sig ofantligt mycket mer\r\nförvånande att ni socialdemokrater i ett och samma\r\nparti, i åtskilliga sammanhang, hyser helt olika stånd-\r\npunkter.\r\nJag kan nämna energipolitiken. Alla vet ju att det\r\när en fråga där socialdemokrater marscherar åtmins-\r\ntone åt två håll. När det gäller EMU finns det i den\r\nabsoluta ledningen de som vill ha medlemskap nu och\r\nde som inte vill höra talas om medlemskap. När det\r\ngäller biståndssatsningar sänker ni under \"skammens\r\ngräns\", medan en del socialdemokrater skäms och per\r\nomgående vill ha tillbaka enprocentsmålet. Jag skulle\r\nkunna fortsätta länge än med den här uppräkningen.\r\nDet är onekligen praktiskt att motsatta åsikter finns i\r\nett och samma stora parti. Då kan man ju lätt anpassa\r\nbudskapet efter publiken.\r\nTusentals gånger har jag hört och läst att social-\r\ndemokrater kritiserar oss kristdemokrater för att vi var\r\nmed om att dra in så där 3,5 miljarder från kommu-\r\nnerna mellan åren 1991 och 1994. Att man sedan\r\nsjälv stått för en politik som lett till att kommunerna\r\nblivit av med ytterligare 20 miljarder förtiger man.\r\nJag skulle verkligen önska att fyrpartiregeringen hade\r\nlyckats bättre när det gäller att freda vården och om-\r\nsorgen från neddragningar. Men det är politikens\r\nvillkor: Man lyckas inte med mer än vad verkligheten\r\noch den egna styrkan utifrån valresultatet möjliggör.\r\nMen nu skall alltså frågan ställas av socialdemo-\r\nkraterna: Hur skall kristdemokrater och folkpartister\r\nkunna regera med Moderaterna, som vill skära ned\r\nanslagen till kommunerna?\r\nJa, hittills är det ju som sagt ni socialdemokrater\r\nsom varit överens med Moderaterna om att skära ned\r\nför kommunerna, så man undrar ju vad det är för\r\nkomplex ni nu luftar. Folkpartisterna svarar säkert för\r\nsig, men det vill jag gärna ha sagt: Vi kristdemokrater\r\nhar inte kunnat ställa upp på Socialdemokraternas\r\nregeringsförslag den här perioden, med en så usel\r\nfördelningsprofil som dessa haft.\r\nDet regeringsalternativ som skall ställas mot det\r\nsocialdemokratiska inför valet 1998, och som för-\r\nhoppningsvis kommer att förverkligas efter valet,\r\nkommer inte att försämra vården. Vi kan debattera\r\noch ha olika åsikter om huruvida landstingen och\r\nkommunerna behöver mer resurser, om det handlar\r\nom systemfel inom vårdsektorn eller om att landsting-\r\nen skall renodla sin verksamhet etc. Vi kristdemokra-\r\nter anser att kommunerna, alltså också landstingen,\r\nbehöver mer resurser, i synnerhet nu efter de rent\r\ndramatiska socialdemokratiska neddragningarna.\r\nDen politiska dragkampen om antalet miljarder till\r\nkommunerna får inte medföra att omsorgen om och\r\nvården av patienterna försämras ytterligare. Den\r\nmåste förbättras! Det innebär givetvis att köer skall\r\nbort, att våra äldre inte skall behöva uppleva att per-\r\nsonalen inte hinner och att personalen inom hemtjäns-\r\nten inte skall rusa ut och in utan att hinna lyssna.\r\nJag skulle vilja rikta mig till oss alla, till alla parti-\r\ner. Vi måste se till att begreppet värdighet restaureras\r\ni vården. I dag skjutsas döende patienter från sjukhus\r\ntill sjukhem, därför att begreppet klinikfärdig eller\r\nmedicinskt färdigbehandlad styr. Döende patienter\r\nhamnar i dragkampen mellan landsting och primär-\r\nkommuner - som om det inte vore samma skattebeta-\r\nlare som bekostar, som om vi skulle kunna tolerera\r\nnågot slags vårdnadstvist mellan politiker, en tvist\r\nsom går ut över människor som är i färd med att av-\r\nsluta sin stund på jorden. Detta är ovärdigt. Detta\r\nförtigs. Sorgen gör att de allra flesta inte orkar oppo-\r\nnera sig.\r\nDet är ynkedom att inte Socialdepartementet och\r\nregeringen tillsätter en parlamentarisk utvärdering av\r\nÄdel! Och den skall inte handla om huruvida skatte-\r\nväxlingen var rättvis; den skall lyfta fram hur patien-\r\nter behandlas som spelbrickor av huvudmän.\r\nKom ihåg att just inom den oglamorösa vården vi-\r\nsar samhället om respekten för människovärdet är\r\nnormerande! Det är när vi betraktar en nations sätt att\r\nbehandla gamla och barn som vi kan avläsa nationens\r\nkulturella kvalitet och etiska halt.\r\nDet skulle förvåna mig ytterligt om inte vi alla\r\nskulle kunna enas om att vårt land behöver restaurera\r\nrespekten för våra äldre, för barnens behov och rät-\r\ntigheter och för den etik som ger alla ett okränkbart\r\nvärde.\r\nJag har fått klart för mig att socialdemokratin yt-\r\nterligare en gång ger sig på uppgiften att försöka\r\nrensa ut religionskunskapen som kärnämne på gym-\r\nnasiet. Detta, fru talman, skall tydligen ske trots att\r\nGöran Persson själv ofta betonar sitt intresse för reli-\r\ngionsfrågor. Och detta sker samtidigt som Statsråds-\r\nberedningen så smått börjat inse att utrikespolitik,\r\ninternationella relationer och förståelse etniska grup-\r\nper emellan aldrig kan skiljas från just religionskun-\r\nskap.\r\nVi svenskar lider vanligtvis av uppenbar brist på\r\ncivilkurage då existentiella spörsmål pockar på vår\r\nuppmärksamhet, och det sker ofta och inte minst i\r\nvåra dagar.\r\nFru talman! Det är lätt att förstå att Tony Blair nu\r\när hjälten i Europa och att partier försöker kopiera\r\nhonom. Men det vågar jag påstå, Göran Persson:\r\nTony Blair skulle aldrig ha gett sig på religionskun-\r\nskapen. Hans motto är ju: Ut med Marx och Das\r\nKapital och in med Bergspredikan!\r\nEtik och moral existerar inte i lufttomma rum. Nå-\r\ngot värderingsneutralt samhälle har aldrig existerat\r\noch kommer aldrig att existera. Dra då inte undan\r\nreligionsämnet som kärnämne! Jag fattar inte att ni\r\növriga partier låter bli att reagera på detta socialde-\r\nmokratiska tilltag. Kära riksdagskolleger! Lev inte\r\nkvar i vanföreställningen att människan lever enbart\r\nav bröd!\r\nÄr det något vår tid behöver, så är det signaler\r\nsom entydigt visar respekt för sanning och rätt och att\r\nallas engagemang för hederlighet och trovärdighet är\r\nangeläget. Var så säkra på att alla s.k. affärer, alla\r\nlögnhärvor som uppenbaras, allt myglande och trick-\r\nsande, klippande och klistrande sätter spår och skapar\r\nden för rättssamhället så farliga tanken: Kan de kan\r\njag!\r\nDet finns inga perfekta människor och vi skall inte\r\nalls ägna oss åt stenkastande, men vi måste se till att\r\nvi inte premierar ohederlighet eller försöker hitta\r\nurskuldande förklaringar till varför udda blev jämnt.\r\nSe nu till, Göran Persson, att dina prästambitioner\r\nåtminstone garanterar att religionsämnet får vara kvar\r\nsom kärnämne på gymnasiet, så att alla, inte bara\r\nnågra få, elever får kunskap om och därmed förståelse\r\nför sin egen och andras religion och kultur samt för\r\ndet värdemönster religionen givit.\r\nJag undrar om inte vi - för att inte skapa en block-\r\nerande debatt säger jag vi - gjort vårt största misstag\r\nnu på 80- och 90-talen, då vi låtit skolväsendet om\r\ninte förslummas så i varje fall sacka efter, slappna av\r\noch bli alldeles för mycket av förvaringsplats. Samti-\r\ndigt som alltfler barn kommer från splittrade hem,\r\nsamtidigt som klasserna i allt större utsträckning har\r\nelever från skilda uppväxt- och kulturförhållanden,\r\nsänker vi lärarstatusen och gör klasserna större. Detta\r\när självfallet en helt galen ordning.\r\nÅtskilliga av oss har säkert läst Expressens statis-\r\ntik som visar hur uselt det är med läs-, skriv- och\r\nmatematikfärdigheter. Rubriken på Expressenserien\r\nvar: Rädda skolan. Den kunde lika gärna varit: Här\r\ngrundläggs morgondagens arbetslöshet.\r\nDet är utmärkt att regering efter regering ordar om\r\nhur många högskoleplatser man skall inrätta. Men\r\nhögskoleplatser ersätter aldrig de förlorade åren i\r\ngrundskolan för någon.\r\nJag skall inte ge mig in i någon energipolitisk de-\r\nbatt, men vilken inställning vi än har till kärnkraft och\r\nannan kraft är vi säkert alla informerade om den sä-\r\nkerhet, den minutiösa noggrannhet, som omger kärn-\r\nkraften. Ingenting får lämnas åt slumpen. Pärmar med\r\nföreskrifter finns väl fyllda och absolut alltid till\r\nhands. Så är det med kärnkraften. Men hur är det med\r\nhjärnkraften, kraften som stavas med hj?\r\nTala inte om minutiös noggrannhet! Påstå inte att\r\ningenting lämnas åt slumpen! Tusentals barn och\r\nungdomar lämnas just åt slumpen. Och det är ju till\r\nvåra barn och ungdomar vi skall ha energi. Det är ju\r\ninte för maskiner eller för att nå upp till diverse insti-\r\ntuts prognoser vi verkar.\r\nFörstå bildspråket! Om inte våra barn får tillräck-\r\nlig hjärnkraft med sig ut i livet, kan detta inte för dem\r\nsom individer kompletteras med vare sig den ena eller\r\nden andra energikällan.\r\nDet har ju på sistone talats om kontrakt i politiska\r\nsammanhang. Jag undrar om det inte vore klokt att i\r\nett slags kontraktsform tala om vad elever och föräld-\r\nrar har rätt att kräva av skolan och samtidigt slå fast\r\nvad skolan har rätt att fordra av elever och föräldrar.\r\nSkolan skall lära ut kunskaper men också hur man\r\nskall leva. Och det är en felsyn, menar jag, att tro att\r\nett kunskapssamhälle, en teknologisk morgondag\r\nklarar sig utan en etikens ballast. Därför är det också\r\nren vilsenhet att, som regeringen nu tycks vara inne\r\npå, riva undan det kärnämne som bevisligen mycket\r\nstor del av våra värderingar har sina rötter i. I går och\r\ni dag rapporterar medierna om att gymnasister inte\r\ntror på demokrati. En tredjedel förnekar enligt under-\r\nsökningen förintelsen och rasismen gror. Låt oss för\r\nallt i världen se till att vi inte tar bort det ämne och\r\ndet timtal varur våra demokratiska värderingar häm-\r\ntats och fått så mycket vägledning.\r\nMen det gäller förstås också att se till att rättssam-\r\nhället svarar upp mot vad demokrati och respekt för\r\nmedmänniskan och hennes vardag fordrar. Det är\r\nfullständigt obegripligt att regeringen kan tolerera att\r\nbrottsligheten sväller och nonchaleras. Enligt Riksre-\r\nvisionsverket är genomsnittstiden för handläggningen\r\nav ett ärende hos polisen på landsbygden 110 dagar. I\r\ngenomsnitt tar det 56 dagar innan en misstänkt för-\r\nhörs. Och likväl drar en majoritet här i riksdagen ned\r\nanslagen till rättsväsendet. Småbrott, som det kallas,\r\nläggs bara åt sidan. De blir aldrig utredda. 52 000\r\nbrott ligger outredda här i Stockholmsregionen. Man\r\nförsöker inte ens.\r\nEn medlem av de där mc-gängen, Bandidos eller\r\nHells Angels, är inte född till detta medlemskap. Nu\r\nträter vi om hur skarp lagstiftningen skall vara och om\r\nvilka drastiska åtgärder vi skall kunna ta till för att\r\nstoppa dessa gangstergrupper. Borde vi inte använda\r\nmer tid till att fundera över hur ett oskyldigt barn kan\r\nomformas till att bli en kallhamrad mördare, till att\r\nsöka sig till ett umgänge där våld och vanvett är\r\nlivsstilen? Och låt oss komma ihåg att \"det börjar med\r\nen knappnål och slutar med en silverskål\". Det första\r\nsteget in på kriminalitetens marker är i regel litet. Och\r\ndet är då samhället skall ingripa. Det är då möjlighe-\r\nten till räddning existerar. I dag infinner sig inte reak-\r\ntionen från samhället i tid. Jag hoppas att svensk polis\r\nfår lära sig av New York-polisen.\r\nAvslutningsvis vill jag med all kraft stryka under\r\nhur besvikna vi är över att regeringen, när det gäller\r\natt bekämpa arbetslösheten, visar sig sitta fast i en\r\nplanekonomisk vanföreställning. Jag vet mycket väl\r\natt vi har marknadsekonomi i riket, men regeringen\r\ntycks fortfarande tro att det är politikerna som fixar\r\njobben, som ger arbeten. I själva verket är vi ju inte\r\nnågot annat än markberedare för innovatörer och\r\ninvesterare. Vi är ett slags utpytsargrupper, för att\r\nuttrycka sig en smula vanvördigt, men det är ju inte vi\r\nsom bygger fabriker eller öppnar tjänsteföretag.\r\nJag begriper inte varför regeringen skall vara så\r\ntredskande när det gäller att främja ett bättre och mer\r\nstabilt näringslivsklimat. Småföretagaren som har ett\r\npar tre anställda eller kanske 10-15 stycken skall ju\r\nbestå oss med möjligheten att ha något att pytsa ut.\r\nDå kan ni inte hålla på med att odla motsättningar och\r\nbara slå dövörat till.\r\nKom loss nu, Persson och Åsbrink, och ändra på\r\nde låsta strukturerna! Hjälp till att göra sommaren\r\nglad för människor som i åratal plågats av den arbets-\r\nlöshet som er beslutsvånda skapat. Ni har ju rege-\r\nringsmakten än ett tag, och Pekka och Olle säger\r\nsannolikt reservationslöst ja än en kort tid, lika säkert\r\nsom prästen säger amen i kyrkan.\r\n(Applåder)</pre><pre>Anf.  8  Statsminister GÖRAN\r\nPERSSON (s):\r\nFru talman! Precis vid samma tillfälle som jag\r\nförberedde debatten inför avslutningen av riksdags-\r\nåret kom opinionsmätningen som visade att svenska\r\nbarn och ungdomar i förfärande stor utsträckning inte\r\nkänner till att förintelsen inträffade under andra\r\nvärldskriget. Det förtog hela den stämning som jag\r\nförsökte arbeta upp inför debatten.\r\nDet är naturligtvis ett ohyggligt varningstecken.\r\nDet är inte mer än 50 år sedan som helvetets portar på\r\njorden öppnades. De allierade styrkorna intog de\r\ntyska koncentrationslägren. Det man då såg var resul-\r\ntatet av en politik och en ideologi som trampade på\r\nmänniskovärdet och som ansåg några förmer än and-\r\nra, så pass mycket mer att man hade rätt att döda, att\r\nman hade rätt att döda ett folk.\r\nVi som är födda efter kriget har fått detta berättat\r\nav våra föräldrar. Vi har burit med oss bilderna från\r\nkoncentrationsläger in i vårt vuxenliv. Har vi i vår\r\ngeneration, födda efter kriget, berättat för våra barn?\r\nHar vi tillräckligt kraftfullt gjort klart att detta aldrig\r\nmer får inträffa? Frågan måste ställas efter de signaler\r\nvi nu får.\r\nDessutom är det inte bara en signal, det är flera\r\nsom pekar på att uppfattningar som grundar sig på\r\nrasistiska idéer sprider sig i det svenska samhället.\r\nSvastikan syns igen, Sieg Heil ekar på våra gator,\r\nnynazister marscherar. Vi kan inte slå dövörat till, vi\r\nkan inte förhålla oss passiva. Vi måste ta debatten. Vi\r\nmåste sätta emot. Vi måste dra gränser. Vi måste som\r\nvuxna stödja våra barn och ungdomar. Det är inte\r\nskolans ansvar ensamt, det är hemmen. Det är vi för-\r\näldrar, vi vuxna som måste stödja alla dem som i\r\nsamhället i övrigt har till uppgift att sprida demokra-\r\ntiska värderingar och kunskap om vad som hände.\r\nRegeringen kommer i höst att vända sig till samt-\r\nliga svenska hem där det finns barn i skolåldern och\r\nerbjuda information om vad som hände under andra\r\nvärldskriget, om den människosyn som låg bakom\r\nförintelsen av judarna, men inte enbart som en histo-\r\nrielektion, inte enbart som ett samtal om det som var,\r\nutan framför allt som en påminnelse om, att om vi inte\r\nhåller diskussionen och debatten levande kan det\r\nhända igen. Det får inte hända igen. Hemmen måste\r\nha ett stöd av oss som har ansvaret för politiken. Vi\r\nföräldrar måste aktivt tala med våra barn så att vi\r\nstöder dem som har till uppgift att fostra i skola och\r\nbarnomsorg.\r\nJag bjuder in till ett gemensamt arbete av detta\r\nslag. Låt inte gårdagens varningssignaler tona bort.\r\nHandla och handla raskt och hårt därför att vi har att\r\ngöra med krafter som utmanar livet självt och demo-\r\nkratin.\r\nJag vill göra denna deklaration, fru talman, efter-\r\nsom det går utanpå allt annat och eftersom det är\r\nsådant som jag vet förenar alla i denna kammare, alla\r\nsvenskar som vill värna demokratins ideal. Välkom-\r\nmen till ett gemensamt arbete mot rasism, främlingsfi-\r\nentlighet och historieförfalskning.\r\nFru talman! När riksdagen nu skiljs inför somma-\r\nren är det en riksdag som har bakom sig ett arbetsår\r\nsom saknar motstycke av svåra beslut. Insatserna har\r\ninte varit förgäves. Resultaten börjar nu på att kom-\r\nma. Optimismen och framtidstron återvänder i svens-\r\nka hem, till alla oss i Sverige. Vi ser det i mätningar, i\r\nekonomisk utveckling, i aktiviteten i samhället. Låt\r\noss gemensamt glädjas över att det återigen går bättre\r\nför Sverige. Låt oss också där lägga partipolitiken åt\r\nsidan och glatt konstatera att det var mödan värt att\r\ngöra de svåra sakerna.\r\nEtt särskilt tack till Centerpartiet, som offrat väl-\r\ndigt mycket av egen bekvämlighet och eget politiskt\r\nutrymme för att ta ansvar för landet. Med tanke på\r\ndagens SCB-siffror ser det ut som om väljarna fak-\r\ntiskt förstår vikten av en sådan politisk insats, till\r\nskillnad från fruktlöst oppositionsarbete.\r\nJag känner också, fru talman, att de positiva signa-\r\nlerna naturligtvis aldrig får dölja det faktum att när\r\nriksdagen nu skiljs är fortfarande den stora frågan\r\nolöst. När ni kommer hem till Kiruna och Laxå, Kat-\r\nrineholm, Växjö, Värnamo, Båstad och allt vad dessa\r\nljuvliga platser heter i Sveriges land möter ni arbets-\r\nlösa.\r\nVi kommer aldrig att slå oss till ro med detta. Vi\r\nkommer heller aldrig att inbilla någon att det finns en\r\nenkel lösning. Det är en lång och svår väg tillbaka för\r\natt pressa tillbaka arbetslösheten.\r\nRegeringen valde tidigt strategin, att vi inte klarar\r\narbetslösheten om vi inte först klarar finanserna. Det\r\ngår inte att halvera en arbetslöshet om räntorna ligger\r\npå 500 %. Det går inte att halvera en arbetslöshet om\r\nekonomin är sådan att omvärlden inte har förtroende\r\nför oss. Arbetsinsatsen så här långt har återskapat de\r\ngrundförutsättningarna, det viktigaste för att klara\r\narbetslösheten. Men det räcker inte. Det är en god bit\r\npå väg.\r\nVi måste satsa våldsamt mycket på att höja kom-\r\npetensen naturligtvis för barnen i skolan. Dem ger vi\r\nnu mer pengar, egna pengar, inte lånade pengar. Det\r\ngäller också dem som finns på högskolorna. Fler skall\r\nha plats att studera på högskolan, inte bara i Lund och\r\nStockholm, Göteborg, Umeå och Uppsala utan också i\r\nHärnösand, Gävle, Sandviken, Eskilstuna, Trollhät-\r\ntan, runt omkring i Sverige där de får sitt livs chans\r\nsom förut förvägrades dem. Vi har resurser nu att\r\nsatsa också på detta, egna pengar, inte sådana som\r\nställts till förfogande av investerarna på Wall Street,\r\negna pengar.\r\nVi måste se till att vi klarar kvaliteten i vården,\r\nomsorgen och skolan. Vårbudgeten var i den mening-\r\nen en oerhört tydlig signal. Precis som någon sagt\r\nförut i debatten var detta det första riktiga beslut un-\r\nder 1990-talets senare del av sådant slag att vi kan\r\nsäga att vi gör någonting som är varaktigt. Vi gör det\r\ndärför att vi vill värna kvaliteten, och vi gör det med\r\negna pengar. Det ger naturligtvis också jobb, riktiga\r\njobb - lärare, sjuksköterskor, äldreomsorgspersonal\r\noch barnomsorgspersonal, alla dessa välfärdens träg-\r\nna arbetare som gör att livet är värdigt att leva för de\r\nmånga, inte bara för de få.\r\nDen regering som jag leder, som styr landet,\r\nkommer att fortsätta med den satsningen. Efter att ha\r\nlyssnat på dagens debatt är jag ganska säker på att\r\nvalrörelsen 1998 i stor utsträckning kommer att\r\nhandla om synen på vården, skolan och omsorgen.\r\nDet är vissa som vill satsa mer därför att det handlar\r\nom det värdiga livet. Andra tycker att man kan väl\r\nordna det själv: Sänk skatten, se till att du köper ock-\r\nså till välfärd. Där går den stora skiljelinjen i svensk\r\npolitik. Att det är riktiga och många jobb är natur-\r\nligtvis nödvändigt i den period som vi nu har framför\r\noss.\r\nHär finns satsningen på det ekologiskt uthålliga,\r\n5 ½ miljarder för ett investeringsprogram, stora insat-\r\nser för att ställa om energiförsörjningen, stora insatser\r\nför att bygga ut järnvägstrafiken. Det är investeringar\r\ngjorda med egna pengar, inte lånade pengar, investe-\r\nringar som bygger Sverige starkare och mer fram-\r\ntidsinriktat, inte prat, inte deklarationer utan handfast,\r\nrejält och betalt. Här finns satsningen på småföreta-\r\ngen, inte stora flotta program utan ett stilla reformar-\r\nbete som successivt flyttar fram positionerna för den\r\nlille företagaren, med egna pengar, inte lånade peng-\r\nar.\r\nStrategin för att pressa tillbaka arbetslösheten är\r\nfastlagd. Vi kommer att följa den. Jag är säker på att\r\nnär vi närmar oss valrörelsen kommer vi att se en\r\nknäck i arbetslöshetskurvan som är av sådan omfatt-\r\nning att de som talat som att det inte går att halvera\r\narbetslösheten kommer att få lika fel i den diskussio-\r\nnen som samma krafter har fått när de sagt att det inte\r\ngår att sanera statsfinanserna, att det inte går att ställa\r\nom energisystemet, inte går att föra in ett sysselsätt-\r\nningskapitel i EU:s grundfördrag. Alla dessa som\r\nsäger att det inte går, som ingenting orkar, som bara\r\nvet hur andra skall göra och aldrig tror att någonting\r\ngår - varför skall de betros regeringsmakt i ett land?\r\nVarför skall de över huvud taget aspirera på att styra\r\nmed den typ av facit som de själva har bakom sig?\r\nVi vill inte ha ett Sverige som utmärks av växande\r\nklyftor. Vi vill inte ha ett Sverige där den arbetslöse\r\nfruktar för sin försörjning. Vi vill inte ha ett Sverige\r\ndär matpriserna stiger därför att förmögenhetsskatten\r\nskall tas bort. Vi vill inte ha ett Sverige där kvaliteten\r\ni skolan, vården och omsorgen urholkas därför att\r\naktieskatten skall sänkas.\r\nDet finns två synsätt på Sveriges utveckling. Den\r\nsocialdemokratiska idén om allas lika värde kommer\r\natt ta sig uttryck i ett fast vaktslående om både den\r\nfulla sysselsättningen och välfärdssamhället som\r\nmodell och som idé.\r\nDet låter litet märkligt i debatten när alla talar om\r\nvad som inte skall inträffa om vi får en borgerlig\r\ntrepartiregering. Tydligast var väl den föregående\r\ntalaren, som sade att vården inte blir sämre om vi får\r\nen ny regering. Så lade han till: Vi kanske önskade att\r\nvi hade fått ett bättre resultat av vår regeringstid.\r\nVarför ha så låga ambitioner att det inte skall bli säm-\r\nre? Det borde vara rimligt att säga att vården skall bli\r\nbättre, att vi skall fortsätta att utveckla Sverige, att\r\nskolan skall bli bättre, omsorgen kan byggas ut och\r\nförbättras kvalitetsmässigt.\r\nHär finns skiljelinjen i svensk politik, inte bara i\r\nSverige, utan den finns också ute i Europa. 9 av 15\r\nregeringschefer i EU är socialdemokrater. Jag hade i\r\nförra veckan glädjen att kunna hälsa dem välkomna\r\ntill Sverige och Malmö. Det var ett härligt möte med\r\nmänniskor som samlades kring idén om rättvisa, frihet\r\noch jämlikhet. Två av dessa var chefer för regeringar\r\nsom snabbt och kraftfullt framröstats av det brittiska\r\nrespektive det franska folket som hade fått nog av\r\nledarskapet i sina länder, ett ledarskap som i stor\r\nutsträckning varit förknippat med våndan att röja upp\r\ni de offentliga finanserna, ett ledarskap som i Frankri-\r\nke tog sig uttryck i att presidenten utlyste ett extraval.\r\nMan orkade inte klara statsfinanserna. I Storbritanni-\r\nen tog sig ledarskapet uttryck i att det konservativa\r\npartiet sprack i EU-frågan. Ett sådant ledarskap kan vi\r\nse också i Tyskland som tar sig uttryck i att man inför\r\nproblemen med EMU åter börjar diskutera att skriva\r\nupp guldreserverna. Vilket ledarskap i den konserva-\r\ntiva världen!\r\nJag tror att de väntar på Tobisson och hans idéer\r\nom att peka med hela handen. Åk till Kohl, peka med\r\nhela handen och berätta hur det går till, ni vet ju, ni\r\nmoderater, hur man sköter de offentliga finanserna!\r\nEller åk till Major och tala om hur man håller ihop ett\r\nparti som splittrats i EU-frågan, peka med hela han-\r\nden! Varför inte söka upp Chirac där han sitter nå-\r\ngonstans och berätta för honom hur han borde ha\r\ngjort, peka med hela handen! Ledarskap i den konser-\r\nvativa världen som folk börjar på att få \"övernog\" av\r\nröstas bort. De har nu tid att prata med både Carl\r\nBildt och Lars Tobisson, gott om tid.\r\nDe som styrde Europa i går, de som styr Europa\r\ninför sekelskiftet pekar inte med hela handen. De\r\nlyssnar på stämningar, folkopinioner och formulerar\r\nen politik som har förutsättningar att vinna männi-\r\nskors uppslutning, som har förutsättningar att hålla\r\nihop ett land. Jag och den socialdemokratiska rörelsen\r\nkommer aldrig att medverka till att Sverige går in i\r\nden monetära unionen utan att svenska folket står\r\nbakom det. Jag kommer aldrig att medverka till att vi,\r\nefter denna period av ekonomiskt kaos och kris och\r\nnär vi nu återvunnit styrka och samling, skall kasta\r\noss ut i en uppslitande strid där vi ställs mot varandra.\r\nVi säger nej till den monetära unionen från starten\r\nden 1 januari 1999. Men vi håller möjligheten öppen\r\natt i Sveriges intresse igen ta ställning i sakfrågan,\r\nmen aldrig utan att svenska folket har sagt sitt. Med\r\ntanke på debatten ute i Europa tror jag att de allra\r\nflesta svenskar tycker att der här är en synpunkt och\r\nen ståndpunkt som är väldigt väl avvägd, särskilt när\r\nman ser de konservativa som har försökt peka med\r\nhela handen ute i Europa och utöva sin form av ledar-\r\nskap.\r\nNär vi summerar riksdagsåret är det ett riksdagsår\r\nsom jag tror kommer att betecknas som det år då vi\r\nåterigen fick anledning att säga att vi kunde garantera\r\nvåra trygghetssystem, att litet av säkerheten och\r\ntryggheten kom tillbaka till Sverige. Men det är också\r\ndet riksdagsår då vi tvingas att konstatera att arbets-\r\nlöshetens gissel fortfarande plågar oss mer än någon-\r\nsin tidigare.\r\nSkall vi klara det här i vårt land, skall vi hålla\r\nihop, hjälpas åt och faktiskt se till det som förenar\r\nmer än till det som skiljer. Jag hoppas på ett sådant\r\narbete under det kommande riksdagsåret och inbjuder\r\ntill den dialogen. Vi borde faktiskt se till vad som är\r\nbra för landet, för Sverige. Och en sådan utveckling\r\nligger nu framför oss att vi också har goda förutsätt-\r\nningar att pressa tillbaka arbetslösheten.\r\nVälkomna i det arbetet och tack för ett gott arbets-\r\når!\r\n(Applåder)</pre><pre>Anf.  9  LARS TOBISSON (m):\r\nFru talman! Jag vill börja med att ansluta mig till\r\nstatsministerns inledande avståndstagande från rasism\r\noch främlingsfientlighet. Jag uppskattar att han inte\r\nlydde partikansliets order att misstänkliggöra oss\r\nmoderater i det här sammanhanget och att, som Gud-\r\nrun Schyman, citera ur den text som vi tar avstånd\r\nfrån i Land för hoppfulla, då vi förordar en större\r\nöppenhet för dem som vill komma hit för att skapa sig\r\nen framtid. Men där kanske det får vara slut på be-\r\nrömmet till statsministern.\r\nGöran Persson försökte att förklara bort det stora\r\nmisslyckandet med arbetslösheten med att säga: Vis-\r\nserligen har vi inte sett något ännu. Men vänta bara,\r\ndet kommer. Jag tror att vi skall studera närmare vad\r\nsom har skett sedan förra året när vi förde den här\r\ndebatten och konstaterade att vi då hade nått re-\r\nkordarbetslöshet.\r\nI förra veckan fick vi nya siffror för maj från Sta-\r\ntistiska centralbyrån. Att läsa dem och att höra stats-\r\nministern ger intryck av två skilda världar. Statsminis-\r\ntern regerar över Sörgården. Siffrorna beskriver en\r\nekonomi på dekis. De beskriver den verklighet som\r\nhundratusentals svenskar är smärtsamt medvetna om,\r\nnämligen att massarbetslöshetens samhälle, där gene-\r\nrationer svenskar riskerar att dömas till evigt bidrags-\r\nberoende, är över oss.\r\nGöran Persson leder en regering som gång på\r\ngång slår rekord i arbetslöshet. De öppet arbetslösa\r\nvar alltså i maj 329 000 personer. Inte i modern tid\r\nhar så många varit arbetslösa i maj månad. Samma\r\nsak gäller den totala arbetslösheten. 543 000  personer\r\när också det ett rekord. Skulle inte arbetslösheten\r\nminska, Göran Persson? Det var ju sagt så.\r\nNu kan man kanske tro att maj var en särskilt dålig\r\nmånad - också ett elitlag kan ju göra en dålig match -\r\nmen så är det inte. Göran Persson leder nämligen en\r\nregering som under varje månad av detta år har lyck-\r\nats slå rekord i arbetslöshet, inte bara i maj utan också\r\ni januari, februari, mars och april. Man får gå tillbaka\r\ntill östtyska damlandslaget i simning för att hitta mot-\r\nsvarande rekordslagning.\r\nI en intervju i början av året sade statsministern att\r\n1996 var ett förlorat år i kampen mot arbetslösheten.\r\nDet vittnar om en självinsikt som Göran Persson\r\nborde visa mer av i debatten. Men om 1996 var ett\r\nförlorat år, vad skall man då kalla 1997 - rekordåret?\r\nOm vi i stället ser till sysselsättningen, har den\r\nminskat med över 100 000 personer på två år. Tvärt\r\nemot utvecklingen i andra länder har förvärvsfrekven-\r\nsen i åldrarna 18-65 år hittills sjunkit under 90-talet,\r\nfrån över 80 % till under 70 %. Och så kommer det att\r\nfortsätta. Avveckling av arbetskraft är ju ett uttalat\r\nmål för den politik som Göran Persson driver.\r\nAllt färre skall arbeta för att försörja alltfler. Det\r\nkommer att göra vårt land fattigare, mer socialt in-\r\nstabilt och det vidgar klyftorna. Att ha eller att inte ha\r\nett jobb blir den stora klassfrågan i ett samhälle där\r\nregeringen bestämt sig för att statistiken är viktigare\r\nän verkligheten. Det enda som uppnås med den poli-\r\ntik som regeringen nu har slagit in på är optiska villor.\r\nDet ger inte några nya riktiga jobb.\r\nVarför, Göran Persson, är ni så tysta om arbets-\r\nlösheten? Vad tänker regeringen göra mer än att prata\r\nhär hemma och i EU när det gäller införande av sys-\r\nselsättningskapitel i det nya fördraget?</pre><pre>Anf.  10  Statsminister GÖRAN\r\nPERSSON (s):\r\nFru talman! Jag var inte tyst, Lars Tobisson. Jag\r\nägnade en stor del av mitt anförande åt arbetslöshets-\r\nfrågorna. Jag presenterade också en strategi, en poli-\r\ntik för att pressa tillbaka den. Det är möjligt att Lars\r\nTobisson inte tror på den. Vi får nu se vem som får\r\nrätt.\r\nLars Tobisson skall nog vara litet försiktig när han\r\nutmålar sig själv som sanningssägare i debatten. Un-\r\nder den period som Tobisson har haft möjlighet att\r\npåverka politiken har det ju inte gått så lysande när\r\ndet gäller sysselsättningen, för att uttrycka sig försik-\r\ntigt. Det är framför allt den privata sysselsättningen\r\nsom har klappat ihop när nyliberalerna har fått pröva\r\nsin politik. 500 000 förlorade arbetstillfällen i privat\r\nsektor summerar perioderna 1976-1982 och 1991-\r\n1994. Lägg bredvid de socialdemokratiska perioderna\r\n1982-1991 och 1994-1996 och Tobisson finner\r\n215 000 nya jobb i privat sektor. Det är ju inte i privat\r\nsektor som vi nu har vårt stora fall i sysselsättning,\r\nutan det är i offentlig sektor - i kommunerna, i lands-\r\ntingen och i staten.\r\nJag tror att svenska folket är medvetet om att poli-\r\nser på kredit, lärare som lånefinansieras på Wall\r\nStreet och kommunalarbetare för vilkas lön man går\r\ntill Sparbanken och lånar pengar inte är långsiktigt\r\nhållbart.\r\nVi har haft ett fall i sysselsättningen i kommuner\r\noch landsting som ett resultat av att vi har sanerat\r\nekonomin. När vi nu vänder utvecklingen gör vi ju\r\nsatsningarna där. Då kommer Moderaternas svar: Nej,\r\ntill satsningar i kommuner och landsting. Nej, till\r\nsatsningar på skolan, vården och omsorgen. Nej, till\r\n25 000-30 000 nya jobb. I stället kommer Modera-\r\nternas krav på ytterligare neddragningar i kommuner\r\noch landsting, som leder till ytterligare arbetslöshet.\r\nModeraterna står ju för en politik som innebär att\r\nde inte bara säger säger nej till de ytterligare resurser\r\nsom regeringen nu tillför med hjälp av Centerpartiet\r\noch också, hör jag till min glädje, folkpartister, krist-\r\ndemokrater, miljöpartister och vänsterpartister. Mode-\r\nraterna lanserar också en politik som när det exem-\r\npelvis gäller a-kassan skulle ställa hundratusentals\r\nmänniskor utanför arbetslöshetsersättning och föra\r\növer dem i kommunalt socialbidragsberoende med\r\nytterligare gigantiska utgifter för kommunerna och\r\nytterligare fall i kommunal sysselsättning.\r\nModeraterna har en politik som har resulterat i\r\nkraftigt fall i privat sysselsättning och lanserar nu en\r\npolitik som ytterligare skall minska sysselsättningen,\r\narbetstillfällena, för lärare, sjuksköterskor och vårdbi-\r\nträden. Det är er metod att pressa tillbaka arbetslöshe-\r\nten. Den har prövats. Den är inte ny. Den kallas för\r\nnyliberalism. Det är den man har röstat bort i Frankri-\r\nke. Det är den man har röstat bort i Storbritannien.\r\nDet var den som föll med Reagan i USA. Det är Mo-\r\nderaternas barlast. Det är där ni finns. Men jag har\r\naldrig förstått varför liberaler och människor med\r\nförankring i den kristna idétraditionen skulle tycka att\r\ndet är någonting att satsa på.\r\nFru talman! Kom tillbaka, Tobisson, och säg nå-\r\ngonting om ledarskap! Jag väntar på repliken. Berätta\r\nom ledarskapet i Frankrike, i Storbritannien och i\r\nTyskland - de som pekar med Tobissons hela hand.\r\nTa chansen nu från talarstolen, Lars Tobisson, att\r\nutveckla hyllningen till deras framsteg.</pre><pre>Anf.  11  LARS TOBISSON (m):\r\nFru talman! Göran Persson, liksom tidigare Olof\r\nJohansson, angriper oss moderater för att göra orättvi-\r\nsa neddragningar i den offentliga verksamheten i\r\nallmänhet, i synnerhet i kommunerna. Det är en för-\r\ntvivlans retorik.\r\nGöran Persson leder ett parti som under lång tid\r\nhar levt i föreställningen att medborgarnas välfärd står\r\ni direkt samband med offentliga utgifter. Så är det\r\ninte, för om det vore så skulle Sverige sedan länge ha\r\nvärldens bästa välfärd.\r\nVi moderater minskar inte bidragen till vård och\r\nomsorg. Men vi höjer inte statens bidrag till kommu-\r\nnerna, därför att de redan har pengar som de använder\r\ntill annat. Av landstingens 115 miljarder går 35 mil-\r\njarder till annat än vård. Sjukförsäkringsavgiften\r\nhöjdes i år med en procentenhet. Det tar ytterligare 9\r\nmiljarder från hårt trängda medborgare, men det går\r\ninte till sjukvård. Sjukförsäkringen är redan överfi-\r\nnansierad med 22 miljarder. Det går till andra offent-\r\nliga utgifter.\r\nSedan efterlyser Göran Persson min kommentar\r\ntill konservativt ledarskap. Han ironiserar över valför-\r\nluster som broderpartier har gjort i Storbritannien och\r\nFrankrike. Jag vill påminna om att det sedan dess har\r\nhållits ytterligare ett val, i Irland, där Labour, Social-\r\ndemokraterna, satt i regeringen. De åkte på ett rykan-\r\nde nederlag.\r\nTro inte att detta är början till något slags väns-\r\ntervind, utan begrunda i stället att det alltid kan vara\r\nsvårt att vara sittande regering och försvara sin ställ-\r\nning. Kom ihåg det till hösten 1998!\r\nSedan kom vi då in på EMU-frågan. Motiven för\r\nSocialdemokraternas nej är ju väldigt oklara. Dels\r\nanser statsministern EMU vara skakigt. Hur framgår\r\ninte riktigt. Samtidigt är Göran Persson övertygad om\r\natt EMU börjar redan i januari 1999. Det antyder att\r\nhan tycker att EMU är skakigt som idé. Men om nu\r\nGöran Persson menar att EMU-projektet är riskabelt,\r\nvarför säger han då inte det?\r\nDet andra skälet att säga nej var ju att opinionen\r\ninte är mogen, och det sades av någon som inte lyfter\r\nett finger för att påverka opinionen i någon riktning.\r\nVi vet inte, som jag har påmint om så många gånger,\r\nvad Göran Persson anser i den fråga som han själv\r\nmenar är den viktigaste vi har att ta ställning till. Det\r\nhar inte heller framgått av hans ironiserande över\r\nkonservativt ledarskap under dagens debatt.\r\nI måndags tvingades finansministern dementera att\r\nen orsak till utanförskapet är att vi vill kunna devalve-\r\nra. Denna dementi till trots, är den enda förklaring\r\nsom investerare kan se att vi, som så ofta förr, väljer\r\nden enkla vägen. Utanförskapet öppnar en möjlighet\r\natt devalvera oss till konkurrenskraft. Men då blir\r\nSverige fattigare och räntan högre.\r\nHanteringen av EMU-frågan är ju också skadlig\r\nför Sverige genom att den fjärmar oss från det europe-\r\niska samarbete där vår framtid ligger. Vår röst kom-\r\nmer att betyda mindre i det europeiska samarbetet.\r\nVad prioriterar egentligen regeringen i detta samarbe-\r\nte? Vad EMU beträffar verkar profilfrågan vara att\r\nmynt, som inte skall cirkulera i Sverige, skall vara fria\r\nfrån nickel.\r\nOm några dagar åker Göran Persson till Amster-\r\ndam, där han skall vara med och bestämma om be-\r\nslutsreglerna i ett större EU. Då är det viktigt att Sve-\r\nrige bevakar sina intressen och företräder dem i vår\r\nnärhet som inte själva har möjlighet att vara med vid\r\nkonferensen. Är Göran Persson beredd att axla ett\r\nsådant europeiskt och östersjöpolitiskt ledarskap, eller\r\när han nöjd med att vara statsministern som säger nej\r\ntill euron och talar om nickel i de mynt som han inte\r\nvill ha?</pre><pre>Anf.  12  Statsminister GÖRAN\r\nPERSSON (s):\r\nFru talman! Låt mig klara ut en sak om landsting-\r\nen. Lars Tobisson säger att det som de sysslar med\r\nutöver vården kan skäras bort. Men då är det kollek-\r\ntivtrafiken och folkhögskolorna som Lars Tobisson\r\nskall avveckla. Där har ju landstingen sina andra\r\nhuvudsakliga utgiftsområden. Men det är klart att i\r\nModeraternas värld behöver pendeltåget kanske inte\r\ngå; det finns andra sätt att transportera sig på. Och i\r\nModeraternas värld har folkbildningen kanske aldrig\r\nintagit en central plats. Men det finns andra i Sverige\r\nsom har andra värderingar och som tycker att det här\r\när bra, Lars Tobisson!\r\nDet är litet märkligt att Lars Tobisson uppehåller\r\nsig vid IGC och Amsterdam, dvs. regeringskonferen-\r\nsen. Vi har ju hela tiden fått beröm från Lars Tobisson\r\nför det sätt på vilket vi har drivit förhandlingen. Jag\r\ntror t.o.m. att vår chefförhandlare i en offentlig betyg-\r\nsättning har höjts till skyarna. Det är jag glad för. Det\r\när bra att vi har klarat det här i stort samförstånd. De\r\nsvenska positionerna är förankrade i EU-nämnden och\r\ndärmed också i Sveriges riksdag. Jag kommer strax\r\natt återigen besöka EU-nämnden för att få tillfälle att\r\nsamtala med Lars Tobisson. Det ser jag fram emot,\r\nfru talman!\r\nNär det handlar om ledarskap och initiativ i vår\r\negen region är det väl ingen i Europa som svävar i\r\nokunnighet om att Sverige är ett land som tar initiativ,\r\ngör saker och uppnår resultat i det egna närområdet, i\r\nden baltiska regionen. Det tror jag att våra vänner\r\nbalterna om inte annat kan vittna om. Vi kanske inte\r\nalltid pekar med hela handen, Lars Tobisson, men vi\r\ngör saker. Vi kanske inte alltid ägnar åt oss den stora\r\nretoriken, men vi håller ihop landet och åstadkommer\r\nresultat.\r\nLåt mig sedan, fru talman, bli hård mot Lars To-\r\nbisson och säga följande. Jag tycker att det är ynkligt\r\noch skamligt att Lars Tobisson från denna talarstol\r\nsprider att det skulle vara för möjligheten att devalve-\r\nra som Sverige ställer sig utanför den monetära unio-\r\nnen. Detta är ynkligt, fru talman! Lars Tobisson vet\r\natt när han säger det förorsakar han omedelbart en\r\ngrund för att spekulera mot Sverige och kronan. Lars\r\nTobisson vet att det kan resultera i att väldigt många\r\nmänniskor, 2,2 miljoner svenskar, som sitter med\r\nbostadslån kan få högre räntor. Lars Tobisson vet\r\ndessutom, fru talman, och däri ligger det ynkliga, att\r\ndetta icke är en politik som är möjlig och icke heller\r\nen politik som är önskvärd. Ändå, i det trängda par-\r\ntinitets namn, skall detta ältas från denna talarstol -\r\ninte för att skydda och stärka Sverige, utan för att om\r\nmöjligt ta Moderaterna helskinnade ur en riksdagsde-\r\nbatt. Det är ett lågvattenmärke som nästan bara har\r\ntangerats av en tidigare finansminister som i veckan\r\nförsökte sig på samma typ av trick. Nog om detta.\r\nTillbaka till ledarskapet, i Europa. Vad är det vi\r\nhar sett i Europa omkring EMU-projektet? Jo, alltmer\r\nav diskussion som handlar om det går att ha en euro-\r\npeisk centralbank utan att samtidigt ha en överstatlig\r\nekonomisk kropp, ett ekonomiskt organ, som styr\r\ninriktningen på finanspolitiken. Det är ju den debatten\r\nsom nu kommer i Europa. Jag tog upp den i Björkviks\r\nFolkets Park för nästan ett år sedan, och det är jag\r\nstolt över att jag gjorde. När den debatten kommer,\r\nLars Tobisson, handlar det om de federativa inslagen i\r\nunionen. Det blir en ny stor principiell diskussion. Låt\r\noss ta den och ta den öppet - inte bakom ryggen på\r\nsvenska folket, utan tillsammans med svenska folket!</pre><pre>Anf.  13  OLOF JOHANSSON (c):\r\nFru talman! Vi välkomnar naturligtvis att det so-\r\ncialdemokratiska partiet har tagit ställning i EMU-\r\nfrågan så att ett svenskt medlemskap inte blir aktuellt\r\nfrån starten den 1 januari 1999. Men frågan är mera\r\nlångsiktig än så. I demokratier sker det ju växlingar\r\nvid makten. Det har både Göran Persson och Lars\r\nTobisson med olika exempel ute i Europa beskrivit.\r\nDet har hänt även här i Sverige. Därför är det viktigt\r\natt fördjupa debatten om på vilket sätt svenska folket\r\nskall vara med.\r\nJag delar helt uppfattningen att mycket av Euro-\r\npaprojektet står och faller med svenska folkets god-\r\nkännande. Det är bara så det kan få styrka, kraft och\r\nlegitimitet. Nu finns det ju andra partier i Sveriges\r\nriksdag som vill ha regeringsmakten - det är väl\r\nmånga som vill det - och som inte lyssnar på svenska\r\nfolket utan är beredda att med ett vanligt politiskt\r\nbeslut i Sveriges riksdag säga: Nu skall vi bli med-\r\nlemmar i EMU. Därför är frågan värd en fördjupning.\r\nEn av svagheterna i den socialdemokratiska parti-\r\nstyrelsens uttalande är, tycker jag, att man med så lätt\r\nhand gick ifrån grundlagsproblematiken. Det är en sak\r\natt hänvisa till riksdagsval och folkomröstningar. Men\r\nför att svenska folket skall få en mera långsiktig grund\r\nför sitt förtroende för statsmakterna i den här frågan\r\nkrävs det stöd i en grundlag, så att man vet att man får\r\nvara med på den grunden och under en process som\r\nföutsätter flera beslut.\r\nAlla vet att det handlar om tredje fasen och Ma-\r\nastrichtfördraget. Det gäller alltså sedelutgivningsmo-\r\nnopolet. I den frågan är man ännu inte klar. Ytterliga-\r\nre överläggningar kommer att ske efter det att riksda-\r\ngen har tagit sommarlov. Jag skulle vilja att statsmi-\r\nnistern utvecklade sin syn på grundlagen som just det\r\ntrovärdighetsskapande momentet för svenska folket i\r\ndenna viktiga fråga. Utan den komponenten svajar\r\nresonemanget.</pre><pre>Anf.  14  Statminister GÖRAN\r\nPERSSON (s):\r\nFru talman! Det är inget resonemang som svajar,\r\nOlof Johansson! Vad det handlar om när det gäller\r\nsedelutgivningsmonopolet är att det, såvitt vi förstår,\r\när tämligen klart att det från juridiska utgångspunkter\r\när så att det inte krävs en grundlagssändring. I stället\r\nför att med ett politiskt ställningstagande ge sig in i en\r\nfruktlös debatt om grundlagsfrågan, där expert ställs\r\nmot expert och där oklarhet råder, har vi valt att se\r\nfrågan politiskt. Vi tar inte in Sverige i EMU utan att\r\nsvenska folket har prövat frågan i val, extraval eller\r\nfolkomröstning. Därmed når man naturligtvis det som\r\nde vill nå som ivrar för att detta är en grundlagsfråga,\r\nnämligen att det är folkets prövning som skall avgöra.\r\nJag tror att vi förlorar i styrka och i debattfokus\r\nom vi nu förlorar oss i en diskussion om juridiska\r\nteknikaliteter. Det är folket som avgör och det är\r\nfolket som skall ta ställning till om Sverige skall ta\r\ndetta steg i riksdagsval, extraval eller folkomröstning.\r\nDet är socialdemokratins besked. Vi går inte in i\r\nEMU den 1 januari 1999.</pre><pre>Anf.  15  OLOF JOHANSSON (c):\r\nFru talman! Jag tycker att grundläggande frågor\r\nom en nations suveränitet hör hemma under en\r\ngrundlag. Detta är en suveränitetsfråga. Det skall inte\r\nvara möjligt att överlåta stora delar av bestämmande-\r\nrätten i denna riksdag på andra forum utan att svenska\r\nfolket har möjlighet att säga sitt.\r\nVarför räcker det då inte med folkomröstning eller\r\nriksdagsval? Folkomröstningar kan vara rekommen-\r\nderande, och det har vi inte särskilt god erfarenhet av.\r\nRiksdagsval innehåller rimligen mer än bara en fråga.\r\nEn folkomröstning, t.o.m. beslutande, om grund-\r\nlagen på valdagen, är precis. Den är exakt. Då vet\r\nmänniskor vad det handlar om. Jag ser, och här har vi\r\ntydligen olika uppfattning, inte detta som en juridisk\r\nfråga, utan det är en demokratisk fråga. Grundlags-\r\nmänniskorna kan naturligtvis ha litet olika uppfatt-\r\nningar, och det har hela den här processen visat.\r\nRättschefer, tre stycken, tycker att det är rimligt att\r\ndet här är en grundlagsfråga. Då är grundlagsexper-\r\nterna med. Sedan kommer andra experter in i bilden\r\nmed mer ekonomisk bakgrund och säger: Lämpligt\r\nmen inte nödvändigt, för vi har redan uppgivit den här\r\nsuveräniteten egentligen.\r\nJag tror att det är väldigt viktigt att vi på den poli-\r\ntiska nivån klargör vår position i den här frågan. Men\r\nvi får väl fortsätta den här debatten. Jag måste till sist\r\nsäga att jag varnar för att lyssna på ensamma profeter,\r\nprofessorer, som ibland finns på enskilda institutioner\r\nvid Stockholms universitet.</pre><pre>Anf.  16  Statsminister GÖRAN\r\nPERSSON (s):\r\nFru talman! Jag fortsätter också gärna samtalet\r\nmed Olof Johansson om denna fråga. I grunden har vi\r\nsamma uppfattning. Det är svenska folket som skall\r\navgöra. Det skall vara en öppen, demokratisk process,\r\noch det skall vara klart vad ställningstagandet syftar\r\ntill.\r\nNär det sedan handlar om grundlagsfrågan, tror\r\njag att det skulle vara ett stickspår i debatten och den\r\ndemokratiska processen att hamna i en träta om hu-\r\nruvida detta är en grundlagsfråga eller ej. Om vi på\r\npolitiska grunder skall bestämma oss för att detta är\r\nen grundlagsfråga och en stor del av riksdagen tycker\r\natt det inte alls är det, så riskerar vi att flytta bort\r\nfokus från vad det handlar om: Sveriges roll i det\r\nframtida Europa och EMU:s inverkan på den europe-\r\niska unionen.\r\nHur ser den union ut som kommer att växa fram?\r\nÄr det en sådan union som svenska folket vill ha? Det\r\när de diskussionerna det handlar om. Där vill social-\r\ndemokratin ha allt ljus, och också tid, för samtal och\r\ndiskussion i ett land som alltid har utmärkts av den\r\ngoda folkbildningstraditionen att faktiskt bilda sig\r\nföre ett beslut - inte bara en elit som pekar med hela\r\nhanden, utan hela folket.</pre><pre>Anf.  17  LARS LEIJONBORG (fp):\r\nFru talman! Det var utmärkt att statsministern rea-\r\ngerade så kraftigt mot de bedrövliga siffror som vi\r\nkunde läsa i går om våra ungdomars insikter om\r\nrasism och om nazismens bedrövlighet.\r\nApropå aktuella nyheter, så önskar jag att man på\r\nsamma sätt kraftfullt - och förhoppningsvis i parti-\r\npolitisk enighet - tar rejälare tag mot de kriminella\r\nmc-gängen. Det stod i tidningen i morse om att döm-\r\nda får permission för att delta i fester med kriminella\r\nmc-gäng. Det är klart att människor reagerar oerhört\r\nhårt mot det. Det här att de som är med i de kriminella\r\nmc-gängen får sådan hjälp med anonymitet som var\r\navsedd för att skydda vittnen, reagerar man naturligt-\r\nvis också mot. Låt oss använda alla till buds stående\r\nlagar, och ändra de lagar som behöver ändras, för att\r\npå effektivast möjliga sätt bekämpa det här, som ju\r\ndjupast sett också är ett hot mot demokratin och rätts-\r\nsamhället.\r\nJag tror däremot att det finns en skillnad mellan\r\noss när det gäller synen på hur man säkrar välståndet.\r\nJag noterar att Göran Persson säger att nu när vi har\r\nfattat beslut om ökade offentliga utgifter, så har vi\r\ngjort något som vi vet blir bestående. Nu kan vi ga-\r\nrantera trygghetssystemen. Olof Johansson sade något\r\nliknande. Det är just därför ni skall läsa Kjell-Olof\r\nFeldts senaste bok. Han påminner om att det inte finns\r\nnågot annat sätt att på sikt säkra välfärden än att säkra\r\nde krafter som skapar välståndet. Om man har mas-\r\nsarbetslöshet, undergräver man på sikt de möjlighe-\r\nterna.\r\nDen värsta tolkningen av Göran Perssons inlägg\r\nhär, var att vi tydligen kan garantera en god kvalitet i\r\nvården, en bra skola och bra trygghetssystem med den\r\nmassarbetslöshet vi nu har. Lär av Blair! Lyssna på\r\nFeldt! Modernisera eller dö - reformera nu! Annars är\r\nSverige återigen ganska illa ute.\r\nKjell-Olof Feldt påminner om en mycket intres-\r\nsant sak. De som sitter längst fram på regeringsbän-\r\nken, Göran Persson och Erik Åsbrink, brukar säga:\r\nNu har vi greppet om statsfinanserna. Det släpper vi\r\naldrig. Men sanningen är ju att just de båda - och det\r\när de enda här inne som har den erfarenheten - har\r\ngjort det en gång förut. De satt i regeringen 1990 och\r\n1991. Då började de med balans i statsfinanserna.\r\nMen när de fick lämna regeringshögkvarteret i Ro-\r\nsenbad i oktober 1991, var budgetunderskottet 60\r\nmiljarder kronor.\r\nVad jag vill säga är: Inbilla er inte att alla problem\r\när lösta och att det nu bara är sötebrödsdagar som\r\nligger framför oss! Skall vi klara det här, måste vi\r\nvara beredda att genomföra reformer så att vi stimule-\r\nrar de krafter som skapar välstånd. Gör vi inte det,\r\nkan vi på nytt förr än vi anar hamnar i situationer då\r\nvi måste skära ned på de här viktiga systemen. Låt oss\r\nundvika det. Enda sättet att undvika det är att byta\r\nkurs, så att vi får ett mer företagsvänligt klimat.</pre><pre>Anf.  18  Statsminister GÖRAN\r\nPERSSON (s):\r\nFru talman! Jag är glad att Lars Leijonborg marke-\r\nrar enighet omkring avståndstagandet mot rasism,\r\nfrämlingsfientlighet och historielöshet. Det är bra. Låt\r\noss också gemensamt bekämpa mc-gängen.\r\nDäremot är jag litet förvånad över Lars Leijon-\r\nborgs bottenlösa fräckhet när han talar om vilka det\r\nvar som släppte greppet om statsfinanserna. Har Lars\r\nLeijonborg hört talas om Nathalieplanen? Har Lars\r\nLeijonborg hört talas om de prognoser som gjordes av\r\nen tidigare finansminister som hette Wibble, som\r\nsiktade på att få ihop de svenska statsfinanserna ge-\r\nnom att man skruvade upp tillväxten till osannolikt\r\nhöga tal och fick jättelika skatteinkomster i tabeller-\r\nna? Samtidigt drog man räntan under den tyska nivån\r\npå ett sådant sätt att alla räntor i praktiken försvann.\r\nHar Lars Leijonborg hört talas om det? Vem släppte\r\ngreppet om finanserna?\r\nJag är ledsen, Lars Leijonborg, men jag tror att\r\nsvenska folket förknippar statsfinansiellt förfall med\r\nFolkpartiet. Det är kanske Moderaternas smala lycka.\r\nDet var ju deras politik ni genomförde.\r\nSedan skulle jag vilja höra Lars Leijonborg ut-\r\nveckla synen på ansvarstagande. Jag har ju följt alla\r\nde attacker som har riktats mot det ansvarstagande\r\nsom Centern har stått för. Det har varit spott och spe.\r\nNu kommer den stora opinionsmätningen i dag, Lars\r\nLeijonborg, som visar att utvecklingen i Folkpartiet\r\ninte är så där alldeles lysande för att uttrycka sig för-\r\nsiktigt. Ni har ju lagt er i skuggan av Moderaterna.\r\nDet tycks inte finnas någon uppfattning som Modera-\r\nterna har som ni inte är beredda att dela för att få\r\nregera med någon slags ny élan, som Chirac säger, en\r\nny ansats - att peka med hela handen.\r\nDen liberala plantan trivs inte alltid så där alldeles\r\ngott i högerns skugga. Hur tänker Leijonborg om\r\nframtiden, om välfärden, om vården, om skolan?\r\nVärnas den bäst ihop med Moderaterna? Hur ser\r\nLeijonborg på det politiska arbetet? Är det fruktlös\r\nopposition det handlar om, eller är det resultatpolitik\r\nsom räknas?\r\nVisst vore det intressant att få höra Folkpartiets\r\nsyn på ledarskap i Europa och i Sverige. Skall vi peka\r\nmed hela handen, Lars Leijonborg, eller skall vi lyss-\r\nna på vad folk säger? Talarstolen är din.</pre><pre>Anf.  19  LARS LEIJONBORG (fp):\r\nFru talman! Göran Persson hade ingen kommentar\r\ntill påståendet att greppet om statsfinanserna tappades\r\nefter krisen 1990 då både Göran Persson och Erik\r\nÅsbrink satt i regeringen.\r\nJag hoppas verkligen att det blir så att vården och\r\nskolan kommer att stå i centrum inför valet 1998 på\r\ndet sätt som statsministern sade tidigare. Tyvärr har\r\ndet skett försämringar på viktiga välfärdsområden de\r\nsenaste åren. Landstingsförbundet bedömer ju, med\r\nstöd av Riksrevisionsverkets skatteprognoser, att\r\nuppsägningarna kommer att fortsätta. Deras bedöm-\r\nning är att fram till år 2000 kommer ytterligare\r\n30 000-40 000 människor att få lämna vården. Då\r\nkommer tabeller - som jag refererade från Västerbot-\r\ntenskuriren - att bli ännu värre. Nu är väntetiderna för\r\nen korsbandsoperation 110 veckor, en epilepsiopera-\r\ntion 72 veckor, en diskbråcksoperation 97 veckor.\r\nViktiga kvalitetsparametrar i vården har försäm-\r\nrats de senaste åren. Självklart är det ofta svårt att\r\nklara samma kvalitetsnivå med färre människor. Trots\r\ndet ni sade före valet har anställda i kommuner och\r\nlandsting minskat med över 30 000. Det är mycket\r\nbekymmersamt.\r\nGöran Persson och jag debatterade, i tidigare rol-\r\nler, Göran Perssons gymnasiereform. Nu kan den\r\nutvärderas. Göran Persson införde något som hette\r\nindividuella program. Det skulle vara en nödutgång\r\nför dem som inte passade in i något av de andra pro-\r\ngrammen. Nu är de individuella programmen den näst\r\nstörsta programformen i gymnasieskolan.\r\nÄr inte detta i sig bevis för att Göran Perssons\r\ngymnasiereform misslyckades? Är inte den skrivelse\r\nsom Ylva Johansson avlämnade till riksdagen för en\r\ntid sedan där hon föreslår ett nytt lärlingssystem också\r\nett bevis för att Göran Perssons gymnasiereform för-\r\nstörde de ansatser till lärlingssystem som fanns tidiga-\r\nre? Är inte båda exemplen bevis för att den kritik som\r\njag anförde mot Göran Perssons gymnasiereform var\r\nberättigad?\r\nDet här är viktiga kvalitetsfrågor. Vi klarar inte\r\nvården och skolan om vi inte både får bra riktlinjer\r\nfrån statsmakterna, återinför vårdgarantin, bättre ut-\r\nvärderingsformer, obligatoriska regelbundna nationel-\r\nla utvärderingar i skolan och att verksamheterna får\r\nökade resurser.\r\nMycket tyder på att det regeringen hittills har gjort\r\ninte duger. Jag återknyter till mitt förra inlägg: Det\r\nsom på lång sikt blir avgörande för vårdens och sko-\r\nlans resurser är om vi klarar att få ett sådant före-\r\ntagsklimat att människor vågar satsa. Göran Persson\r\ntalar om en SCB-undersökning. Det har lagts fram en\r\ntill i dag. Den bevisar att nyföretagandet i landet\r\nminskat. Det är ju det som är kärnan i den kris vi talar\r\nom.</pre><pre>Anf.  20  Statsminister GÖRAN\r\nPERSSON (s):\r\nFru talman! Först några ord om gymnasierefor-\r\nmen. Den var aldrig avsedd att vara statisk, Lars Lei-\r\njonborg. Den skulle ständigt utvärderas, förändras och\r\nanpassas till ungdomarnas behov. Vi befinner oss i en\r\nstarkt föränderlig värld. Skolan kan inte stå still.\r\nJag har sett att Folkpartiet har fått kritik för att ni\r\ninte har uppmärksammat de svagaste elevernas situa-\r\ntion i skolan i ert nya skolpolitiska program. Jag kan\r\nförstå den kritiken. Lägger man sig i skuggan av Mo-\r\nderaterna, hamnar man i eliternas värld.\r\nDet finns en gymnasieskola även för de pojkar och\r\nflickor som inte har trivts i skolsystemet. Också de\r\nskall hitta sin plats. Då kan ett individuellt program av\r\noch till faktiskt vara en lösning för dem. Det skulle\r\naldrig falla mig in att kalla detta för ett misslyckande.\r\nLeijonborgs inledande synpunkt var att det för-\r\nsvinner ytterligare 30 000-40 000 människor i vården\r\n- om man skall tro prognoserna.\r\nKan vi inte komma överens om, Lars Leijonborg,\r\nhär och nu, att vi stoppar detta? Vi skall använda de\r\nresurser som växer fram i Sverige för att inte ytterli-\r\ngare försämra och dra ned på kvaliteten. Har Lars\r\nLeijonborg något politiskt utrymme att göra detta?\r\nIngår ett sådant avtal? Eller är sneglingen åt höger av\r\nsådant slag att det är en bindning?\r\nLeijonborg trumpetar ut behovet av en ny politik\r\noch ny moderatledd regering. Den kommer att ytterli-\r\ngare dra ned på resurserna till kommunerna och\r\nlandstingen, till skolan, vården och omsorgen. Jag är\r\nberedd att göra upp nu här i kammaren med Leijon-\r\nborg. Låt oss satsa på en politik som gör att resurserna\r\nbehålls i kommuner och landsting. Men Folkpartiet\r\nkanske inte får det - med tanke på sällskapet.\r\nMin lilla undring är hur strategin och taktiken ser\r\nut i Folkpartiet, som har lagt sig så nära det parti som\r\när så på kollisionskurs med folkpartistiska paradfrå-\r\ngor som vård och skola, resurser, löner till lärare och\r\nsjuksköterskor. Hur den taktiken och strategin ser ut\r\nfick jag inget svar på. Det får väl andra fortsätta att\r\nställa frågor om. Jag fick inte heller svar på om man i\r\nFolkpartiets Sverige pekar med hela handen och talar\r\nom hur folket skall gå, eller om man i Folkpartiets\r\nSverige har en folkbildande attityd och lyssnar innan\r\nbeslut fattas.\r\nSällskapet, Lars Leijonborg, ger anledning att\r\nställa den typen av frågor till Folkpartiet.</pre><pre>Anf.  21  GUDRUN SCHYMAN (v):\r\nFru talman! Jag är glad att också Göran Persson\r\ntog upp de senaste rapporterna om tillståndet för\r\neleverna i skolan i fråga om synen på förintelsen. Jag\r\när glad över en inbjudan till brett samarbete om detta.\r\nStäller sig Göran Persson positiv till den inbjudan jag\r\ngjorde om att diskutera skolan? Det handlar inte bara\r\nom vilka betyg som skall sättas, utan också om inne-\r\nhållet, pedagogiken, att ha en seriös diskussion om\r\nbildningen och utbildningens roll i det svenska sam-\r\nhället. Där ingår sådant som historieskrivning, syn på\r\ndemokrati och mänskliga rättigheter. Det skulle vara\r\nvärdefullt med en sådan seriös debatt.\r\nDet är riktigt att det går en skiljelinje i den svens-\r\nka politiken i synen på välfärden. Jag tror att det\r\nkommer att bli tydligt i valrörelsen. Jag hoppas att det\r\nblir så. Det går en skiljelinje mellan oss som tycker att\r\nvi skall ta ett gemensamt ansvar med en gemensam\r\nfinansiering - den skall vara solidarisk och rättvis -\r\noch de som tycker att det är en angelägenhet som var\r\noch en får sköta själv.\r\nGöran Persson talar vackert om detta. Men när\r\nman tittar på de förslag som regeringen har lagt fram\r\nom den ekonomiska politiken, är det riktigt som Lars\r\nLeijonborg säger. Enligt beräkningarna kommer det\r\natt försvinna 40 000-60 000 jobb inom kommun- och\r\nlandstingssektorn. Det är bekymmersamt, eftersom\r\ndet rör just de verksamheter vi vill värna och utveck-\r\nla.\r\nVi vet också att ytterligare arbetslöshet kostar på.\r\nEtt ytterligare bekymmer i dag är att mycket av de\r\npengar som regeringen nu har tänkt sig att tillföra\r\nkommunerna äts upp av ökade socialbidragskostna-\r\nder. Skatteunderlaget minskar på grund av arbetslös-\r\nheten. Ersättningsnivåerna i försäkringssystemen i a-\r\nkassan och sjukförsäkringen räcker inte, och studie-\r\nmedelssystemen är inte tillräckligt utbyggda. Detta\r\näter upp tillskottet till kommunerna, vilket gör att man\r\ninte kan genomföra dessa satsningar.\r\nGöran Persson inbjöd nu här Folkpartiet till att\r\nforma en politik som ser till att stoppa de ytterligare\r\nnedskärningarna. Jag accepterar erbjudandet. Jag kan\r\ngöra det därför att Vänsterpartiet har lagt fram finan-\r\nsierade förslag som innebär just att stoppa ytterligare\r\nnedskärningar, att öka ersättningsnivåerna i a-kassa\r\noch sjukförsäkring och att tillföra kommunsektorn 15\r\nmiljarder fram till år 2000.\r\nFörslagen finns. Min undran är: Varför ställer ni\r\ninte upp på dem? De finns finansierade. Vi har andra\r\nförslag som också skulle innebära förbättringar både\r\nför sysselsättningen och för kvaliteten i välfärden. De\r\ngäller sextimmarsdagen, eller 30 timmars arbetsvecka.\r\nVi har också de förslagen finansierade. Varför vill ni\r\ninte vara med på det? Varför vill ni inte nu vara med\r\npå att säkra trygghetssystemen, att bygga tryggheten\r\noch skapa ett bättre samhälle för fler?</pre><pre>Anf.  22  Statsminister GÖRAN\r\nPERSSON (s):\r\nFru talman! Vi lovar inte mer än vad vi kan hålla.\r\nFolk skall kunna lita på de besked som ges. När Gud-\r\nrun Schyman nu räknar upp alla goda ting säger hon\r\natt de är finansierade i Vänsterpartiets motioner. Det\r\när det ju genom att ni har tagit i anspråk någonting\r\nsom kallas för budgetmarginal, och som i sin tur inte\r\nalls är finansierat.\r\nVisst kan Gudrun Schyman dra på litet extra. Det\r\nfinns mer att kräva om man använder sig av budget-\r\nmarginaler som ett sätt att finansiera nya reformer.\r\nDet gör inte vi. Besked skall ges; och det skall vara\r\negna pengar, inte lånade pengar. Vi skall inte tillbaka\r\ni moraset igen, inte ens med Vänsterpartiet som för-\r\ntecken.</pre><pre>Anf.  23  GUDRUN SCHYMAN (v):\r\nFru talman! Jag tror inte att Göran Persson har läst\r\nvår ekonomiska motion ordentligt. Det är faktiskt inte\r\nså att vi finansierar alla våra förslag med det konto\r\nsom finns för oförutsedda utgifter. Vi har också en\r\nväldigt starkt omfördelning i vår ekonomiska politik\r\nsom stärker våra möjligheter att göra mer djärva och\r\nframåtriktade satsningar.\r\nVi har en omfördelning genom att vi höjer skatt\r\nför rika företag och personer med höga inkomster\r\nmed 28 miljarder och sänker skatten för fattiga före-\r\ntag och personer med 26 miljarder. Det skapar ett\r\nutrymme för satsningar, bl.a. på ekologisk omställ-\r\nning och skattesänkningar för små företag samt sats-\r\nningar på sex timmars arbetsdag eller 30 timmars\r\narbetsvecka.\r\nDet är ett sätt att få fart på ekonomin så att pengar\r\nsom finns men inte används förs över till områden där\r\nde skulle skapa både välfärd och sysselsättning. Vi\r\nmenar att det är möjligt att göra nu. Vi tror också att\r\ndet finns ett stort folkligt stöd för den här typen av\r\nomfördelning. Jag har svårt att förstå varför Göran\r\nPersson inte vill vara med på det. Erbjudandet finns,\r\noch det är finansierat till sista krona och öre.\r\nI frågan om EMU och grundlagsändring eller ej,\r\nkan man om man i det ena läget bedömer juridiken\r\nsom underställd politiken också göra det i det andra\r\nläget. Jag vill ge det som ett tips till Olof Johansson.\r\nHan och jag har suttit på samma möten, där Olof\r\nJohansson har sagt: Vi kommer aldrig att gå med\r\ngrundlagsändringar som innebär att vi öppnar för ett\r\nEMU-medlemskap innan vi har fått ett folkomröst-\r\nning.\r\nOm nu regeringens tolkning är att vi inte behöver\r\nha en grundlagsändring vad gäller möjligheten att\r\ntrycka sedlar, måste Olof Johansson i rimlighetens\r\nnamn säga nej till den grundlagsändring som innebär\r\natt vi ger Riksbanken självständighet i en sådan ut-\r\nsträckning att det blir möjligt för en eventuell annan\r\nregeringsmajoritet att ansluta Sverige till EMU.\r\nDetta måste klaras ut. Det är en viktig fråga. Skall\r\nvi säga att politiken står över juridiken - vilket jag\r\ngärna gör - måste vi skaffa oss försäkringar om att\r\nutfästelsen om att folket skall få säga sitt också omfat-\r\ntas av en eventuell borgerlig majoritet. Jag har inte\r\nhört något från vare sig Högern, Folkpartiet eller\r\nKristdemokraterna om att också ni är med på att fol-\r\nket skall få säga sitt.\r\nDet är först när vi har en samsyn om detta som vi\r\nkan säga att det gäller. Så länge vi inte har det måste\r\nvi som absolut vill har en folkomröstning om den här\r\nfrågan se till att det inte görs några grundlagsändring-\r\nar som möjliggör för en annan enkel majoritet att\r\ngenomföra anslutningen. Olof Johansson och Göran\r\nPersson skall fortsätta den här debatten. Det vore\r\nväldigt klargörande för många av oss att få höra hur\r\nde ser på detta. Jag hoppas att ni har taletid kvar till\r\natt utveckla debatten också här i dag.</pre><pre>Anf.  24  BIRGER SCHLAUG (mp):\r\nFru talman! Debatten om EMU är intressant. Vi\r\nhar faktiskt fattat ett enhälligt beslut i Sveriges riks-\r\ndag att inte ändra grundlagen förrän vi fattar ett beslut\r\ni Sveriges riksdag att Sverige skall gå med i EMU.\r\nDet är det som gäller. Dessutom skulle jag vilja fråga\r\nOlof Johansson - som ju har taletid kvar - om han\r\nställer upp på att här i riksdagen kräva en beslutande\r\nfolkomröstning om EMU på valdagen. Ställer Olof\r\nJohansson upp på det? Annars låter det litet taffligt.\r\nTill Göran Persson vill jag säga: Jag tycker att det\r\nvar väldigt bra - man kan ju ge beröm när man tycker\r\natt någonting är bra - att Socialdemokraterna och\r\nregeringen hårt markerar mot Moderaterna när det\r\ngäller nedskärningar i kommuner och landsting. Det\r\när alldeles utmärkt. Att det sedan bakom dessa ord\r\ndöljer sig att kommuner och landsting får tillbaka en\r\ndel av det man har tagit tidigare är en annan sak. Men\r\ndet är ändå bra att man återför pengar. Det tycker jag\r\natt regeringen skall ha en eloge för.\r\nGöran Person tog också upp rasism, främlingsfi-\r\nentlighet och annat. Det är en viktig fråga. Många\r\nungdomar tvivlar på demokratin. Varför är det så?\r\nKan det möjligtvis bero på att alltfler ungdomar kän-\r\nner sig utanför, att alltfler föräldrar är arbetslösa och\r\natt alltfler föräldrar lever under social och ekonomisk\r\nstress och känner sig utanför samhället? När klyftorna\r\nökar, ökar också konflikterna i samhället. Det är gro-\r\ngrunden för våld, främlingsfientlighet och rasism. Jag\r\nser att Göran Persson nickar till detta, och det är bra.\r\nJag och Miljöpartiet hör inte till dem som har kri-\r\ntiserat Socialdemokraterna för att man har sanerat\r\nstatens budget. Absolut inte. Däremot har vi gång på\r\ngång kritiserat det sätt på vilket det sker - och jag\r\nhoppas att vi nu kan få en ändring på detta. Man kan\r\ngöra besparingarna på ett sådant sätt att man inte ökar\r\nklyftorna i samhället.\r\nVi kan ta barnbidragen som ett exempel. I stället\r\nför att skära lika för alla -, så att det drabbar mig som\r\när höginkomsttagare lika hårt som min granne som\r\nhar en verkligt låg inkomst - skulle man ha kunnat\r\nhöja barnbidraget till 1 000 kr och beskattat det. Sta-\r\nten hade ändå sparat lika mycket pengar, enligt Fi-\r\nnansdepartementets fördelningspolitiska sektion, som\r\njag tror att det t.o.m. heter.\r\nRegeringen hade kunnat införa ett brutet tak för\r\nsocialförsäkringar, a-kassa, osv. så att ersättningen\r\nvarit högre för de första pengarna som intjänades. När\r\nman kommit upp i inkomst skulle ersättningsnivån\r\nvarit litet lägre för den del av inkomsten som ligger\r\növer 13 000-14 000 kr i månaden. Då hade inte klyf-\r\ntorna och grogrunden för främlingsfientlighet och\r\nvåld ökat. Tyvärr har det sätt på vilket regeringen har\r\nsparat lett till ökade konflikter i samhället.\r\nJag ställde två frågor i mitt första inlägg, och det\r\nkrävs egentligen väldigt korta svar. För det första: Om\r\nman nu skriver om det avtal som vi folkomröstade om\r\ni valet om EU-medlemskap, varför kan inte svenska\r\nfolket också få fatta beslut om det vill ha det nya\r\navtalet eller inte? För det andra: Om man sänker ar-\r\nbetstiden från 40 timmar till 35 timmar på socialde-\r\nmokraternas rikskansli i Stockholm, innebär det att\r\nman gör lika mycket och inte behöver anställa fler,\r\neller medför det att man måste anställa fler männi-\r\nskor?\r\nOm det är så är detta ett starkt skäl att sänka ar-\r\nbetstiden från 40 till 35 timmar. Gör man lika mycket\r\nändå så är det väldigt kaotiskt. Då jobbar man inef-\r\nfektivt på Socialdemokraternas kansli i Stockholm!</pre><pre>Anf.  25  Statsminister GÖRAN\r\nPERSSON (s):\r\nFru talman! Det finns mycket i Birger Schlaugs\r\ninlägg som jag skulle vilja ägna en djup och ingående\r\nanalys.\r\nArbetstidsfrågan är en sådan fråga, i vilken jag\r\nmåste säga att vi definitivt har plats och utrymme för\r\nnytänkande i Sverige. Det skulle vara intressant om\r\nBirger Schlaug efter stämman hade berättat för oss\r\nandra hur han ser på möjligheterna att minska klyftor-\r\nna i samarbete med Moderaterna. Det var ju ett bud-\r\nskap som gick ut från stämman.</pre><pre>Anf.  26  BIRGER SCHLAUG (mp):\r\nFru talman! Det var litet synd att Göran Persson\r\ninte tog tillfället i akt och svarade ja eller nej på frå-\r\ngan om en folkomröstning. När vi sade ja till ett\r\nsvenskt medlemskap i EU sade vi faktiskt också ja till\r\ndet avtal som då förelåg. När man nu i grunden för-\r\nändrar avtalet och tar de små stegens tyranni mot\r\nalltmer överstatlighet förstår jag inte varför svenska\r\nfolket inte skall få rätten att säga ja eller nej till detta\r\navtal. Jag förstår inte det, Göran Persson. Göran Pers-\r\nson har säkert några sekunders taletid kvar. Gå upp\r\noch säg ett ja eller ett nej, och ge gärna också en kort\r\nförklaring till varför!\r\nJag är rädd för att Socialdemokraterna förstör ar-\r\nbetstidsfrågan genom att säga att man skall låta ar-\r\nbetsmarknadens parter göra upp. I så fall kommer\r\narbetstiden att sänkas med några få minuter varje\r\nvecka. Visst ger det välfärdsvinster på sikt, men skall\r\nman skapa jobb måste man ta många timmar på en\r\ngång. Jag frågar en gång till: Skapar det fler jobb eller\r\ninte om man sänker arbetstiden från 40 till 35 timmar\r\npå kansliet för dem som nu har 40-timmarsvecka där?\r\nEtt svar vore intressant. Jag har hört många socialde-\r\nmokrater säga att en arbetstidssänkning inte skapar\r\nnågra nya jobb. Om man kan man sänka arbetstiden\r\nmed fem timmar utan att få mindre gjort blir frågan:\r\nVarför jobbar man så ineffektivt på kansliet i dag?\r\nI mitt första inlägg tog jag upp frågan om miljö-\r\npolitiken. Jag tror att miljöministern vill väl, och att\r\nMiljödepartementet kämpar på. Jag är fullständigt\r\növertygad om det. Men så kommer då näringsminis-\r\ntern och civilministern och ställer till det. Frågan om\r\nen miljöbalk är ett väldigt viktigt vägval för regering-\r\nen just nu. Innehållet i miljöbalken är ett viktigt väg-\r\nval. Skulle Socialdemokraterna svika där också är det\r\nallvarligt. Det vore ytterligare ett bevis på att proble-\r\nmet i Sverige inte är att det finns skillnader mellan\r\nsocialdemokrater och moderater, utan att likheten är\r\nså stor. Det är det som är själva problemet.\r\nDet står nog klart för Göran Persson att vi i Miljö-\r\npartiet alltid har sett Moderaterna som stående oerhört\r\nlångt ifrån oss när det gäller rättvisa och fördelning i\r\nsamhället. Det gäller i väldigt många frågor. Men\r\nproblemet är att Socialdemokraterna också står åt det\r\nmoderata hållet när det gäller fördelningspolitik och i\r\nmånga andra frågor. Regeringen hade kunnat spara på\r\nett sätt som inte hade drabbat dem som har det sämst.\r\nVad är det för politik som Socialdemokraterna för\r\nnär det gäller EMU och Riksbankens självständighet?\r\nInte är det den gamla socialdemokratiska politiken,\r\nGöran Persson. Det är moderat penningpolitik.\r\nProblemet i Sverige är inte att det är stora skillna-\r\nder mellan Göran Perssons och Lars Tobissons parti-\r\ner. Problemet är att det är alldeles för stora likheter.\r\nJag har just fått ett besked från Bryssel om att EU-\r\nkommissionen inte har några funderingar på att se till\r\natt de anställda vid EU-kommissionens kontor i olika\r\nländer skall få betala nationella skatter. De skall få\r\nfortsätta ha dessa mycket låga skatter. Jag tycker att\r\ndet skulle vara intressant att höra något parti utveckla\r\ndetta. Moderaterna har säkert ganska mycket taletid\r\nkvar. Är det rimligt att man skall slippa betala natio-\r\nnella skatter bara för att man är anställd vid EU-\r\nkommissionen? Ja eller nej?</pre><pre>Anf.  27  ALF SVENSSON (kd):\r\nFru talman! Jag tror inte att det räcker med enbart\r\ninformation och rationella resonemang när vi alle-\r\nsammans vill rensa ut rasism och förskräckande\r\nokunnighet om förintelsen. Det var därför jag uppe-\r\nhöll mig en hel del i mitt anförande vid etikens och\r\nreligionens roll i sammanhanget.\r\nI går sade en professor i ett TV-program något om\r\natt om det skulle vara så att skalbaggarna riskerade att\r\nförsvinna skulle han kunna acceptera att några få\r\nmänniskor så att säga ställdes åt sidan så att skalbag-\r\ngarna skulle få leva. Jag är naturligtvis, precis som\r\nalla ni övriga, helt övertygad om angelägenheten av\r\natt skalbaggar och den biologiska mångfalden får\r\nfinnas kvar. Men sådana här relativistiska resonemang\r\nom människovärdet tror jag skapar den förvirring vi\r\nnu märker i undersökningarna på gymnasieskolorna.\r\nJag måste ställa en fråga till Göran Persson. Blair\r\nhar nämnts här, och även den franska valvinsten.\r\nI Labours program står följande: Vi vill vidmakt-\r\nhålla familjen som det säkraste medlet för att uppfost-\r\nra våra barn. Familjerna är kärnan i vårt samhälle. De\r\nskall lära ut skillnaden mellan rätt och fel. De skall\r\nvara det första försvaret mot asocialt beteende. Miss-\r\nlyckande för familjerna skadar samhällets struktur.\r\nLabour ser inte familjerna och staten som rivaler när\r\ndet gäller att möta medborgarnas behov.\r\nDet låter som en kristdemokratisk programförkla-\r\nring. Det skulle vara intressant att höra om Göran\r\nPersson säger sig stå bakom detta blairska uttalande.\r\nDet går ju väldigt fort att svara ja eller nej på det.</pre><pre>Anf.  28  Statsminister GÖRAN\r\nPERSSON (s):\r\nFru talman! Jag ställer mig inte bara bakom det -\r\njag tycker att det är bra. Jag kan inte förstå att Alf\r\nSvensson gör politisk sak av detta. Problemet är att\r\nStorbritannien hade en högerregering som bröt sönder\r\nsamhället och som gjorde den här typen av politiska\r\nmarkeringar nödvändiga. Det var en högerregering\r\nsom aldrig lutade sig mot bergspredikan. Frågan är\r\nvarför Alf Svensson tror att Tories svenska motsva-\r\nrighet skall hjälpa honom att genomföra bergspredi-\r\nkan. Berätta det!</pre><pre>Anf.  29  ALF SVENSSON (fp):\r\nFru talman! Detta var ett mycket intressant konsta-\r\nterande. Det skall jag repetera i valet - det kan jag\r\nlova Göran Persson. Detta stöd för familjepolitiken\r\nhar icke av någon socialdemokrat under de senaste\r\n20-25 åren uttalats i riksdagens talarstol. Det är unikt!\r\nJag tackar för detta. Jag är glad över att Sverige har\r\nen statsminister som avviker från sitt partis program i\r\nde här frågorna och från sitt partis beteende när det\r\ngäller att aktivera sig för familjernas rätt, betydelse\r\noch behov i samhället. Tack, Göran Persson! Lycka\r\ntill i fortsättningen när det gäller att få partiet med i\r\ndetta.\r\nDet lät nästan som att Göran Persson var inne på\r\natt återupprätta vårdnadsbidraget. Det är ändå det som\r\ninnebär att familjen får någon bestämmanderätt själv\r\ngentemot staten. Det är tydligen det, och en del andra\r\naktiviteter, vi kan vänta oss. Tack, Göran Persson! Jag\r\när nöjd med det svaret. Det är unikt att en socialde-\r\nmokrat uttrycker sig så positivt om detta. Det har inte\r\nhänt förr.</pre><pre>Anf.  30  Statsminister GÖRAN PERSSON (s)\r\nreplik:\r\nFru talman! Jag tror att paniken börjar lysa ur Alf\r\nSvenssons vackra ögon. Men det var en självklarhet\r\nsom deklarerades från talarstolen. Det som är en\r\nsjälvklarhet i Sverige var en nödvändighet i Högerns\r\nStorbritannien.\r\nNär Alf Svensson hade krumbuktat sig runt blev\r\ndet vårdnadsbidrag. Vård av sjuk man i hemmet, som\r\ndet väl översattes till en gång i tiden. Det skedde\r\ndessutom på kredit, Alf Svensson, i valrörelsens slut-\r\nspurt och firades på kristdemokraternas kansli med\r\ntårtätning. Vi kommer ihåg det. Säkert bidrog det till\r\natt svenska folket sade att nu räcker det.\r\nEtik och moral är också att låta bli att skuldsätta\r\ndem som kommer efter oss. Familjens betydelse be-\r\nhöver vi inte tvista om. Min inledande vädjan om\r\nhistorieundervisning var kopplad till familjen i det\r\nsvenska samhället.</pre><pre>Anf.  31  LARS TOBISSON (m):\r\nFru talman! Jag har inte förutspått en svensk de-\r\nvalvering. Men för utomstående betraktare är det\r\nobegripligt att ett land som har åtagit sig att delta i det\r\neuropeiska valutasamarbetet och som kan kvalificera\r\nsig för sådant deltagande ändå ställer sig vid sidan av,\r\nmed åtföljande högre räntor och skakigare krona.\r\nMed nuvarande politik utan skattesänkningar och\r\nstrukturella reformer på t.ex. arbetsmarknaden kom-\r\nmer en flytande svensk krona att successivt sjunka i\r\nvärde. Då blir vi alla fattigare.\r\nDen här debatten, fru talman, har handlat om de\r\ntvå alternativen i svensk politik. Avveckling står mot\r\nutveckling. Socialdemokraterna vill avveckla kärn-\r\nkraften för att säkra regeringsinnehavet, avveckla\r\narbetskraften för att frisera arbetslöshetssiffrorna,\r\navveckla Sverige från Europa för att slippa möta den\r\nopinion som de inte vågar leda eller bilda.\r\nJag begär inte att Göran Persson skall peka med\r\nhela handen. Men det är ett demokratiskt anständig-\r\nhetskrav att Göran Persson visar sin hand och anger\r\nvad han själv anser i EMU-frågan.\r\nVi moderater begär förtroende för vårt alternativ.\r\nVi söker den politiska makten för att vara med och\r\ngenomdriva ett liberalt systemskifte, en nydaning av\r\ndet svenska samhället, som tar sin utgångspunkt i\r\nmänniskornas talanger, behov, arbetsvilja, drömmar\r\noch uppfinningsrikedom - en politik som ser som sin\r\nviktigaste uppgift att riva hinder för alla former av\r\nmänsklig växt. Vi vill forma ett nytt och bättre Sveri-\r\nge, ett land där friheten är större, skatterna lägre och\r\nregleringarna färre. Vi vill forma ett samhälle där de\r\nsom råkar illa ut inte blir bortglömda av en politisk\r\nsektor med ambitioner att kontrollera allt och alla.\r\nVi har presenterat vår politik. Vi inbjuder alla in-\r\ntresserade till en allians för förnyelse. Kort sagt: Vi\r\nvill utveckling, regeringen vill avveckling. Så ser\r\nalternativen ut, och jag är övertygad om att medbor-\r\ngarna förstår att välja mellan dem. Jag hoppas också\r\natt det kommer till uttryck i det val vi går till mötes\r\n1998, då vi kan få en start för ett nytt och bättre Sve-\r\nrige. Tack för i dag!\r\nFru talman! Tack också för mig! Jag hoppas på\r\navlösning i den här rollen i fortsatta partiledardebat-\r\nter, men jag ställer gärna upp och talar mera med\r\nGöran Persson i fortsättningen.</pre><pre>Anf.  32  GUDRUN SCHYMAN (v) replik:\r\nFru talman! Med de här debattreglerna blir det\r\ninte mycket lönt att ta replik på någon som inte har\r\nnågon tid kvar. Jag kan i alla fall hastigt säga att jag\r\nhade tänkt fråga Lars Tobisson - han kan kanske\r\nanvända kroppsspråk: Hur har ni tänkt er att svenska\r\nfolket skall få säga sitt i EMU-frågan? Ni har ju inte\r\nsagt någonting om det.\r\nJag vet inte hur det här kan uttryckas i kropps-\r\nspråk. Men jag kan ställa frågan väldigt enkelt: Kan ni\r\ntänka er att svenska folket i ett val av något slag, en\r\nfolkomröstning t.ex., skall få säga sitt i EMU-frågan?\r\nKan jag få en nick?\r\nJag ser inget. Jag är ledsen, det gick inte att få nå-\r\ngon klarhet.</pre><pre>Anf.  33  OLOF JOHANSSON (c):\r\nFru talman! Det tycks finnas behov av mycket\r\nkroppsspråk i fortsättningen.\r\nDen här debattordningen gör att man måste samla\r\nihop de bemötanden som kommit från olika håll, och\r\ndet skall jag göra.\r\nLars Leijonborg inledde med att konstatera att\r\njobb är något som kostar. Han sade också att riktiga\r\njobb skapar resurser. Sedan gjorde han ett val mellan\r\ndessa båda, och menade att det finns en motsättning\r\nmellan dem.\r\nJobb är något som kostar. Det brukar kallas lön.\r\nJag trodde att vi var överens om det. Riktiga jobb\r\nskapar resurser. Ja, självfallet, om det är riktiga jobb.\r\nJag tycker inte om klyschan \"riktiga\". Det finns alltför\r\nmycket av nedlåtande attityd i det begreppet, och jag\r\ntycker att Lars Leijonborg borde hålla sig för god för\r\natt använda det. Det hör hemma i andra partier.\r\nDet finns ju vissa restriktioner, vissa begränsning-\r\nar i våra möjligheter att hantera det här med att skapa\r\nsysselsättning. Egentligen har vi bara möjlighet att\r\nskapa förutsättningar för sysselsättning. Skapa jobb\r\nkan vi göra i den offentliga sektorn genom att anställa\r\nfler, och det kostar.\r\nMen varenda investeringskalkyl i det här landet\r\noch andra länder är beroende av hur snabbt man kan\r\nfå tillbaka pengarna. Jag hoppas att vi är överens om\r\nsådana här elementära saker.\r\nDessa investeringskalkyler är beroende av den\r\nlånga räntan. Det måste en ledamot av finansutskottet\r\nha funderat över någon gång ibland. Därför måste den\r\nhållas låg, också för boendekostnadernas och andra\r\nsakers skull. Om vi då inte håller ordning på de of-\r\nfentliga finanserna blir investeringsräntan högre och\r\ninvesteringar mindre lönsamma.\r\nEgentligen är det litet genant att behöva tala om\r\nsådana här elementära ekonomiska fakta. Men den\r\ndebatten förs ju aldrig, utan man försöker göra det till\r\nen retorisk fråga. Det här är inte retorik, det här är\r\nekonomi, Lars Leijonborg.\r\nDet finns en annan restriktion i den ekonomiska\r\npolitiken. Med nedvärderad krona kan naturligtvis\r\nexportnäringen sälja. Vi ökade exporten med 7 %\r\nunder första kvartalet, som ett exempel. Men det är ju\r\ninte någon långsiktig lösning att värdera ned kronan.\r\nDessutom blir det mycket dyrare att betala tillbaka det\r\nvi har lånat utomlands - över 400 miljarder. Så vad\r\nskulle det vara för långsiktig lösning?\r\nVi kan alltså inte handla så att räntan stiger och\r\nkronan sjunker. Detta förutsätter ordning och reda i\r\nde offentlig finanserna, för annars sker just detta som\r\ngör det omöjligt att skapa förutsättningar för konkur-\r\nrenskraftiga jobb i Sverige. Alltså måste man börja\r\ndär.\r\nTill sist handlar det alltså om att vi själva skall\r\nbestämma hur vi skall gynna arbete och företagande\r\nutan att följden blir att det drabbar just dem vi vill\r\nhjälpa. Det som drabbar dem är höjd ränta. Den ur-\r\nholkar dessutom statens budget eftersom vi har lånat\r\nen del som ni vet. Som lök på laxen vill Folkpartiet\r\nhöja konsumentpriserna och därmed räntan genom att\r\nåtergå till 25 % när det gäller matmomsen.\r\nJag tror att det är viktigt att vi reder ut den här ty-\r\npen av grundläggande frågor. Självfallet är det också\r\nså att nu när vi skapar utrymme i statens budget har vi\r\nockså möjligheter att skapa förutsättningar för jobb\r\nutan att det drabbar dem vi vill hjälpa. Det är svaret\r\ntill Lars Leijonborg.</pre><pre>Anf.  34  GUDRUN SCHYMAN (v) replik:\r\nFru talman! Det mesta av det som Olof Johansson\r\nsade riktade sig ju inte till mig, men jag tar ändå till-\r\nfället i akt att använda den taletid som jag har kvar.\r\nDet är viktigt att reda ut saker, säger Olof Johans-\r\nson, och det tycker också jag. Eftersom Olof Johans-\r\nson har taletid kvar skulle jag väldigt gärna vilja få er\r\nsyn på den föreslagna grundlagsändringen utredd. Ni\r\nhar ställt er bakom den ändring som innebär att vi i\r\npraktiken underlättar för en annan politisk majoritet\r\natt genom en enkel röstövervikt i riksdagen ansluta\r\nSverige till den ekonomiska och monetära unionen.\r\nDet här måste vara en oerhört viktig fråga för\r\nCenterpartiets väljare och säkerligen även medlemmar\r\natt få klarhet i. Jag vill väldigt gärna ha ett besked i\r\nden här frågan, Olof Johansson.</pre><pre>Anf.  35  OLOF JOHANSSON (fp) replik:\r\nFru talman! Ja, varför skulle jag ta upp en debatt\r\nmed statsministern i den här frågan, om jag inte ville\r\nskapa klarhet? Men nu skall jag inte dra in Göran\r\nPersson i det här.\r\nVi står för att det bästa beslutet när det gäller\r\nEMU fattas i en beslutande folkomröstning på valda-\r\ngen. Det gäller att få majoritet för det. Alltså måste\r\nman tala om det bästa beslutet. Vi kan inte tvinga\r\nfram detta här, men det krävs - det vet alla som kan\r\nsin grundlag - 117 röster för att en minoritet här i\r\nriksdagen skall kunna tvinga fram frågan till behand-\r\nling.\r\nDetta är punkt ett. Vår position är klar, och det är\r\nsvaret till Birger Schlaug. Han behöver alltså inte\r\nupprepa den frågan.\r\nDet är däremot klart att vi inte vill bryta förplik-\r\ntelser. Till skillnad från Gudrun Schyman menar vi att\r\ningångna avtal gäller i politiken, i grundlagsfrågor\r\noch i fördragsfrågor med främmande länder och or-\r\nganisationer. Det är därför viktigt att vi får klarhet i\r\nden här frågan. Blir sedelmonopolet en grundlagsfrå-\r\nga eller ej? Vi anser att det är en grundlagsfråga. Det\r\när detta som skall visa om vi är beredda att avstå\r\nsuveränitet. Det är inte vad jurister tolkar fram, utan\r\ndet är ett politiskt ställningstagande som sker här i\r\nriksdagen. Det är här som vi beslutar i frågan om vi\r\nskall överlåta suveränitet eller ej.\r\nJag håller fast vid min position att det som vi vill\r\nåstadkomma är en mera långsiktig trygghet för svens-\r\nka folket när det gäller hanteringen av EMU-frågan.\r\nDet är klart att det kan finnas skillnader mellan en\r\nregering och ett parti - därav debatten med Göran\r\nPersson, och jag lyssnade noga.</pre><pre>Anf.  36  GUDRUN SCHYMAN (v) replik:\r\nFru talman! Också jag har försökt att lyssna noga,\r\noch såvitt jag har hört från Göran Persson är rege-\r\nringens bedömning att det inte behövs någon grund-\r\nlagsändring för att förändra sedelmonopolet. Det\r\ninnebär att den grundlagsändring som vi har att ta\r\nställning till inte är den som vare sig Olof Johansson\r\neller jag tycker är det bästa scenariot, utan vad det\r\ngäller är om vi skall göra det möjligt för en enkel\r\nmajoritet i den svenska riksdagen att efter valet 1998\r\nansluta Sverige till EMU utan att dessförinnan ha hört\r\nsvenska folket.\r\nDet är den fråga som man måste ta ställning till.\r\nVi säger nej. Man skall inte genomföra en grund-\r\nlagsändring som gör att detta över huvud taget blir\r\nmöjligt. Det gör vi med hänsyn till demokratin och för\r\natt ge svenska folket möjlighet att på ett korrekt sätt ta\r\nställning.\r\nJag tycker att Olof Johanssons sätt att resonera går\r\nut på att det är viktigare med fempartiuppgörelsen än\r\natt svenska folket får delta i en demokratisk process.\r\nHärvidlag måste Olof Johansson ta ställning, och jag\r\ntror att det vore lämpligt att göra det just här och just\r\nnu.</pre><pre>Anf.  37  OLOF JOHANSSON (c) replik:\r\nFru talman! Till skillnad från Gudrun Schyman\r\nstår jag för ingångna avtal och förpliktelser. Detta har\r\nGudrun Schyman inte velat höra, men jag tror att det\r\när helt avgörande för en demokratisk stats trovärdig-\r\nhet i det internationella umgänget att man följer den\r\nregeln.</pre><pre>Anf.  38  BIRGER SCHLAUG (mp) replik:\r\nFru talman! Jag konstaterar att Centerpartiet nu\r\nställer sig bakom en beslutande folkomröstning om\r\nEMU på valdagen och att det nu handlar om att få\r\nihop 117 röster i kammaren. Det är ett bra besked från\r\nCenterpartiet. Så har det nämligen inte låtit tidigare\r\nnär jag har frågat.\r\nJag skulle vilja ställa en annan fråga till Olof Jo-\r\nhansson, och den gäller energiuppgörelsen. Jag förstår\r\ninte varför Centerpartiet i de diskussioner man har\r\nhaft med regeringen inte har sett till att få stöd för\r\ninvesteringsbidrag för solvärme och bibehållet stöd\r\nför vindkraft.\r\nÄr Centerpartiet så fruktansvärt ensidigt inriktat\r\npå just biobränslen att allt annat känns litet menings-\r\nlöst? Varför slår man annars sönder förutsättningarna\r\nför sol och vind? Det är egentligen väldigt tragiskt.\r\nJag skulle vilja få ett svar på det.\r\nDessutom förstår jag fortfarande inte varför Cen-\r\nterpartiet som enda stödparti för Socialdemokraterna\r\naccepterar att småföretagare skall få ansvaret för\r\nsjukersättningen för den tredje och fjärde sjukveckan.\r\nVi hade kunnat hitta en annan majoritet i kammaren,\r\nOlof Johansson.</pre><pre>Anf.  39  OLOF JOHANSSON (c) replik:\r\nFru talman! Det här var andra gången som Birger\r\nSchlaug ställde samma frågor. Jag skall gärna svara\r\npå dem.\r\nFör det första skall vi under hösten förhoppnings-\r\nvis få ett bättre fungerande energiskattesystem. Det\r\navgör prisrelationer mellan det som skall in och det\r\nsom skall ut. Vind och sol samt biobränslen skall in,\r\noch en del annat - uran och fossilbränslen - skall ut.\r\nDet avgör naturligtvis på vilken nivå man skall lägga\r\nstimulansbidragen.\r\nJag tycker att det är litet sanslöst att bara dela ut\r\npengar utan att ha den här relationen klar för sig. Den\r\nmåste komma först. Dessutom är det här ett sjuårigt\r\nprogram, som mycket väl kan plussas på under tider\r\nsom kommer.\r\nNär det gäller sjuklöneperioden tycker jag att det\r\nfinns en naivitet hos Birger Schlaug. Det är inte bra,\r\neftersom det kan komma att kosta statskassan mycket\r\npengar. Det handlar om ett par miljarder kronor.\r\nNu håller parterna på att diskutera om det är möj-\r\nligt att vidmakthålla det här som en privat försäkring.\r\nLåt dem komma till skott i den här frågan! Jag kan\r\nförsäkra Birger Schlaug att vi kommer att göra allt\r\nsom står i vår förmåga, tillsammans med socialdemo-\r\nkraterna eller med vilka som helst, för att se till att de\r\nmindre och medelstora företagen inte drabbas av den\r\nökade risk som ligger just i att de är små.\r\nMen låt parterna ta ett ansvar! Varifrån vill annars\r\nBirger Schlaug ta de 2 miljarder som är kostnaden i\r\ndetta sammanhang?</pre><pre>Anf.  40  BIRGER SCHLAUG (mp) replik:\r\nFru talman! Eftersom både Centerpartiet, åtmins-\r\ntone verbalt, och Miljöpartiet är positiva till skatte-\r\nväxling, är det väl rimligt att man, som vi vill, lägger\r\nin  borttagandet av ansvaret för den tredje och den\r\nfjärde veckan som en del i en skatteväxling. Detta\r\nsäger man från småföretagarhåll är det största pro-\r\nblemet just nu för småföretagare, och det är allvarligt.\r\nJag förstår fortfarande inte Centerns energipolitik.\r\nProblemet med Olof Johanssons argumentation är att\r\nden slår sönder det som just nu pågår. Just nu har vi\r\nett uppsving för vindkraft och solvärme, och det slås\r\nsönder genom att Olof Johansson säger att man skall\r\nåterkomma sedan.\r\nÄr det någonting som de människor som jobbar\r\nmed de här energiteknikerna behöver, är det långsik-\r\ntiga spelregler, inte spelregler som hela tiden slås\r\nsönder. Det hade handlat om väldigt litet pengar men\r\nhade betytt oerhört mycket för dessa människor.</pre><pre>Anf.  41  OLOF JOHANSSON (c) replik:\r\nFru talman! Jag har sex sekunder kvar.\r\nBirger Schlaug vet att vi har förordat direktav-\r\nskrivning på energiinvesteringar. Det är självklart att\r\ndetta förändrar och förbättrar konkurrensförhållande-\r\nna också för sol och vind, som skall in.</pre><pre>Anf.  42  GUDRUN SCHYMAN (v):\r\nFru talman! Jag väntar mig inte några ytterligare\r\nrepliker, då jag inte tror att någon har tid kvar.\r\nJag vill ge en upplysning till Olof Johansson vad\r\ngäller att stå vid löften och hur man skall tolka juridi-\r\nken, när man skall låta politiken stå över juridiken och\r\nnär man inte skall göra det. Vi kan göra en jämförelse\r\nmed Maastrichtfördraget. Om vi skulle läsa det strikt\r\njuridiskt skulle vi över huvud taget inte ha diskussio-\r\nnen om Sverige skall gå med i EMU eller inte. Enligt\r\njuristerna står det nämligen fullständigt klart att vi\r\nskall gå med. Regeringen har nu valt att göra en poli-\r\ntisk tolkning av detta, dvs. att vi skall bestämma själ-\r\nva. Vi tycker att det är bra, och vi stöder det. Men då\r\nskall vi också se till att så många som möjligt kan\r\nbestämma så mycket som möjligt i denna stora och\r\nsvåra fråga. Jag tycker att Olof Johansson och Cen-\r\nterpartiet för en mycket vacklande tillvaro i den frå-\r\ngan.\r\nAvslutningsvis vill jag önska alla en trevlig som-\r\nmar. Jag skulle vilja att så många som möjligt av oss\r\nägnade oss åt kritiska funderingar över vad vi håller\r\npå med, över politikens roll. Jag tog upp det i mitt\r\ninledningsanförande. Sitter vi här som proppar i sys-\r\ntemen, eller är vi en förändringskraft?\r\nJag säger det också med tanke på att jag har varit\r\nensam kvinna i den här debatten. Vi vet att många\r\nkvinnor hoppar av politiken, av olika skäl. Men jag\r\nvet att ett skäl är att det är tungt att lägga ned så\r\nmycket tid på någonting som inte ger några resultat.\r\nJag tror att vi skulle må bra av att politiken blev\r\nmer resultatinriktad, mer handlingskraftig, att vi inte\r\ntalade så mycket om historien, inte talade så mycket\r\nom det som skall ske om fem år, utan att vi befann oss\r\ni ett här och ett nu, mer delade människors vardag och\r\nföljde den diskussion som förs i vardagen, runt köks-\r\nborden, på arbetsplatserna, i fackföreningsrörelserna\r\noch på arbetslöshetskaféerna. Det kräver en närvaro,\r\nett deltagande av oss.\r\nJag tror att riksdagens ledamöter och riksdagens\r\narbetssätt skulle vinna på att utveckla en annan stil,\r\nsom innebar mer närvaro och mer deltagande. Jag tror\r\natt vi borde öppna oss. Jag tror att utskotten borde\r\nvara mer aktiva och gå utanför det här husets väggar.\r\nJag tror att vi skulle ha mycket att vinna på att komma\r\ni dialog med människor utanför de etablerade politis-\r\nka systemen. Jag tror att vi skulle vinna mycket på att\r\nockså vara mer i dialog med varandra, att lämna kon-\r\nfrontationen.\r\nNu går vi snart in i en valrörelse; man kan säga att\r\nalla partier börjar ladda för detta. Det vore väldigt\r\ntråkigt om det skulle få till följd att all handlingskraft\r\nupphörde.</pre><pre>Anf.  43  LARS LEIJONBORG (fp):\r\nFru talman! Till statsministern vill jag säga: Tack\r\nför inbjudan till utgiftskoalition! Jag tvingas tacka nej,\r\ndå jag saknar insikt om den politik som krävs för att\r\nskapa de resurser som skulle fördelas.\r\nVad gäller frågan om min syn på det ledarskap\r\nsom utövas i Sverige, är svaret att jag tycker att det är\r\nundermåligt. Ni tvekar och tövar, tvistar och tricksar.\r\nDet är betecknande att klassens ordningsman, Thage\r\nG \"prick\" Peterson, har fått anmärkning redan under\r\nsin första månad.\r\nBåda dessa skäl, dvs. bristen på insikt om vad som\r\nkrävs för att skapa resurser och bristen på ledarskap,\r\ngör att jag kommer att arbeta vidare för att Sverige får\r\nen ny kurs och en ny regering.\r\nMed detta vill jag önska både den sittande rege-\r\nringen och er andra en glad sommar.</pre><pre>Partiledardebatten var härmed avslutad.</pre><pre>2 §  Meddelande om statistiska uppgifter om\r\nriksdagsarbetet</pre><pre>Talmannen meddelade att statistiska uppgifter om\r\nriksdagsarbetet för riksmötet 1996/97 delats ut till\r\nkammarens ledamöter. Statistiken fogades som bilaga\r\ntill detta protokoll.</pre><pre>3 §  Meddelande om justering av protokoll</pre><pre>Talmannen meddelade att justeringssammanträde\r\nskulle äga rum måndagen den 30 juni kl. 10.00 i\r\ntalmanskonferensens sammanträdesrum.</pre><pre>4 §  Meddelande om riksmötet 1997/98</pre><pre>Talmannen meddelade att riksmötet 1997/98\r\nskulle inledas med upprop tisdagen den 16 september\r\nkl. 11.00. Öppnandet skulle äga rum kl. 14.00.</pre><pre>5 §  Hänvisning av ärenden till utskott och be-\r\nslut om förlängd motionstid</pre><pre>Föredrogs och hänvisades\r\nProposition 1996/97:159 till justitieutskottet</pre><pre>Kammaren biföll talmannens förslag att motions-\r\ntiden med hänvisning till sommaruppehållet för\r\novanstående proposition skulle förlängas till fredagen\r\nden 19 september.</pre><pre>Motioner\r\n1996/97:U23 till utriksutskottet\r\n1996/97:T67 till trafikutskottet</pre><pre>6 §  Anmälan och hänvisning av motioner</pre><pre>Anmäldes\r\nMotioner\r\nmed anledning av prop. 1996/97:115 Mer tillgänglig\r\nkollektivtrafik\r\n1996/97:T68 av Mats Odell m.fl. (kd)\r\n1996/97:T69 av Sonja Fransson och Hans Karlsson\r\n(s)\r\n1996/97:T70 av Mats Lindberg m.fl. (s)\r\n1996/97:T71 av Elisa Abascal Reyes m.fl. (mp)\r\n1996/97:T72 av Sivert Carlsson m.fl. (c)\r\n1996/97:T73 av Per Westerberg m.fl. (m)\r\n1996/97:T74 av Karl-Erik Persson m.fl. (v)\r\n1996/97:T75 av Kenth Skårvik m.fl. (fp)</pre><pre>med anledning av skr. 1996/97:120 Handikappolitik\r\n1996/97:So50 av Gullan Lindblad m.fl. (m)\r\n1996/97:So51 av Chatrine Pålsson m.fl. (kd)\r\n1996/97:So52 av Per Lager m.fl. (mp)\r\n1996/97:So53 av Roland Larsson m.fl. (c)\r\n1996/97:So54 av Gudrun Schyman m.fl. (v)\r\n1996/97:So55 av Barbro Westerholm m.fl. (fp)</pre><pre>med anledning av 1996/97:136 Ny ellag\r\n1996/97:N41 av tredje vice talman Christer Eirefelt\r\nm.fl. (fp)\r\n1996/97:N42 av Dan Ericsson m.fl. (kd)\r\n1996/97:N43 av Karin Falkmer m.fl. (m)</pre><pre>med anledning av prop. 1996/97:137 Nollvisionen\r\noch det trafiksäkra samhället\r\n1996/97:T76 av Monica Öhman m.fl. (s)\r\n1996/97:T77 av Per Westerberg m.fl. (m)\r\n1996/97:T78 av Björn Ericson (s)\r\n1996/97:T79 av Mats Odell m.fl. (kd)\r\n1996/97:T80 av Margareta Andersson m.fl. (c)\r\n1996/97:T81 av Michael Stjernström (kd)\r\n1996/97:T82 av Leif Carlson och Nils Fredrik Aure-\r\nlius (m)\r\n1996/97:T83 av Dag Ericson m.fl. (s)\r\n1996/97:T84 av Kenth Skårvik m.fl. (fp)\r\n1996/97:T85 av Elisa Abascal Reyes och Gunnar\r\nGoude (mp)\r\n1996/97:T86 av Sivert Carlsson m.fl. (c)\r\n1996/97:T87 av Sigge Godin m.fl. (fp, c, v, mp, kd)\r\n1996/97:T88 av Lisbeth Staaf-Igelström m.fl. (s)</pre><pre>med anledning av skr. 1996/97:138 Redogörelse för\r\nden svenska krigsmaterielexporten år 1996\r\n1996/97:U24 av Bodil Francke Ohlsson m.fl. (mp)\r\n1996/97:U25 av Ingrid Näslund m.fl. (kd)\r\n1996/97:U26 av Gudrun Schyman m.fl. (v)</pre><pre>med anledning av prop. 1996/97:141 Högskolans\r\nledning, lärare och organisation\r\n1996/97:Ub30 av Gunnar Goude m.fl. (mp)\r\n1996/97:Ub31 av Beatrice Ask m.fl. (m)\r\n1996/97:Ub32 av Andreas Carlgren m.fl. (c)\r\n1996/97:Ub33 av Elver Jonsson och Anne Wibble\r\n(fp)\r\n1996/97:Ub34 av Britt-Marie Danestig-Olofsson m.fl.\r\n(v)\r\n1996/97:Ub35 av Margitta Edgren m.fl. (fp)\r\n1996/97:Ub36 av Inger Davidson m.fl. (kd)</pre><pre>med anledning av prop. 1996/97:142 Handlingsof-\r\nfentlighet vid vissa stiftelser\r\n1996/97:K39 av Förste vice talman Anders Björck\r\nm.fl. (m)\r\n1996/97:K40 av Margitta Edgren (fp)</pre><pre>med anledning av prop. 1996/97:146 Vissa frågor om\r\npersonlig assistans\r\n1996/97:So56 av Gullan Lindblad m.fl. (m)\r\n1996/97:So57 av Chatrine Pålsson m.fl. (kd)\r\n1996/97:So58 av Barbro Westerholm m.fl. (fp)\r\n1996/97:So59 av Roland Larsson m.fl. (c)\r\n1996/97:So60 av Thomas Julin och Ragnhild Pohan-\r\nka (mp)\r\n1996/97:So61 av Stig Sandström m.fl. (v)</pre><pre>med anledning av prop. 1996/97:153 Ändringar i\r\nlagen om offentlig upphandling\r\n1996/97:Fi93 av Inger Lundberg (s)\r\n1996/97:Fi94 av Agne Hansson (c)\r\n1996/97:Fi95 av Johan Lönnroth m.fl. (v,s,fp,mp,)</pre><pre>med anledning av prop. 1996/97:155 Enhetlig regis-\r\nterlagstiftning på socialförsäkringsområdet, m.m.\r\n1996/97:Sf41 av Ragnhild Pohanka m.fl. (mp)\r\n1996/97:Sf42 av Sigge Godin m.fl. (fp)</pre><pre>med anledning av prop. 1996/97:156 Avveckling av\r\nspecialsjukhus och vårdhem\r\n1996/97:So62 av My Persson (m)\r\n1996/97:So63 av Barbro Westerholm m.fl. (fp)\r\n1996/97:So64 av Roland Larsson m.fl. (c)\r\n1996/97:So65 av Thomas Julin och Ragnhild Pohan-\r\nka (mp) SoU</pre><pre>med anledning av prop. 1996/97:160 Långsiktigt\r\nhållbara trafiklösningar i Stockholm och Göteborg\r\n1996/97:T89 av Michael Stjernström (kd)\r\n1996/97:T90 av Kenth Skårvik m.fl. (fp)\r\n1996/97:T91 av Andreas Carlgren och Lennart\r\nDaléus (c)\r\n1996/97:T92 av Elisa Abascal Reyes m.fl. (mp)\r\n1996/97:T93 av Per Westerberg m.fl. (m)\r\n1996/97:T94 av Marietta de Pourbaix-Lundin (m)\r\n1996/97:T95 av Karl-Erik Persson m.fl. (v)</pre><pre>med anledning av prop. 1996/97:161 Öresundsför-\r\nbindelsen och Citytunneln\r\n1996/97:T96 av Elisa Abascal Reyes m.fl. (mp)\r\n1996/97:T97 av Sivert Carlsson m.fl. (c)\r\n1996/97:T98 av Karl-Erik Persson m.fl. (v)</pre><pre>med anledning av prop. 1996/97:162 Utbildning i\r\nteckenspråk för vissa föräldrar m.m.\r\n1996/97:Ub37 av Beatrice Ask m.fl. (m)\r\n1996/97:Ub38 av Britt-Marie Danestig-Olofsson m.fl.\r\n(v)</pre><pre>med anledning av prop. 1996/97:163 Den kooperativa\r\nföretagsformen\r\n1996/97:L16 av Yvonne Ruwaida och Ronny Kors-\r\nberg (mp)\r\n1996/97:L17 av Marianne Carlström och Nils T\r\nSvensson (s)</pre><pre>med anledning av prop. 1996/97:164 Europol\r\n1996/97:Ju37 av Marianne Samuelsson m.fl. (mp)\r\n1996/97:Ju38 av Gun Hellsvik m.fl. (m)\r\n1996/97:Ju39 av Carina Hägg (s)\r\n1996/97:Ju40 av Birgitta Hambraeus m.fl. (c)\r\n1996/97:Ju41 av Gudrun Schyman m.fl. (v)</pre><pre>Kammaren biföll talmannens förslag att ovanstå-\r\nende motioner omedelbart skulle hänvisas till berörda\r\nutskott enligt nedan:</pre><pre>1996/97:T68-T75 till trafikutskottet\r\n1996/97:So50-So55 till socialutskottet\r\n1996/97:N41-N43 till näringsutskottet\r\n1996/97:T76-T88 till trafikutskottet\r\n1996/97:U24-U26 till utrikesutskottet\r\n1996/97:Ub30-Ub36 till utbildningsutskottet\r\n1996/97:K39 och K40 till konstitutionsutskottet\r\n1996/97:So56-So61 till socialutskottet\r\n1996/97:Fi93-Fi95 till finansutskottet\r\n1996/97:Sf41 och Sf42 till socialförsäkringsutskottet\r\n1996/97:So62-So65 till socialutskottet\r\n1996/97:T89-T98 till trafikutskottet\r\n1996/97:Ub37 och Ub38 till utbildningsutskottet\r\n1996/97:L16 och L17 till lagutskottet\r\n1996/97:Ju37-Ju41 till justitieutskottet</pre><pre>7 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 12 juni</pre><pre>1996/97:627 av Fanny Rizell (kd) till näringsminis-\r\ntern\r\nAlkoläsken\r\n1996/97:628 av Ingrid Näslund (kd) till utrikesminis-\r\ntern\r\nFörtroendet för Yasser Arafat och den palestinska\r\nmyndigheten\r\n1996/97:629 av Chatrine Pålsson (kd) till statsrådet\r\nMaj-Inger Klingvall\r\nDet ökade användandet av amalgam\r\n1996/97:630 av Siw Persson (fp) till justitieministern\r\nPolisens inställning till narkotika</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 16 september.\r\nAjournering</pre><pre>Kammaren beslutade kl. 12.25 på förslag av tal-\r\nmannen att ajournera förhandlingar till kl. 12.35.\r\nÅterupptagna förhandlingar</pre><pre>Förhandlingarna återupptogs kl. 12.35.</pre><pre>8 §  Avslutning</pre><pre>Anf.  44  TALMANNEN:\r\nÄrade riksdagsledamöter! Den blomstertid har\r\nkommit. Snart är det också vår tur att gå ut och njuta\r\nav den. Låt oss bara för ett kort ögonblick, i denna\r\nstund av förväntan, stanna till vid det som har varit.\r\nHöstens och vårens arbete i riksdagen har präglats\r\nav de stora förändringar som tidigare beslutats - den\r\nändrade budgetprocessen och riksdagens nya roll i\r\noch med EU-medlemskapet. Undan för undan samlar\r\nvi på oss konkret erfarenhet av hur detta arbete funge-\r\nrar i praktiken, undan för undan ser vi möjligheterna,\r\nmen också problemen.\r\nVi kan, av de statistiska uppgifter om riksdagsar-\r\nbetet under detta riksmöte som har delats till ledamö-\r\nterna, läsa ut att arbetet förändrats och ökat i omfatt-\r\nning ganska mycket.\r\nDen totala plenitiden har ökat med 25 % till över\r\n600 plenitimmar.\r\nAntalet voteringar har också ökat. Vi voterar nu i\r\nsjälva verket nära nog på varannan reservation - näs-\r\ntan en timme i genomsnitt per vecka. Det är natur-\r\nligtvis inte bra, och det stämmer inte överens med de\r\növerenskomna regler vi har.\r\nAntalet interpellationer har ökat med 40 %. Inter-\r\npellationsdebatterna har, liksom de muntliga fråge-\r\nstunderna, blivit livligare, bättre och mer aktuella. Det\r\när bra.\r\nÖver 40 % av den totala plenitiden och 50 % av\r\narbetsplenumtiden ligger nu på hösten. Det är en stor\r\nförändring, som är en följd av den nya budgetproces-\r\nsen.\r\nDet pågår nu en utvärdering av just budgetproces-\r\nsen, där vi hoppas att ledamöter, partigruppernas\r\nledningar, kammarkansli, utskottskanslier och parti-\r\nkanslier skall lämna konstruktiva bidrag, utifrån skil-\r\nda perspektiv.\r\nDet är viktigt att vi alla bidrar med synpunkter och\r\nerfarenheter för att positivt utveckla det nya sättet att\r\narbeta med statens budget. Det gäller bland mycket\r\nannat uppläggningen av debatterna, utskottsbehand-\r\nlingen och inte minst årsrytmen.\r\nDetta, och arbetet på att utveckla riksdagens han-\r\ntering av EU-ärenden, är de viktigaste exemplen på\r\nfrågor när det gäller våra arbetsformer som vi måste\r\narbeta vidare med för att möta nya krav. Det är en del\r\nav vardagsslitet i riksdagen, för ledamöter och an-\r\nställda, som syftar till att förbättra och effektivisera\r\nvårt arbete och därmed stärka folkstyret.\r\nDet är ju i grund och botten det som är vårt vikti-\r\ngaste - och svåraste - uppdrag. Förtroendet för politi-\r\nken och för politikerna är enligt de senaste undersök-\r\nningarna sjunkande.\r\nDelvis tror jag att detta är en närmast oundviklig\r\nföljd av de svårigheter och uppoffringar många män-\r\nniskor drabbats av i sin vardag på grund av arbetslös-\r\nhet och besparingar.\r\nYtterligare en förklaring är givetvis de rapporter\r\nom oegentligheter och missbruk som har förekommit\r\npå senare år. Det drabbar oss alla - även de oförvitli-\r\nga, hårt engagerade, som gör sitt yttersta för att mot-\r\nsvara medborgarnas förtroende.\r\nDetta är inte riktigt, och det är inte rättvist. Fram-\r\nför allt sliter det på oss - på självkänslan, på lusten att\r\njobba vidare.\r\nVi måste hjälpas åt att bryta denna utveckling. Vi\r\nmåste räta på ryggen, gå i svaromål, ge en motbild\r\noch kräva respekt för det politiska arbetet.\r\nFå har samma möjlighet som talmannen att följa\r\ndet arbete som utförs i denna kammare. Det är min\r\nerfarenhet att det finns anledning att hysa den största\r\nrespekt för vad enskilda ledamöter uträttar i riksda-\r\ngen.\r\nDet är både intressant och fascinerande att ta del\r\nav den kompetens och kunnighet, kombinerad med\r\npersonlighet, som kommer till tals från riksdagens\r\ntalarstol, inte sällan på dialekter från olika håll i vårt\r\nland och numera även med brytning på främmande\r\nspråk.\r\nDet som utspelar sig här är demokratins trägna\r\nvardagsarbete, folkstyrets sansade samtal och grund-\r\nliga beslutsprocess. Det innebär inte alltid skarpa\r\nmotsättningar eller hårda personangrepp - tack och\r\nlov. Därför skapar det sällan stora rubriker; det får\r\ninte TV:s lampor att tändas och är därmed känt av få,\r\nalltför få.\r\nNär professor Sören Holmberg presenterade sin\r\nsenaste undersökning om förtroendet för bl.a. riksda-\r\ngen på ett morgonmöte här pekade han på betydelsen\r\nav kontakt och möten mellan medborgarna och de\r\nfolkvalda. Mer kontakt och bättre kunskaper om det\r\ndemokratiska arbetet leder till större tilltro. Det är\r\nhans slutsats.\r\nDet är en uppmuntrande och uppfordrande linje\r\nsom vi arbetar utifrån och som det finns anledning att\r\nutveckla på många plan.\r\nEn viktig del i detta är fler direktsändningar från\r\nriksdagen. Vi har med glädje sett en kraftig ökning av\r\ndetta på senare år, och vår strävan är att det i fortsätt-\r\nningen skall vara dagligt förekommande. Det är helt\r\nenkelt en demokratifråga att alla har möjlighet att\r\nsjälva ta del av och bedöma arbetet i landets viktigas-\r\nte beslutsfattande institution - inte bara de som har\r\nmöjlighet att komma till åhörarläktaren.\r\nÄrade riksdagsledamöter! Jag vill tacka er alla\r\nvarmt för den insats som ni har gjort som förtroende-\r\nvalda under detta arbetsår, i riksdagen, i det politiska\r\narbetet, för folkstyret. Tack för vardagsslitet men\r\nockså för lusten i ert engagemang!\r\nEtt särskilt tack vill jag rikta till två ledamöter -\r\nKarin Starrin och Håkan Holmberg. Karin Starrin\r\nlämnade sitt riksdagsuppdrag den 1 maj för att bli\r\nlandshövding i Halland. Karin Starrin har varit verk-\r\nsam inom bl.a. trafikutskottet, finansutskottet, nä-\r\nringsutskottet och inom Europasamarbetet i riksdagen\r\noch som ledamot av Europaparlamentet.\r\nHåkan Holmberg har anmält att han lämnar riks-\r\ndagen innan det nya riksmötet börjar. I riksdagen har\r\nHåkan Holmberg arbetat inom flera utskott, bl.a.\r\nutrikesutskottet, försvarsutskottet och konstitutionsut-\r\nskottet, och han har varit engagerad i det internatio-\r\nnella samarbetet i försvaret av de mänskliga rättighe-\r\nterna. Håkan Holmberg fortsätter sitt internationella\r\nengagemang men nu som utrikesredaktör på ledarre-\r\ndaktionen vid Upsala Nya Tidning.\r\nVi önskar Karin Starrin och Håkan Holmberg all\r\nlycka och framgång i sina nya uppgifter.\r\nJag vill också tacka de vice talmännen för gott\r\nsamarbete, gruppledarna för ständig beredskap till\r\nfruktbara överläggningar och kvittningsmännen för\r\ntraditionsenlig nit och oväld.\r\nJag vill även varmt tacka kammarens, utskottens\r\noch förvaltningskontorets personal, med kammarsek-\r\nreteraren och förvaltningsdirektören i spetsen. Och\r\njag önskar er alla en skön sommar med Harry Martin-\r\nsons dikt Om sommaren:</pre><pre>Om sommaren är ingen ko på isen och blå åsk-\r\nmolnsbär finns att plocka i skogen.\r\nSmultronet blöder mot tungan utan blodsmak.\r\nDå är livet fullt sysselsatt med att vara vad det är:\r\nett paradisförsök.</pre><pre>Jag önskar er all lycka med detta försök.\r\nTack!\r\n(Applåder)</pre><pre>Anf.  45  BÖRJE NILSSON (s):\r\nFru talman! Ärade kammarledamöter! Innan vi ru-\r\nsar ut i den fagra sommaren vill jag framföra kamma-\r\nrens tack till talmannen och de vice talmännen för det\r\nriksdagsår som nu avslutas. Jag vill uttala vår upp-\r\nskattning för er skicklighet och effektivitet när det\r\ngäller att leda riksdagens arbete och att samla oss till\r\nviktiga beslut.\r\nJag vill också uttala särskild uppskattning till tal-\r\nmannen för hennes sätt att i olika sammanhang repre-\r\nsentera riksdagen och hävda parlamentets ställning i\r\nsvensk politik.\r\nJag hoppas att talmannen under några veckor kan\r\nvistas ute vid havet och där få sköta om sin kryddod-\r\nling och sina älskliga blommor små.\r\nRiksdagsarbetet har även under detta år varit inrik-\r\ntat på att man skall uppnå balans i ekonomin, och den\r\nförbättring av statsfinanserna som vi nu kan se har\r\nväsentligt stärkt våra möjligheter till utveckling och\r\nframgång för landet och till att bekämpa arbetslöshe-\r\nten.\r\nI denna ljuva sommartid hoppas jag att alla får\r\nmöjligheter till en skön och stärkande kontakt med\r\nlivet utanför riksdagen, vilket är nog så viktigt.\r\nTrots att riksdagen nu slutar officiellt avstannar\r\ninte det politiska jobbet. Det fortsätter ute i landet, i\r\nvalkretsarna, genom samtal, studier och mycket annat.\r\nOch det är oerhört viktigt för demokratin.\r\nPå kammarens vägnar vill jag slutligen till talman-\r\nnen, de vice talmännen och kammarens hela personal,\r\nsom ser till att allt fungerar, rikta en önskan om en\r\nvilsam och skön sommar med lust och fägring stor.\r\n(Applåder)</pre><pre>9 §  Kammaren åtskildes kl. 12.49.</pre><pre>Förhandlingarna leddes\r\nav andre vice talmannen från sammanträdets bör-\r\njan t.o.m. 8 § anf. 10 (delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}