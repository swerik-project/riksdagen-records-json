{"dokumentstatus":{"dokument":{"hangar_id":"2438957","dok_id":"GE0969","rm":"1990/91","beteckning":"69","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"69","slutnummer":"0","datum":"1991-02-22 00:00:00","systemdatum":"2010-02-17 00:00:00","publicerad":"1991-02-22 00:00:00","titel":"Riksdagens snabbprotokoll 1990/91:69 Fredagen den 22 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{CAE7433E-96CE-4598-BF52-9DB3094A2586}","dokument_url_text":"http://data.riksdagen.se/dokument/GE0969/text","dokument_url_html":"http://data.riksdagen.se/dokument/GE0969","dokumentstatus_url_xml":"http://data.riksdagen.se/dokumentstatus/GE0969","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:69</div>\r\n<div class=\"sidhuvud_datum\">Fredagen den 22 februari</div>\r\n<div class=\"sidhuvud_klockslag\">Kl. 9.00--15.01</div>\r\n<hr class=\"sidhuvud_linje\">\r\n<pre>1 § Svar på interpellation 1990/91:116 om\r\nriskkapitalförsörjningen i svenskt näringsliv på 90-\r\ntalet</pre><pre>Anf. 1 Statsrådet ERIK ÅSBRINK (s):</pre><pre>Herr talman! Håkan Hansson har frågat\r\nindustriministern</pre><pre>-- dels vilka industri- och näringspolitiska åtgärder\r\nregeringen tänker vidta för att möta näringslivets,\r\noch då främst småföretagens, behov av riskkapital,</pre><pre>-- dels vilka åtgärder regeringen avser att vidta för\r\natt öka det enskilda sparandets roll i\r\nriskkapitalförsörjningen i svenskt näringsliv,</pre><pre>-- dels om regeringen är beredd att vidta åtgärder\r\navseende företags- och kapitalbeskattningen för att\r\nstimulera riskkapitalförsörjningen i svenskt\r\nnäringsliv.</pre><pre>Arbetet inom regeringen är så fördelat att det är jag\r\nsom skall besvara interpellationen.</pre><pre>Låt mig säga att jag delar Håkan Hanssons\r\nbedömning att frågan om hur behovet av\r\nriskkapital för svenskt näringsliv skall kunna\r\ntryggas på 1990-talet är av vital betydelse för den\r\nlångsiktiga konkurrenskraften, tillväxten och\r\nförnyelsen i det svenska näringslivet.</pre><pre>När jag nu svarar på första frågan vill jag ge min syn\r\npå riskkapitalmarknaden, vilken Håkan Hansson\r\npåstår inte kommer att klara det svenska\r\nnäringslivets behov av kapital. I och för sig kan en\r\nfungerande kapitalmarknad alltid tillgodose\r\nbehovet av kapital, låt vara till det pris som\r\nmarknaden sätter. Men det är naturligtvis olyckligt\r\nom kapitalkostnaderna blir alltför höga, vilket kan\r\nbli fallet om ekonomin kännetecknas av hög\r\ninflation, ett för lågt sparande och bristande\r\nframtidstro.</pre><pre>Strävandena att tillgodose näringslivets försörjning\r\nmed riskkapital har under senare år bl.a. kommit\r\ntill uttryck i systemet med allemansfonder, som ju\r\nockså inkluderar företagsanknutna fonder, fjärde\r\noch femte AP-fondens rätt att köpa aktier,\r\nlöntagarfonderna och de regionala\r\nriskkapitalbolagen. De sistnämndas uppgift är just\r\natt öka utbudet av riskkapital för små och\r\nmedelstora företag.</pre><pre>I en stabil ekonomi med en fungerande\r\nkapitalmarknad kommer både riskkapital och\r\nlånekapital att finnas tillgängligt på rimliga villkor\r\nför sunda investeringar. En av den ekonomiska\r\npolitikens uppgifter är därför att skapa en allmänt\r\ngynnsam ekonomisk miljö. En sådan ekonomi\r\ninnefattar bl.a. låg inflation, stark konkurrenskraft\r\noch god lönsamhet, inte minst i den\r\nkonkurrensutsatta sektorn. En varaktig dämpning\r\nav inflationen skapar förutsättnignar för en lägre\r\nräntenivå och därmed även ett lägre nominellt\r\navkastningskrav på riskkapital.</pre><pre>En annan viktig förutsättning för god tillgång på\r\nkapital är att regelsystemet på marknaden är\r\nmodernt och ändamålsenligt. Den\r\nsocialdemokratiska regerigen har vidtagit en rad\r\nåtgärder med detta syfte. Jag tänker då på\r\navregleringen av den inhemska kreditmarknaden\r\noch avvecklingen av valutaregleringen. Vi står nu\r\nmitt uppe i en process som innebär att\r\nregelsystemet för de finansiella marknaderna\r\nmoderniseras genom avregleringar och anpassning\r\ntill internationella förhållanden, inte minst EGs\r\nregelsystem.</pre><pre>Som en sammanfattning av svaret på den första\r\nfrågan vill jag hävda att regeringen i en rad olika\r\navseenden redan medverkat till att öka utbudet av\r\nriskvilligt kapital och även skapat regler för en\r\nbättre fungerande kapitalmarknad.</pre><pre>Jag övergår nu till den andra frågan, som gäller det\r\nenskilda sparandets roll i riskkapitalförsörjningen.</pre><pre>Den skattereform som trädde i kraft vid årsskiftet\r\ninnebär att kapitalbeskattningen för småsparare\r\nradikalt har förändrats. Enligt de nya reglerna\r\nbeskattas kapitalinkomster med endast 30 %. Detta\r\nkommer med stor sannolikhet att främja det\r\nenskilda aktiesparandet. Vi kan sedan en tid iaktta\r\natt hushållens sparande nu är på väg att öka. Jag vill\r\nockså påminna om de förändringar av reglerna för\r\nallemanssparandet som trädde i kraft den 1 janauri\r\n1991.</pre><pre>Det finns enligt min mening inte anledning att\r\nskattemässigt prioritera just det enskilda\r\naktiesparandet jämfört med andra sparformer. Ett\r\nav de bärande inslagen i det nya skattesystemet är\r\nju att beskattningen skall vara likformig för att\r\ngynna en effektiv fördelning av resurser och för att\r\nmotverka skatteplanering.</pre><pre>Den tredje frågan gäller företags- och\r\nkapitalbeskattningen och om regeringen är beredd\r\natt vidta åtgärder för att stimulera\r\nriskkapitalförsörjningen i näringslivet.</pre><pre>Den reformerade företagsbeskattningen innebär\r\nför aktiebolagens del bl.a. en kraftig sänkning av\r\nskattesatsen och att en ny reserveringsmöjlighet,\r\nskatteutjämningsreserven, införs. Härigenom\r\nelimineras en väsentlig del av den tidigare\r\nsnedvridningen till förmån för lånefinansiering.\r\nSkattebelastningen på egenfinansierade\r\ninvesteringar har reducerats avsevärt. För\r\nriskkapitalförsörjningen är det också betydelsefullt\r\natt Annellavdraget -- som medger avdrag för\r\nutdelning på nyemitterade aktier -- behålls. De nya\r\nskattereglerna ger sammantaget en starkare\r\nställning för det egna kapitalet. Vid en\r\ninternationell jämförelse är den svenska\r\nföretagsbeskattningen starkt konkurrenskraftig.</pre><pre>Vad gäller skattevillkoren för de mindre företagen\r\nvill jag först nämna att för näringsverksamhet i\r\naktiebolagsform gäller samma regler som för större\r\nföretag. Kombinationen av bibehållet\r\nAnnellavdrag och sänkt skatt på\r\nutdelningsinkomster torde gynna de mindre\r\nföretagens riskkapitalförsörjning.</pre><pre>De enskilda näringsidkarna har i och med höstens\r\nskattereform i allt väsentligt fått samma\r\nreserveringsmöjligheter som aktiebolagen. Det\r\nfinns vissa kvarstående problem för de\r\nnäringsidkare som önskar expandera sin\r\nverksamhet. Huvudsakligen beror dessa på att\r\növerskott i näringsverksamhet -- efter\r\nreserveringar -- blir föremål för omedelbar\r\ndubbelbeskattning med uttag av egenavgifter och\r\ninkomstskatt.</pre><pre>I detta sammanhang kan jag informera om att\r\nregeringen nyligen inkallat en särskild utredare\r\nmed uppgift att analysera förslag om s.k. särskild\r\nredovisningsmetod. I anslutning till denna analys\r\nskall skattereglerna för handelsbolag prövas.\r\nUtredaren skall redovisa sitt uppdrag före utgången\r\nav 1991.</pre><pre>I direktiven till utredaren betonas önskvärdheten\r\nav att de presenterade reglerna så långt möjligt\r\növerensstämmer med vad som gäller för\r\naktiebolagen i det nya skattesystemet. Detta\r\ninnebär bl.a. att en möjlighet skall ges för\r\negenföretagare att expandera verksamheten med\r\nenkelbeskattat kapital.</pre><pre>Så långt företagsbeskattningen. Vad gäller\r\nkapitalbeskattningen i övrigt, dvs. i huvudsak\r\nbeskattningen av hushållens sparande, är värt att\r\nnotera att den nya separata och mer likformiga\r\nkapitalbeskattningen innebär att\r\nutdelningsinkomster beskattas väsentligt lägre än i\r\ndet gamla systemet. Detta bör -- i kombination med\r\nden kraftigt sänkta bolagsskattesatsen -- underlätta\r\nnäringslivets försörjning med riskkapital från\r\nsvenska sparare. Därtill torde de nya\r\nbolagsskattereglerna få till effekt att utländskt\r\nriskkapital i ökad utsträcknig söker sig till\r\nverksamheter i Sverige.</pre><pre>Anf. 2 HÅKAN HANSSON (c):</pre><pre>Herr talman! Jag får tacka biträdande\r\nfinansministern för svaret på min interpellation.</pre><pre>Låt mig inledningsvis säga att när det gäller\r\nanalysen av hur riskkapitalmarknaden bör se ut,\r\nråder det uppenbarligen en samsyn oss emellan. Jag\r\ndelar också i hög grad statsrådets syn på behovet av\r\nen marknadskonform kapitalmarknad. Däremot\r\ntror jag att våra slutsatser skiljer sig ganska\r\nmarkant när det gäller vilka åtgärder som måste\r\nvidtas.</pre><pre>Det är oomtvistat vid det här laget att den svenska\r\nekonomin präglas av allvarliga problem. Tillväxten\r\när låg, inflationsutvecklingen för snabb,\r\nbytesbalansen fortsätter att försvagas, och\r\nhushållssparandet är fortfarande negativt även om,\r\nsom statsrådet säger, en viss svag förbättring kan\r\nskönjas på senare tid. Särskilt att notera är att den\r\nsvenska ekonomin mera påtagligt börjat avvika\r\nfrån utvecklingen i våra viktiga konkurrentländer.</pre><pre>Industriproduktionen minskade under 1990.\r\nOrderingången minskar dramatiskt. Under förra\r\nårets sista månad låg företagens orderingång på\r\n25 % lägre nivå än samma månad året\r\ndessförinnan.</pre><pre>Eftersom varken de relativa lönekostnaderna eller\r\nproduktiviteten har förbättrats, har utvecklingen av\r\nkostnaden per producerad enhet ökat mer än i\r\nkonkurrentländerna.</pre><pre>Med låg lönsamhet blir det inte särskilt intressant\r\natt nyinvestera, och nyinvesteringarna inom\r\nindustrin väntas också i år falla med 10 %.</pre><pre>Vid sidan om jakten för att få ned den allmänna\r\nkostnads- och lönestegringen är möjligheten att\r\nutnyttja en effektiv riskkapitalmarknad en\r\ngrundbult för ett expansivt och framgångsrikt\r\nnäringsliv.</pre><pre>Under 80-talet har de börsnoterade företagen\r\nkunnat tillgodose en stor del av sitt behov av\r\nriskkapital genom den hausse vi har haft på börsen.\r\nDe icke börsnoterade -- och små -- företagen har\r\ninte haft dessa möjligheter utan har varit hänvisade\r\ntill kreditmarknaden.</pre><pre>Vad vi nu ser är en dramatisk nedgång av soliditeten\r\ni företagen, framför allt i de små icke börsnoterade\r\nföretagen. Det finns prognoser som visar att\r\nkonkurserna kan förväntas öka med 40 % i år.</pre><pre>Detta gäller riskkapitalmarknaden generellt.</pre><pre>Problemet är att omsättningen på Stockholms\r\nfondbörs nu också fortsätter att minska. I år\r\nberäknas omsättningen bli 100 miljarder kronor i\r\nSverige, och det beräknas bli en lika stor\r\nomsättning av svenska aktier i utlandet. Med\r\nsjunkande omsättning sjunker också\r\naktiekurserna, vilket ökar svårigheterna för\r\nföretagen att emittera nytt riskkapital. De främsta\r\norsakerna till detta går att hänföra till fåtalet\r\ndominerande aktörer på aktiemarknaden men\r\nockså till transaktionsskatt i form av\r\nomsättningsskatt på aktier.</pre><pre>Om jag inte missminner mig, herr statsråd, så var\r\nen utgångspunkt vid genomförandet av\r\nskattereformen att man, för att sparandet skulle bli\r\nlönsamt, i varje fall fick anse att 1 % real avkastning\r\npå sparandet är orimligt. Med den beskattning vi\r\nhar i dag -- kapitalbeskattning,\r\nförmögenhetsbeskattning, de förslag som\r\ndärutöver finns, och transaktionsskatterna -- är det\r\ninte någon vidare hög inflation som vi kan tillåta om\r\nsparandet skall bli attraktivt.</pre><pre>Efter denna analys vill jag ställa några frågor till\r\nbiträdande finansministern:</pre><pre>Vad tänker regeringen vidta för åtgärder -- jag\r\nåterkommer till det -- för att stimulera tillgången på\r\nriskvilligt kapital? De regionala riskkapitalbolagen\r\nhar nämnts. Men statsrådet nämnde ingenting om\r\nde funderingar som har funnits i regeringskansliet\r\nom första, andra och tredje AP-fonden. Är det\r\nförslaget lagt på hyllan, eller återkommer ni med\r\ndet senare?</pre><pre>För vår del är saken klar. Vi vill ha ett utökat enskilt\r\nsparande. Jag vill återigen fråga statsrådet: Finns\r\ndet i regeringskansliet, med hänsyn till den\r\nsitutation vi befinner oss i, tankar på att det finns\r\nskäl att så småningom gå vidare när det gäller\r\nsänkningen av kapitalbeskattningen? Eller finns\r\ndet andra former av stimulanser, typ\r\ninvesteringskonto, som vi från centerpartiet har\r\nföreslagit flera gånger?</pre><pre>Det var glädjande att statsrådet nämnde den\r\nsärskilda redovisningsmetoden -- att ni återkommer\r\ntill den. Jag vill bara säga att det är beklagligt att\r\nden ännu inte har blivit verklighet, att ni väntar till\r\nårsskiftet. Det är en viktig bit när det gäller att göra\r\ndet bättre för de enskilda företagarna.</pre><pre>Till sist, herr statsråd, vill jag fråga om det\r\nverkligen är ert allvar att gå till verket med det\r\nförslag till förmögenhetsbeskattning som ligger i en\r\ndepartementspromemoria och nu har varit ute på\r\nremiss. Vi från vår sida upplever detta som ett\r\ndråpslag mot det fria företagandet. Det kommer att\r\nfå konsekvenser när det gäller kapitalbildningen i\r\nde små företagen. Det innebär en fördubbling eller\r\ntredubbling av förmögenhetsvärdet, och det\r\ninnebär en dränering av kapitalet till småföretagen.\r\nJag hoppas, herr statsråd, att det förslaget aldrig\r\nblir en proposition.</pre><pre>Anf. 3 MARGIT GENNSER (m):</pre><pre>Herr talman! Det är betecknande att\r\ninterpellationen om riskkapitalförsörjningen, som\r\nställts till industriministern besvaras av\r\nskatteministern.</pre><pre>Jag vill först säga att jag skulle ha kunnat göra\r\nsamma analys som Håkan Hansson. Men jag\r\nkommer att se frågorna ur ett annat perspektiv, så\r\natt vi kan bredda debatten.</pre><pre>Bristerna inom den svenska\r\nriskkapitalförsörjningen är i grunden ett\r\nskatteproblem -- ett problem som är skapat av vårt\r\nextremt höga skattetryck.</pre><pre>Sverige är en liten och öppen ekonomi. Den\r\nsvenska företagsamheten kännetecknas -- jag skulle\r\nnästan vilja säga i extremt hög grad -- av stora\r\nmultinationella företag. De svenska företagen\r\nmåste således operera på världsmarknaden. Efter\r\navvecklingen av valutaregleringen och\r\nkreditregleringarna -- bra reformer; en eloge till\r\nriksbankschefen och också till herr Åsbrink -- är\r\nkapitalmarknaden internationaliserad, och\r\nrealräntan bestäms numera av de internationella\r\nkapitalmarknaderna. Detta bestämmer också\r\ntillgången och kostnaderna för riskkapital i Sverige.</pre><pre>Sparandet kommer att placeras där det får bäst\r\navkastning -- antingen som riskkapital här hemma\r\nför att satsas i maskiner, byggnader, know-how etc.\r\neller i utländska aktier, värdepapper osv. Å andra\r\nsidan utgör egentligen inte det svenska sparandet\r\nlängre en restriktion i fråga om tillgången till\r\nkapital -- nota bene om utlänningarna har tilltro till\r\nvår svenska ekonomi och vår ekonomiska politik.</pre><pre>Nyckelpunkterna i problemet är -- jag återkommer\r\ntill det -- inflationen och beskattningen. Inflationen\r\nfår återverkningar på kostnadsutvecklingen i\r\nnegativ riktning och då också på\r\nkapitalförsörjningen. Det är inte fråga om en\r\nlöneförhandlingsmodell, det är betydligt mer djupt\r\nliggande frågor. Vårt skattetryck har snedvridit det\r\nsignalsystem som priser, löner och räntor utgör. Det\r\när alltså samma effekter som vi får när vi har ett\r\ndatavirus. Vi vet alla vad som händer när viruset\r\nhar angripit vår PC. Det blir tyvärr dålig\r\ninformation, det blir nojs, som datafantasterna\r\nsäger.</pre><pre>Statsministern var kanske medveten om detta för\r\nnågot år sedan. Då sade han att skattetrycket skulle\r\nner till 50 %. Det har ju snarare ökat. Jag skulle\r\nvilja höra vad skatteministern har att säga om\r\nskattetrycket. Är det bra som det är? Skall det\r\nhöjas, eller skall det sänkas? Hade statsministern\r\nrätt häromåret?</pre><pre>Riskkapital är det kapital som är mest utsatt för\r\nosäkerhet och risk. När jag tar en stor risk, kräver\r\njag stor insyn och möjligheter att påverka utfallet\r\npå ett aktivt sätt.</pre><pre>Sparandet i Sverige har på grund av den\r\nsocialistiska politiken efter andra världskriget dess\r\nvärre i huvud sak kanaliserats i kollektiva och\r\ninstitutionella former. Detta har fått negativa\r\neffekter på vårt företagande.</pre><pre>1.  Våra företagare har blivit gamla -- beroende på\r\natt nybildandet och tillväxten har beskurits.</pre><pre>2.  Företagandet har ofta blivit kortsiktigt så till\r\nvida att den stabila äganderollen som kräver en\r\nperson, en familj eller en mindre grupp som ägare\r\nhar urholkats. Det påståendet är inte mitt; detta\r\nyttrade en av våra större företagsledare förra\r\nveckan.</pre><pre>3.  Förhandlingsekonomi har varit kännetecknande\r\nför Sverige, i varje fall under två decennier under\r\nefterkrigstiden. Jag kommer från Malmö. Vi fick\r\nSaab. Man skänkte bort en varvstomt värd\r\nhundratals miljoner, man medgav förlustavdrag\r\nvärda hundratals miljoner, man frisläppte\r\ninvesteringsfonder till ett värde av miljarder.</pre><pre>Det är sådant som har snedvridit\r\nrikskapitalförsörjningen i hela vår ekonomi.\r\nReslutatet har blivit koncentration och stora hinder\r\nför de små att växa för att ersätta Saab, Volvo osv.\r\nSom malmöbo hade jag varit helt lycklig om vi hade\r\nhaft 50 nya småföretag i stället för ett stort\r\nbilföretag som måste läggas ner i Malmö.</pre><pre>Vad behövs då i stället? Jag tar efter Cato: Sänkt\r\nskattetryck, herr skatteminister, och förändringar i\r\nen rad nya skattetekniska missfoster.</pre><pre>1. Hindren för underskottsavdrag måste bort.\r\nUnderskott måste kvittas inte bara mot framtida\r\növerskott utan också under året.</pre><pre>2. Förmögenhetsskatten, som också Håkan\r\nHansson var inne på, måste komma ner till EG-\r\nnivå. Blir det så, herr skatteminister?</pre><pre>3. Reavinsterna på försäljningen av\r\nnäringsfastigheter och fåmansföretagsaktier -- som\r\nkännetecknas av långa innehav -- är mycket höga.\r\nNominella vinster beskattas. Jag tycker att det är\r\nomoraliskt att beskatta inflationsluft. Får vi\r\nändringar, herr skatteminster?</pre><pre>4. Blir det ändringar i dubbelbeskattningen?</pre><pre>Varför har jag uppehållit mig vid de medelstora\r\nföretagen? Jo, jag tror att för att vi skall få en bra\r\nmarknadsekonomi måste man befrämja de små\r\nföretagen. Marknadsekonomi, herr skatteminister,\r\nmåste faktiskt vila på kapitalism. Jag väjer inte för\r\nordet kapitalism.</pre><pre>Anf. 4 HUGO HEGELAND (m):</pre><pre>Herr talman! Jag har också gjort några reflexioner\r\nmed anledning av statsrådets svar. Som föregående\r\ntalare sade finns det när det gäller analysen av hur\r\nriskkapitalmarknaden fungerar inget att tillägga.\r\nMen det är rätt betecknande att statsrådet\r\nhuvudsakligen uppehåller sig vid utbudssidan. Det\r\när egentligen inte något större problem. Det\r\nverkliga problemet är att det är för litet efterfrågan\r\npå riskkapital. Det i sin tur beror på, som Margit\r\nGennser påpekade, den höga beskattningen totalt\r\nsett.</pre><pre>Statsrådet säger att han strävar efter att tillgodose\r\nnäringslivets försörjning av riskkapital. Det\r\nkommer bl.a. till uttryck i löntagarfonder. Javisst.\r\nMen det kapitalet kommer i stort sett från\r\nföretagen. Det är de som beskattas med en särskild\r\nvinstdelningssskatt. Den har för övrigt bakats in i\r\nden nya kapitalbeskattningen. Vad är nettot av\r\ndessa olika åtgärder? Det skulle vara intressant att\r\nfå höra något om det. Huvudsakligen har ju detta\r\nökade utbud av riskkapital skett genom att beskatta\r\nföretagen hårdare med olika avgifter.</pre><pre>Det är också intressant att statsrådet påpekar att\r\nregelsystemet på marknaden är ändamålsenlig.\r\nHan påpekar också att det har skett en anpassning\r\ntill internationella förhållanden, inte minst till EGs\r\nregelsystem. Men när det gäller uttaget av\r\nkapitalbeskattning ligger Sverige klart högt. I andra\r\nsammanhang har statsrådet själv erkänt att det är\r\ntydligt att kapitalbeskattningen ligger för högt i\r\nSverige. Beskattningen ligger nu på 30 % och bör\r\nkomma ner till 20 % för att hamna på samma nivå\r\nsom övriga EG-länder.</pre><pre>Vidare har vi frågan om att öka det enskilda\r\nsparandets roll i riskkapitalförsörjningen.\r\nStatsrådet påpekar att det kommer att befrämjas\r\nnär kapitalinkomster nu endast beskattas med\r\n30 %. Tidigare var det formellt högre. Men\r\nsamtidigt har påpekats, bl.a. i den utmärkta\r\nskriften om skatteomläggningen, att här råder för\r\nnärvarande ett minus på 5 miljarder i beskattningen\r\nav kapitalinkomster. Nu skall det i stället bli ett\r\nplus. Det måste ske med en ökad beskattning av\r\nkapitalinkomster. En väg, som bekant, är dessa\r\nminskade möjligheter till avdrag. Det kan inte\r\nverka positivt för att stimulera ett ökat utbud av\r\nriskkapital.</pre><pre>Då har vi företagen och kapitalbeskattningen.\r\nStatsrådet ger ett i och för sig mycket skickligt svar,\r\nmen man får inte slumra till för då upptäcker man\r\ninte fällorna. Han säger att skattesatsen har sänkts.\r\nMen det reala skattuttaget har ju stigit.\r\nFöretagsbeskattningen ligger på hittills 23 %\r\neffektiv beskattning till följd av olika\r\navsättningsmöjligheter. Men nu skall den upp till\r\n30 % effektiv nivå. Det går alltså inte att bara\r\njämföra med skattesatserna.</pre><pre>Nu sägs det att en ny reseveringsmöjlighet har\r\ninförts, nämligen skatteutjämningsreserven. Men i\r\nstället har flera andra avskaffats, t.ex. avsättning\r\ntill investeringsfonder och vinst- och förlustfonder.\r\nDet är ju naturligtvis ett sätt att ta ut mer skatt från\r\nföretagen. Skatteomläggningen skall ju till 30\r\nmiljarder finansieras genom en ökad beskattning av\r\nkapitalet. Det kan inte verka positivt.</pre><pre>Margit Gennser pekade också på beskattningen av\r\nförmögenhetsskatten. Ingenting nämns om den\r\notroligt höga beskattning som vi har på det\r\narbetande kapitalet. Håkan Hansson tog också upp\r\nden frågan. Det är verkligen en hake som dämpar\r\nefterfrågan på riskkapital. När man måste ta upp\r\ndet arbetande kapitalet i företagen till\r\nförmögenhetsbeskattning finns det naturligtvis inga\r\nnya företag som vill ta några risker. Jag tycker att\r\nstatsrådet har sorgfälligt undvikit att svara på dessa\r\nolika faktorer. Det skulle vara mycket intressant att\r\nfå höra kommentarer.</pre><pre>Anf. 5 Statsrådet ERIK ÅSBRINK (s):</pre><pre>Herr talman! Jag vidhåller att utslagsgivande för\r\natt vi skall få en fungerande försörjning av\r\nriskkapital till svenskt näringsliv är att den svenska\r\nekonomin i stort fungerar väl och att den\r\nekonomiska politiken har en sådan inriktning.</pre><pre>När det nu talas från vissa håll om hur usla\r\nförutsättningarna är och hur litet det investeras i\r\nSverige, vill jag peka på att sedan början av 80-\r\ntalet, under en socialdemokratisk regering, har\r\ninvesteringarna i svensk industri fördubblats. I år\r\ninvesteras det dubbelt så mycket som under ett år i\r\nbörjan av 80-talet. Detta har skett parallellt med att\r\ninvesteringarna också i utlandet har ökat. Vi ser för\r\nnärvarande en avmattning, vi ser en\r\nkonjunkturförsvagning, och vi ser vissa problem i\r\nden svenska ekonomin. Ingen kan ju räkna med att\r\nen uppgång skall pågå oavbrutet under obegränsad\r\ntid. Det är klart att vi får räkna med denna typ av\r\nsvackor i den ekonomiska utvecklingen.</pre><pre>Om vi blickar framåt, menar jag att vi nu lägger\r\ngrunden för en god utveckling under 90-talet -- trots\r\natt vi obestridligen kommer att ha vissa svårigheter\r\natt kämpa med under de närmaste åren. Vi gör det\r\nnu bl.a. genom att prioritera\r\ninflationsbekämpningen. Inflationsbekämpningen\r\när av oerhört stor vikt. Vi måste snabbt och\r\nvaraktigt få ned inflationen till en mycket lägre\r\nnivå. Det är nödvändigt av en rad olika skäl. Det är\r\nnödvändigt för att vi skall kunna bevara full\r\nsysselsättning. Det är nödvändigt för att vi skall\r\nkunna vidmakthålla en väl fungerande social\r\nvälfärd. Men det är också nödvändigt för att vi skall\r\nha goda betingelser för svenskt näringsliv, dvs. en\r\nstark och helst stärkt konkurrenskraft.</pre><pre>Vid sidan av detta finns en rad strukturella\r\nreformer som har genomförts eller är på väg att\r\ngenomföras. Det är också av stor betydelse för att\r\nskapa betingelser för en bättre fungerande\r\nekonomi och högre tillväxt.</pre><pre>Av dessa olika områden vill jag särskilt framhålla\r\ntvå. Det ena är skattereformen, där både\r\ninterpellanten och övriga deltagare i debatten\r\ntillhör partier som har bekämpat och som\r\nfortfarande med näbbar och klor bekämpar den.\r\nJag menar att denna reform, som ju bara har varit i\r\nkraft knappt två månader, har skapat oerhört\r\nmycket gynnsammare betingelser för svenskt\r\nnäringsliv. Vi kommer att få se de effekterna under\r\nde kommande åren.</pre><pre>I stället för att som man gör från en del håll springa\r\nut och försöka tillgodose olika särintressen genom\r\natt behålla eller införa specialbestämmelser,\r\navdrag, skatteprivilegier till olika lobbyister, borde\r\nvi se på skattesystemet i stort och de förutsättningar\r\nsom det erbjuder.</pre><pre>Reformen innebär bl.a. att den högsta\r\nmarginalskatten har sänkts till 50 %. När vi sist\r\nhade en borgerlig trepartiregering var\r\nmarginalskatten 85 %. Man lyckades inte göra\r\nnågot åt marginalskatterna under den tiden.</pre><pre>Bolagsskatten, som tidigare var 52 %, är nu nere i\r\n30 %. Det är för övrigt inte sant som Hugo\r\nHegeland säger att det reala skattetrycket har\r\nskärpts för företagen. Det är ungefär oförändrat\r\nom man ser på det faktiska skatteuttaget. Men det\r\ngörs med en lägre skattesats, som har varit ett starkt\r\nönskemål från industrins sida. Parallellt med det\r\nbegränsas reserveringsmöjligheterna.\r\nInternationellt sett är detta en av de lägsta\r\nbolagsskattesatserna och ett av de förmånligaste\r\nföretagsskattesystem som finns. Det har också\r\nuppmärksammats internationellt.</pre><pre>En viktig förändring är också att vi stimulerar\r\nsparandet och minskar det tidigare gynnandet av\r\nskuldsättningen. Det innebär att vi stärker det egna\r\nriskkapitalet i förhållandet till lånekapital. Också\r\ndetta ser jag som angelägna förändringar med hjälp\r\nav skattereformen.</pre><pre>Margit Gennser frågade om skattetrycket.\r\nRegeringens och min uppfattning är att vi skall\r\nsänka skattetrycket. Regeringens och min\r\nuppfattning är att vi skall sänka skattetrycket.\r\nFörutsättningen är en väl fungerande ekonomi, en\r\nekonomi i tillväxt. Förutsättningen är givetvis\r\nockså att utgifter och inkomster korresponderar. Vi\r\nhar inte råd att återskapa det jättelika\r\nbudgetunderskott som vi övertog från de borgerliga\r\nregeringarna. De som talar om sänkta skatter har\r\nockså en skyldighet att redovisa vilka utgifter som\r\nskall skäras ned. Det får man tyvärr aldrig höra\r\nnågra klara besked om.</pre><pre>Det andra området, som jag bara kort hinner\r\nberöra, är regelsystemet på de finansiella\r\nmarknaderna. Som jag sade i mitt svar har det skett\r\nstora förändringar, och mera kommer att ske. Ett\r\ninslag i detta är att ge AP-fonden mera likvärdiga\r\nförutsättningar i förhållande till andra aktörer på\r\nkapitalmarknaden, dvs. att eliminera de föråldrade\r\nregleringar som försämrar AP-fondens avkastning\r\noch ytterst då hotar de framtida pensionerna. AP-\r\nfonden bör ha samma möjligheter som andra\r\nplacerare att placera i olika tillgångar, inkl.\r\nriskkapital och svenska aktier.</pre><pre></pre><pre>Anf. 6 MARGIT GENNSER (m):</pre><pre>Herr talman! Vi är helt överens om målet. Det är\r\nbra. Ekonomin måste fungera väl. Men vi är oeniga\r\nom medlen.</pre><pre>Devalveringar har använts i svensk ekonomi 1932,\r\n1949 och 1982. De har först gett bra resultat, men\r\nju oftare de har gjorts har resultatet klingat av\r\nsnabbare. Vi har helt enkelt gödslat framför allt de\r\nstora företagen med vinstmedel. Det är klart att\r\nman då också investerar. Man har även sysslat\r\nmycket med andra saker.</pre><pre>Nu upplever vi att jättedevalveringen från 1982 är\r\nuppäten och att det finns problem. Jag kommer då\r\ntillbaks till frågan om var problemet ligger. Det\r\nligger i skattetrycket. Moderaterna har aldrig\r\nkritiserat att marginalskatterna har sänkts. Men vi\r\nhar sagt att det är icke tillräckligt. Jag har själv sagt\r\natt det möjligtvis försvårar den verkliga\r\nskattereformen som vi behöver. Här delar jag\r\nJohan Lybecks uppfattning. I dagens Dagens\r\nIndustri har han en artikel med rubriken\r\nSkattereformen har försvårat en reform värd\r\nnamnet. Jag instämmer. Skattetrycket har blivit\r\nmindre synligt och riskerar att öka då en större del\r\nhar lagts på indirekta skatter som inte är\r\ninflationsskyddade. Varje procentenhet högre\r\ninflation ger ett större beskattningsbart underlag.\r\nEftersom momsen och andra indirekta skatter\r\nfastställs som en fast procentsats av underlaget,\r\nleder höjda priser också till höjda skatter i relation\r\ntill de löner som skall betala dessa skatter. Därför\r\ninnebär den systematiska underskattningen av\r\ninflationen som regeringen gör en faktisk höjning\r\nav skattetrycket.</pre><pre>Jag upprepar att vi är eniga om målet att sänka\r\nskattetrycket. Men medlet är tydligen att först höja\r\nskatterna för att sedan sänka dem.</pre><pre>Herr Åsbrink säger sedan att vi måste redovisa hur\r\nutgifterna skall skäras ned. Ja, det har vi verkligen\r\ngjort. De siffror där jag har varit inblandad i\r\nsocialförsäkringsutskottet har varit minst lika bra\r\nsom de som departementet har försökt att räkna\r\nfram. Jag har ofta varit i kontakt med folk på\r\nsocialdepartementet. Ibland har jag blivit förvånad\r\növer hur dåligt de har kunnat sin läxa. Vi har gjort\r\nen redovisning inom en rimlig felmarginal. Kom i\r\nhåg att den budget som regeringen har lagt fram\r\nockså har felkällor. Här borde herr Åsbrink vara\r\nlitet mera nyanserad.</pre><pre>Anf. 7 HÅKAN HANSSON (c):</pre><pre>Herr talman! Visst är det riktigt att industrin\r\ninvesterade mycket på 80-talet efter devalveringen.\r\nDet var tredje vägens politik,\r\ndevalveringspolitiken, som ledde till ett\r\nkostnadsläge som gjorde att man kunde öka\r\nkapaciteten. Tyvärr ser man nu ett uppdämt behov\r\nav förnyelse i svenskt näringsliv. Det är paradoxen\r\nav tredje vägens politik att förnyelsen i svenskt\r\nnäringsliv avstannade.</pre><pre>Jag hade inte tänkt att debattera skattereformen\r\nspeciellt i dag. Jag försökte påvisa att det finns ett\r\nantal saker som sker i dag när det gäller\r\nriskkapitalförsörjningen i svenskt näringsliv som\r\noaktat skattereformen är problem som vi har att\r\nbrottas med. Det måste finnas anledning att\r\ndiskutera dem. Det var därför jag också berörde\r\nkapitalbeskattningen. Vad skall vi göra för att\r\nkunna öka sparandet i ekonomin som är en del av\r\nriskkapitalförsörjningen i svenskt näringsliv? Jag\r\ntycker inte heller att finansministern skall se det\r\nsom ett särintresse att öka det enskilda sparandet\r\nför att förbättra riskkapitalförsörjningen i den\r\nkonkurrensutsatta sektorn, som vi alla lever av.</pre><pre>Vidare har vi reglerna för den finansiella\r\nmarknaden. Jag är den första att instämma i\r\nutvecklingen som har skett där, dvs. avregleringen\r\nav kreditmarknaden, valutaavregleringen osv. Men\r\ndet finns anledning, statsrådet, i den finansiella\r\nintegrationen med vår omvärld att också ta bort en\r\ndel av de hemmagjorda konstruktionerna. Jag\r\ntänker t.ex. på omsättningsskatten på aktier, som\r\nhelt klart är en hämmande faktor när det gäller\r\nomsättningen på den svenska aktiemarknaden. Det\r\ni sin tur bidrar till att försvåra\r\nriskkapitalförsörjningen.</pre><pre>Jag förstår att frågan om AP-fonderna ligger i en\r\ns.k. pipe-line. Utgångspunkten för min diskussion\r\när hur vi skall trygga pensionssystemet i framtiden.\r\nMen det får inte vara en utgångspunkt till argument\r\nför att vi skall lösa frågan om riskkapital i svenskt\r\nnäringsliv. Det är för få aktörer på den svenska\r\naktiemarknaden i dag. Nu gäller det att sprida\r\ndetta.</pre><pre>Jag kommer slutligen tillbaka till\r\nförmögenhetsbeskattningen igen. Förslaget\r\nmotverkar det som finansministern har velat uppnå\r\nmed skattereformen och företagsbeskattningen i\r\növrigt. Ni socialdemokrater tar tillbaka mer än väl\r\nom ni skall införa denna förmögenhetsskatt. Jag vill\r\ngärna har en kommentar från finansministern när\r\ndet gäller förmögenhetsskatt.</pre><pre>Anf. 8 HUGO HEGELAND (m):</pre><pre>Herr talman! Ett av statsrådets argument mot vår\r\nkritik var att investeringarna har fördubblats under\r\n80-talet. Det påpekade bl.a. Margit Gennser. Det\r\när ju inte konstigt när det gjordes en devalvering\r\nden 8 oktober 1982 med 16 % och dessförinnan året\r\ninnan en devalvering på 10 %. Här fick näringslivet\r\nen skjuts uppåt med 25 %. Samtidigt var det en\r\nuppåtgående konjunktur. Att det under sådana\r\nförhållanden blir ett ökat antal investeringar är inte\r\nmärkvärdigt. Beskrivningen är egentligen att trots\r\ndet höga skattetrycket blev det denna utveckling\r\neftersom suget var så stort från de utländska\r\nmarknaderna.</pre><pre>Det är naturligtvis glädjande att inflationen skall\r\nprioriteras. Se t.ex. på det enskilda sparandet!\r\nFörra året förlorade alla enskilda sparare ungefär\r\n11 % på banksparandet till följd av inflationen. I år\r\npekar prognoserna på 10 %. De förlorar då\r\nytterligare en tiondel av sitt sparade kapital. Andra\r\nförmåner äts upp på ett lätt sätt.</pre><pre>Jag bestrider bestämt att vi talar för några\r\nsärintressen och att vi är påverkade av lobbyister.\r\nDet räcker med att se på statistiken. Skattetrycket\r\ni Sverige var år 1989, för vilket man har en definitiv\r\nsiffra, 56,8 %. I OECD-länderna var\r\nskattetryckerna samma år 38,1 %. Det är en enorm\r\nskillnad. Det är självklart att följden blir en\r\nannorlunda utveckling under 90-talet i vårt land\r\njämfört med dessa länder.</pre><pre>Jag bestrider även att statsrådet inte fått höra några\r\nkonkreta besked angående våra besparingar. Det\r\nfinns konkreta besked, och det är därför vi för\r\ndenna debatt. Vi blir kritiserade för olika konkreta\r\nbesparingsförslag som vi har lanserat. Det är inte\r\nsärskilt tacksamt, och det vet nog statsrådet självt\r\nnär det gäller t.ex. sjukförsäkringen eller\r\narbetsskadeförsäkringen.</pre><pre>Det finns de som har fått höjd kapitalbeskattning,\r\nt.ex. pensionärer som missgynnas på grund av\r\noförmånliga avdragsregler. De kan av fyra olika\r\nskäl få en höjd kapitalbeskattning. Vad tänker\r\nstatsrådet göra åt detta? Det är egentligen en\r\notrolig orättvisa.</pre><pre>Hur blir det nu med de icke börsnoterade\r\nföretagen, OTC-aktier osv.? Värdet av dessa skall\r\nnu tas upp till 75% vid beskattning mot tidigare\r\n30%. Det är väl ändå en skärpning av\r\nkapitalbeskattning och förmögenhetsbeskattning\r\nför dem som har placerat pengar i dessa företag?\r\nDet är just till dessa företag som riskkapitalet söker\r\nsig. Det är dessa företag som börjar med\r\ninnovationer och sedan kan utvecklas till större\r\nföretag. Men de placeringarna kommer att\r\nmissgynnas genom att värdet av dessa företags\r\naktier vid beskattningen skall stiga från 30 till 75%.\r\nDet kan väl ändå inte betraktas som en stimulans?</pre><pre>Anf. 9 Statsrådet ERIK ÅSBRINK (s):</pre><pre>Herr talman! Margit Gennser nämnde i sitt första\r\ninlägg datavirus. Det var en litet långsökt\r\njämförelse som jag inte riktigt förstod. Men jag\r\nhåller med om att datavirus kan ställa till med en\r\nhel del oreda i datorer, och likaledes ställde nog\r\ndetta datavirus till en hel del oreda i fru Gennsers\r\ninlägg.</pre><pre>Att i sin analys av skattereformen stödja sig på\r\nJohan Lybeck är med förlov sagt inte mycket att\r\nstödja sig på. Han har i dessa olika artiklar gjort sig\r\nskyldig till rader av elementära tanke- och räknefel,\r\nsom också har påtalats både av Svante Öberg och\r\nAnne Wibble i de debattinlägg som de har kommit\r\nmed.</pre><pre>Lika slarvigt är det när Hugo Hegeland påstår att\r\nregeringen skärper kapitalbeskattningen för\r\npensionärer. Det är inte alls på det sättet. Det är\r\nsant att det för en minoritet av landets pensionärer\r\nfinns besvärande stora marginaleffekter på deras\r\nsparande. Detta var inte något som kom genom\r\nskattereformen, utan det har funnits sedan lång tid\r\ntillbaka. Detta är ett av många områden där den\r\nborgerliga regeringen inte lyckades åstadkomma\r\nnågonting. Vi ändrar nu på detta. Vi minskar\r\npensionärernas marginaleffekter. Det har vi redan\r\ntidigare gjort för löneinkomster, och vi gör det nu\r\nför företagarinkomster. År 1993 minskas på\r\nmotsvarande sätt marginaleffekterna för\r\nkapitalinkomster. Det beslutet har redan fattats.\r\nDetta är sanningen, och Hugo Hegeland skall inte\r\nhär sprida felaktiga föreställningar om vad\r\nskattereformen innebär.</pre><pre>Vi får här också veta att en investeringsuppgång på\r\n100% inte är så märkvärdig. Nej, det kan man ju\r\ntycka. Jag anser att det i varje fall är något bättre\r\nän den investeringsnedgång på 40% som ägde rum\r\nunder den borgerliga regeringstiden. Det var detta\r\nsom vi socialdemokrater fick börja med att\r\nreparera innan vi sedan kunde åstadkomma en\r\nytterligare ökning därutöver.</pre><pre>Jag har fått frågor som gäller förmögenhetsskatten.\r\nNär det gäller den förhåller det sig på så sätt, att\r\ndet finns en av tjänstemän på finansdepartementet\r\nutarbetad departementspromemoria som är ute på\r\nremiss. Remissvaren kommer nu in, och vi skall\r\nnaturligtvis analysera dem innan vi tar ställning till\r\nde framtida reglerna.</pre><pre>Jag har redan uttalat, och jag kan upprepa det, att\r\nregeringen när den tar ställning till dessa propåer\r\nskall beakta en rad olika synpunkter. Dit hör att\r\nkapitalbeskattningen har skärpts som ett led i\r\ninkomstskattereformen. Dit hör\r\nförmögenhetsskattens fördelningspolitiska och\r\nstatsfinansiella betydelse samt även vårt\r\ninternationella beroende. Dit hör sist men inte\r\nminst att vi vill skapa gynnsamma villkor för\r\nföretagsamhet i Sverige. Jag kan försäkra att detta\r\nkommer att vara vägledande för de förslag som\r\nregeringen kommer att presentera framöver.</pre><pre>Den andra fråga Håkan Hansson tog upp i sitt\r\nförsta inlägg gällde den särskilda\r\nredovisningsmetoden. Jag fick kritik för att\r\nregeringen inte redan har förslag framme.\r\nSanningen är att denna fråga blockerades under\r\nnästan hela utredningsperioden i\r\nföretagsskatteutredningen av framför allt\r\nsmåföretagarnas organisationer. I ett mycket sent\r\nskede, fem i tolv, vände de på klacken och var\r\nberedda att diskutera ändringar som de tidigare\r\nhade motsatt sig. Detta erkänner de själva, och det\r\ngår bra att fråga dem om denna historieskrivning.\r\nDet var detta som omöjliggjorde för regeringen att\r\npresentera ett färdigt förslag samtidigt som\r\nbetänkandet lades fram. Det gör att vi nu måste\r\nbearbeta detta i särskild ordning, och det gör vi. Vi\r\nhar satt i gång utredningsarbetet, och det skall bli\r\nklart före årets slut. Jag vill tillägga att detta är\r\nmycket komplicerade frågor. Det går inte att\r\nsnabbt snyta fram färdiga förslag. Det är mycket\r\nsvårt att åstadkomma en lösning, men det är ändå\r\nvår strävan att göra detta.</pre><pre>Jag vill avslutningsvis säga att jag ånyo noterar att\r\nförtjusningen är stor när det gäller att utlova\r\nallehanda skattelättnader. Just nu utlovas de åt\r\nnäringslivet. Handlar debatten om andra ändamål,\r\nvilket den gör ibland, utlovas lika rundhänt stora\r\nskattesänkningar åt andra grupper. Det talas i\r\nmycket små bokstäver om de motsvarande\r\nutgiftsnedskärningar som är nödvändiga för att\r\nkunna genomföra dessa skattesänkningar. I själva\r\nverket framtonas även från moderaterna att\r\nutgifter skall ökas på en rad olika områden. Det\r\nskall vara vårdnadsbidrag, fler poliser, mer\r\nmilitärer, större satsning på högskola och forskning\r\noch mycket annat. Detta går helt enkelt inte ihop.</pre><pre>Om ni fullföljer detta budskap blir följden att vi får\r\ntillbaka det jättelika budgetunderskottet och de\r\nraserade statsfinanserna. Är det någonting som\r\nskadar svenskt näringliv, så är det detta. En\r\nexploderande inflation, räntor som skjuter i höjden\r\noch ett undergrävt förtroende för den svenska\r\nekonomin skulle bli följden om man tog er på allvar\r\noch genomförde politiken med både\r\nutgiftsökningar och stora skattesänkningar på en\r\noch samma gång. Det gagnar ingen, och det gagnar\r\ninte heller svenskt näringsliv.</pre><pre></pre><pre>Anf. 10 MARGIT GENNSER (m):</pre><pre>Herr talman! Först till resonemanget om datavirus.\r\nMarknadsekonomi bygger på fri prissättning, fri\r\nlönebildning och fri prissättning på andra\r\nfaktorsinsatser. När man för in ett mycket högt\r\nskattetryck inför man skattekilar, och systemet\r\nförstörs. Det är precis på samma sätt som när man\r\npå grund av datavirus för in felaktiga\r\nprogramangivelser i ett dataprogram. Jag är ledsen\r\natt det var så svårt att förstå detta. Ibland säger min\r\nfamilj vid frukostbordet att jag tänker för snabbt.\r\nJag hoppas nu att detta har gått hem.</pre><pre>Vi slarvar kanske litet grand till mans.\r\nMarginalbeskattningen ligger inte i dag för alla vid\r\n51 %. Min åldriga mor, som har en\r\nnäringsfastighet, betalar 56 % på inkomsterna från\r\nden om inte mer när man räknar in\r\nförmögenhetsskatten.</pre><pre>Hur kommer ni att göra med beskattningen av\r\nOTC-aktier? Kommer värderingen att höjas vid\r\nförmögenhetsbeskattningen? Det blir besvärligt för\r\nde mindre företagen.</pre><pre>Så till fördelningspolitik och\r\nförmögenhetsbeskattning. Det är alldeles riktigt att\r\nförmögenhetsbeskattningen har fördelat vårt\r\nvälstånd ut till andra länder. Hans och Gad Rausing\r\nhade stannat i Sverige om vi inte hade haft den här\r\ntypen av skadlig beskattning. Jag hoppas att herr\r\nÅsbrink verkligen tänker igenom problemen\r\nnoggrant.</pre><pre>Sedan till frågan om våra besparingar. Vi har tänkt\r\nigenom våra förslag och föreslagit sådant som\r\nkanske inte alltid är lättsmält och populärt. Jag har\r\ninte varit det minsta rädd för att göra det, eftersom\r\njag vet att svenska folket inser vad som är fel med\r\nvår ekonomi. Moderata samlingspartiet har gjort\r\nhelt andra markeringar på en rad områden inom\r\nsocialförsäkringssektorn. Systemen är för\r\nnärvarande skadligt och dåligt utformade. Det kan\r\ninte vara riktigt, herr Åsbrink, att 30 % av alla våra\r\npensionsutgifter räknat på 1991 års siffror i dag går\r\ntill förtidspensionärer.</pre><pre>Slutligen till artikeln i Dagens Industri. Jag känner\r\ntill och har läst Anne Wibbles och Svante Öbergs\r\nartiklar. Det är dessa som professor Johan Lybeck\r\nsvarar på i dag. Anne Wibble och Svante Öberg\r\nföreträder särintressen för skatteomläggningen,\r\nmedan Johan Lybeck, såvitt jag förstår, är en\r\noberoende vetenskapsman. Han svarar också när\r\ndet gäller de siffror man räknat fram för\r\nskattetrycket. Det är ett svårt tekniskt,\r\nintellektuellt problem, men han gör en bra\r\ngenomgång. Jag är nog mer morgontidig än herr\r\nÅsbrink, och jag har därför också läst artikeln.</pre><pre>Anf. 11 HÅKAN HANSSON (c):</pre><pre>Herr talman! Historiebeskrivningen över läget före\r\noch efter år 1982 kan vi hålla på med länge. Det går\r\nsjälvfallet inte att jämföra investeringsnivån under\r\nen djup strukturkris under slutet av 70-talet med\r\nden under den långa högkonjunktur vi haft under\r\n1980-talet. Det som vi får akta oss för, statsrådet, är\r\natt vi inte på nytt kommer tillbaka igen till det\r\nkända dukade bordet, som vi talade om på mitten\r\nav 70-talet. Det är därför som vi aktualiserar dessa\r\nfrågor om riskkapitalförsörjning för näringslivet.</pre><pre>Det är viktigt att vi för denna debatt om\r\nriskkapitalförsörjningen. Statsrådet gör lättvindigt\r\nfrågan om riskkapitalförsörjningen till ett\r\nsärintresse. Men faktum är att om inte näringslivet,\r\noch det kan vara små eller stora företag, får ett\r\nriskkapital till en rimlig kostnad, går det ut över\r\nsysselsättningen och kostnadsläget över huvud\r\ntaget. Jag förstår att statsrådet nu inte vill svara\r\nexakt på var regeringen kommer att hamna när det\r\ngäller förmögenhetsbeskattningen. Men eftersom\r\nni under hela skattereformens genomförande\r\nhänvisade till att regeringen skulle återkomma till\r\nförmögenhetsbeskattningen, är det självklart att\r\nman ändå måste tro att det finns litet tankar bakom\r\nde produkter och förslag som kommer från\r\nfinansdepartementet. Det är ungefär så här det\r\nskall se ut.</pre><pre>Jag vet inte om det är signifikant för\r\nsocialdemokratisk syn på småföretagande, men det\r\nkänns litet konstigt när man sitter i en nytillsatt\r\nkonkursutredning och diskuterar ett ökat antal\r\nkonkurser inom svenskt näringsliv, där det redan i\r\ninledningen av arbetet finns förslag om\r\nkontrollåtgärder i form av ''körkort'' för företagare,\r\noch samtidigt får denna promemoria på bordet med\r\nförslag till en skärpt beskattning av\r\nsmåföretagarna. Den skärpta beskattningen\r\nkommer i många fall att dränera småföretagen på\r\nden självfinansiering som är så oerhört viktig.</pre><pre>Det är ändå rätt viktigt att vi ser till dessa faktorer\r\nsammantaget när vi analyserar vad det är som\r\negentligen sker inom svenskt näringsliv. Det\r\nbehöver vi inte politiskt polemisera om. Jag tror att\r\nvi skall kunna föra en ganska lågmäld debatt om\r\ndessa saker.</pre><pre>Jag vill inte i dag kritisera det som gjorts inom\r\nramen för skattereformen när det gäller\r\nföretagsbeskattningen. Det gör jag heller inte. Men\r\nmöjligheten till SURV-avsättningar är för små\r\nföretagare i dag inte speciellt stor med tanke på den\r\nlåga soliditet de har. Den soliditeten stärks inte\r\ngenom att vi lägger nya pålagor på dem. Detta\r\nhandlar till syvende och sist om hur\r\nsysselsättningspolitiken skall se ut.</pre><pre>Tredje vice talmannen anmälde att Hugo Hegeland\r\nanhållit att till protokollet få antecknat att han inte\r\nägde rätt till ytterligare inlägg.</pre><pre>Anf. 12 Statsrådet ERIK ÅSBRINK (s):</pre><pre>Herr talman! Denna debatt har tenderat att bli\r\nganska vidlyftig och handla om andra saker än vad\r\nsom togs upp i den ursprungliga interpellationen.\r\nLåt mig ändå kort kommentera några av de\r\nsynpunkter som kom fram i de föregående\r\ninläggen.</pre><pre>Jag reagerar starkt mot Margit Gennsers\r\nbeskrivning av förhållandena i Sverige jämfört med\r\nförhållandena i omvärlden. Det talades om att vi\r\nomfördelar välstånd från Sverige till andra länder.\r\nDet är ett led i den moderata svartmålningen av\r\nSverige och det svenska samhället. Jag kan försäkra\r\nMargit Gennser att jag reser en del även utanför\r\nMalmö och Sverige, och jag vågar påstå att man i\r\nde allra flesta länder skulle ingenting hellre vilja än\r\natt förvärva det svenska välståndet, om man kunde\r\nfå det i stället för det mera begränsade välstånd som\r\nman åtnjuter i sitt hemland.</pre><pre>Vi har ingen anledning att skämmas över vad vi har\r\nåstadkommit, det vi vill slå vakt om och\r\nvidareutveckla. En viktig förklaring till att vi har\r\nkunnat etablera ett högt och allmänt spritt välstånd\r\ni vårt land är att vi också har skapat gynnsamma\r\nbetingelser för svenskt näringsliv. Glöm inte den\r\nsaken. Jag anser att denna svartmålning är både\r\nupprörande och totalt felaktig.</pre><pre>Visst är det sant att vi har ett högt skattetryck i\r\nSverige, och vi kan också laborera med olika mått\r\npå hur skattetrycket skall mätas. Men man skall se\r\npå alla sådana mått med stor försiktighet, eftersom\r\nde går att manipulera. För att ta ett exempel har vi\r\ni Sverige valt att betala ut stöd till barnfamiljer i\r\nform av barnbidrag, som då naturligtvis mäts som\r\noffentliga utgifter vilka i sin tur skall finansieras\r\nmed skatter. Hade vi, som man gör i andra länder,\r\ninarbetat barnbidragen i skattesystemet och givit\r\nsamma belopp i kronor i form av skattereduktion,\r\nskulle vi på papperet fått ett lägre skattetryck. Men\r\ningen seriös människa kan påstå att någonting reellt\r\ndå skulle inträffa som förbättrar ekonomins\r\nfunktionssätt, minskar skattekilar och allt vad det\r\nheter. Det är en statistisk villfarelse på samma sätt\r\nsom när vi har transfereringar, utbetalningar till\r\nhushållen, som beskattas i stället för att betala ut\r\nnågot mindre belopp som inte beskattas. Det är\r\nockså ett sätt att förfara som på papperet skapar ett\r\nhögt skattetryck men som säger föga om\r\nverkligheten.</pre><pre>Sedan till Håkan Hansson. Jag har inte sagt att\r\nriskkapitalförsörjningen och förespråkarna för att\r\nden skall fungera väl utgör ett särintresse. De som\r\nföreträder ett särintresse är de som kräver favörer,\r\nskatteprivilegier, åt olika grupper som bryter\r\nsönder ett likformigt och enkelt skattesystem. De\r\nskapar denna grogrund för skatteplanering som vi\r\nvill komma ifrån.</pre><pre>Det förslag till förmögenhetsskatt som vi ännu inte\r\nhar tagit ställning till bygger bl.a. på principen om\r\nen låg skattesats men med inte så många undantag\r\noch särbestämmelser som vi har i dagens\r\nförmögenhetsskattesystem, vilka i sin tur bidrar till\r\nomfattande skatteplanering. Även på detta område\r\nvill vi komma ifrån skatteplaneringen. Men det\r\nslutliga ställningstagandet till förmögenhetsskatten\r\nhar regeringen ännu inte gjort. Beskedet kommer\r\natt ges så småningom.</pre><pre>Tredje vice talmannen anmälde att Margit Gennser\r\nanhållit att till protokollet få antecknat att hon inte\r\nägde rätt till ytterligare inlägg.</pre><pre>Överläggningen var härmed avslutad.</pre><pre>2 § Svar på interpellation 1990/91:140 om\r\nsekretessen in den nya folkbokföringslagen</pre><pre>Anf. 13 Statsrådet ERIK ÅSBRINK (s):</pre><pre>Herr talman! Sigge Godin har ställt följande frågor\r\ntill mig:</pre><pre>1. På vilket sätt avser regeringen att skapa ett\r\nfullgott sekretesskydd vid överförandet av\r\nfolkbokföringsmaterialet till skattemyndigheterna?</pre><pre>2. Är regeringen beredd att successivt genomföra\r\nreformen så att den materiella regleringen kan ske\r\noch integritetsfrågorna kan få en fullgod lösning?</pre><pre>3. Är regeringen beredd att överlåta själva\r\nregistreringen till vederbörande församling i de fall\r\nförsamlingen så önskar?</pre><pre>Arbetet med att föra över informaton från\r\npersonakterna till de nya folkbokföringsregistren\r\nomfattar momenten kopiering, beredning,\r\nregistrering och ADB-bearbetning.</pre><pre>Beträffande kopieringen har riksskatteverkets\r\nprojetgrupp för omorganisation av folkbokföringen\r\nförordat att den i första hand utförs vid\r\npastorsämbetena. Skälet är att man vill undvika att\r\npersonaktsoriginalen lämnar pastorsämbetena i\r\nstörre utsträckning än nödvändigt. Om\r\npastorsämbetet så önskar är dock\r\nskatteförvaltningen beredd att åta sig kopieringen.\r\nEfter kopieringen skall originalet i dessa fall snarast\r\nåterställas till pastorsämbetet.</pre><pre>Ansvaret för den beredning av aktkopiorna som\r\nkrävs före dataregistreringen ligger på resp.\r\nskattemyndighet. Arbetet utförs främst av\r\npastorsämbetets personal. Även\r\nskatteförvaltningens personal har dock erbjudits att\r\ndelta i arbetet, som utförs utom det normala\r\narbetet, mot särskild ersättning.\r\nSkatteförvaltningen har mångårig positiv\r\nerfarenhet av deklarationsgranskning i hemmet och\r\nhar därför medgett att beredningsarbete får utföras\r\ni bostaden. En förutsättning är att tillräcklig\r\nsäkerhet kan upprätthållas, vilket det åvilar\r\nskattemyndigheten att bedöma och kontrollera.</pre><pre>Efter beredning lämnas aktkopiorna för\r\nregistrering på magnetband. Registreringstjänsten\r\nhar upphandlats i vanlig ordning och utförs av nio\r\nolika servicebyråer. Det har varit en strävan att\r\nsprida arbetet geografiskt för att det skall kunna ske\r\nså nära pastorsämbetet som möjligt. I avtalen\r\nregleras ett antal säkerhets- och sekretessfrågor.\r\nNågon registrering i hemmiljö får inte ske.\r\nTystnadspliktsförbindelser har tecknats och samlats\r\nin av riksskatteverket.</pre><pre>I fråga om personer vilkas uppgifter är\r\nsekretessmarkerade i de nuvarande regionala\r\nfolkbokföringsregistren sker såväl beredning som\r\nregistrering av aktkopiorna hos riksskatteverket.</pre><pre>I den mån personakter eller kopior av dessa\r\nbefordras med posten används rekommenderad\r\neller assurerad försändelse, vilket är uttryck för\r\nhårdare säkerhetskrav än vad som gäller i den\r\nlöpande folkbokföringsverksamheten i dag.</pre><pre>Enligt min mening är det sålunda väl sörjt för\r\nsekretesskyddet vid överförandet och någon åtgärd\r\nfrån regeringens sida är inte påkallad i den delen.</pre><pre>Vad gäller sambandet mellan registerfrågorna och\r\nden materiella regleringen av den nya\r\nfolkbokföringen vill jag framhålla följande. Att\r\nförslaget till registerlag behandlades vid den\r\ntidpunkt som skedde var en nödvändighet för att\r\narbetet med att utveckla ADB-stödet skulle hinnas\r\nmed till ikraftträdandet. Skyddet för integriteten\r\nägnades stor uppmärksamhet i regeringens förslag\r\ntill registerlag. Riksdagen gjorde vid sin behandling\r\nav förslaget uppenbarligen också bedömningen att\r\ndetta skydd var väl tillgodosett.</pre><pre>Jag räknar med att regeringen inom kort skall\r\nkunna lägga fram ett förslag till ny\r\nfolkbokföringslag. Lagen är avsedd att träda i kraft\r\nsamtidigt med den nya organisationen. Såvitt jag nu\r\nkan bedöma påverkas registerlagen bara i obetydlig\r\nutsträckning av de nya materiella reglerna. Jag kan\r\nmot den bakgrunden inte se någon fördel, men\r\ndäremot åtskilliga svårigheter med ett successivt\r\ngenomförande av reformen.</pre><pre>Som framgått av det jag tidigare har sagt utförs en\r\nstor del av arbetet med att föra över informationen\r\nhos resp. pastorsämbete eller av pastorsämbetets\r\npersonal. Själva dataregistreringen kräver\r\nemellertid både särskild utrustning, speciella\r\nprogram och personal med vana vid\r\nregistreringsarbete. Få församlingar torde ha\r\ntillgång till detta.</pre><pre>Anf. 14 SIGGE GODIN (fp):</pre><pre>Herr talman! Jag tackar statsrådet Åsbrink för\r\nsvaret. Det är innehållsrikt och visar på en insikt\r\nom frågans yttersta vikt.</pre><pre>Jag skulle vilja börja med att kommentera\r\nstatsrådets påstående om att riksdagen gjorde\r\nbedömningen att integriteten var väl tillgodosedd\r\nnär vi fattade beslutet. Jag vill påminna statsrådet\r\nom att flera partier yrkade avslag på propositionen\r\ndärför att sekretessfrågorna inte var lösta samtidigt\r\nsom det materiella innehållet inte var känt.</pre><pre>Få länder, om ens något annat land, har en så\r\nväldokumenterad och välskött folkbokföring som\r\nSverige. Det skulle därför vara ett kulturmord om\r\nman genom förhastade insatser omöjliggjorde att\r\nviktigt material för forskningen inte bevarades och\r\nutvecklades. Det är skälet till att ansvarsfulla\r\npräster motsätter sig hanteringen av materialet.</pre><pre>Uppläggningen av genomförandet, som statsrådet\r\nbeskriver det, är teoretiskt korrekt och helt\r\noantastligt men om man ser praktiskt på\r\ngenomförandet, betvivlar jag att man får ett\r\nkomplett och ur sekretessynpunkt fungerande\r\nmaterial.</pre><pre>De aktkopior som ligger till grund för\r\nregistreringen är inte kompletta i många fall. De\r\nkan innehålla felaktigheter, och de är ofullständiga.\r\nDagligen får personalen vid pastorsexpeditionerna\r\ngå till kyrkböckerna för att kontrollera och\r\nkomplettera akterna. Det är ju endast de akter som\r\nkommit till efter 1973 som är fullständiga.</pre><pre>En fråga reser sig: Om man misstänker att\r\naktkopian är bristfällig eller felaktig, hur går man\r\ndå till väga? Ringer man till pastorsämbetet och\r\nkontrollerar, eller skriver man till personen i fråga?</pre><pre>Många ytterst känsliga uppgifter finns i materialet,\r\nt.ex. barn i tidigare förhållanden som nuvarande\r\nmake inte känner till, adoptivbarn som inte är\r\nmedvetna om att det är adopterade, syskon som är\r\ngifta med varandra utan att veta om tidigare\r\nsläktskap och människor som bytt kön. Listan kan\r\ngöras mycket lång. Det handlar alltså om mycket\r\nkänsliga frågor. Det är därför som jag frågar om\r\nman har för avsikt att skriva till vederbörande för\r\natt kontrollera om uppgifterna är korrekta. Vad\r\nhänder om sådana brev kommer i orätta händer?</pre><pre>Om man avser att ha fortsatta kontakter med\r\npastorsämbetena, vet statsrådet hur många år man\r\nbehöver denna kontakt för att klara av\r\nkompletteringar och rättningar av felaktiga\r\nuppgifter?</pre><pre>Anser statsrådet att det är fel att utnyttja de\r\nförsamlingar som har datoriserat sitt material om\r\nman därmed får ett korrektare material? Den\r\nåtgärden är både billig och effektiv.</pre><pre>Herr talman! Utredningstjänsten har för min\r\nräkning försökt att få besked av riksskatteverket\r\nhur omläggningen löper. Ingen har kunnat svara på\r\nfrågorna. De uppgifter som gått att få fram kommer\r\nfrån pastorsämbetena. Samtidigt talas om flera\r\nmånaders försening i arbetet, brist på besked om\r\npraktiska rutiner, försenad rekrytering av personal\r\nm.m. Jag bedömer att risken är mycket stor för att\r\nomläggningen inte blir klar till den 1 juli 1991.</pre><pre>I det material som redovisar uppläggningen och\r\nalternativa tillvägagångssätt sägs: ''Vi bedömer det\r\nsom omöjligt att kunna rekrytera tillräckligt med\r\nsakkompetent personal för att klara av hela jobbet.\r\nRegistrering av sakkompetent personal är\r\ndessutom uppskattningsvis 25 % dyrare än\r\nmotsvarande alternativ med hjälp av konventionell\r\ndataregistrering.''</pre><pre>Min fråga blir då: Är det värt priset att hasta fram\r\nett genomförande i stället för att till många gånger\r\nlägre kostnad anlita kompetent personal ute i\r\nförsamlingarna?</pre><pre>Herr talman! Statsrådet säger att beredningen av\r\naktkopiorna skall kunna ske i hemmen eftersom\r\nskatteförvaltningens personal är van vid\r\ndeklarationsgranskning i hemmen. Det är stor\r\nskillnad på de uppgifter som finns i\r\ndeklarationsmaterial och de som finns i\r\nfolkbokföringsmaterialet. Som gammal\r\ntaxeringsgranskare är jag inte särskilt imponerad av\r\nsäkerheten i hanteringen. Hur menar statsrådet att\r\nberedningen i hemmen skall gå till när\r\nkompletterande uppgifter finns inlåsta på\r\npastorsexpeditionen?</pre><pre>Herr talman! Folkbokföringsreformen är så viktig\r\nur både sekretessynpunkt och kulturhistorisk\r\nsynpunkt att den inte får fuskas igenom. Jag vill\r\nåterigen fråga statsrådet vad det är som hindrar att\r\nförsamlingar som är datoriserade kan utföra jobbet\r\nåt skattemyndigheten. Då får man ett korrekt\r\nmaterial som inte kräver år av rättning. Man slipper\r\nsekretessproblem. Är inte erfarenhet och\r\nkompetens viktiga inslag även i\r\nfolkbokföringsomläggningen?</pre><pre>Jag tycker inte att regeringen har tagit de praktiska\r\nsekretessfrågorna riktigt på allvar. Det är därför jag\r\nhar väckt den här frågan. Vi måste även se till den\r\npraktiska hanteringen och inte bara till den\r\nteoretiska uppläggningen.</pre><pre></pre><pre>Anf. 15 Statsrådet ERIK ÅSBRINK (s):</pre><pre>Herr talman! Det finns frågor i detta som är svåra\r\nför mig att besvara. Det gäller inslag i det här\r\narbetet som jag som statsråd inte har anledning att\r\nlägga mig i. Men låt mig som en mer allmän\r\nkommentar säga att jag inte riktigt kan instämma i\r\npåståenden som görs i olika sammanhang om att\r\ndet här arbetet skulle ha påskyndats så oerhört och\r\natt vi borde ta det litet lugnare.</pre><pre>Vad gäller förhistorien är den här\r\nfolkbokföringsreformen någonting som diskuterats\r\nsedan seklets början. Den har belysts av otaliga\r\nutredningar, och tidigare försök har ständigt av\r\nolika skäl stött på patrull. Nu har vi till sist lyckats\r\nsamla oss till att genomföra en reform. Den är nu\r\npå god väg att genomföras. Principbeslutet fattades\r\ni riksdagen 1987. Det är flera år sedan, och vi har\r\ndärefter steg för steg kunnat föra processen vidare.</pre><pre>I en sådan stor omläggning är det naturligtvis, det\r\när vi helt överens om, viktigt att den sker med\r\niakttagande av alla tänkbara krav på sekretess och\r\nomhändertagande av personal och att\r\narbetsuppgifterna blir väl utförda. Stora\r\nansträngningar har också lagts ned på alla dessa\r\nområden. Man kan självfallet inte garantera att det\r\ninte inträffar några problem och missöden under\r\nresans gång. Det vore konstigt annars.</pre><pre>Sigge Godin nämnde att det har uppstått vissa\r\nförseningar när det gäller tillsättande av tjänster.\r\nDet är riktigt. Jag har haft tillfälle att diskutera den\r\nfrågan här i riksdagen vid ett par tillfällen. Jag har\r\nockså förklarat att det bl.a. hänger samman med\r\nönskemål från olika håll, inkl.\r\npersonalorganisationerna, att tjänstetillsättningar\r\nskall ske samtidigt i ett län. Har det t.ex. funnits\r\nproblem med någon enstaka tjänst har\r\ntillsättningen av övriga tjänster, som i och för sig de\r\nfacto har varit klara, fått anstå till dess man har löst\r\nsamtliga problem. Nu har vi också gjort\r\ntillsättningarna i de flesta länen, och besluten är\r\nnära förestående vad gäller de återstående.</pre><pre>Det är riktigt att det fanns partier i riksdagen som\r\nhade kritiska synpunkter på hanteringen av\r\nsekretessfrågorna. Det fanns även kritiska\r\nsynpunkter på hela folkbokföringsreformen, men\r\nfaktum är att riksdagens majoritet har ställt sig\r\nbakom inte bara folkbokföringsreformen i stort\r\nutan även de lösningar som vi har valt på\r\nsekretessområdet. De är mycket ambitiösa och\r\nsträcker sig mycket långt, vilket jag har redovisat i\r\nmitt första svar.</pre><pre>Slutligen vill jag, när det gäller möjligheten för\r\nförsamlingarna att sköta registreringen, påpeka att\r\ndet är ytterst få församlingar som har tillgång till de\r\nresurser som en sådan registrering kräver. Man kan\r\nnaturligtvis tänka sig att församlingarna skall anlita\r\nservicebyråer, ungefär på samma sätt som\r\nprojektgruppen nu har gjort, men man kan fråga sig\r\nom man skulle uppnå någon stor vinst med en sådan\r\nhantering. Jag vill dock inte utesluta att det kan ske\r\nregistrering i församlingens egen regi i enstaka fall.\r\nFörutsättningen är att man har tillgång till resurser\r\noch kompetens. Men skulle detta bli alltför utbrett\r\nskulle det bli ett betungande arbete med att samla\r\nin material från många olika källor. De önskemål\r\nsom Sigge Godin har framfört i detta avseende kan\r\ntillgodoses, även om jag bedömer att det inte kan\r\nkomma att ske i alltför stor omfattning.</pre><pre>Anf. 16 SIGGE GODIN (fp):</pre><pre>Herr talman! Det är riktigt, som statsrådet säger,\r\natt den här folkbokföringsdebatten har tagit lång\r\ntid och att det har tagit lång tid att komma fram till\r\nbeslut. Det man var kritisk mot -- och det var flera\r\npartier som var kritiska -- var framför allt att man\r\ninte visste vilket innehåll den här omläggningen\r\nsedan skulle få. Man tog ett principbeslut före jul.\r\nDet är egentligen det som är det stora bekymret.</pre><pre>Jag har studerat en del material, och det är med mig\r\nsom med statsrådet att det nästan är omöjligt att\r\ntränga in i det här, åtminstone på relativt kort tid.</pre><pre>I det material som riksskatteverket har utfärdat och\r\nsom man har fått ut till församlingarna säger man:\r\n''Erfarenhetsmässigt kan några uppgifter på\r\npersonakterna förväntas vara felaktiga. Det kan\r\nvara frågan om att makar har olika datum för när\r\näktenskap ingicks eller upplöstes, att barn har fel\r\npersonummer på sina föräldars personakter eller\r\natt föräldrarna har fel personummer på barnens\r\npersonakter. Ett felskrivet personummer på en\r\npersonakt kan innebära merarbete för\r\nhandläggarna, men behöver inte medföra att ett\r\nbarn får fel mor eller far. Detta blir emellertid fallet\r\nvid en överföring till ett ADB-system om man inte\r\nhar möjlighet att göra effektiva och säkra\r\nkontroller.'' Man talar om att\r\nkontrollmöjligheterna är begränsade om man inte\r\nväljer dataregistrering. Man säger att man då kan\r\ngöra ett antal maskinella kontroller. Betyder det att\r\nman skall kontrollköra de lokala registren mot\r\nandra register? Vilka register avser man att\r\nkontrollköra mot för att rätta till eventuella\r\nfelaktigheter? Anhöriga kan ju bo på andra håll i\r\nlandet, och då fungerar ju inte detta, om man inte\r\nhar tänkt sig att mot rikdagens vilja kontrollköra\r\nmot andra uppgifter som skatteförvaltningen har\r\ntillgång till. Jag tycker att det verkar mycket\r\nskrämmande om det är detta man har tänkt sig,\r\neftersom man handskas med personakter som är\r\nofullständiga och som i vissa fall också kan\r\ninnehålla felaktiga uppgifter.</pre><pre>Om man avser att göra de här kontrollkörningarna\r\nborde man i stället gå via pastorsexpeditionerna\r\noch utnyttja sakkunnig personal. Då slipper man\r\natt kontrollköra register mot varandra. Det strider\r\nväl ändå mot vad vi tycker i hela Sveriges riksdag.</pre><pre>Anf. 17 Statsrådet ERIK ÅSBRINK (s):</pre><pre>Herr talman! Det är riktigt att kontroller och\r\nsamkörningar kan göras gentemot det tillfälliga\r\nregistret. Det är nödvändigt för att kunna få en god\r\nkvalitet på de uppgifter som sedan skall lagras.\r\nÄven Sigge Godin har ju framför önskemålet att\r\nman skall minimera antalet fel i det här\r\nsammanhanget. Jag vill påpeka att det här är ett\r\ntillfälligt register som kommer att förstöras när\r\narbetet är slutfört. Tillstånd har meddelats av\r\ndatainspektionen. Vi får inte glömma att allt detta\r\narbete med sekretessen förutsätter tillstånd från\r\ndatasinspektionen, och det sker i enlighet med\r\ngällande regler.</pre><pre>Till sist vill jag göra en allmän kommentar. I detta\r\nsammanhang, liksom i många andra sammanhang\r\nnär det skall genomföras reformer, framförs\r\nönskemål om att man skall ta litet mer tid på sig,\r\nskjuta upp beslut eller skjuta upp genomförandet.\r\nDet är naturligtvis alltid jobbigt och besvärligt när\r\nman genomför större förändringar. Det innebär\r\npåfrestningar för den berörda personalen och för\r\nandra. Min erfarenhet är att det som gott som alltid\r\när fel att uppskjuta besluten och genomförandet.\r\nDen besvärliga processen blir inte lättare att gå\r\nigenom om den sträcks ut i tiden eller skjuts in i\r\nframtiden, det skall man inte sticka under stol med.\r\nErfarenheten är den motsatta; en utsträckt period\r\nav osäkerhet är det värsta som kan drabba de\r\nberörda människorna. När man nu, i det här fallet\r\nefter oerhört många års utredande och\r\ndebatterande, till sist fattar ett beslut om en reform,\r\ndå skall man genomföra den så snabbt som det\r\nrimligtvis går och inte tveka när man kommit\r\nhalvvägs. Jag övertygad om att det skulle leda till\r\nett sämre resultat både när det gäller kvaliteten på\r\nfolkbokföringen och när det gäller\r\narbetstillfredsställelsen för de berörda\r\nmänniskorna.</pre><pre>Anf. 18 SIGGE GODIN (fp):</pre><pre>Herr talman! Jag tycker också att vi skall\r\ngenomföra den här reformen, och det tycker\r\nSveriges riksdag som helhet. Det är inte det vi\r\ntvistar om, utan litet grand om det som vi som\r\nyrkespolitiker inte riktigt klarar av. Vi gör mycket\r\ntjusiga teoretiska beräkningar som årtionden av\r\nutredande har skapat. Det verkar jättefint och bra,\r\npraktiskt och rationellt. Ofta tror vi att det skall bli\r\nbilligt också. Men det blir ju alltid det. Men\r\npraktiken är ju faktiskt en annan, och speciellt när\r\nman har underlag som inte är komplett.</pre><pre>Jag har försökt säga att vi både av sekretesskäl och\r\nav kulturhistoriska skäl måste bevara detta, annars\r\nkommer framtiden att visa att detta var ett felaktigt\r\nsätt att göra jobbet på. Vi är inte oense om att det\r\nskall göras, utan det gäller att göra det på ett så\r\nförnuftigt sätt som möjligt.</pre><pre>I det materiel som jag har tagit del av är det ett\r\nfemtontal uppgifter som skall registeras och som\r\nman använder i dag. Det är namn, personummer,\r\nsamtliga medborgarskap, samtliga äktenskap,\r\nsamtliga levande barn, barnens och den andra\r\nförälderns personummer, adoptivföräldrars\r\npersonummer, osv. Det är alltså ett ganska\r\nomfattande material som skall registreras. Och\r\nsjälvklart är människor oroliga.</pre><pre>Från riksskatteverket och utredarna sägs att dessa\r\nuppgifter används vid handläggningen i dag och att\r\nman nog behöver dem även i fortsättningen.</pre><pre>Sedan kommer man fram till sökbegrepp osv. Man\r\nvill alltså söka på nationalitet och en mängd andra\r\nsökbegrepp. Även detta skapar problem.\r\nJustitieministern är i kammaren, och hon brukar\r\nmycket ofta diskutera kvinnornas situation, bl.a.\r\nförföljda kvinnor som egentligen behöver byta\r\nidentitet. Sådana här uppgifter får alltså inte\r\nkomma ut, eftersom det handlar om mycket\r\nallvarliga saker. Då borde statsrådet och\r\njustitieministern tillsammans fundera på om\r\nhandläggningen sker på bästa tänkbara sätt.</pre><pre>Jag ber att få tacka statsrådet för synpunkterna att\r\nman i vissa fall kan låta pastorsämbetena hjälpa till\r\nmed detta. Jag anser att man därmed kommer\r\nganska långt på väg. Då kan resp. skattmyndighet\r\nha en nära kontakt med pastorsämbetena, och då\r\nlöses de problem som upplevs på vissa håll i landet.\r\nJag tycker därför att det är det allra viktigaste,\r\neftersom varje människa som har ett ansvar för\r\ndetta då känner att sakkunning personal ändå kan\r\ntillföra det som kommer att vara av värde ur\r\nsekretessynpunkt men även ur kulturhistorisk\r\nsynpunkt och forskningssynpunkt i framtiden.</pre><pre>Överläggningen var härmed avslutad</pre><pre>3 § Svar på interpellation 1990/91:137 om\r\nopartisk rättegång inför opartisk domstol</pre><pre>Anf. 19 Justitieminister LAILA FREIVALDS\r\n(s):</pre><pre>Herr talman! Krister Skånberg har frågat mig om\r\njag uppmärksammat att reglerna i rättegångsbalken\r\nom allmänt åtal tillämpas på ett sätt som strider mot\r\nEuropakonventionens krav på opartisk rättegång\r\ninför opartisk domstol och om jag i så fall är beredd\r\natt föreslå behövliga ändringar i rättgångsbalken\r\neller vidta annan lämplig åtgärd.</pre><pre>Krister Skånbergs fråga är ställd bl.a. mot\r\nbakgrund av ett aktuellt mål och rör det sätt på\r\nvilket åklagarna stämmer in sina mål till de stora\r\ntingsrätterna. Jag tänker självfallet inte gå in på det\r\nenskilda målet utan i stället hålla mig till den mer\r\nallmänna frågeställning som Krister Skånberg\r\naktualiserar. Först något om vilka regler som finns.</pre><pre>I rättgångsbalken finns inte några regler om hur mål\r\nskall fördelas mellan olika domare eller\r\navdelningar i en domstol. Frågan behandlas i stället\r\ni domstolarnas instruktioner och arbetsordningar.\r\nFör tingsrätternas del finns grundläggande\r\nbestämmelser om målens fördelning i\r\ntingsrättsinstruktionen.</pre><pre>Enligt den instruktionen skall grunderna för\r\nfördelningen framgå av tingrättens arbetsordning.\r\nDomstolsverket meddelar allmänna råd för\r\nutformningen av arbetsordningen, med det är\r\ntingsrätten själv -- genom dess kollegium eller\r\nplenum -- som bestämmer arbetsordningen.\r\nTingsrätten skall samråda med en\r\nåklagarmyndighet som berörs.</pre><pre>I tingsrättsinstruktionen föreskrivs också att i\r\nprincip varje domare skall ha en rotel. Det är\r\ntingsrättens chef, lagmannen, som delar in\r\ndomarna på de olika rotlarna. Hänsyn skall därvid\r\ntas bl.a. till att yngre domare är mindre erfarna och\r\natt mål av viss typ (specialmål) kan fördelas på en\r\neller flera bestämda rotlar.</pre><pre>Fördelningen av mål mellan domarrotlarna kan gå\r\ntill på olika sätt. Ett sätt -- som är vanligt vid mindre\r\ndomstolar -- är att målens fördelning styrs av från\r\nvilket område inom domstolens domkrets som\r\nmålet härrör. Ett annat vanligt sätt är att ett\r\ninkommande mål tilldelas den rotel som står i tur\r\natt få ett nytt mål.</pre><pre>Ytterligare ett system -- som tillämpas vid större,\r\navdelningsindelade tingsrätter -- är att den domare\r\nsom är chef för en avdelning, chefsrådmannen ,\r\nfördelar målen bland domarna på avdelningen\r\nenligt riktlinjer som anges i arbetsordningen,\r\nnormalt efter turordning. En annan ordning, som\r\nanvänds bl.a. vid de tre största tingsrätterna vid\r\nfördelningen av brottmål, är att en viss rotel\r\ntilldelas mål som har instämts från en viss\r\nåklagarrotel.</pre><pre>Det är det sistnämnda systemet som Krister\r\nSkånberg tar upp i sin interpellation.</pre><pre>En stor fördel med detta system är att den åklagare\r\nsom har väckt åtal och alltså satt sig in i målet\r\nnormalt också bör vara den som för talan vid\r\nhuvudförhandlingen. Många åklagare vid de största\r\nåklagarmyndigheterna är också specialiserade,\r\nt.ex. på narkotikamål eller mål om ekonomisk\r\nbrottslighet, och då finns det i allmänhet en\r\nmotsvarande specialisering vid tingsrätten på så sätt\r\natt mål om vissa typer av brott tilldelas vissa\r\nbestämda avdelningar.</pre><pre>Denna princip för fördelningen av brottmål har\r\nuppenbara fördelar från rättsäkerhets- och\r\neffektivitetssynpunkt. Systemet ger goda\r\nmöjligheter att hantera målen såväl hos åklagarna\r\nsom domstolen på ett kompetent, rationellt och\r\nsnabbt sätt.</pre><pre>Systemet förutsätter självfallet -- liksom många\r\nandra system för fördelning av mål -- att reglerna\r\ntillämpas lojalt och att inga ovidkommande hänsyn\r\ntas. Till skillnad från Krister Skånberg har jag tilltro\r\ntill att våra åklagare och domare hanterar dessa\r\nfrågor med sedvanlig objektivitet och i enlighet\r\nmed de regler som gäller.</pre><pre>Det kan naturligtvis alltid diskuteras vilket system\r\nför fördelning av mål som är det bästa, men jag\r\ndelar inte Krister Skånbergs uppfattning att det sätt\r\npå vilket åklagarna stämmer in sina mål till de stora\r\ntingsrätterna skulle strida mot kravet på en opartisk\r\nrättegång inför opartisk domstol. Jag vill tvärtom\r\npassa på att ta avstånd från den skildring som\r\nKrister Skånberg ger i sin interpellation av\r\nförhållandena i rättsväsendet.</pre><pre></pre><pre>Anf. 20 KRISTER SKÅNBERG (mp):</pre><pre>Herr talman! Jag tackar statsrådet för svaret. Både\r\njag och statsrådet tycker tydligen att det är bra att\r\nen åklagare som väckt åtal och satt sig in i målet\r\nockså för talan vid huvudförhandling. Det är\r\nutmärkt att åklagarna skaffar sig specialkunskaper.\r\nVi hoppas att fler åklagare skaffar sig sådana\r\nspecialkunskaper för miljöbrott och ekonomiska\r\nbrott.</pre><pre>Det som jag tar upp, och det vet naturligtvis den\r\nsom har skrivit svaret, är att valet av domare inte\r\nskall vara förutbestämt. Det kan vara bra att\r\ndomare är speciellt insatta i olika områden, så länge\r\ndet inte minskar deras objektivitet. Domaren skall\r\nvara allsidig och ha en helhetssyn när han eller hon\r\ntar hänsyn till vad som framkommer i\r\nrättegångsförhandlingarna. Att domstolarna\r\nkanske hinner döma fler mål på en given tid genom\r\natt åklagare väljer domare och att åklagare och\r\ndomare hanterar brottmål på det sätt som\r\nstatsrådet har beskrivit, det förstår jag. Men hur\r\nskulle den här ökade effektiviteten öka\r\nrättssäkerheten? Det förstår jag inte. Det är just för\r\natt minska riskerna för ovidkommande hänsyn som\r\ndomarna skall, som man brukar säga, lottas på\r\nmålen. Det är ett organiserat sätt att minska\r\nriskerna.</pre><pre>Det är bra att domstolarna är effektiva och arbetar\r\nrationellt. Jag anser att det är viktigare att\r\ndomstolarna är organiserade för största möjliga\r\nrättssäkerhet om det uppstår konflikt mellan de här\r\ngoda målen. Jag förutsätter, herr talman, att\r\nSveriges domare är objektiva och följer gällande\r\nregler. Vad jag undrar är om reglerna är utformade\r\npå ett sådant sätt att vi får största möjliga\r\nförutsättningar för den här objektiviteten. Jag har\r\nfrån advokater hört att det inte är bra att åklagarna\r\nväljer domare. Omedelbarhetsprincipen, som det\r\ntalas om, riskerar att rubbas. Det är en princip som\r\nytterst innebär att domaren skall ta hänsyn bara till\r\ndet som framkommer vid själva\r\ndomstolsförhandlingen. Han eller hon skall inte ha\r\nnågra förutfattade meningar om de inblandade\r\neller om saken. En opartisk rättegång förutsätter\r\natt parterna är likvärdiga. Domaren skall inte lita\r\nmer på någons utsaga än på någon annans. Då är\r\ndet inte lämpligt att åklagare väljer domare. Och\r\ndet förekommer, statsrådet, att domaren sedan\r\nväljer försvarare.</pre><pre>Likaså har det förekommit att åklagarsidan har\r\ndrivit igenom att man har bytt ut domare när\r\nåklagare och domare har haft\r\nsamarbetssvårigheter. Det finns ett sådant fall från\r\nHuddinge tingsrätt beskrivet i JOs\r\nämbetsberättelse för 1988/89.</pre><pre>Till slut, herr talman, har jag i min interpellation\r\ninte givit någon skildring av förhållandena i\r\nrättsväsendet. Jag har påtalat risker och frågat om\r\njustitieministern uppmärksammat att det sätt som\r\ntillämpas när man väcker allmänt åtal strider mot\r\nEuropakonventionens krav på opartisk rättegång\r\ninför opartisk domstol. Justitieministern har\r\nbekräftat att hon känner till hur reglerna tillämpas.\r\nJag frågade också justitieministern om hon är\r\nberedd att föreslå förändringar eller vidta annan\r\nlämplig åtgärd, och jag upprepar nu detta.</pre><pre>Anf. 21 Justitieminister LAILA FREIVALDS\r\n(s):</pre><pre>Herr talman! Som jag tidigare har sagt är det riktigt\r\natt det i de stora tingsrätterna finns en i förväg\r\nfastställd ordning på vilket sätt mål fördelas. Det\r\nfinns ett automatiskt verkande system.</pre><pre>Krister Skånberg gör gällande att det skulle vara\r\nåklagarna som väljer domare och att det alltså\r\nligger i åklagarens makt att bestämma vilken\r\ndomare som han vill stämma till. Jag vill protestera\r\nmot den beskrivningen av det system som vi har. En\r\nåklagare stämmer inte till en viss angiven domare,\r\noch han kan ännu mindre välja till vilken domare\r\nhan stämmer.</pre><pre>Krister Skånbergs sätt att formulera sina frågor\r\nantyder på något sätt att det skulle förekomma\r\noegentligheter i domstolarna. Om så är fallet tycker\r\njag att Krister Skånberg skall tala klartext, så att JK\r\noch JO har möjligheter att fullgöra sina uppgifter\r\natt granska om det förekommer oacceptabla\r\nageranden i vårt rättväsende. Men att i allmänna\r\nordalag uttala sig om att det fördelningssystem som\r\ni dag finns i rättsväsendet skulle innebära att det\r\nråder en rättsosäker situation, tycker jag inte är\r\nacceptabelt. Jag har redogjort för det system som\r\nfinns, och jag litar på att det tillämpas på ett sätt\r\nsom är bra ur effektivitetssynpunkt och ur\r\nrättssäkerhetssynpunkt. Något annat\r\nställningstagande har jag inte någon anledning att\r\ngöra förrän jag har konkreta skäl till det. Och i\r\nKrister Skånbergs interpellation finns det inte\r\nnågra sådana konkreta skäl.</pre><pre>Anf. 22 KRISTER SKÅNBERG (mp):</pre><pre>Herr talman! I praktiken innebär systemet faktiskt\r\natt en åklagare stämmer ett mål till en viss domare.\r\nDet blir den praktiska följden av det system som\r\ntillämpas vid bl.a. de tre stora tingsrätterna.</pre><pre>Statsrådet talar om att jag skall konkretisera mig\r\noch att jag insinuerar att det förekommer\r\noegentligheter. Jag uppepar, herr talman, att jag\r\npåtalar att det sätt på vilket valet av domare träffas\r\ninnebär risker som är onödiga. Visst kan alla\r\nmänniskor fela. Det gäller, speciellt i sådana fall där\r\ndet ställs utomordentligt höga krav på objektivitet,\r\natt minska riskerna så gott det går. I det fall som jag\r\ntalade om, dvs. fallet i Huddinge tingsrätt,\r\nkritiserade justitieombudsmannen Wigelius\r\nbeslutet att flytta en domare och att det, som han\r\nuttryckte det, ur konstitutionella och andra\r\nprincipiella utgångspunkter måste betecknas som\r\ninte så litet anmärkningsvärt. Han framhåller\r\nsenare att effektivitetstänkandet alltmer kommit\r\natt ta överhanden i förhållande till de\r\ngrundläggande kraven på bl.a. integritet i\r\nmyndighetsutövning och rättssäkerhet. Detta är\r\nhämtat från hans ämbetsberättelse för 1988/89.</pre><pre>Anf. 23 Justitieminister LAILA FREIVALDS\r\n(s):</pre><pre>Herr talman! Det konkreta fall som Krister\r\nSkånberg åberopar om vilket JO har haft viss kritik\r\natt framföra har ingenting med lottningssystemet\r\natt göra. Ännu mindre har det någonting att göra\r\nmed att åklagare skulle välja domare till vilken de\r\nvill stämma sina mål. Den beskrivning som Krister\r\nSkånberg gör av verkligheten är helt fel. Jag hoppas\r\natt Krister Skånberg vill ta del av mitt\r\ninterpellationssvar en gång till och begrunda det\r\nsystem som vi har. Om Krister Skånberg anser att\r\ndet föreligger något systemfel, får han återkomma\r\nmed preciseringar med avseende på systemet och\r\ninte antyda att det förekommer oegentligheter. Jag\r\nvill faktiskt vädja om detta, eftersom jag tror att det\r\nhar stor betydelse för våra åklagare och för våra\r\ndomare att känna att vi i den lagstiftande\r\nförsamlingen har förtroende för hur de sköter sitt\r\njobb fram till dess att t.ex. JO i ett konkret fall har\r\nanledning att framföra kritik.</pre><pre>Anf. 24 KRISTER SKÅNBERG (mp):</pre><pre>Herr talman! Jag upprepar ännu en gång att jag\r\ninte har sagt att det förekommer oegentligheter.\r\nJag har, och jag uppepar även det, bara sagt att det\r\nsätt på vilket detta system tillämpas innebär\r\nonödiga risker. Jag har inte fått svar från\r\njustitieministern på frågan om på vilket sätt det här\r\nsystemet, som justitieministern beskriver när det\r\ngäller de tre stora tingsrätterna, skulle öka\r\nrättssäkerheten. Jag har talat om att det skulle\r\nkunna finnas risker för att det minskar\r\nrättssäkerheten. Justitieministern påstår att det\r\nökar rättssäkerheten. Jag väntar med intresse på\r\nsvaret.</pre><pre>Anf. 25 Justitieminister LAILA FREIVALDS\r\n(s):</pre><pre>Herr talman! Jag föreslår att Krister Skånberg\r\nåterigen läser mitt interpellationssvar, men jag skall\r\ngärna upprepa och peka på de omständigheter som\r\nhar stor betydelse för rättssäkerheten.</pre><pre>Det är viktigt att de som agerar i våra domstolar,\r\ndet gäller åklagare och domare, har möjligheter att\r\nsätta sig in i de mål som de skall hantera. Det\r\nhandlar om att samma åklagare som har satt sig in i\r\nett mål när han har stämt också är den åklagare som\r\nsedan fullföljer huvudförhandlingen. Det ger en\r\ngrundval för ett bättre sätt att hantera målet och\r\nöka rättssäkerheten.</pre><pre>Det är också viktigt att våra åklagare och våra\r\ndomare har möjligheter att öka sin kompetens i\r\nsvåra mål, att ha specialkompetens för att kunna\r\nhantera målen med stor skicklighet. Det kräver att\r\nvi kan indela våra domstolar och fördela olika typer\r\nav mål på olika åklagare och på olika domare som\r\nblir specialiserade. Vi skall organisera arbetet hos\r\nbåde åklagare och domstolar på det sättet att de\r\nkan planera sitt arbete så att det genomförs på ett\r\nkunnigt, sansat och bra sätt av åklagarna och\r\ndomarna. Det kräver möjligheter till planering, och\r\ndet gör att man måste ha ett förutsebart och i förväg\r\nbestämt system även för lottning, och det är det\r\nsom vi har.</pre><pre>Tredje vice talmannen anmälde att Krister\r\nSkånberg anhållit att till protokollet få antecknat\r\natt han inte ägde rätt till ytterligare inlägg.</pre><pre>Överläggningen var härmed avslutad.</pre><pre>4 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1990/91:81 till kulturutskottet</pre><pre>1990/91:97 till utrikesutskottet</pre><pre>Ajournering</pre><pre>Kammaren beslöt kl. 10.38 på förslag av tredje\r\nvice talmannen att ajournera förhandlingarna till\r\nkl. 15.00, då de till dagens bordläggning aviserade\r\npropositionerna väntades föreligga.</pre><pre>Återupptagna förhandlingar</pre><pre>Förhandlingarna återupptogs kl. 15.00.</pre><pre>5 § Bordläggning</pre><pre>Anmäldes och bordlades</pre><pre>Propositionerna</pre><pre>1990/91:82 Folkbildning</pre><pre>1990/91:85 Växa med kunskaper -- om\r\ngymnasieskolan och vuxenutbildningen</pre><pre>1990/91:93 Rättsmedicink verksamhet, m.m.</pre><pre>1990/91:98 Bostadsdomstolens och\r\nhyresnämndernas sammansättning i vissa fall, m.m.</pre><pre>1990/91:99 Stödet till jordbruket och\r\nlivsmedelsindustrin i norra Sverige, m.m.</pre><pre>1990/91:102 Verksamhet och anslag inom\r\ntotalförsvaret under budgetåret 1991/92</pre><pre>1990/91:106 Kontobaserat penningmarknadssystem</pre><pre>1990/91:108 Reserabatter för studerande, m.m.</pre><pre>1990/91:109 Avgifter vid kommunal\r\nbostadsförmedling</pre><pre>1990/91:110 Bostadsbidrag för år 1992</pre><pre>1990/91:113 En ny jämställdhetslag, m.m.</pre><pre>\r\n6 § Anmälan om interpellationer</pre><pre>Anmäldes att följande interpellationer framställts</pre><pre>den 21 februari</pre><pre>1990/91:155 av Margitta Edgren (fp) till\r\nkommunikationsministern om postverkets\r\ndataregister:</pre><pre>Postverkets uppgift är att se till att människor,\r\nföretag och organisationer får sin post. Det är en\r\noerhörd mängd post som cirkulerar under ett år.</pre><pre>Naturligtvis måste det i denna stora mängd post bli\r\nfel då och då. Fel, som beror på att de som skickar\r\npost slarvar med att skriva korrekta adresser och att\r\ndet är två miljoner personer i Sverige som flyttar\r\nvarje år. Till detta kommer att posten själv ändrar\r\npostnummer i 1,5 miljoner fall varje år på grund av\r\nändrade distriktsdelningar.</pre><pre>För att minska kostnaderna för felförsändelser\r\nbygger posten upp ett basregister över personers\r\nadresser i Sverige. Detta skall kontrollera alla\r\npostadresser och på sikt finnas i lokala postkontors\r\nterminaler för automatiska adresskontroller.</pre><pre>Uppgifterna till basregistret inkl. personnummer\r\nplockas upp från de ändringsmeddelanden som alla\r\nde personer som flyttar varje år lämnar. 90 %\r\nlämnar sina ändringsmeddelanden till posten,\r\nresten lämnar till folkbokföringsregistret.</pre><pre>Ur sina basregister säljer postverket adresser till\r\nföretag, på samma sätt som DAFA säljer uppgifter\r\nur SPAR-registret. Skillnaden är att DAFAs\r\nförsäljning övervakas av SPAR-nämnden -- Statens\r\nPerson och Adressregisternämnd. SPAR-nämnden\r\när registeransvarig för SPAR-registret enligt\r\ndatalagen och en särskild förordning. SPAR-\r\nnämnden inrättades enligt beslut i riksdagen på\r\nförslag i betänkande från finansutskottet 1985/86:4.</pre><pre>Datainspektionen har inte lämnat tilltånd till\r\npostens register och tillfrågades inte innan det\r\nstartades.</pre><pre>Jag vill genom denna interpellation få en diskussion\r\noch svar på följande frågor:</pre><pre>Ingår försäljning av adresser i postverkets\r\nuppgifter, och är det i så fall förenligt med syftet\r\nmed SPAR-registret?</pre><pre>Är det lämpligt att myndigheter sinsemellan\r\nkonkurrerar om adressförsäljning ur sina resp.\r\nregister?</pre><pre>Är postens register ett offentligt register och\r\ndärmed allmän handling?</pre><pre>Varför är inte Datainspektionen tillfrågad vid\r\nstarten av registret?</pre><pre>Posten ändrar på egen hand ca 1,5 miljoner\r\npostnummer varje år. Borde inte posten i god tid\r\ninformer t.ex. folkbokföringen om ändringarna?\r\nDet är ju ett villkor för att datakvaliteten i\r\nfolkbokföringsregistret skall kunna upprätthållas.</pre><pre>1990/91:156 av Åke Wictorsson (s) till\r\nfinansministern om överförandet av nya uppgifter\r\npå kommunerna och det kommunala skattestoppet:</pre><pre>I finansplanen redovisas regeringens bedömning att\r\nden kommunala sektorns volymtillväxt måste\r\nbegränsas till högst 1 % jämfört med den\r\nkonsumtionstillväxt på 2 % som skett i\r\nkommunerna under 1980-talet.</pre><pre>Detta innebär, som redovisas i finansplanen, att\r\nkommunernas finansiella sparande blir negativt och\r\natt åtgärder måste vidtas i kommunerna för att\r\nförändra verksamheten så att detta förhållande\r\nändras. Samtidigt redovisas en överenskommelse\r\nmed kommunförbunden om att det kommunala\r\nskattetrycket inte skall öka.</pre><pre>En förbättring av kommunernas ekonomi förutses\r\ninträffa tillfälligtvis under 1992. För att denna\r\nförbättring inte skall medföra en volymtillväxt\r\nföreslås samtidigt att tre miljarder av\r\nkommunernas förbättrade likviditet dras in till\r\nstatskassan. Denna återbetalas sedan inte till de\r\nenskilda kommunerna men däremot till\r\nkommunsektorn genom att medlen ställs till\r\nkommunalekonomiska kommitténs förfogande för\r\natt ingå i de åtgärder som blir ett resultat av dess\r\narbete.</pre><pre>Samtidigt har i betydande utsträckning uppgifter\r\nsom får stora återverkningar på ekonomin lagts på\r\nkommunerna. Den nya skolorganisationen med ett\r\nnytt statsbidragssystem, äldrereformen med till en\r\ndel synnerligen svårbedömbara effekter är ett par\r\nexempel på detta.</pre><pre>Nya beräkningar av kommunförbundet visar\r\ndessutom att endast en noll-tillväxt av den\r\nkommunala verksamheten kan leda till någorlunda\r\nfinansiell balans.</pre><pre>Kommunerna står sålunda inför mycket stora\r\nbehov av att snabbt förändra verksamheten. Utan\r\ntvekan finns sådana möjligheter. Det kan däremot\r\nifrågasättas om inte dessa möjligheter kräver en\r\nviss omställningstid för att ge ökad effekt.</pre><pre>I detta läge är det av utomordentlig vikt att inte nya\r\nuppgifter åläggs kommunerna som fordrar\r\nytterligare ekonomiska insatser från deras sida.\r\nDetta kräver att statsmakterna, som lagt dessa\r\nrestriktioner på kommunerna också inser sitt\r\nansvar i detta hänseende.</pre><pre>Detta faktum är tydligen inte en av alla insedd\r\nrealitet. Bara under den allra senaste tiden har nya\r\nkostnader aktualiserats för kommunerna inom\r\ninstitutionsvården och de kommunala\r\nbostadstilläggen.</pre><pre>Den nödvändiga förändringen och anpassningen av\r\nkommunernas verksamhet förutsätter för att bli\r\nlyckosam ett samarbete mellan staten och\r\nkommunsektorn där överenskommelser och inte\r\ndekret måste vara verktyget.</pre><pre>I de båda exempel som här redovisats föreligger\r\ninte några sådana överenskommelser.</pre><pre>Under hänvisning till vad jag här anfört vill jag\r\nfråga finansministern:</pre><pre>Är regeringen beredd att uttala att i nuvarande läge\r\nmed kommunalt skattestopp inga nya uppgifter\r\nskall åläggas kommunerna av staten om inte staten\r\nsamtidigt tillför kommunerna nya ekonomiska\r\nresurser för detta?</pre><pre>Är regeringen därutöver beredd att verka för att\r\nnär så sker de ekonomiska relationerna klarläggs i\r\növerenskommelser mellan staten och\r\nkommunförbunden?</pre><pre>den 22 februari</pre><pre>1990/91:157 av Leo Persson (s) till statsrådet Erik\r\nÅsbrink om samarbetet mellan tull och polis:</pre><pre>Enligt uppgift från rikspolisstyrelsen finns ett antal\r\ntänkta försöksprojekt om utökat samarbete tull och\r\npolis i gränstrakterna mot Norge.</pre><pre>Enligt samma källa har man svårigheter att finna\r\nsamma intresse från tullens sida, vilket gör det svårt\r\natt konkret påvisa någon större vilja till sambruk av\r\ngemensamma resurser och tjänster.</pre><pre>Jag vill ta upp ett konkret ärende med reg.nr. PBI\r\n285-4556-89 angående samlokalisering och utökat\r\nsamarbete mellan tull och polis vid tullstationen i\r\nFlötningen och polisen i Idre.</pre><pre>Efter genomförd utredning av polisen i Mora och\r\ntulldirektionen i Karlstad har parterna uttalat sig\r\npositivt till en samlokalisering i det relativt\r\nnybyggda polishuset i Idre.</pre><pre>Servicen i polishuset är i dag 2 timmar per vecka\r\nvad avser betjäning av allmänheten. Med en\r\nsamlokalisering skulle servicen öka till ett\r\nöppethållande alla veckans svarta dagar i\r\nalmanackan. I en sådan sambruksmodell uppnår\r\nman, enligt polisen i Mora och tulldirektionen i\r\nKarlstad, följande:</pre><pre>--  Tull/polispersonal kan arbeta mer integrerat</pre><pre>--  Data, radio, telex och övrig utrustning kan\r\nnyttjas gemensamt</pre><pre>--  Narkotika- och spritsmugglingsverksamheten\r\növervakas betydligt effektivare</pre><pre>--  Fjällräddning och fågelboplundrarkontrollen är\r\narbetsuppgifter som tullen och polisen har\r\ngemensamt och kan göras effektivare</pre><pre>--  Passkontroll m.m. fördelaktigt vid\r\nsamlokalisering</pre><pre>--  Tre gränsvägar går ihop i Idre</pre><pre>--  Sociala fördelar för personalen i Flötningen.</pre><pre>Nu är ärendet föremål för slutligt ställningstagande\r\noch generaltullstyrelsen är tveksam inför ett beslut\r\nom sambruk. Sambruk förefaller mig både\r\nrationellt och effektivitetshöjande.</pre><pre>Mot bakgrund av ovanstående vill jag fråga\r\nstatsrådet Erik Åsbrink följande.</pre><pre>På vilket sätt kan man stimulera till ökat sambruk\r\ninom tull och polis?</pre><pre>Hur ställer sig statsrådet till projekt av typ\r\nsamlokalisering av tull och polis i Idre?</pre><pre>Hur kan man lösa gränsdragningen mellan att vara\r\ngränsuppsyningsman och passkontrollant? Det\r\nfinns speciella tjänster för passkontroll, trots att\r\ntjänstemännen vid vissa tullstationer tycker sig ha\r\nbåde kompetens och tid att också utföra\r\npasskontroll vid behov. Ett slags resursslöseri\r\ntycker jag.</pre><pre>I ToR-utredningen talar man om att minska\r\npersonal. Det kanske finns rationaliseringsvinster i\r\nsamordning även här. I ToR-utredningen talas\r\nockså om indragning av resurser vid enheterna i\r\nCharlottenberg och Kristinehamn trots att inga i\r\ndag kända arbetsuppgifter försvinner. Hur skall\r\nman förklara detta?</pre><pre>7 § Anmälan om frågor</pre><pre>Anmäldes att följande frågor framställts</pre><pre>den 21 februari</pre><pre>1990/91:437 av Margitta Edgren (fp) till\r\nsocialministern om utvärderingen av försöket om\r\ndistriktssköterskors förskrivning av läkemedel:</pre><pre>Det pågår sedan tio år ett försök i Jämtland som\r\ninnebär att distriktssköterskor får förskriva vissa\r\nläkemedel. 40 distrikssköterskor ingår i försöket\r\noch de har rätt att förskriva ca 30 olika preparat\r\nvarav ungefär hälften är receptbelagda.\r\nDistriktsläkarna i Jämtland har möjlighet att utöka\r\nantalet preparat som distrikssköterskorna får\r\nförskriva. Det har de hittills inte gjort. Den\r\nmedicinska säkerheten har varit tillfredsställande\r\nsom framkommit hittills. Patienterna är nöjda\r\neftersom det innebär en bra service att få det\r\nnödvändiga läkemedlet förskrivet vid möte med\r\ndistrikssköterskan. Även distriktssköterskorna är\r\nnöjda, det gäller oftast patienter hon eller han\r\nträffar kontinuerligt och redan har ett självständigt\r\nansvar för. Innan försöket permanentas och\r\neventuellt utvecklas på andra orter främsti\r\nglesbygder, skall det utvärderas. Utvärderingen\r\nansvarar socialstyrelsen för. Socialstyrelsen har\r\ndragit ut på tiden. En anledning är tydligen att det\r\nsaknas pengar till utvärderingen. Är det korrekt\r\nanser jag att socialstyrelsen bör omprioritera sina\r\nresuser så att utvärderingen kan bli färdig fortare.</pre><pre>Med hänvisning till ovanstående vill jag fråga vad\r\nsocialministern avser göra för att en snabb\r\nutvärdering av försöket skall komma till stånd och\r\ndet därmed kan prioriteras av socialstyrelsen.</pre><pre>1990/91:438 av Åke Wictorsson (s) till\r\nförsvarsministern om kustbevakningens postering\r\npå Dalarö:</pre><pre>I en utredning ''Översyn av kustbevakningens\r\nlokala organisation'' föreslås indragning av\r\nkustbevakningens postering i Dalarö, Haninge\r\nkommun. Följden av en sådan åtgärd skulle bli att\r\nsäkerheten i ett viktigt skärgårdsområde allvarligt\r\nskulle försämras och att möjligheterna att effektivt\r\növervaka unika men hotade naturvärden försvinna.\r\nNågra nämnvärda besparingar synes inte\r\nuppkomma.</pre><pre>Under hänvisning till ovanstående vill jag fråga\r\nförsvarsministern:</pre><pre>Är regeringen beredd att medverka till att\r\nkustbevakningens postering i Dalarö kan bevaras?</pre><pre>1990/91:439 av Karl-Gösta Svenson (m) till\r\nstatsrådet Erik Åsbrink om avdragsrätten för\r\ningående moms på vissa lätta lastbilar:</pre><pre>Riksdagen har med anledning av en moderat\r\nmotion beslutat att taxiföretag skall ha rätt till\r\navdrag för ingående mervärdeskatt avseende inköp\r\noch leasing av personbilar i yrkesmässig\r\nverksamhet avseende personbefordran. Vidare har\r\ni anledning av denna motion riksdagen beslutat att\r\nsom sin mening ge regeringen till känna om en\r\ngenerell beskattning av den privata användningen\r\nav tillgångar som ingår i mervärdeskattepliktig\r\nverksamhet och anskaffats med avdragsrätt.</pre><pre>Det föreliggande riksdagsbeslutet leder till\r\nkonkurrenssnedvridning mellan företag inom\r\ntransportnäringen. Rätt till avdrag för ingående\r\nmervärdeskatt föreligger inte beträffande lätta\r\nlastbilar med skåpbyggnation som exempelvis\r\nanvändes för transport av bageriprodukter.</pre><pre>När avser regeringen återkomma till riksdagen med\r\nförslag som fullgör riksdagens krav avseende\r\nförmånsbeskattning och i anslutning därtill\r\nundanröjer det konkurrenssnedvridande\r\navdragsförbudet avseende personbilar och lätta\r\nlastbilar med skåpbyggnation?</pre><pre>den 22 februari</pre><pre>1990/91:440 av Kristina Svensson (s) till\r\nkommunikationsministern om postverkets sociala\r\nansvar:</pre><pre>Utredningen Affärsverk med regionalt och socialt\r\nansvar hade till uppgift att precisera verkens\r\nregionalpolitiska och sociala ansvar. Utredningen\r\ntog ur glesbygdsperspektiv utgångspunkt bl.a. i\r\ntillgängligheten til postservice för ett hushåll; dels i\r\navståndet från bostaden, dels hur ofta postservicen\r\när tillgänglig.</pre><pre>Utredningen behandlade inte postservice i\r\ntätorterna. Landets 2 100 postkontor är\r\nservicepunkter som medborgarna behöver ha nära\r\ntill och som dessutom drar till sig annan service och\r\ndärmed utvecklar orten eller bostadsområdet.</pre><pre>Därför vill jag fråga kommunikationsministern:\r\nVilken ambitionsnivå bör posten ha när det gäller\r\npostkontor i tätorterna för att uppfylla sitt sociala\r\nansvar gentemot medborgarna och\r\nutvecklingsansvar gentemot orten?</pre><pre>8 § Kammaren åtskildes kl. 15.01.</pre><pre>Förhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}