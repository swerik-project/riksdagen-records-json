{"dokumentstatus":{"dokument":{"hangar_id":"2387733","dok_id":"GF0971","rm":"1991/92","beteckning":"71","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"71","slutnummer":"0","datum":"1992-02-27 00:00:00","systemdatum":"2005-10-27 13:55:36","publicerad":"1992-02-27 00:00:00","titel":"Riksdagens snabbprotokoll 1991/92:71 Torsdagen den 27 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{8B45746B-F11B-4779-B8A2-1B84E68E50B1}","dokument_url_text":"http://data.riksdagen.se/dokument/GF0971/text","dokument_url_html":"http://data.riksdagen.se/dokument/GF0971","dokumentstatus_url_xml":"http://data.riksdagen.se/dokumentstatus/GF0971","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:71</div>\r\n<div class=\"sidhuvud_datum\">Torsdagen den 27 februari</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 § Anmälan om kompletteringsval till\r\nsocialutskottet</pre><pre>Talmannen meddelade att socialdemokratiska\r\nriksdagsgruppen på grund av uppkomna vakanser\r\nanmält Hans Karlsson som ny ledamot i\r\nsocialutskottet efter Ingela Thalén och Martin\r\nNilsson som ny suppleant i socialutskottet efter\r\nHans Karlsson.</pre><pre>Talmannen förklarade valda till</pre><pre>ledamot i socialutskottet</pre><pre>Hans Karlsson (s)</pre><pre>suppelant i socialutskottet</pre><pre>Martin Nilsson (s)</pre><pre>2 § Justering av protokoll</pre><pre>Justerades protokollet för den 21 februari.</pre><pre>3 §  Svar på interpellation 1991/92:94 om\r\nfolkhälsoinstitutets lokalisering</pre><pre>Anf. 1  Socialminister BENGT\r\nWESTERBERG (fp):</pre><pre>Fru talman! Georg Andersson har frågat statsrådet\r\nKönberg om regeringen är beredd att respektera\r\nriksdagens uttalande om lokalisering av nya\r\nmyndigheter utanför Stockholmsregionen. Arbetet\r\ninom regeringen är så fördelat att det är jag som\r\nskall svara på interpellationen.</pre><pre>Georg Andersson har ställt frågan mot bakgrund av\r\natt organisationskommittén för folkhälsoinstitutet\r\nföreslog att detta institut skall lokaliseras till\r\nStockholmsregionen. Regeringen följde\r\nkommitténs förslag och fattade beslut därom den\r\n30 januari 1992.</pre><pre>Georg Andersson påminner om att socialutskottet\r\ni december erinrade om tidigare uttalanden av\r\narbetsmarknadsutskottet med innebörd att\r\nmöjligheterna till annan lokaliseringsort än\r\nStockholm bör prövas när nya myndigheter\r\ninrättas. Det som åsyftas är\r\narbetsmarknadsutskottets av riksdagen godkända\r\nbetänkande 1989/90:AU13 Regionalpolitik för 90-\r\ntalet. I betänkandet framhålls emellertid även\r\nvikten av att myndigheterna skall kunna fullgöra\r\nsina arbetsuppgifter effektivt. Förutom\r\nregionalpolitiska aspekter bör enligt\r\narbetsmarknadsutskottet beaktas förutsättningarna\r\natt behålla eller rekrytera kvalificerad personal,\r\nbehovet av kontakter med andra myndigheter\r\nm.m.</pre><pre>Enligt de ursprungliga planerna skulle\r\nfolkhälsoinstitutet starta sin verksamhet den\r\n1 januari 1992. Organisationskommittén tillsattes i\r\nseptember. Den från början beslutade tidsplanen\r\nvisade sig emellertid vara alltför snäv för att\r\nförberedelsearbetet skulle kunna utföras på ett\r\nfullgott sätt. Regeringen föreslog därför i\r\ntilläggsbudget I till statsbudgeten för budgetåret\r\n1991/92 att inrättandet av folkhälsoinstitutet skulle\r\nförskjutas till den 1 juli 1992, vilket riksdagen\r\ngodkände (1991/92:SoU9, rskr. 82).</pre><pre>Kommittén gav redan från arbetets start frågan om\r\nlokalisering av institutet mycket hög prioritet.\r\nÄven jag bedömde det som väsentligt att så snart\r\nsom möjligt bestämma till vilken ort eller region\r\ninstitutet skulle förläggas, eftersom det krävs tid att\r\nskaffa lokaler och lokaliseringen måste vara\r\nbeslutad inför personalrekryteringen. Jag fann det\r\nmot den bakgrunden önskvärt att kommittén skulle\r\nförelägga regeringen sitt förslag till lokalisering\r\nföre årsskiftet.</pre><pre>Från närmare ett trettiotal kommuner har\r\nframförts önskemål om att folkhälsoinstitutet skall\r\nförläggas till den egna orten eller regionen.\r\nKommittén har gjort en omfattande genomgång av\r\nsamtliga förslag till lokalisering som inkommit.\r\nMed hänsyn till det stora antalet\r\nintresseanmälningar och mot bakgrund av att det\r\nsåväl i propositionen inför folkhälsoinstitutets\r\ninrättande som i efterföljande riksdagsbeslut hade\r\nbetonats vikten av forskningsanknytning av\r\nverksamheten, begränsade kommittén\r\nlokaliseringsdiskussionen i första hand till\r\nuniversitetsorterna. Kommittén bedömde det som\r\nväsentligt att det på förläggningsorten skulle finnas\r\nbåde medicinsk och samhällsvetenskaplig\r\nforskning. Enligt min bedömning har beredningen\r\ngjorts omsorgsfullt och noggrant.</pre><pre>Att kommittén föreslog lokalisering till\r\nStockolmsregionen motiverades, förutom av\r\nbehovet av forskningsanknytning, framför allt av\r\ndet stora behovet av nära samverkan med andra\r\ncentrala myndigheter och frivilliga organisationer,\r\neftersom institutets huvuduppgift kommer att vara\r\natt bedriva hälsofrämjande arbete av\r\nsektorsövergripande karaktär. Även om själva\r\nfolkhälsoinstitutet lokaliseras till\r\nStockholmsregionen är avsikten emellertid att\r\nförlägga en inte oväsentlig del av institutets\r\nverksamhet till andra orter. Detta är bakgrunden\r\ntill att kommittén har uppmanat dem som tidigare\r\nhar uttryckt intresse för att folkhälsoinstitutet skall\r\nlokaliseras till deras ort att inkomma med förslag\r\nom man även har intresse av någon form av\r\ndecentraliserad verksamhet inom ramen för\r\nfolkhälsoinstitutets uppdrag.</pre><pre>Regeringen har vid sitt ställningstagande\r\nbeträffande folkhälsoinstitutets lokalisering gjort\r\nsamma bedömning som kommittén, dvs. att framför\r\nallt behovet av samarbete med andra centrala\r\nmyndigheter och andra organisationer är så stort att\r\nen lokalisering till Stockholmsområdet ger den\r\nstörsta möjligheten att på ett effektivt sätt fullgöra\r\narbetsuppgifterna. Till detta kommer att en del av\r\nden personal som kommer att behövas bör besitta\r\nspeciell kompetens. Sådan personal bedöms\r\nframför allt kunna rekryteras från andra\r\nmyndigheter och organisationer som finns i\r\nStockholm och från vilka folkhälsoinstitutet övertar\r\nvissa funktioner. Jag vill också tillägga att\r\nregeringen i sitt beslut om lokalisering av institutet\r\nbl.a. särskilt gett kommittén i uppdrag att pröva på\r\nvilket sätt och i vilken omfattning delar av\r\nverksamheten kan förläggas utanför den centrala\r\norganisationen.</pre><pre>Den omfattande prövning av alternativa\r\nmöjligheter som har gjorts anser jag visar att såväl\r\nkommittén som regeringen har respekt för\r\nriksdagens uttalande om lokalisering av nya\r\nmyndigheter. Självfallet kommer regeringen även\r\nfortsättningsvis att pröva lokaliseringsfrågor med\r\ndenna utgångspunkt.</pre><pre>Anf. 2  GEORG ANDERSSON (s):</pre><pre>Fru talman! Jag tackar för svaret. Tyvärr har\r\nregeringen redan fattat beslut i ärendet, och därför\r\nblir det inte särskilt meningsfullt att föra en debatt\r\nom just lokaliseringen av folkhälsoinstitutet.</pre><pre>Även om jag genom den här debatten inte har\r\nnågon möjlighet att påverka regeringens\r\nställningstagande i just detta ärende är det\r\nangeläget att här något få diskutera de mera\r\ngenerella utgångspunkterna i den här typen av\r\närenden.</pre><pre>Först vill jag säga att jag är ganska upprörd över\r\nbehandlingen av frågan om lokaliseringen av\r\nfolkhälsoinstitutet. Vid upprepade tillfällen har\r\narbetsmarknadsutskottet understrukit att man vid\r\ninrättandet av nya möjligheter skall överväga\r\nmöjligheten att välja annan lokaliseringsort än\r\nStockholmsregionen. Man har särskilt betonat just\r\natt det skall vara noggranna överväganden.</pre><pre>Med dessa uttalanden har utskottet och sedan\r\nriksdagen naturligtvis menat att berörda\r\nbeslutsfattare ingående måste pröva om det är\r\nmöjligt att förlägga myndigheter utanför\r\nhuvudstadsregionen. Skälen är väl kända. Behovet\r\nav en regional balans är starkt. Varje möjlighet att\r\nminska obalansen måste tas till vara. Eftersom det\r\nhar visat sig vara förenat med mycket stora\r\nsvårigheter att omlokalisera eller att flytta ut delar\r\nav myndigheter har riksdagen koncentrerat sitt\r\nkrav till att gälla nya myndigheter. Men det är ju\r\ninte särskilt ofta som nya myndigheter inrättas.\r\nDärför måste man verkligen försöka ta till vara de\r\nfå tillfällen som erbjuds.</pre><pre>Nu inrättas ett folkhälsoinstitut. Det är därför\r\nnaturligt att företrädare för en rad orter anmäler\r\nsitt intresse. Många riksdagsledamöter har i\r\nmotioner redovisat synpunkter. Socialutskottet har\r\nbesökt Umeå och fått mycket positiva intryck när\r\ndet gäller Umeås möjligheter som lokaliseringsort.\r\nMen organisationskommittén för folkhälsoinstitutet\r\nhade snabbt en uppfattning. Kommittén tillsattes i\r\nseptember, och beslut fattades redan i början av\r\ndecember -- trots att kommittén av riksdagen\r\nbeviljats förlängd tid för sitt arbete.</pre><pre>Av statsrådets svar framgår emellertid att han krävt\r\nett ställningstagande redan före årsskiftet. Nåväl,\r\nhandlingskraft skall i och för sig inte kritiseras.\r\nDäremot skall nonchalans kritiseras. Jag menar att\r\nbåde organisationskommittén och regeringen\r\nuppträtt nonchalant gentemot de kommuner som\r\nhar anmält intresse för den här lokaliseringen.\r\nEnligt min mening har regeringen inte heller visat\r\nrespekt för riksdagens uttalande.</pre><pre>Organisationskommittén skrev den 16 december i\r\nfjol ett brev till förslagsställarna i frågan om\r\nlokaliseringen av folkhälsoinstituet. I brevet står\r\ndet:</pre><pre>''Många som har föreslagit andra orter har haft\r\nvänligheten att inbjuda kommittén att besöka orten,\r\neller erbjudit sig att på annat sätt vid\r\nsammanträffande ge oss ytterligare information\r\nutöver översänt material. Tyvärr har tidsschemat\r\nför vårt uppdrag inte gjort det möjligt för oss att ta\r\nfasta på dessa erbjudanden.''</pre><pre>Så lättsinnigt har kommittén avvisat erbjudanden\r\nom information om alternativen till\r\nStockholmsregionen. Det här uppträdandet inger\r\ninte förtroende, och det förvånar mig att\r\nsocialministern förefaller vara helt till freds med\r\nkommitténs arbete. I sitt svar säger socialministern\r\natt kommittén har gjort en omfattande genomgång\r\nav samtliga förslag. Jag kan inte inse att så är fallet.\r\nDe summariska argument som kommittén redovisar\r\nger verkligen inte belägg för att här har skett någon\r\ningående prövning. Socialministern nöjer sig med\r\natt upprepa kommitténs motiveringar, och förutom\r\nbehovet av forskningsanknytning anförs då\r\nönskvärdheten av nära samverkan med andra\r\ncentrala myndigheter och med\r\nfrivilligorganisationer.</pre><pre>Om detta vill jag säga: Medicinsk och\r\nsamhällsvetenskaplig forskning bedrivs vid flera\r\nuniversitet, bl.a. vid universitetet i Umeå, med stor\r\nframgång. Behovet av nära samverkan med andra\r\ncentrala myndigheter är ju det argument som man\r\nalltid har krupit bakom, när man inte har velat\r\nbryta det traditionella tänkandet om att allt skall\r\nligga i Stockholm. Med den sortens argumentation\r\nkan man ju avvisa varje förslag till lokalisering\r\nutanför Stockholmsregionen.</pre><pre>Men får jag säga, delvis i kraft av min ställning som\r\nförutvarande kommunikationsminister, att vi\r\nfaktiskt har ganska väl utbyggda kommunikationer\r\ni vårt land. För att ta exemplet Umeå, så är\r\nreseavståndet mellan Umeå och\r\nStockholmsregionen en sträcka som det tar bara en\r\ntimma att färdas. Därtill kommer att goda tele- och\r\ndatakommunikationer finns.</pre><pre>Efter socialministerns svar kvarstår frågan: Varför\r\nvar det så bråttom att få fram ett beslut i\r\nlokaliseringsfrågan, att man inte kunde ta sig tid att\r\nlyssna till olika förslagställare? Riksdagen hade ju\r\nvälvilligt förlängt planeringstiden till den 1 juli\r\n1992. Var det trots allt förutbestämt att\r\nfolkhälsoinstitutet skulle förläggas till\r\nStockholmsregionen?</pre><pre>Anf. 3  MAGNUS PERSSON (s):</pre><pre>Fru talman! I regeringens proposition 1991/92:100\r\nBilaga 11, avseende\r\narbetsmarknadsdepartementet, skriver\r\ndepartementschefen följande: ''I de fall\r\nutredningar berör inrättande av nya myndigheter,\r\neller större omorganisationer av befintlig\r\nverksamhet, bör en lokalisering utanför\r\nStockholmsregionen alltid prövas.''</pre><pre>En del som läser bilagorna till budgetpropositionen\r\ntror ibland på skrivningarna, och besvikelsen är\r\ndesto större när berörda departementschefer och\r\nandra regeringsföreträdare i praktisk handling\r\nsviker i fråga om dessa skrivningar. Så är även fallet\r\nbeträffande folkhälsoinstitutet. Regeringen\r\ngömmer sig bakom skrivningar, men när det\r\nverkligen gäller, så nog sitter de olika\r\nmyndigheterna i orubbat bo. Det är bara så, och vi\r\när många ute i landet som börjar bli otåliga, för att\r\ninte säga att vi är förgrymmade, inför de många\r\nargument som radas upp för att olika myndigheter\r\nskall bibehållas på de platser där de finns.\r\nArgumenten är oändliga och motiveringarna för att\r\nman skall slippa bli utlokaliserad till annan ort tar\r\naldrig slut. Det verkar finnas någon ohelig allians\r\nsom slår vakt om centralbyråkratin, centrala verk\r\noch myndigheter i Stockholm med omnejd.</pre><pre>Nu är det svårt, fru talman, att påvisa riktigheten i\r\nde enskilda besluten och hur hållbara regeringens\r\nargument och bedömningar i de enskilda fallen är.\r\nMen visst frågar man sig både en och flera gånger:\r\nHur kommer det sig att regeringen så ofta råkar\r\nhamna på de centrala verkens och myndigheternas\r\nsida?</pre><pre>Av svaret framgår mer eller mindre tydligt att all\r\nbehörig kompetens finns i Stockholm och att landet\r\ni övrigt är utarmat. Så är ju inte fallet. Det är som\r\nGeorg Andersson sade. Jag kan också nämna\r\nVärmland, där vi under en lång följd av år har haft\r\nen organisation med forskare och annan behörig\r\npersonal som jobbar just med dessa frågor.</pre><pre>Till sist vill jag peka på en skrivning i svaret som\r\ninnebär att vissa delar av folkhälsoinstitutets\r\nverksamhet kan förläggas utanför den centrala\r\norganisationen. Rimligen borde ändå någon del i\r\nslutändan hamna utanför Stockholm. Då är\r\nVärmland ett av de alternativ som bör diskuteras.\r\nVi har i Värmland en verksamhet där det framför\r\nallt på forskningssidan finns ungdomar och kvinnor\r\nsom är intressanta, och där vill vi vara med och\r\nleka. Men vad innebär skrivningen i svaret, att\r\navsikten är att förlägga ''en inte oväsentlig del -- --\r\n-- till andra orter''. Hur stor del kan det röra sig om,\r\npersonalmässigt eller vad det nu är? Jag skulle vara\r\nintresserad av att få just den skrivningen i\r\ninterpellationssvaret mera preciserad.</pre><pre>Och sist men inte minst, fru talman: Jag tror att om\r\nhela Sverige skall leva måste den sittande\r\nregeringen mera minutiöst och mera\r\njämställdhetsmässigt säga att den eller den\r\nverksamheten kan förläggas utanför Stockholm.\r\nDet är ett råd som jag gärna vill ge socialministern\r\ni dag.</pre><pre>Anf. 4  MARGITTA EDGREN (fp):</pre><pre>Fru talman! Jag kommer från Skåne och är\r\nnaturligtvis oerhört besviken över det beslut som\r\nhar fattats. Jag tänker på de kriterier som skulle\r\nstyra organisationskommitténs arbete -- nationellt\r\nsektorsövergripande folkhälsoarbete,\r\nvetenskapligt stöd, samlokalisering, externt stöd,\r\nekonomi, administration och praktiska\r\narrangemang. När det gäller dessa kriterier är det\r\nenda som riktigt tydligt talar mot en lokalisering till\r\nLund och Malmö att orterna ligger där de ligger,\r\ndvs. alldeles för långt bort från Stockholm, vilket\r\ndå skulle medföra problem för dem som man skall\r\nsamarbeta med. I direktiven för\r\norganisationskommittén står det faktiskt att\r\nuppgifter skall föras över från andra myndigheter\r\noch organisationer. Det är alltså inte givet att den\r\nstruktur som i dag finns för samarbetet i fråga om\r\ndessa uppgifter skall ligga kvar i Stockholm.</pre><pre>Det andra i direktiven som jag tycker kan föras\r\nfram är att det står att man också skall samarbeta\r\nmed kommuner, landsting och organisationer. Av\r\ndessa tre samarbetspartner är organisationerna\r\nlokaliserade till Stockholm, och de har styrt valet av\r\nStockholm i detta fall. Dessutom vill jag säga,\r\nBengt Westerberg, att när man beträffande\r\nadministration och praktiska arrangemang säger att\r\norterna ligger så långt bort verkar det som om han\r\növer huvud taget inte har tänkt på att det finns en\r\ndatakommunikationsutveckling, som inte minst vi\r\nhär i riksdagen använder oss av. Man kan alltså sitta\r\nhemma i Lund eller Malmö och arbeta mot\r\nStockholm. Är det helt omöjligt att också\r\nfolkhälsoinstitutet skulle kunna göra på det sättet?</pre><pre>En ytterligare möjlighet är att man ger institutet en\r\nbudget som täcker de resekostnader och de övriga\r\nextrautgifter som man tänkt sig skulle uppkomma --\r\nalltså om man tror att arbetet kan göras lika väl i\r\nMalmö som i Stockholm. Detta har\r\norganisationskommittén ändå kommit fram till.</pre><pre>Till sist skulle jag vilja fråga Bengt Westerberg: När\r\ndet gäller lokaliseringen till Stockholm är den ju\r\ninte helt omstridd i organisationskommittén. Man\r\när inte överens. En falang fajtas för att institutet\r\nskall förläggas norr om Stockholm, knutet till\r\nKarolinska sjukhuset, en annan för att det skall\r\nförläggas söder om Stockholm, knutet till\r\nHuddinge sjukhus. Som en kompromiss förs nu\r\nsocialstyrelsen fram. Den har ju hitintills inte haft\r\ndessa uppgifter och visade dem också i första skedet\r\nifrån sig, såvitt jag har förstått.</pre><pre>Skall det vara någon tyngd i att vi från riksdagens\r\nolika utskott och talarstolar framhåller hur viktigt\r\ndet är att vi sprider kompetens över landet och hur\r\nviktigt det är att vi decentraliserar ut från\r\nStockholm är detta ett paradexempel på att vi\r\nmåste visa att allt det vi säger inte är tomma ord.\r\nJag skulle vilja höra Bengt Westerbergs synpunkter\r\nnär det gäller dels om man har räknat med\r\nmerkostnaden för resorna, dels hur det är med\r\noenigheten beträffande lokaliseringen till\r\nStockholm.</pre><pre>Anf. 5  BERTIL PERSSON (m):</pre><pre>Herr talman! Denna fråga aktualiserar en rad\r\nprincipiella aspekter. Folkhälsoinstitutet skulle\r\nvisserligen enligt min uppfattning ha ingått som en\r\ndel i en återinrättad medicinalstyrelse, men nu blev\r\ndet inte så. Institutet är ett separat verk. Vi har det,\r\noch då skall det också fungera optimalt.</pre><pre>Frågan blir vart institutet skall lokaliseras. Jag kan\r\ninte anse att Stockholm är rätt plats. Motiven har,\r\nså långt jag har fått dem redovisade från\r\ndepartementet, avsett närheten till\r\ncentralbyråkratin i Stockholm och\r\nresekostnaderna. Vi har hört de argumenten förut.</pre><pre>Man har enligt min mening de tyngsta skälen för en\r\nlokalisering. Utöver vad som finns i Stockholm,\r\nbortsett från centralbyråkratin, har Malmö att\r\nerbjuda närheten till WHO:s Europakontor som\r\nligger i Köpenhamn. Där drivs det stora\r\neuropeiska, på väg att bli internationellt, projektet\r\nHealthy Cities som just handlar om att utveckla\r\ndessa frågor.</pre><pre>Lunds universitet är norra Europas största\r\nsamordnade universitet. Det har den största\r\nbredden, vilket ger oanade möjligheter för\r\ngränsöverskridande studier och samverkan mellan\r\nolika fack och specialiteter.</pre><pre>Det finns dessutom bara två större sjukhus i denna\r\nvärld som har den unika situationen att alla\r\npatienter replieras på samma sjukhus, behandlas på\r\nsamma sätt och kan följas från\r\nförlossningsjournalen till obduktionsprotokollet.\r\nDet är Malmö sjukhus med 230 000 invånare i\r\nMalmö och Mayokliniken i USA med 168 000\r\ninvånare i Rochester. Där bedrivs studier av risker\r\nför sjukdom fullständigt unikt.</pre><pre>Dessutom var Malmö först med att få en bred\r\nfolkhälsoorientering med professurer i bl.a.\r\nsamhällsmedicin, socialmedicin, hälsoekonomi,\r\nprimärvård, geriatrisk medicin och en stor\r\ninstitution för preventiv medicin. Här finns alltså\r\nett kunnande att ta vara på som det är svårt att hitta\r\npå andra ställen.</pre><pre>Vi har nu möjligheter, om vi själva är intresserade,\r\natt få WHO:s universitet för medicinsk teknik\r\nförlagt till Malmö. Men vi vet att riksdagsbeslutet\r\natt statliga organ skall förläggas utanför Stockholm,\r\nom inte särskilda skäl föreligger, har fått regeringar\r\nunder en lång tid att hitta särskilda skäl. Det brukar\r\nvara närheten till centralbyråkrati och\r\nreskostnaderna. Det känns för oss ute i landet litet\r\nsom att stånga huvudet i väggen.</pre><pre>Vi skall naturligtvis inte gråta över spilld mjölk,\r\nmen jag anser att regeringen i denna fråga faktiskt\r\nborde ha riktigt dåligt samvete. Kanske kan\r\nkommande lokaliseringsfrågor avgöras med mindre\r\nlåsningar i framtiden, eller också kan man\r\ndeklarera att statliga verksamheter vid sidan av\r\npolis och försvar skall ligga i Stockholm. Då får vi\r\nockså klara linjer.</pre><pre>Anf. 6  KARIN ISRAELSSON (c):</pre><pre>Fru talman! Jag sitter med i\r\norganisationskommittén, som nu kommit med\r\nförslaget till regeringen om lokaliseringen. Vissa\r\ntalare har sagt att kommittén inte har gått igenom\r\nalla möjligheter att förlägga folkhälsoinstitutet på\r\nannan plats än Stockholm, men det är inte med\r\nsanningen överensstämmande. Nu kommer jag in\r\nrätt sent i kommittéarbetet, men det arbete som har\r\nlagts ner har varit av sådan omfattning att det stått\r\nklart för ledamöterna i kommittén vilka\r\nförutsättningarna har varit.</pre><pre>Jag har varit kritisk till att inrätta ett\r\nfolkhälsoinstitut. Jag yrkade avslag på förslaget när\r\ndet presenterades i riksdagen. Socialstyrelsen har\r\nför närvarande sådana arbetsuppgifter när det\r\ngäller folkhäloarbetet, men den kommer att\r\navvecklas. Vi kommer som bekant att få en ny\r\norganisation. Då är det viktigt att vi får en bra\r\norganisation, som kan inspirera till ett bra\r\nfolkhälsoarbete. Det måste ju vara huvuduppgiften\r\nnär man nu bildar en ny organisation. Tanken är\r\nockså att det skall vara ett nära samarbete med en\r\nlång rad institutioner som tyvärr, måste jag säga, är\r\nplacerade i Stockholm.</pre><pre>Om den föregående regeringen hade velat ta ett\r\ninitiativ, skulle man mycket väl ha kunnat placera\r\nskolverket någon annanstans och på det sättet\r\nöppnat vägen för utlokalisering. Man tyvärr finns\r\nsocialstyrelsen, livsmedelsverket, skolverket,\r\nstrålskyddsinstitutet, naturvårdsverket,\r\nkemikalieinspektionen, arbetarskyddsstyrelsen\r\nm.fl. redan i Stockholm. Aidsdelegationen finns i\r\nStockholm, och tillsammans med\r\nsmittskyddsinstitutet och allergicentrum kommer\r\nden att samordnas med folkhälsoinstitutets arbete,\r\nvilket har väldigt stor betydelse för att man skall få\r\nett kraftfullt folkhälsoarbete. Helst hade jag\r\nnaturligtvis sett att det förlagts till Umeå. Men jag\r\nhade folkrörelsernas mandat i\r\norganisationskommittén, och folkrörelserna\r\nmotsatte sig bestämt en utlokalisering till Umeå.</pre><pre>Meningen är att det skall vara ett centrum som kan\r\ninspirera för fortsatt arbete ute i landet. Det finns\r\nmånga instanser, s.k. corroborating centres, med\r\negen växtkraft som kan inspireras av ett\r\nfolkhälsoinstitut. En stor del av programarbetet\r\nkommer att förläggas på olika orter ute i landet.\r\nDär finns många goda verksamheter som kan\r\nutnyttjas i detta sammanhang, om\r\nfolkhälsoinstitutet får den profil som är sagt. Det\r\ngäller olycksfall, kvinnor, barn och ungdom,\r\ntobaksprogram osv. Det finns en stor mängd\r\naktiviteter som måste tas till vara. Meningen är\r\nockså att detta skall inspirera hela Sverige att\r\nförsöka få -- det är främst landstingen som har\r\ndenna uppgift -- en god hälsopolitisk profil, där\r\nkommunerna har ett övergripande ansvar. Det är\r\nnaturligtvis min förhoppning, när nu beslutet redan\r\när fattat, att möjligheten att få ett kraftfullt centrum\r\nverkligen skall finnas.</pre><pre>Det är aldrig enkelt när man skall lokalisera. Jag\r\nantar att alla regeringar har varit utsatta för kritik\r\ndärvidlag. Var man än lokaliserar så blir det fel.\r\nMed det förslag som nu föreligger har man i alla fall\r\nfått möjligheten att snabbt få i gång verksamheten,\r\nvilket är väldigt viktigt då det finns så många\r\nproblem, t.ex. drogproblemen. Verksamheten får\r\ninte ligga nere. Det är viktigt ur många synpunkter\r\natt verksamheten snabbt kommer i gång även på\r\nandra ämnesområden.</pre><pre>Jag är helt övertygad om att det kommer att tas\r\ninitiativ som kommer hela Sverige till del och som\r\nockså kommer att ge möjligheter till utveckling på\r\nalla de orter som i dag känner sig förfördelade\r\ndärför att de inte fick folkhälsoinstitutet. Det finns\r\nen enorm växtkraft, och det finns mycket att göra.\r\nDet allra viktigaste är nu att se till att det här\r\nkommer att fungera väl.</pre><pre>Anf. 7  JERZY EINHORN (kds):</pre><pre>Fru talman! Liksom Karin Israelsson kom jag in i\r\nverksamheten mycket sent. Jag vill dock starkt\r\nbestrida det man här antytt, att\r\norganisationskommittén inte skulle ha arbetat på ett\r\nseriöst och förutsättningslöst sätt. Tvärtom måste\r\njag säga att jag blev imponerad av det\r\nförberedelsearbete som pågick när vi kom in i\r\nverksamheten.</pre><pre>Jag fäste mig särskilt vid det Georg Andersson vill\r\nha förklaring till. Han undrade varför man inte\r\nbesökte alla de 29 orter som var föreslagna. Det bör\r\nförklaras. Förklaringen är, som statsrådet säkert\r\nkänner till, att det i ett tidigt skede ställdes vissa\r\nkrav på den ort där institutet skulle förläggas. När\r\ndessa krav var ställda framgick det klart att det bör\r\nvara en universitetsort.</pre><pre>Det är mycket angeläget att det budskap som går\r\nut från folkhälsoarbetet är vetenskapligt förankrat.\r\nDet har gjorts så många misstag och så många\r\nbudskap har måst förändras att vi nu måste leva upp\r\ntill förhoppningarna. Uppföljningen måste också\r\nvara vetenskapligt förankrad. Det var därför som\r\nbara universitetsorter kunde komma i fråga. De tre\r\nuniversitetsorter som var realistiska för förläggning\r\nav folkhäloinstitutet besöktes.</pre><pre>Verksamheten bör vara programinriktad, som det\r\nsägs i direktiven. Man skall arbeta nära kommuner,\r\nlandsting, företag och frivilligorganisationer.\r\nDärför är det viktigt att kärnan i verksamheten har\r\nen optimal förläggning.</pre><pre>Jag vill understryka, precis som statsrådet, att man\r\nnågot överdramatiserar betydelsen av\r\nförläggningen av själva kärnan. Vi måste alla med\r\nall kraft verka för att så mycket som möjligt av all\r\nverksamhet förläggs på olika orter och sprids över\r\nhela landet. Jag tror att det finns en sådan strävan,\r\nprecis som statsrådet har framhållit.</pre><pre>Verksamheten, budskapet och möjligheterna till\r\nuppföljning måste ha en vetenskaplig förankring.\r\nDessutom måste man tänka på att kärnan i\r\nverksamheten skall ha en optimal förläggning, även\r\ni förhållande till andra aktörer som inte kan flyttas\r\nut från Stockholm, hur gärna vi än skulle vilja det.</pre><pre>Så mycket av verksamheten som möjligt bör\r\nbedrivas ute på fältet, för på så sätt skall\r\nfolkhälsoarbete bedrivas. Jag tycker att vi skall\r\nsatsa våra krafter på att planera hur den\r\nprograminriktade verksamheten skall fördelas,\r\nförläggas och genomföras. Tack.</pre><pre>Anf. 8  Socialminister BENGT\r\nWESTERBERG (fp):</pre><pre>Fru talman! Jag skall kommentera några av de\r\nfrågor som har ställts.</pre><pre>Georg Andersson m.fl. har sagt att man borde ha\r\növervägt andra alternativ. Det har man gjort, vilket\r\nockså Jerzy Einhorn och Karin Israelsson har\r\nunderstrukit. Man har gjort en mycket ambitiös\r\ngenomgång av de 29 olika lokaliseringsalternativ\r\nsom har varit aktuella. Denna genomgång har\r\ntillställts regeringen. På grundval av genomgången\r\nhar man dock kommit fram till att det lämpligaste\r\nlokaliseringsalternativet är Stockholm. Skälen för\r\ndetta har Karin Israelsson och Jerzy Einhorn\r\nutvecklat.</pre><pre>Kommittén har ju inte avvisat information.\r\nSekretariatet har haft kontakt med ett stort antal av\r\nde berörda kommunerna. Huvudsekreteraren i den\r\ndel av sekretariatet som har sysslat med\r\nlokaliseringsfrågan, professor Karl-Gunnar\r\nEriksson, har varit verksam i Umeå under tre år\r\noch känner därför det lokaliseringsalternativet\r\nmycket väl. Kommitténs ordförande och sekretariat\r\nhar besökt de två huvudalternativ som fördes fram\r\nvid slutdiskussionen, nämligen Stockholm och\r\nMalmö--Lund.</pre><pre>Georg Andersson frågade varför det var så\r\nbråttom. Huvudproblemet var ju att när vi i början\r\nav oktober flyttade in i regeringskansliet var\r\nlokaliseringsbeslutet ännu inte fattat. Tanken från\r\nvår sida var då fortfarande att institutet skulle\r\nkomma i gång med sin verksamhet från årsskiftet.\r\nDet var naturligtvis en orimligt dålig\r\nframförhållning, för vilken också Georg Andersson\r\nmåste ta på sig en del av ansvaret, även om han inte\r\nhade det direkta ansvaret.</pre><pre>Skälet till att vi ville ha en förlängning var just att vi\r\ntyckte att frågan var dåligt beredd. Eftersom bl.a.\r\nlokaliseringsfrågan inte var avgjord, måste man få\r\nmöjlighet att gå igenom de olika\r\nlokaliseringsalternativen. För den nya regeringens\r\nräkning kan jag bestämt säga att det inte alls var\r\nförutbestämt att man skulle fatta beslutet att\r\nverksamheten skulle lokaliseras till Stockholm. Vi\r\nhar prövat frågan förutsättningslöst. Även efter det\r\natt vi fick rekommendationen från\r\norganisationskommittén har vi självständigt gått\r\nigenom ytterligare några alternativ.</pre><pre>Margitta Edgren frågade mig var i Stockholm\r\ninstitutet skall förläggas. Enligt det beslut som\r\nregeringen har fattat ankommer det nu på\r\norganisationskommittén att fatta beslut om detta.\r\nFör min personliga del anser jag att mycket starka\r\nskäl talar för Huddinge. Om dessa skäl är\r\ntillräckligt starka för att också kommittén skall finna\r\natt Huddinge är det bästa alternativet vet jag inte.\r\nMen det är helt klart att det inom regionen råder en\r\nmycket stor politisk enighet om att verksamheten\r\nskall förläggas till Huddinge. Därför skulle jag med\r\nstor tillfredsställelse se att kommittén kom fram till\r\nden lösningen. Men det är alltså kommittén som har\r\natt pröva den frågan.</pre><pre>Som inte minst Magnus Persson underströk\r\nbetonades det både i kommitténs förslag till beslut\r\noch i det beslut som regeringen sedermera fattade\r\natt det är viktigt att en inte oväsentlig andel förläggs\r\nutanför Stockholm. Det pågår nu diskussioner i\r\nkommittén om detta. Jag kan inte för dagen säga\r\nhur stor andel som kommer att hamna utanför\r\nStockholm, men kommittén har kontakt med ett\r\nantal olika orter utanför Stockholm.</pre><pre>Det är vidare inte bara fråga om att eventuellt ha\r\npermanent verksamhet utanför Stockholm, utan\r\nframför allt om att förlägga olika projekt till orter\r\nutanför Stockholmsområdet. Dessa projekt kan ju\r\nså att säga komma och gå.</pre><pre>Jag kan ändå inte låta bli att notera att Margitta\r\nEdgren och Bertil Persson tycker att Malmö--Lund\r\när det självklara alternativet. Georg Andersson\r\ntycker att Umeå är ett självklart alternativ, och\r\nMagnus Persson tycker att Karlstad är det bästa\r\nalternativet. Det är väl ingen tillfällighet, att även\r\nom ni alla åberopar sakskäl, råkar dessa saksäl att\r\ntala för att förlägga institutet just till er egen\r\nvalkrets. Det visar ju att det finns andra saker som\r\nockså vägs in i era överväganden än just de sakliga\r\nskälen för olika lokaliseringsalternativ.</pre><pre>Fru talman! Till sist vill jag bara understryka det\r\nsom både Karin Israelsson och Jerzy Einhorn sade,\r\nnämligen att det viktiga nu är att institutet kommer\r\ni gång med sin verksamhet. Jag är övertygad om att\r\nfolkhälsoinstitutet kommer att spela en viktig roll\r\nför folkhälsans utveckling, och därmed på sikt för\r\nutvecklingen av t.ex. sjukvårdskostnaderna i\r\nSverige. Vi utgår ifrån att organisationskommittén\r\nlägger upp arbetet så, att man kan nå en maximal\r\neffekt. Då kan lokaliseringen till\r\nStockholmsregionen spela en viktig roll. Jerzy\r\nEinhorn och Karin Iraelsson underströk betydelsen\r\nav kontakter med bl.a. folkrörelser,\r\nKommunförbundet, Landstingsförbundet m.fl.\r\nDet råder inga tvivel om att lokaliseringen då spelar\r\nen viktig roll. Detta är också det argument som\r\nregeringen anser har vägt tyngst, när vi har prövat\r\nde olika argument och synpunkter som har kommit\r\nfram under den här debatten.</pre><pre>Anf. 9  GEORG ANDERSSON (s):</pre><pre>Fru talman! Jag har inte försökt utnytta detta\r\ntillfälle till att plädera för Umeås alla\r\nförträffligheter. Jag ser inte Umeå som det\r\nsjälvklara alternativet. Men jag ansåg det vara\r\nganska självklart att man mycket ingående borde\r\növerväga en lokalisering utanför\r\nStorstockholmsregionen. Jag förväntade mig att\r\nman skulle komma fram med förslag om en sådan\r\nlokalisering. Det hade då kunnat bli Umeå, som är\r\nett bra alternativ. Det kunde också ha blivit någon\r\nannan ort, men nu blev det Stockholmsregionen,\r\ntrots att socialutskottet och\r\narbetsmarknadsutskottet har betonat att man bör\r\nundvika Stockholmsområdet. Varför så bråttom?\r\nDet blev ju en förlängning av tiden -- jag tar på mig\r\nansvaret för att tiden var för kort. Då borde man ha\r\nhunnit med mera än att bara skicka ut ett brev, för\r\ndet skickade man också till Umeå.</pre><pre>Till Karin Israelssom måste jag säga att det är\r\nhäpnadsväckande att höra hennes plädering som\r\ncentralbyråkrat till förmån för Stockholm. Hur\r\nförklarar Karin Israelsson det brev som\r\norganisationskommittén har skickat ut? Hon sade ju\r\natt man ingående har prövat frågan. Men i brevet\r\nsägs det att man inte har tid att göra besök för att\r\ninhämta ytterligare information. Sedan hoppas\r\nman att alla skall vara till freds med det, samtidigt\r\nsom centern är ute och talar om att hela Sverige\r\nskall leva. Nu säger emellertid Karin Israelsson att\r\nen lokalisering till Stockholm är en garanti för att\r\ndetta kommer hela Sverige till del. Hur skall man\r\nkunna ha förtroende för ett sådant uppträdande!</pre><pre>Karin Israelsson passade på att skylla på den gamla\r\nregeringen. Vi socialdemokrater är medvetna om\r\nalla våra brister, men det skulle ju bli så mycket\r\nbättre med centern i regeringen. Det blev dock\r\ningen utlokalisering, inte ens fast man hade en ny\r\nmyndighet att hantera -- Karin Israelsson själv är ju\r\nledamot av organisationskommittén.</pre><pre>Det som Margitta Edgren påpekade är intressant,\r\nnämligen att kommittén ännu inte har beslutat sig\r\nför var i Stockholmsregionen som institutet skall\r\nförläggas. Då kan man väl inte veta hur bra\r\nStockholmsregionen är för lokaliseringen. Detta\r\ngör mig ännu mera upprörd. Nog hade det väl varit\r\nrimligt att man väntat med att ge besked tills man\r\nhade orienterat sig om Stockholmsregionens\r\nfördelar i alla avseenden i förhållande till andra\r\nuniversitetsorters fördelar. Jag håller med om att\r\ndet var lämpligt att begränsa sig till högskoleorter,\r\noch därmed var ju inte urvalet så väldigt stort.</pre><pre>Vi tröstas nu med att delar av verksamheten\r\nminsann skall kunna utlokaliseras. Min erfarenhet\r\när att när man väl har inrättat centralkontoret, så är\r\ndet inte så lätt att förlägga delar av verksamheten\r\ntill andra orter.</pre><pre>Anf. 10 MAGNUS PERSSON (s):</pre><pre>Fru talman! Självfallet är detta något av en\r\nprincipdebatt, eftersom beslutet redan är fattat,\r\nvilket är att beklaga.</pre><pre>Som ledamöter av Sveriges riksdag kan vi säkert\r\nräkna upp en rad argument för att lokaliseringen\r\nbör ske till den eller den orten, till vår egen valkrets\r\nosv. Jag har varit ledamot så länge att jag kommer\r\nihåg den debatt som fördes i början av 70-talet, när\r\nden dåvarande socialdemokratiska regeringen\r\nutlokaliserade en mängd myndigheter och verk. Jag\r\nkänner därför igen dagens argument från\r\nregeringskansliet. Under årens lopp hade också vi\r\nkanske kunnat utlokalisera mera, men glöm inte att\r\ndet i början av 70-talet fanns det en\r\nhandlingskraftig regering med Gunnar Sträng i\r\nspetsen. De här argumenten håller inte.</pre><pre>Nu kan vi femton tjugo år senare finna att det var\r\nett klokt beslut, därför att den kompetens som\r\ntidigare inte fanns finns nu. Myndigheterna och\r\nverken fungerar oklanderligt och bra och\r\nfördelarna är många. Fru talman! Rädda vad som\r\nräddas kan. Vi hoppas att, med den skrivning som\r\nhär föreligger, så mycket som möjligt av den\r\nverksamhet som går att förlägga ut i landet också\r\nförläggs där. Jag tror, precis som Bertil Persson från\r\nMalmö m.fl., att regeringen måste ta sitt ansvar.\r\nMan kan inte med vackra ord och ramsor säga att\r\nnya myndigheter skall utlokaliseras och sedan inte\r\nfullfölja detta i praktisk handling. Då är man inte\r\ntrovärdig, vilket leder till diskussion i vår egen\r\nvalkrets.</pre><pre>Det faktum att Karlstad inte kom i åtanke är\r\nkanske inte hela världen. Jag tror dock att vi i\r\nfortsättningen måste se till att det blir en seriös\r\ndiskussion med berörda byråkrater, myndigheter\r\noch verk. Vi måste också vid kommande\r\nutlokalisering av verk och myndigheter ta lärdom\r\nav den här debatten. Vi skall följa frågan med stor\r\nuppmärksamhet.</pre><pre>Anf. 11 MARGITTA EDGREN (fp):</pre><pre>Fru talman! Agerar aldrig stockholmare, Bengt\r\nWesterberg, som bypolitiker? I\r\norganisationskommittén fanns Jerzy Einhorn,\r\nGabriel Romanus plus en hel ''bynke'' med forskare\r\nsom är placerade i Stockholm. Dessa bor och\r\nverkar i Stockholm och har hela sin utbildning och\r\nkarriär förlagd till Stockholm. Från vartdera\r\nMalmö, Simrishamn och Norrland fanns det endast\r\nen representant. Är det självklart att det är\r\nbypolitik som drev dessa, eller som driver mig?</pre><pre>Kommittén har faktiskt som ett vetenskapligt skäl\r\ndessutom framfört att Malmö och Stockholm är\r\njämbördiga. I Malmö och Lund är man också\r\növerens om lokalisering till Malmö. Det finns\r\nlokaler, vetenskaplig kompetens -- enligt\r\nkommitténs utsago -- och erfarenhet av samarbete.\r\nEn hel rad av nyskapande samarbetsprojekt har\r\nvisats upp med tanke på just folkhälsan. Jag vill\r\ndärför påstå att det föreligger sakskäl för en\r\nlokalisering till Malmö.</pre><pre>Angående pengar i budget för resa fick jag inget\r\nsvar.</pre><pre>Jag skulle vilja få ett förtydligande av Jerzy Einhorn\r\nangående hans uppfattning. Är det rätt uppfattat\r\natt Jery Einhorn ifrågasätter Lunds vetenskapliga\r\nkompetens när det gäller detta projekt? Om svaret\r\när ja, har Jerzy Einhorn då reserverat sig i\r\nkommittén? Kommittén betraktar ju Malmö och\r\nStockholm som likvärdiga områden.</pre><pre>Anf. 12  BERTIL PERSSON (m):</pre><pre>Fru talman! Visst skall det finnas vetenskaplig\r\nkompetens för att detta institut skall kunna\r\nfungera. Men den kompetensen finns inte endast i\r\nStockholm. Min uppfattning, efter att ha arbetat\r\nmed preventiv medicin under ganska många år, är\r\natt Stockholm knappast har varit den stora\r\nföregångaren på det här området. Enligt min\r\nuppfattning är det Malmö, Lund, Göteborg och\r\nLinköping som har varit föregångarna i\r\nfolkhälsoarbetet.</pre><pre>Stockholmare skall naturligtvis inte skyllas för att\r\naldrig vara bypolitiker. Det har varit kutym att anse\r\natt alla utanför Stockholm är bypolitiker, men det\r\när en specialdiskussion.</pre><pre>Vad som förenar oss alla, som ställer oss kritiska, är\r\natt vi inte är imponerade av argumentet att det är\r\nviktigt med anknytningen till centralbyråkratin.\r\nSedan kan vi naturligtvis också ha olika\r\nuppfattningar -- precis som stockholmare.</pre><pre>Jag vill gärna berätta om en upplevelse som jag\r\nhade som sjukvårdskommunalråd i Malmö. Jag\r\ndeltog i universitetsklinikernas överläggningar\r\nangående R-listan -- riksspecialiteterna med\r\nLandstingsförbundet -- och då fick vi beskedet från\r\nLandstingsförbundet att principen är alldeles klar:\r\nfinns det något universitet som är klart ledande och\r\nlångt före alla andra så skall ifrågavarande\r\nriksspecialitet förläggas dit. Om detta inte är fallet\r\nskall den förläggas till Stockholm. Visst känns det\r\nresonemanget igen.</pre><pre>Anf. 13  KARIN ISRAELSSON (c):</pre><pre>Fru talman! Det som jag har funnit i vad gäller\r\nlokaliseringen av Folkshälsoinstitutet är att\r\ninstitutet kommer hela Sverige till del om det ligger\r\ni Stockholm, med alla de möjligheter till kontakter\r\nsom finns där. Tyvärr finns det ju redan så många\r\nmyndigheter i Stockholm.</pre><pre>Ett annat bekymmer, som jag har upplevt det i det\r\nhär arbetet, är att det naturligtvis skall vara\r\nforskningsanknytning men att detta inte är\r\nhuvudsyftet med Folkhälsoinstitutet. Huvudsyftet\r\när att få ut det här i praktiskt verksamhet. Om\r\nFolkhälsoinstitutet förläggs till en kommun, ett\r\nlandstingsområde eller ett universitet knyter man\r\ngärna murarna kring det, om jag känner forskar-\r\nlandstings- och kommunvärlden rätt. Man har där\r\nsvårt att förstå att folk utifrån skall ta del av\r\ninstitutet och att det skall fungera nationellt och\r\nrikstäckande. Det är möjligt att den typen av\r\nisolerad verksamhet också kan förekomma i\r\nStockholm, men jag tror att möjligheterna att\r\nhamna på en mer neutral mark där man kan\r\ninspirera hela Sverige till en verksamhet är större i\r\nStockholm än om man lokaliserar det till en annan\r\nort där inte denna känsla finns.</pre><pre>Jag försvarar folkrörelserna i det här arbetet med\r\nderas möjlighet till täta kontakter med\r\nFolkhälsoinstitutet och till spridning av\r\ninformation. I mitt praktiska folksrörelsearbete har\r\njag funnit att det är fullt möjligt att nå den effekten.\r\nJag ägnar mig mycket intensivt åt bl.a.\r\ndrogförebyggande arbete, och det har aldrig visat\r\nsig vara ett hinder att ha huvudkontoret i\r\nStockholm. Vi har använt oss av projekten ute i\r\nlandet, och det är vad jag haft i bakhuvudet litet\r\ngrand när jag har diskuterat dessa frågor. Jag tror\r\ndet är fullt möjligt att plocka upp goda idéer från\r\nhela landet och att återföra dem ut i landet. Det är\r\nFolkhälsoinstitutets roll, anser jag.</pre><pre>Det är synd att man inte tror på möjligheten att\r\nvara denna inspirationskälla, att lokalisera ut en hel\r\ndel av programarbetet som skall ske i\r\nFolkhälsoinstitutets regi. Det skall inte vara en\r\norganisation av byråkrati, utan det skall vara en\r\nöppen kontakt med hela Forskarsverige, hela\r\nLandstings- och Kommunsverige och hela\r\nFolksrörelsesverige. På det viset får man också ett\r\nbra Folkshälsointitut.</pre><pre>Anf. 14  JERZY EINHORN (kds):</pre><pre>Fru talman! Det är ingen här som har ifrågasatt det\r\nfunktionella i att förlägga folkhälsoinstitutet till\r\nStockholm. Regionala skäl har anförts vilka jag har\r\nmycket stor förståelse för.</pre><pre>Jag vill dock peka på att vi på det kommande\r\nFolkhälsoinstitutet lägger en oerhört svår uppgift.\r\nChanserna att Folkhälsoinstitutet skall lyckas är\r\nfaktiskt begränsade. Om vi vill förbättra hälsan hos\r\nvår befolkning, återstår det tyvärr endast att\r\nförändra våra levnadsvanor. Det är mycket lättare\r\natt lagstifta om allt möjligt än att angripa våra vanor\r\nsom gäller kost, rökning och sex.</pre><pre>Det är därför jag tycker att det är riktigt att det\r\nanses att kärnan i verksamheten bör ha så goda\r\nfunktionella förutsättningar som möjligt. Om man\r\nskall nämna några föregångare kan jag räkna upp\r\nmånga projekt från hela landet. Jag tror inte att\r\nman kan säga att man var mer föregångare i Malmö\r\noch Lund än någon annanstans.</pre><pre>Om man ändå skall försöka identifiera föregångare\r\när det faktiskt i Skaraborgs län de finns -- inte i\r\nMalmö och inte heller i Umeå. Det var där som\r\nman tidigt startade förebyggande\r\nskadeverksamhet. Man arbetar där också mycket\r\neffektivt när det gäller tobak. Detta var min\r\ninställning till Skaraborg, men då hade jag inte\r\ntänkt mig för ordentligt, eftersom kärnan måste få\r\nså goda funktionella förutsättningar som möjligt i\r\ndetta oerhört svåra arbete.</pre><pre>Det är för oss alla, i Sverige och i hela världen, ett\r\nnytt forskningsfält. Datatekniken har öppnat\r\nmöjligheter för att man i stora material skall kunna\r\nstudera vad som är orsaken till våra sjukdomar.\r\nOch från detta växer det förebyggande arbetet\r\nfram.</pre><pre>Mängden av information som kommer in är enorm.\r\nDet gäller att man har bästa möjliga förutsättningar\r\natt följa upp den och att kommunicera med andra\r\norganisationer och andra myndigheter i detta\r\narbete, i vilket hela landet bör engageras.</pre><pre>Däremot delar jag helt uppfattningen att vi med all\r\nkraft bör verka för att man verkligen skall leva upp\r\ntill det som har angetts i direktiven om att så mycket\r\nsom möjligt av verksamheten,\r\nprogramverksamheten, bör förläggas utanför den\r\ncentralort där folkhälsoinstitutet förläggs.</pre><pre>Talmannen anmälde att Bertil Persson och Margitta\r\nEdgren anhållit att till protokollet få antecknat att\r\nde inte ägde rätt till ytterligare inlägg.</pre><pre>Anf. 15  GEORG ANDERSSON (s):</pre><pre>Fru talman! Jag måste med anledning av framför\r\nallt Karin Israelssons inlägg få säga att vi nu har fått\r\nlyssna till en centerpartist som har avgett en\r\nprincipiell motivering mot utlokalisering av\r\nmyndigheter från Stockholm.</pre><pre>Vad Karin Israelsson argumenterade för var\r\nnämligen att vi skall ha centrala myndigheter i\r\nStockholm, eftersom de då upplevs som\r\nriksmyndigheter, myndigheter för hela landet. Om\r\nde däremot ligger ute i landet blir de, enligt Karin\r\nIsraelsson, isolerade öar och betraktas inte som\r\nföreträdare för hela riket.</pre><pre>Detta är ett mycket anmärkningsvärt uttalande från\r\nframför allt en centerpartist. Det skulle betyda att\r\nbanverket i Borlänge och vägverket och\r\nsjöfartsverket, som ligger i Norrköping, inte är\r\nriktigt riktiga riksmyndigheter. Utifrån en sådan\r\nfilosofi skall naturligtvis även folkhälsoinstitutet\r\nförläggas till Stockholmsregionen, fattas bara\r\nannat.</pre><pre>Med anledning av Jerzy Einhorns inlägg vill jag\r\nsäga att jag har stor respekt för hans kompetens\r\nsom forskare. Men jag tror inte att han helt kan\r\nbefria sig från den knytning som han kan ha till vissa\r\ninstitutioner och till bosättning i Stockholm. Att i\r\nen organisationskommitté den verkliga\r\ntyngdpunkten utgörs av företrädare för\r\nStockholmsregionen, som sedan föreslår\r\nStockholmsregionen, är påfallande inte bara i detta\r\nfall utan även i många andra sammanhang. Därför\r\nmåste summan av denna debatt bli att vi med större\r\nrespekt måste se på riksdagens upprepade\r\nuttalanden om att man noga skall pröva\r\nmöjligheten att förlägga nya myndigheter utanför\r\nStockholmsregionen. Jag säger detta som ledamot i\r\narbetsmarknadsutskottet, där vi har haft en\r\ndiskussion om detta. Och jag hoppas att vi kan få\r\nfram en enig skrivning om att detta uttalande som\r\ntidigare har gjorts skall stärkas.</pre><pre>Talmannen anmälde att Jerzy Einhorn anhållit att\r\ntill protokollet få antecknat att han inte ägde rätt till\r\nytterligare inlägg.</pre><pre>Överläggningen var härmed avslutad.</pre><pre>4 §  Svar på interpellation 1991/92:86 om\r\nbiståndet till Uganda</pre><pre>Anf. 16  Statsrådet ALF SVENSSON (kds):</pre><pre>Fru talman! Alf Wennerfors har frågat mig</pre><pre>1.vilka åtgärder jag som biståndsminister ämnar\r\nvidta med anledning av den senaste Amnesty-\r\nrapporten och</pre><pre>2.hur jag förklarar att Ugandaoppositionens\r\nupprepade hänvändelser till utrikesdepartementet\r\nunder 1991 inte finns registrerade.</pre><pre>Fru talman! I Amnesty Internationals senaste\r\nrapport om Uganda redovisas kränkningar av\r\nmänskliga rättigheter förövade av Ugandas armé.\r\nRapporten behandlar i huvudsak händelser vilka\r\nrapporteras ha inträffat i landets konfliktdrabbade\r\nnorra delar. Amnestys rapport ger anledning till\r\noro över det uppenbarligen bristfälliga skydd som\r\nmånga ugandier åtnjuter för sina mänskliga\r\nrättigheter. Rapporten reser också frågor kring\r\nUgandas regerings vilja och förmåga att\r\nupprätthålla ett fullgott skydd av de mest\r\ngrundläggande rättigheterna.</pre><pre>Fru talman! Innan jag närmare kommenterar dessa\r\nfrågor, anser jag det angeläget att kort beröra\r\nlandets allmänna utveckling. Uganda blev under\r\nnärmare två årtionden av krig och förstörelse\r\nskådeplats för ett fasansfullt lidande i stor skala.\r\nVanskötsel och väpnade konflikter ledde till att\r\nsamhällets nyckelfunktioner så gott som\r\nfullständigt raserades, däribland upprätthållandet\r\nav en rättsordning. Maktövertagandet i januari\r\n1986 av den nationella motståndsrörelsen innebar\r\natt en återhämtning av samhällets politiska, sociala\r\noch ekonomiska liv kunde påbörjas.</pre><pre>I landets norra delar har fortsatta oroligheter\r\nkommit att påverka människors tillvaro.\r\nSäkerheten har i dessa områden undergrävts av\r\nrebellgruppers våldsaktiviteter och arméns försök\r\natt få området under full kontroll. Brutala\r\növergrepp mot civilbefolkningen har därvid begåtts\r\nav båda sidor i konflikten. På senare tid har det\r\nrapporterats ett ökande antal grymma våldsdåd\r\nförövade av rebeller mot enskilda civila, inte minst\r\nfolkvalda förtroendepersoner.</pre><pre>Jag kan inte finna något försvar för de grupper som\r\ni Uganda använder våldsmetoder för sina politiska\r\nsyften.</pre><pre>Fru talman! Medan officiella ugandiska företrädare\r\nmedger att brott mot mänskliga rättigheter\r\nförekommit understryker man att dessa inte är\r\nuttryck för en sanktionerad politik utan är\r\növerträdelser mot denna samt ett resultat av de\r\nrättsvårdande myndigheternas bristfälliga\r\nkapacitet.</pre><pre>Det kan inte råda något tvivel om att brister i\r\nrespekten för de mänskliga rättigheterna i Uganda\r\nmåste ses i sammanhanget av bestående oroligheter\r\ni delar av landet. Det bristfälliga rättsskyddet\r\nhänger även samman med problem att stärka och\r\nupprätthålla de rättsvårdande myndigheternas\r\nfunktion. Regeringen kan dock inte undandra sig\r\nett ansvar för övergrepp av den omfattning som\r\nförekommit.</pre><pre>Jag noterar att enskilda soldater straffats för grova\r\nbrott de anklagats för. Det föreligger emellertid\r\nrapporter om övergrepp, vars karaktär och storlek\r\när av sådant slag att det inte kan röra sig om en\r\nenskild soldats gärningar. Oroväckande är att\r\nsådana rapporter inte blivit skyndsamt utredda och\r\nresultaten offentliggjorda. Landets särskilda\r\nombudsman -- Inspector-General -- har trots en rad\r\nanmälningar om brott mot mänskliga rättigheter\r\noch trots flerårig verksamhet ännu inte\r\noffentliggjort några resultat av sina\r\nundersökningar.</pre><pre>Jag vill mot den bakgrunden ta fasta på att Ugandas\r\nregering officiellt har reagerat på Amnestys\r\nrapport. Den har intygat att undersökningar redan\r\nsatts i gång för att fastställa fakta och att dessa\r\nkommer att redovisas så snart de fastställts. Jag\r\nutgår från att så verkligen också kommer att ske.\r\nJag noterar också med tillfredsställelse det besked\r\nUgandas minister med ansvar för landets norra\r\ndelar, fru Betty Bigombe, lämnade vid ett besök\r\nden 11 februari på utrikesdepartementet. Hon gav\r\ndå utfästelse om att Amnesty International, om\r\nman så önskar, kan företa egna undersökningar på\r\nplats och då hålla enskilda samtal med berörda\r\nofficerare.</pre><pre>Låt mig också uttrycka oro över att fyra ledande\r\nmedlemmar av ugandiska Democratic Party\r\nnyligen gripits. Dessa fyra personer har sedermera\r\nhäktats och åtalats för förräderi tillsammans med\r\ntvå andra politiker, som greps redan i april 1991.\r\nDetta har inneburit att politiska\r\nmeningsmotståndare åtminstone tillfälligtvis\r\nundanröjts under ett viktigt inrikespolitiskt\r\nskeende när bl.a. lokala val förestår och en ny\r\nkonstitution utarbetas. Det är angeläget att de\r\nåtalade snarast får en korrekt rättegång där\r\nanklagelserna mot dem kan prövas, alternativt att\r\nde omedelbart frisläpps. Våra farhågor i dessa fall\r\nframfördes nyligen direkt till president Museveni.</pre><pre>Fru talman! Vår närvaro genom bistånd ger Sverige\r\nsärskilda möjligheter att på ett konstruktivt sätt\r\nbidra till att respekten för mänskliga rättigheter kan\r\nstärkas i Uganda. Biståndet kan konkret bidra till\r\natt avhjälpa de brister som i dag försvårar en väl\r\nfungerande rättsordning och att stärka de\r\nmekanismer som övervakar rättigheternas\r\nupprätthållande. Sådant stöd lämnas redan, och vi\r\nstår öppna att pröva nya insatser förutsatt att de är\r\ngenuint motiverade.</pre><pre>Jag vill också ta fasta på den öppna attityd Ugandas\r\nregering utåt visat i frågan om mänskliga\r\nrättigheter. Det är en hållning som skapar\r\nförväntningar. Jag avser att noga följa den fortsatta\r\nhändelseutvecklingen, särskilt då åtgärder som kan\r\nfå ett reellt genomslag när det gäller att stävja\r\nsådana övergrepp som Amnesty International\r\nrapporterat om. Även för detta ändamål anser jag\r\natt vår biståndsnärvaro ger oss särskilda\r\nmöjligheter att på ett fortlöpande och konstruktivt\r\nsätt framföra vår hållning vad avser mänskliga\r\nrättigheter. Dessa möjligheter kommer vi att\r\nanvända.</pre><pre></pre><pre>Fru talman! Så till Alf Wennerfors fråga om\r\nUganda-oppositionens hänvändelser till\r\nutrikesdepartementet.</pre><pre>Det budskap från oppositionen i Uganda som en\r\nsvensk journalist överlämnade vid ett besök på\r\ndepartementet den 3 maj 1991 finns jämte\r\nsamtalsuppteckningar registrerat på sedvanligt sätt.</pre><pre>Enligt detta budskap sökte oppositionen en dialog\r\nmed Sverige och önskade svenskt stöd för sitt\r\nprogram.</pre><pre>Den 27 augusti 1991 följdes frågan upp genom att\r\nföreträdare för oppositionen togs emot av\r\ntjänstemän på departementet. De fick därmed\r\ntillfälle att själva direkt framföra och närmare\r\nredogöra för det budskap som tidigare hade\r\növerlämnats till departementet.</pre><pre>Det brev från oktober 1991 som Alf Wennerfors\r\nhänvisar till har också på sedvanligt sätt diarieförts.\r\nBrevet var undertecknat av en i Sverige bosatt\r\nföreträdare för oppositionen och utmynnade i en\r\nbegäran att få träffa utrikesministern. Dess värre\r\nmedger inte utrikesministerns kalender att hon kan\r\ntillmötesgå alla sådana önskemål.\r\nUtrikesdepartementet har emellertid förklarat sig\r\nberett till fortsatta kontakter på tjänstemannanivå.\r\nSå sent som den 24 februari 1992 mottogs\r\nföreträdare för den ugandiska oppositionen av\r\nstatssekreterare Alf Samuelsson vid\r\nutrikesdepartementet.</pre><pre>Det handlar således om ett begränsat antal\r\nhandlingar som inkommit till\r\nutrikesdepartementets arkiv. Dessa är alla i\r\nvederbörlig ordning diarieförda och arkivlagda.</pre><pre>Anf. 17  ALF WENNERFORS (m):</pre><pre>Fru talman! Jag ber först att få tacka\r\nbiståndsministern för ett långt och utförligt svar.\r\nJag tackar också för redogörelsen i\r\ninterpellationssvaret om hänvändelserna från den\r\nugandiska oppositionen till UD. Jag kommer dock\r\ninte att beröra det i mitt inlägg, utan nu är den\r\nsaken avklarad.</pre><pre>Innan jag går in på själva innehållet i svaret vill jag\r\nunderstryka att jag är mycket positivt inställd till\r\ndet biståndssamarbete som pågår. Efter ett besök i\r\nUganda för några veckor sedan känner jag stor\r\nsympati för Ugandas folk. Trots att besöket var rätt\r\nså kort fick jag kontakter med flera representanter\r\npå olika nivåer som jag känner stor sympati för.\r\nDen ugandiska människan är en öppen, glad och\r\nvarmhjärtad person och lätt att tycka om. Jag\r\nhoppas således att det skall bli möjligt att fortsätta\r\nbiståndssamarbetet med Uganda</pre><pre>Jag vill gärna instämma i vad som anförs i svaret om\r\nbakgrunden. Det är viktigt att vi har den med oss\r\nnär vi diskuterar och att man väger in den i i\r\nbedömningarna.</pre><pre>Det framgår på flera ställen i svaret att\r\nbiståndsministern har stöd för sin och allas vår stora\r\noro för utvecklingen just nu i Uganda. På s. 3 i det\r\nutdelade svaret säger biståndsministern\r\n:''Regeringen kan dock inte undandra sig ett ansvar\r\nför övergrepp av den omfattning som förekommit.''\r\nLängre ner står om Inspector-General. Det är\r\nintressant att det nu skett en förändring i hans\r\narbetsuppgifter på så sätt att han inte längre skall\r\nsyssla med MR-frågor, i varje fall inte\r\nföreträdesvis, utan med korruption. Det framgår av\r\nen annan rapport som jag skall återkomma till så\r\nsmåningom.</pre><pre>Biståndsministern uttrycker oro över att\r\nmedlemmar i partiet gripits. Det är intressant att\r\nveta att de nu kan få sitta i fängelse i 480 dagar utan\r\nrättegång. Så är förhållandena där nere.</pre><pre>Det förefaller som att biståndsministern stöder sig\r\npå Amnesty rapporten samt de bedömningar och\r\nrapporter som finns internt på UD. Jag vill gärna\r\nnämna att det finns ytterligare två rapporter som är\r\nintressanta i detta sammanhang. Det är dels en\r\nrapport som kommit alldeles nyligen från State\r\nDepartment i Washington och som jag fick mig\r\ntillsänd i går, dels en rapport från förra året från en\r\nkommitté i New York som ingår i någonting som\r\nheter Association of the Bar of the city of New\r\nYork.</pre><pre>Det intressanta är att alla dessa tre rapporter och\r\nallt i övrigt vi får höra pekar åt samma håll. Det\r\nfinns stor anledning till oro. Jag kan nämna att det i\r\nState Department-rapporten finns uppgifter om att\r\njournalister har arresterats och att det inte finns den\r\npressfrihet som man påstår sig ha. Det nämns också\r\natt ombudsmannen har fått ändrade direktiv.Man\r\nsäger även i rapporten att Amnesty inte får tala\r\nostört med fångar i fängelset. Där skall alltid finnas\r\nmed en fängelseofficer.</pre><pre>I svaret nämns minister Betty Bigombe, som jag\r\nträffade när hon var här i Sverige och även nere i\r\nUganda. Det hon säger stämmer inte med vad som\r\nfinns i rapporten från State Department i\r\nWashington. Nu har vi också fått höra -- om det nu\r\när sant, det vet vi inte riktigt -- att president\r\nMuseveni t. o. m. skall stämma Amnesty för förtal.</pre><pre>Det vi har fått höra är verkligen oroväckande. Vad\r\när det då för slutsatser som biståndsministern\r\nkommer fram till? Först säger biståndsministern att\r\nvi har vår biståndsnärvaro och att det är mycket\r\nbra. Det är ju egentligen inte så väldigt\r\nmärkvärdigt. Det finns inte någon ambassad eller\r\nnågot biståndskontor i Kampala eller Uganda. Det\r\när litet dåligt.</pre><pre>Sedan talar biståndsministern om den öppna\r\nattityden. Fattas bara annat! Det skulle innebära att\r\nrepresentanter från våra biståndsländer inte skulle\r\nha en öppen attityd. Menar biståndsministern att de\r\nhar en öppen attityd när de lyssnar på oss och talar\r\nmed oss, eller varför framför han just detta?</pre><pre>Biståndsministern säger att han har för avsikt att\r\nfölja utvecklingen. Det är precis som om jag läst ett\r\nsvar från den förra biståndsministern som tillhörde\r\nden socialdemokratiska regeringen. Man kan då\r\nsom försvar säga: Biståndsministern är så ny i sitt\r\nämbete, och han har ännu inte blivit varm i\r\nkläderna. Nja, det vet jag inte. Det har gått några\r\nmånader, och mandatperioden är kort. Nu tycker\r\njag att Alf Svensson skall säga ifrån.\r\nBiståndsministern skall ställa krav och villkor.</pre><pre>Min fråga är: När kommer biståndsministern att\r\nbörja ställa krav och villkor?</pre><pre>Anf. 18  JOHAN BROHULT (nyd):</pre><pre>Fru talman! Biståndsministern och ärade\r\nriksdagskolleger! Jag håller fullständigt med både\r\nbiståndsministern och Alf Wennerfors om att man\r\nskall vara positiv till ett stöd till Uganda. Men det\r\när under förutsättningen att stödet går till den\r\nugandiska människan. Det gör det inte i dag.Jag\r\nskulle gärna vilja se biståndet utformat så att det\r\nkommer den ugandiska människan till del.</pre><pre>För några månader sedan hade jag två patienter.\r\nDet var ett ungt par från Uganda som hade ett\r\nnyfött barn. De har varit utsatta för förskräckliga\r\nsaker i Uganda. Hon satt i fängelse ett antal\r\nmånader, eller i varje fall några veckor, och blev då\r\nvåldtagen. De har varit i flyktingläger under flera\r\når, och hela tiden har de känt ångest. Äktenskapet\r\nhar blivit fördärvat eftersom hon hela tiden\r\nupplever den känsla som hon hade i samband med\r\nvåldtäkten, trots att hon tycker mycket om sin\r\nmake.</pre><pre>Dessa båda människor ville de svenska\r\nmyndigheterna skicka tillbaka till Uganda. De kom\r\nhit som flyktingar. Man skall då veta att endast ca\r\n10 000 människor per år kommer till Sverige som\r\nriktiga flyktingar medan ca 100 000 flyr till\r\nnågonting. De flyr till en ekonomiskt bekvämare\r\ntillvaro. Men här var det fråga om några som flydde\r\nfrån någonting. De var inte välkomna i vårt land,\r\nutan vi var tvungna att olagligt gömma dem. Jag är\r\nvillig att ta mitt straff för detta -- jag får kanske\r\nhugga ved på Bogesund.</pre><pre>Det råder alltså fruktansvärda förhållanden. Mitt i\r\nallt överflöd här finns det en fruktansvärd brist.</pre><pre>Vad är det då som händer i Uganda? Det är alltid\r\nfråga om stammotsättningar, och i norra Uganda\r\nfinns det en rörelse som verkar för yttrandefrihet,\r\nför flerpartisystem och för fria val i landet. Därför\r\nhar militären skickats dit, den s.k. National\r\nResistence Army (NRA), som går lös på allting\r\nsom rör sig.</pre><pre>Man har sedan 1986 häktat över 1 000 människor,\r\nvarav 150 fortfarande sitter i fängelse utan\r\nrättegång. Långt fler än 1 000 har blivit avrättade.\r\nIbland har de blivit bombade och beskjutna från\r\nhelikoptrar. ''No time to take captives'', har det\r\nhetat, men människor har ibland blivit brutalt\r\ntorterade, upphängda hopknutna i armar och ben,\r\nsönderpiskade så att de har blivit förlamade och\r\nförlorat hörseln. De kan ha blivit skjutna i foten\r\neller ha fått en bajonett i foten, så att de dött\r\nlångsamt under ohyggliga plågor av osteit.</pre><pre>Våldtäkter har hört till bilden. En skolklass på 43\r\nflickor, 13--14 år gamla, har förts in i häkte och\r\nvåldtagits.</pre><pre>Här gäller ordet ''Allt vad I haven gjort mot dessa\r\nmina minsta, det haven I ock gjort mot mig.'' Vi har\r\nett moraliskt ansvar att gå in och göra någonting,\r\natt verkligen använda vårt inflytande.</pre><pre>Man har skurit av fingrar, öron, näsa och genitalia\r\npå människor. Andra har blivit sönderpiskade.\r\nArton medlemmar av det liberala partiet har\r\nfängslats och kvarhålls för högförräderi. Alf\r\nSvensson sade att de kan få sitta över 400 dagar\r\nutan rättegång. Ledaren Daniel Omasa Atubo\r\nsitter svårt misshandlad i fängelset.</pre><pre>Magnus Brohult har varit i Uganda och skrivit ett\r\nantal debattartiklar i Svenska Dagbladet. Han\r\ntalade med kanske 100 personer. Tio ställde upp för\r\natt vittna med sina namn. Av dessa tio är en\r\nmördad, två arresterade och därefter försvunna, en\r\när arresterad men frisläppt. De övriga sex är väl\r\nmycket rädda för vad som skall hända med dem.</pre><pre>Rättvisan och sanningen får man inte fram om man\r\nställer frågor i en diktaturstat. SIDA var\r\nomdömeslöst nog att skicka 12--14 journalister\r\nunder en tvåveckorsperiod för att ställa frågor. De\r\nfick gå efter en uppgjord rutt och fick höra att\r\nallting var jättebra.</pre><pre>Men varför lyssnar vi på SIDA och inte på Amnesty\r\nInternational, State Department och New York Bar\r\nAssociation, som verkligen har vittnat om detta? Vi\r\nhar en flagrant tydlig dokumentation av dessa\r\növergrepp. Vi bör kanalisera vår hjälp så att den\r\nblir till effektivt stöd för den opposition som vill\r\nbygga upp en demokrati. Jag skall inte nu skissera\r\nnågot flödesschema för en sådan hjälp, men jag\r\nhoppas att jag kan återkomma till detta i min\r\nreplik.</pre><pre>Det är självfallet egendomligt att presidenten\r\nMuseveni säger att han har undersökt om det går\r\natt stämma Amnesty International för förtal. Vad\r\när detta? Amnesty skulle alltså stämmas för förtal\r\nför att man talar om sanningen? Det är den\r\norganisation som vi har att förlita oss på.</pre><pre>Fru talman! Jag och mina kamrater och vänner från\r\nUganda är upprörda. De kan inte förstå varför de\r\ninte skall kunna få samma support och medkänsla\r\nsom andra olyckliga, t.ex. i Sydafrika. Det gick bra\r\natt stödja ANC och att på det sättet få till stånd en\r\nändring. Låt oss här gå fram på samma sätt.</pre><pre>Mina vänner här uppe protesterar mot förtrycket\r\noch också mot SIDA, som stöder detta förtryck. De\r\nprotesterar dessutom mot att SIDA lägger sig i de\r\ninre angelägenheterna i Uganda.</pre><pre>Anf. 19  TALMANNEN:</pre><pre>Jag får erinra om de debattregler som gäller.</pre><pre>Anf. 20  KRISTINA SVENSSON (s):</pre><pre>Fru talman! Jag vill först för att ingen\r\nmissuppfattning skall uppstå understryka att de\r\nbrott mot mänskliga rättigheter i norra Uganda som\r\nhar redovisats av Amnesty i årsrapporten från\r\ndecember förra året är mycket oroande.\r\nOroligheterna i norra Uganda har periodvis blossat\r\nupp, och det är alldeles uppenbart att landets\r\npresident Museveni och landets regering inte har\r\nfullständig kontroll över området.</pre><pre>Den grupp av journalister som deltog i en SIDA-\r\nresa nyligen har ju också rapporterat om detta i\r\nsvensk press, och jag tror att vi har fått en bra\r\ninformation genom dem. Jag talade i går med\r\nsvensk biståndspersonal som jobbar i Uganda och\r\nfick höra att det fortfarande förekommer\r\nsporadiska oroligheter i norr och nordost men\r\nockså att man bedömer läget som säkerhetsmässigt\r\nrelativt lugnt just nu.</pre><pre>Jag ser biståndsministerns svar på interpellationen\r\nsom både nyanserat och analyserande. Det är tack\r\noch lov inte heller kategoriskt fördömande. Jag\r\nutläser i svaret förståelse för ett land som brottas\r\nmed oerhörda problem -- problem som är ett arv\r\nfrån tidigare diktatorer.</pre><pre>Uganda kallades en gång i tiden för Afrikas pärla.\r\nDet var Churchill som myntade det begreppet --\r\nmen det var länge sedan. I dag är Uganda\r\nfortfarande sargat av inbördeskrig och utarmning.\r\nDet är ett land där såren ännu inte har läkts.</pre><pre>Det största problemet är naturligtvis fattigdomen.\r\nMan återvänder nu sedan några år tillbaka till de\r\nområden som varit krigsskådeplatser. Man försöker\r\nåter odla upp mark. Men inbördeskriget kastar\r\nfortfarande sin svarta skugga över landet. Stora\r\ngrupper av befolkningen är illiterata analfabeter.\r\nDet har naturligtvis att göra med att unga pojkar\r\nhar värvats att gå in i stridande arméer i stället för\r\natt gå i skola. Det är de soldaterna som fortfarande\r\nfinns i den oproportionerligt stora armén.</pre><pre>Den nuvarande regeringen har ambitionen att\r\nskära ner antalet soldater, men de måste ha något\r\natt återvända till; arbete och bostad. Om de inte har\r\ndet är det en mycket uppenbar risk att dessa\r\nsoldater i det civila livet kommer att göra det som\r\nde har tränats till i det militära, nämligen slåss och\r\ndöda.</pre><pre>Det förekommer ett moraliskt förfall bland de f.d.\r\nsoldaterna, och också det är ett arv från det\r\ngrymma och blodiga inbördeskriget. Detta\r\nförklarar men -- märk väl -- ursäktar inte de\r\növergrepp som begås.</pre><pre>Uganda, en gång Afrikas pärla, är i dag fattigt och\r\nutarmat. Landet har en befolkning, där barnen\r\nplågas av sjukdomar som malaria, mässling,\r\ndiarréer och, värst av allt, aids. Den största\r\npopulationen av aidssjuka finns just i Uganda. Små\r\nbarn som smittats dör före fem års ålder. Antalet\r\nföräldralösa barn ökar ständigt.</pre><pre>De enklare sjukdomarna som diarréer och mässling\r\nvore lätta att undvika om det bara fanns vaccin för\r\ndetta.</pre><pre>Jag delar biståndsministerns uppfattning att det\r\nfinns en god vilja hos den nuvarande regeringen att\r\nutveckla Uganda. Det handlar inte enbart om\r\nekonomisk utveckling utan också om att stärka\r\ndemokratin och att utveckla landet socialt.</pre><pre>Detta är inte bara retorik. Flera biståndsgivare,\r\nbåde bilaterala och multilaterala, deltar i den\r\nutvecklingen.</pre><pre>Sverige gjorde Uganda till programland förra året,\r\noch vårt biståndsarbete där är framför allt ett stöd\r\ntill kooperationen. Det handlar om att bilda\r\njordbrukskooperativ för att människor skall bli\r\nsjälvförsörjande. Ett särskilt intressant projekt\r\nuppe i norr riktar sig till 65 000 hushåll där kvinnor\r\när ensamförsörjare. De får en grundutrustning av\r\nhacka, spade, yxa och utsäde. Det skall ge dem\r\nförutsättningar att skapa sig ett nytt liv.</pre><pre>Världsbanksprojekt i Uganda syftar till att bygga\r\ngrundskolor över hela landet. I slummen i Kampala\r\nbygger man enkla bostäder med hjälp av\r\nbiståndsinsatser.</pre><pre>En del av vårt bistånd går till att stödja och utveckla\r\ndemokratin. Här har nämnts att vi stöder\r\nInspector-General of Government, som är ett\r\nämbete för att komma till rätta med korruption och\r\nrättsröta. Det finns oerhört mycket att göra. Vi\r\nstöder också, som jag nämnt, kommissionen för\r\nmänskliga rättigheter.</pre><pre>Jag delar alltså uppfattningen att man har\r\nambitionen att bygga ett demokratiskt Uganda, och\r\njag stöder den uppfattningen bl.a. på det arbete\r\nsom pågår med att skriva en ny författning. Jag\r\ntänkte återkomma till frågan om författningen i min\r\nreplik.</pre><pre>Alf Wennerfors, som aktualiserat Uganda i dagens\r\ndebatt, tycker jag talar med litet kluven tunga. Jag\r\när väldigt glad att Alf Wennerfors sade att han\r\ntycker att det är ett bra bistånd vi har och att vi skall\r\nbistå Uganda. Tidigare har jag tolkat Alf\r\nWennerfors litet annorlunda, bl.a. beroende på att\r\nmoderaterna ofta anser att svenskt bistånd skall\r\nminskas till de länder som inte uppfyller våra\r\nsvenska krav på demokrati. Jag menar att det är\r\nnödvändigt för den demokratiska processen att vi\r\nger bistånd till Uganda.</pre><pre>Anf. 21  TALMANNEN:</pre><pre>Jag får återigen erinra om de debattregler som\r\ngäller.</pre><pre>Anf. 22  Statsrådet ALF SVENSSON (kds):</pre><pre>Fru talman! Låt mig allra först få uttrycka min\r\ntillfredsställelse över att både Alf Wennerfors,\r\nJohan Brohult och Kristina Svensson uttalat sig\r\npositivt om fortsatta biståndsrelationer till Uganda.</pre><pre>Sedan vill jag gärna, med all den kraft jag kan\r\nmobilisera utan att behöva höja rösten alltför\r\nmycket, instämma i den oro som här uttalats. Det\r\när naturligtvis aldrig någonsin acceptabelt -- det är\r\ningen tvekan om detta, utan här skall vi vara\r\nkategoriska -- att enskilda människors elementära\r\nfrioch rättigheter kränks. Det är vad som sker i\r\nUganda, och därför reagerar vi.</pre><pre>Därför tar vi kontakt, därför använder vi de\r\ntillfällen som vi kan uppbringa, och de skulle gärna\r\nkunna vara fler. Men som någon här sade -- jag tror\r\natt det var Alf Wennerfors -- är väl inte relationerna\r\nså många som de kanske är visavi andra\r\nbiståndsländer.</pre><pre>Det finns stor anledning till oro. Jag håller med om\r\ndet. Alf Wennerfors sade att Amnesty\r\nInternational inte får träffa förfördelade personer\r\nenskilt. Jag kan då bara säga att det var vad minister\r\nBetty Bigombe lovade.</pre><pre>Orden ''öppen attityd'' finns i mitt svar. Vad jag vill\r\nha sagt med det är att myndigheterna och\r\nministrarna som vi möter tillstår bekymren och\r\ngärna vill åtgärda dem -- i varje fall uppfattar jag\r\ndet så -- men de mäktar inte.</pre><pre>Detta är det ständigt återkommande dilemmat --\r\neller hur man nu vill uttrycka det -- när vi har med\r\nden här typen av länder att göra. Att konstatera\r\nfrån vår upphöjda, väl fungerande demokrati i\r\nSverige vilka bekymmer som finns är inte svårt,\r\nmen när man kommer med krav till de här urusla --\r\nför det får man faktiskt säga -- administrationerna\r\noch säger att nu skall de se till att det fungerar si och\r\nså, då infinner sig svårigheterna.</pre><pre>''Följa utvecklingen'' står det. Jag tror inte att det\r\nuttrycket har någon stor ideologisk innebörd, utan\r\ndet kan säkert vi alla använda. Alf Wennerfors\r\nföljer utvecklingen, och jag är glad för det. Det är\r\ndet Johan Brohult gör, och jag är glad för det. Jag\r\när också glad för att Kristina Svensson gör detta.\r\nMen det är inte detsamma som att det åvilar oss\r\nnågon passivitet, att vi sitter på åskådarläktaren i\r\ndet här sammanhanget.</pre><pre>Vi skall noga se vad som händer när konstitutionen\r\nläggs fram, om det nu sker, vilket har utlovats, i juni\r\n1992. Vi ställer krav, och vi kommer med villkor.\r\nJag kan faktiskt berätta att jag träffade Museveni\r\noch hans fru i USA bara för ett par månader sedan.\r\nJag kan försäkra att jag inte stod där med någon\r\nförstående attityd, utan jag ställde krav. Jag mötte\r\nattityden förståelse för kraven -- men vad skall vi\r\ngöra?</pre><pre>Sedan har vi alltså framfört MR-kritik vid\r\nförhandlingar om bistånd i oktober 1991. Vi har\r\nframfört MR-kritik direkt till Museveni 1991, och\r\njag tror t.o.m. att Alf Wennerfors var med vid det\r\ntillfället.</pre><pre>Låt oss vara ense om att vi inte är till freds, men om\r\nvi fortsätter att ha ett fönster öppet via bistånd till\r\nUganda, har vi större möjligheter att påverka än\r\nom vi skulle dra oss därifrån. Jag är glad över att\r\ningen har kommit med förslaget att vi skall dra\r\ntillbaka biståndet till Uganda.</pre><pre>Anf. 23  ALF WENNERFORS (m):</pre><pre>Fru talman! Men, herr biståndsminister, vad gör\r\nman då när förslaget inte kommer i juni, när det\r\ninte händer någonting? Det är ju den möjliga\r\nutvecklingen, den troliga utvecklingen dessutom.</pre><pre>Biståndsministern har varit ute och rest en hel del,\r\nhar vi sett i papiren. När blir det ett besök i\r\nUganda? Det är min nästa fråga. Då tycker jag att\r\ndet inte bara skall ställas krav, utan det skall ställas\r\nvillkor. Om det ställdes ett krav 1991, så har det i\r\nvarje fall inte hänt någonting hittills.</pre><pre>Det var ju likadant i många andra länder, där den\r\nförutvarande biståndsministern ställde krav men\r\ndet aldrig blev någonting. Jag sade minsann till\r\ndem, sade hon här i talarstolen, men det hände\r\ningenting. Att hon talade allvarligt med dem har jag\r\nförstått, men det hjälper inte ibland.</pre><pre>Jag vet inte om biståndsministern såg artikeln i\r\nDagens Nyheter för någon vecka sedan av\r\nJohannes Åman, som tillhörde en grupp\r\njournalister som på inbjudan av SIDA besökte\r\nUganda för tre eller fyra veckor sedan.</pre><pre>Att man kan ha flerpartisystem i Västeuropa beror\r\npå att samhället där är uppdelat i klasser, sade då\r\npresident Museveni till den här gruppen i en liten\r\nspecialföreläsning. I Uganda finns inte denna\r\nklasstruktur, sade presidenten. Här är vi uppdelade\r\ni olika stammar och olika religiösa grupper. Därför\r\nkan det bli svårt att skapa ett flerpartisystem.</pre><pre>Men, säger han enligt den här journalisten, om vi\r\nfår fred och kan genomföra industraliseringen, då\r\nkan det gå snabbt. Och vad menar denna president\r\nmed snabbt? Jo, femton år.</pre><pre>Så om femton år har vi kanske fått\r\nförutsättningarna för ett flerpartisystem, säger\r\ndenne främste representant för diktaturen Uganda.\r\nJag tycker att det känns olustigt att vi skall fortsätta\r\npå samma sätt och bara ställa krav, när vi då har\r\nperspektivet att han räknar med att diktaturen skall\r\nfortsätta i femton år. Det tycker jag att\r\nbiståndsministern borde åka ner och prata om.</pre><pre>Anf. 24  JOHAN BROHULT (nyd):</pre><pre>Fru talman! Biståndsministern konstaterade att vi\r\nalla var positiva till att ge hjälp. Jag vill dock\r\nkommentera att från vår sida sett måste vi då veta\r\natt det är hjälp som når fram till folket som behöver\r\nhjälp.</pre><pre>Vi skall inte vara passiva, vi skall ha öppet fönster\r\noch vi skall stärka demokratin, som Kristina\r\nSvensson sade. Men den demokratiska processen\r\när alltså utvecklingen mot flerpartisystem och\r\nyttrandefrihet. Det är den processen vi måste\r\nstärka.</pre><pre>Då man ger hjälp till u-länder kan hjälpen vara bra.\r\nI bästa fall är den så bra att den ger hjälp till\r\nsjälvhjälp, dvs. den är synergistisk. Det kan ibland\r\nhända att det inte blir någonting av med hjälpen, att\r\nnågon knycker pengarna -- somt kom på\r\nhälleberget. Det tycker jag att man också står ut\r\nmed, för nästa gång man kastar ut utsädet vet man\r\nvar hälleberget ligger, och då kanske det händer\r\nnågonting.</pre><pre>Men om man orsakar skada med sin hjälp, dvs. att\r\nden är antagonistisk eller kontraeffektiv, då tycker\r\njag att det är fel. Den sortens hjälp anser jag att\r\nman ger om man stöder en diktaturstat som kan\r\nanvända pengarna för att köpa vapen.</pre><pre>Det går nämligen till på det sättet att hårdvalutan\r\nsom kommer till landet inte konverteras till\r\nmjukvaluta, utan man tar annan mjukvaluta till att\r\nköpa tjänster inom sjukvård, att gräva kanaler osv.\r\nDäremot kan hårdvalutan användas för att köpa\r\nvapen, och det är fel.</pre><pre>Vi måste alltså gå in i landet på ett annat sätt.\r\nVarför kan man inte stödja oppositionsrörelsen,\r\nsom är för en demokratisk utveckling och vars\r\nrepresentanter sitter här uppe på läktaren? Det har\r\ngått då det gällt ANC, och det finns metoder. Jag\r\nhar själv arbetat något udda men i alla fall mycket\r\neffektivt. Frikyrkliga organisationer ställde upp\r\nmed pengar, och dessa pengar konverterades då till\r\nmedicin och utrustning.</pre><pre>Vi åkte sedan i lastbilar in i detta land som befann\r\nsig i krig. Pengarna kom fram till byarna, och det\r\nfanns ingen chans att omvandla pengarna till vapen\r\neller annat som vi inte ville åstadkomma. Det finns\r\nmetoder.</pre><pre>Jag vill att man med det svenska biståndet skapar\r\nmetoder för att befolkningen i Uganda -- inte\r\nendast etablissemanget, elefanterna -- skall få\r\nhjälp. Biståndet skall gå till människorna.</pre><pre>Anf. 25  KRISTINA SVENSSON (s):</pre><pre>Fru talman! 65 000 människor i norra Uganda, och\r\nsom lever under mycket enkla omständigheter, får\r\ndel av vårt bistånd. Det är vanliga ugandier i\r\nUganda.</pre><pre>Jag tror att arbetet med konstitutionen kommer att\r\nbli avgörande för utvecklingen av demokratin i\r\nUganda. Nu finns en tidsram, precis som ministern\r\nberättade, som innebär att ett första förslag skall\r\npresenteras i juni.</pre><pre>Förslaget är intressant. Det bygger på ett\r\ndeltagande -- och det är verkligen ett deltagande --\r\nav människor från hela samhället, företrädare från\r\nolika grupper, t.ex. NGO, och\r\ngräsrotsorganisationer. 20 000 memorandum har\r\nlämnats in med synpunkter på vad som bör tas med\r\noch beaktas i den nya konstitutionen. Det sker nu\r\nett arbete, och ett förslag skall presenteras i juni.</pre><pre>Det här är bara första steget. Arbetet kommer att\r\nfortsätta i ett konstitutionsråd. Ledamöter skall\r\nväljas till detta råd, och det har kommit\r\nbekräftelser på att där skall vara en bred\r\nrepresentation.</pre><pre>Jag tycker att det här arbetet är avgörande för\r\nutvecklingen av demokratin. Naturligtvis handlar\r\ndet om ett mycket skört och ömtåligt tillstånd i\r\nlandet. Det har vi fått, tyvärr, mycket tragiska bevis\r\nför -- övergrepp osv. som Amnesty har rapporterat\r\nom.</pre><pre>Jag tycker att tidsperspektiven är intressanta. Jag\r\nnämnde i mitt inledningsanförande att vi ställer\r\nstora krav. Ibland brukar jag tänka på att det tog\r\nungefär 50 år för Sverige att utveckla den politiska\r\ndemokratin, från 1866 till 1921.</pre><pre>Anf. 26  Statsrådet ALF SVENSSON (kds):</pre><pre>Fru talman! Alf Wennerfors säger att jag har rest en\r\nhel del. Jag har varit i Etiopien, Indien och Nepal.\r\nJag kan försäkra att det finns problem också där.\r\nHade jag inte åkt dit hade säkert någon i en fråga\r\neller interpellation undrat varför jag inte har åkt\r\ndit.</pre><pre>Jag var här i förrgår och fick frågor om varför jag\r\ninte hade åkt åt andra hållet. Alf Wennerfors vet\r\nmycket väl att tiden inte räcker till -- och inte\r\nkrafterna heller. Men jag kan försäkra att viljan\r\nfinns.</pre><pre>Vidare har här sagts att min företrädare -- som jag\r\ninte står här för att försvara -- har sagt att hon sade\r\nminsann till dem. Men sedan sade Alf Wennerfors\r\natt jag borde åka till Uganda och säga till dem.</pre><pre>Det här är ofta det stora problemet, nämligen att vi\r\nvill så gärna och så mycket. Men det är icke så\r\nenkelt. Vi möter administrationer som inte\r\nfungerar. Naturligtvis kan vi inte tolerera,\r\nacceptera och stilla åhöra att det skulle ta 15 år för\r\nett flerpartisystem att växa fram.</pre><pre>Jag vet inte hur det kommer att bli efter juni 1992\r\nom ingenting händer med förslaget till ny\r\nkonstitution. Men vi kan ställa krav på att få se ett\r\nförslag, dvs. att vi förväntar oss att det läggs fram --\r\ninte vare sig mer eller mindre. Det kommer vi att\r\ngöra.</pre><pre>Jag vill också, Johan Brohult, att hjälpen når fram.\r\nJag tror inte att det finns någon som tycker att det\r\när bra om hjälpen inte når fram. Men jag säger\r\nåterigen -- och det vet vi alla -- att det är svårt att\r\nvara hundraprocentigt säker på att allt når fram.\r\nJag tycker att man skall vara så ärlig att man kan\r\nsäga att det finns korruption. Det finns runt om i\r\ntredje världen i u-länderna. För den skull har jag\r\ninte sagt att den skall tolereras. Vi skall göra vårt\r\nyttersta för att hjälpen skall nå dit den är ämnad.\r\nJag är mån om att understryka att vi skall inte\r\nframställa biståndsrelationer till Uganda som om\r\ningenting når fram. Åtskilligt positivt sker ändå\r\nmed vårt bistånd. Det kunde vara bättre, och därför\r\narbetar vi också för att det skall bli bättre.</pre><pre>Anf. 27  JOHAN BROHULT (nyd):</pre><pre>Fru talman! Ärade biståndsminister! Jag tycker\r\nabsolut inte att biståndsministern behöver åka till\r\nalla ställen. Men biståndsministern måste ta\r\nställning till de olika projekten och lyssna på dem\r\nsom har varit där och de medborgare som\r\ntillfälligtvis vistas i Sverige och har en hel del att\r\nberätta.</pre><pre>Vi måste acceptera att viss hjälp inte når fram.\r\nPengarna kan t.ex. knyckas. Men det värsta är om\r\nhjälpen får en kontraeffekt, dvs. att den blir\r\nskadlig. Jag har försökt att betona att vi inte skall få\r\nden situationen.</pre><pre>Jag har inte hunnit kommentera det faktum att\r\nmycket av pengarna som går till Uganda används\r\nför att köpa in vapen. Det finns bevis för att Libyen\r\noch Kadhafi levererar en hel del vapen till Uganda.\r\nDet är vapen som sedan används för att förtrycka\r\nde egna medborgarna. Uganda har också många\r\nkontakter med Nordkorea och med Cuba. Jag\r\ntycker inte att det gänget är det bästa sällskapet,\r\nutan jag tycker att vi måste kräva en utveckling mot\r\ndemokrati, frihet och yttrandefrihet.</pre><pre>Jag hörde den förra biståndsministern yttra att man\r\ninte behöver se så mycket på dessa mänskliga\r\nrättigheter. Bara pengarna ges, skall de mänskliga\r\nrättigheterna komma så småningom. Men så är det\r\ninte. Man måste ställa krav då det gäller införandet\r\nav mänskliga rättigheter.</pre><pre>Jag tar ett exempel som vi känner till, nämligen\r\nKenya. Man ställde villkor på Kenya för biståndet.\r\nOm det inte blev demokrati skulle inte några\r\npengar betalas ut. Nu har situationen ändrats i\r\nKenya. Det är ett tecken på att man kan\r\nåstadkomma något genom att ställa krav. Jag tycker\r\natt krav skall ställas på etablissemanget som har\r\nmakten i Uganda, dvs. se till att den\r\ndemokratiprocess som äger rum i norra Uganda\r\nkan få verka.</pre><pre>Anf. 28  ALF WENNERFORS (m):</pre><pre>Fru talman! Av svaret att döma och de synpunkter\r\nsom jag har lyssnat till här i dessa debattskiften,\r\nupplever jag att biståndsministern känner starkt\r\nengagemang i dessa frågor och har en konstruktiv\r\nvilja att göra något.</pre><pre>Precis som det står i svaret att statsrådet följer\r\nutvecklingen, vill jag meddela att jag gör det också.</pre><pre>Anf. 29  KRISTINA SVENSSON (s):</pre><pre>Fru talman! Det talas från Brohults, Wennerfors\r\noch i viss mån biståndsministerns sida om att vi skall\r\nställa krav. Jag tycker att det är viktigt att vi\r\nmedverkar till åtgärder som stöder utvecklingen av\r\ndemokratin. Vårt bistånd går till sådant som att\r\nbygga skolor, förse kvinnohushållen i Uganda med\r\nmöjligheter att överleva och skapa ett nytt liv, och\r\nstöder de demokratiska institutioner som är på väg\r\natt växa fram.</pre><pre>Jag hoppas verkligen att Uganda skall lyckas i sina\r\nsträvanden mot demokrati. Det är ett fruktansvärt\r\nplågat och sargat land, och det behöver en lugn\r\nperiod för att utveckla demokratin. Det är möjligt\r\natt det kommer att ta tid.</pre><pre>Anf. 30  Statsrådet ALF SVENSSON (kds):</pre><pre>Fru talman! Jag tackar för de synpunkter som har\r\nframförts. Jag har naturligtvis lyssnat till dem. Jag\r\ntror egentligen inte att det är så stor skillnad på våra\r\nåsikter. Det blev t.o.m. konstaterat att såväl\r\nmoderater som socialdemokrater och\r\nkristdemokrater följer utvecklingen. Det är inte\r\nliktydigt med att man från något håll bara passivt\r\nåser den.</pre><pre>Jag är helt överens med herr Brohult om att vi\r\naldrig kan acceptera att hjälp eller bistånd\r\nkonserverar en diktatur, ett förtryck eller förakt för\r\nmänskliga fri- och rättigheter. I\r\nregeringsförklaringen har vi starkt understrukit\r\ndet. Ständigt och jämt när jag möter representanter\r\nför denna typ av länder framför jag att vi vill se att\r\nman understryker mänskliga fri- och rättigheter.</pre><pre>Man skall nog akta sig för att påstå att biståndet\r\nfrån Sverige skulle gå till militären eller till inköp av\r\nvapen. Det skulle jag vilja se bestyrkt eller belagt.\r\nJag tror inte att det går att bestyrka eller belägga\r\ndet.</pre><pre>Talmannen anmälde att Johan Brohult anhållit att\r\ntill protokollet få antecknat att han inte ägde rätt till\r\nytterligare inlägg.</pre><pre>Överläggningen var härmed avslutad.</pre><pre>5 §  Svar på interpellation 1991/92:80 om\r\nbiståndsprojekt riktade till kvinnor</pre><pre>Anf. 31  Statsrådet ALF SVENSSON (kds):</pre><pre>Fru talman! Kristina Svensson har i en\r\ninterpellation ställt två frågor till mig rörande\r\nbiståndsprojekt riktade till kvinnor: Anser jag att\r\nbiståndsprojekt riktade direkt till kvinnor skall\r\nupphöra och på vilket sätt skall kvinnornas\r\nsituation stärkas genom bilateralt och multilateralt\r\nbistånd?</pre><pre>Frågorna emanerar förmodligen från en artikel i en\r\nav våra stora morgontidningar. Om jag vore\r\nriksdagsledamot och Kristina Svensson minister för\r\ninternationellt utvecklingssamarbete och\r\nmänskliga rättigheter hade jag kanske ställt samma\r\nfrågor efter att ha läst den artikeln. Men jag kan\r\nförsäkra Kristina Svensson att artikeln ger en helt\r\nfelaktig bild av hur vi arbetar med kvinnofrågorna i\r\nbiståndet.</pre><pre>Jag börjar med den andra av Kristina Svenssons två\r\nfrågor, eftersom den delvis ger svaret på den första.</pre><pre>Sverige driver sedan många år tillbaka\r\nkvinnofrågan i biståndssammanhang, både\r\nmultilateralt och bilateralt. I årets\r\nbudgetproposition poängterar regeringen att\r\nSverige även fortsättningsvis aktivt kommer att\r\nverka för att kvinnofrågorna skall uppmärksammas\r\ninternationellt. Detta gäller också biståndet genom\r\nSIDA och andra biståndsmyndigheter.</pre><pre>Ända sedan 1970-talet har målsättningen varit att\r\nintegrera kvinnofrågorna i allt bistånd. I dag är\r\nsådan integration praxis. SIDA har sedan drygt sex\r\når tillbaka utarbetat särskilda riktlinjer för hur det\r\nbilaterala biståndet skall utformas för att\r\ntillfredsställa både kvinnors och mäns behov. Ett\r\nviktigt mål är att kvinnor skall kunna delta i\r\nbiståndsprojekt i samma utsträckning som män,\r\nutifrån sina egna förutsättningar. Det innebär bl.a.\r\natt man tar hänsyn till att kvinnor vanligtvis har en\r\nstörre arbetsbörda än män, och att man vidtar\r\nåtgärder för att projekten i utvecklingsländerna\r\ninte skall missgynna kvinnorna. Samtidigt vill SIDA\r\nbidra till att kvinnornas roll i ekonomin framhävs\r\noch stärks. Män och kvinnor måste betraktas som\r\nlikvärdiga aktörer i samhällsekonomin.</pre><pre>Erfarenheterna visar att för att bistånd riktat till\r\nkvinnor skall ha bestående effekt krävs att\r\nbiståndsgivarna har stor förståelse för och insikt i\r\nde kulturella och religiösa förhållandena. Särskilt\r\nde enskilda organisationerna kan, genom deras sätt\r\natt arbeta nära och integrerat med den lokala\r\nbefolkningen, visa på lyckade projekt inom detta\r\nområde.</pre><pre>Integreringen av kvinnofrågorna i biståndet har\r\nhuvudsakligen skett på två sätt.</pre><pre>För det första har särskilda kvinnohandläggare\r\nanställts vid våra biståndskontor. Deras uppgift är\r\natt se till att kvinnoaspekterna beaktas i ett\r\nhelhetsperspektiv vid planeringen av\r\nbiståndsprojekt. Skall man kunna förbättra\r\nkvinnans roll i samhället krävs det\r\nattitydförändringar, både i Sverige och i övriga\r\nvärlden. Det är ofta en både komplicerad och\r\ntidskrävande process. Inte sällan är det\r\ndiskriminerande lagar och regler som behöver\r\nändras.</pre><pre>SIDA, SAREC och andra svenska biståndsorgan\r\nhar även genomfört omfattande utbildning av alla\r\nsom arbetar med bistånd, för att öka\r\nmedvetenheten om dessa frågor. På så sätt har\r\npersonal och särskilda nyckelpersoner både i\r\nSverige och i mottagarländerna nåtts av detta\r\nbudskap. Insatserna, som görs både inom ramen\r\nför allmänna utvecklingsprojekt och i aktiviteter\r\nriktade till kvinnor, har rönt stort intresse i flera\r\nutvecklingsländer och även från andra\r\nbiståndsorgan.</pre><pre>Det andra sättet att arbeta på är att direkt stödja\r\nlokala kvinnoorganisationer i mottagarlandet, för\r\natt dessa mer effektivt skall kunna påverka\r\nutvecklingen i sitt land och ta till vara\r\nmedlemmarnas intressen, eller för att de skall\r\nkunna genomföra konkreta projekt.</pre><pre>På samma sätt som kvinnoaspekten integreras i det\r\nbilaterala biståndet, verkar Sverige mycket aktivt\r\nför integrering av kvinnofrågor i de multilaterala\r\nbiståndsorganens verksamhet. Vårt lands\r\nkunskaper och kompetens på detta område har\r\nblivit en förebild för andra länders biståndsarbete.\r\nMålet är att integrera kvinnofrågorna i de\r\ninternationella organisationernas reguljära\r\nverksamhet. Som ett resultat av detta har många\r\nbiståndsorgan, i likhet med SIDA, upprättat\r\nsärskilda kvinnoenheter som verkar både för att\r\nutvecklingssamarbetet i sin helhet skall bli mer\r\nkvinnoinriktat och för att särskilda projekt riktade\r\ntill kvinnor skall komma till stånd.</pre><pre>Som exempel kan jag nämna att UNDP sedan ett\r\npar år tillbaka, efter starka påtryckningar från bl.a.\r\nSverige och övriga nordiska länder, har inrättat en\r\nsärskild enhet för kvinnoinriktat bistånd. Även\r\ninom Världsbanken arbetar man numera mycket\r\naktivt med frågor som rör kvinnans roll i\r\nutvecklingsprocessen. Det är ingen överdrift att\r\npåstå att Sveriges och övriga nordiska länders\r\ninsatser härvidlag varit av avgörande betydelse.</pre><pre>Sverige ger dessutom ett aktivt stöd till FN:s\r\nkvinnofond, Unifem, och till det internationella\r\nforsknings- och utbildningsinstitutet för kvinnors\r\nutveckling, INSTRAW. Nästa vecka kommer\r\nchefen för Unifem för övrigt till Stockholm, och jag\r\nkommer då att få tillfälle att träffa henne.</pre><pre>FN har beslutat om en ny världskvinnokonferens år\r\n1995, som en uppföljning och utveckling av tidigare\r\nsådana konferenser. Såsom ledamot av FN:s\r\nkvinnokommission har Sverige varit aktivt i det\r\nhittillsvarande förberedelsearbetet inför denna\r\nkonferens. Vid konferensen skall bl.a. en\r\nhandlingsplan antas. Många av de frågor som\r\nkommer att tas upp i denna handlingsplan berör\r\ninte minst kvinnorna i u-länderna. Det blir därför\r\nnaturligt att i det svenska förberedelsearbetet inför\r\nkonferensen ge frågor om kvinnor och utveckling\r\nen framskjuten plats.</pre><pre>Fru talman! Kvinnan spelar en nyckelroll i varje\r\nlands utveckling. Integreringen av kvinno- och\r\nkönsrollsfrågor i den svenska biståndspolitiken\r\nkommer därför även i framtiden att vara en högt\r\nprioriterad fråga.</pre><pre>Jag vill avsluta med att ge svaret på den första av\r\nKristina Svenssons två frågor, och det svaret blir\r\nväldigt kort: Naturligtvis anser jag inte att\r\nbiståndsprojekt direkt riktade till kvinnor skall\r\nupphöra!</pre><pre>Anf. 32  KRISTINA SVENSSON (s):</pre><pre>Fru talman! Tack för svaret. När det gäller den\r\nförsta frågan jag ställde har jag fått ett tydligt och\r\nkategoriskt klargörande. Det är inte tal om att man\r\nskall ändra den policy som har präglat svenskt\r\nbistånd riktat till kvinnor.</pre><pre>Det är alldeles korrekt att det var ett referat i\r\nDagens Nyheter i december där SIDA:s\r\nverksledning citerades. Jag tackar för att de\r\nuppgifterna inte var korrekta.</pre><pre>Min andra fråga är egentligen mer intressant. På\r\nvilket sätt, dvs. hur, skall kvinnobiståndet stärkas\r\ngenom bilaterala och multilaterala insatser? Här\r\nsvarar statsrådet: Regeringen kommer även\r\nfortsättningsvis aktivt att verka för att\r\nkvinnofrågorna skall uppmärksammas\r\ninternationellt. Sedan följer ett referat av hur\r\nsvensk biståndspolitik fokuserat kvinnofrågor. Jag\r\när väl medveten om detta. Jag är stolt över hur\r\ndessa frågor har drivits av den förra\r\nsocialdemokratiska regeringen. Jag har ställt min\r\ninterpellation för att få veta vilken ambition den\r\nnuvarande regeringen har i dessa frågor. På den\r\npunkten är svaret lamt och pekar inte mot någon\r\nhöjd ambitionsnivå eller på någon vilja att gå\r\nvidare, att ytterligare utveckla och förbättra\r\nkvinnobiståndet.</pre><pre>Jag vill ta upp tre konkreta frågor. Den första gäller\r\nkvinnohandläggarna -- detta fasansfulla ord -- på\r\nvåra biståndskontor. I utrikesutskottet har vi i dag\r\nfått statistik som visar att av 17 handläggare är\r\nendast 4 utsända från SIDA. De övriga 13 är\r\nlokalanställda. Jag är övertygad om att de allihop\r\ngör ett bra arbete. Men rimligtvis kan de\r\nlokalanställda inte ha den samlade erfarenhet av\r\nbiståndsarbete som utsänd personal har. Den\r\nutsända personalen har ju bl.a. deltagit i den\r\nGender Awareness-utbildning som samtlig SIDA-\r\npersonal får.</pre><pre>Hur ser biståndsministern på den frågan? Skulle\r\nman inte höja kvalitet och status på arbetet med\r\nkvinnobistånd ute på fältet om de ansvariga var\r\nutsänd personal? När det gäller andra\r\nsektorsområden har vi ju utsänd personal.</pre><pre>En annan konkret fråga gäller den\r\nkvinnokonferens som planeras för 1995. Den\r\nkommer i stor utsträckning att behandla frågor som\r\nrör kvinnor och utveckling. Vilken beredskap finns\r\ninom regeringskansliet för den? När kommer en\r\nnationalkommitté att tillsättas? Och finns medel\r\navsatta för detta ändamål?</pre><pre>En tredje fråga: Under förra året påbörjades inom\r\ndepartementet en genomlysning av\r\nkvinnobiståndet. En rapport följdes upp av ett\r\nseminarium på UD, där det kvinnoinriktade\r\nbiståndet analyserades och ett antal konkreta\r\nförslag fördes fram. Men den här rapporten var\r\nganska kortfattad och rapsodisk, och det fanns\r\nstora frågor som inte alls berördes, t.ex. hur det\r\nkvinnoinriktade biståndet relateras till de\r\nbiståndspolitiska målen. Inte heller analyserade\r\nman det bistånd som genomförs av enskilda\r\norganisationer, utan det berördes bara mycket\r\nkortfattat.</pre><pre>Kommer biståndsministern att gå vidare i det här\r\narbetet och initera en översyn av det\r\nkvinnoinriktade biståndet?</pre><pre>Jag nöjer mig med detta. Det är flera andra som vill\r\ndelta i den här interpellationsdebatten, så jag\r\nkoncentrerar mig på dessa frågor.</pre><pre>Anf. 33  VIOLA FURUBJELKE (s):</pre><pre>Fru talman! Ett talesätt i Zimbabwe lyder: Utbilda\r\nen man, och du utbildar en individ. Utbilda en\r\nkvinna, och du utbildar nationen.</pre><pre>Det här talesättet har sitt ursprung i kunskapen att\r\nbiståndsprojekt riktade till kvinnor har mycket\r\nstörre spridningseffekter än motsvarande insatser\r\nför män. Det kan handla om hälsa, hygien,\r\nfamiljeplanering och nutrition. Genom kvinnors\r\nansvar för barnen, samt det faktum att kvinnor ofta\r\narbetar många tillsammans, sprids kunskaperna.</pre><pre>En inriktning på kvinnor i rollen som mödrar och\r\nhusmödrar följer den s.k. välgörenhetsstrategin\r\ninom biståndet. Den strategin är oftast\r\nokontroversiell, till skillnad från biståndsprojekt\r\nsom syftar till att exempelvis stärka och framhäva\r\nkvinnors roll i samhällsekonomin, projekt som mer\r\nsyftar till jämställdhet, som ifrågasätter kvinnans\r\nunderordnade roll i många av våra biståndsländer.</pre><pre>Det är väl känt att biståndet till tredje världen till\r\nstörsta delen har nått männen, eftersom\r\nkonsekvensanalyser av biståndseffekterna för\r\nkvinnor och män inte förrän på senare tid har gjorts\r\ni förväg.</pre><pre>Ett exempel: I Zambia är de flesta\r\njordbruksrådgivare män. Så är det säkert också på\r\nmånga andra håll i våra biståndsländer. Men\r\nmerparten av bönderna är kvinnor.\r\nJordbruksrådgivningen blir inte särskilt effektiv i\r\nett sådant sammanhang, eftersom man i den\r\npositionen inte kan närma sig en kvinnlig bonde.\r\nBiståndsstrategin måste naturligtvis vara -- och är\r\nnumera också -- att utbilda kvinnliga\r\njordbruksrådgivare.</pre><pre>Det behöver inte vara så att projekten i första hand\r\ninriktas på att särbehandla kvinnor, utan det gäller\r\natt noga ta reda på vem som gör vad i byn, och vilka\r\nnormer och regler som styr och påverkar\r\nbiståndsprojekten.</pre><pre>I slutet av 70-talet började SIDA anställa\r\nkvinnohandläggare på biståndskontoren. När det\r\ngäller själva benämningen kvinnohandläggare sade\r\nKristina Svensson att det var ett fasansfullt ord, och\r\ndet tycker jag också. Det är missvisande, för vad\r\ndet handlar om är att se hur biståndet påverkar\r\nbåde kvinnors och mäns situation.\r\nKvinnohandläggarna kan dessutom med fördel --\r\nja, det är t.o.m. önskvärt -- till viss del vara män.\r\nKvinnohandläggarna är med några få undantag\r\nlokalanställda. Precis som Kristina Svensson\r\nifrågasätter jag inte på något sätt deras kompentens\r\nför uppgiften. Men att vara lokalanställd innebär\r\natt man har en annan status och andra befogenheter\r\npå biståndskontoret. De lokalanställda har t.ex.\r\nenligt uppgift sällan tillgång till datorer och bilar.\r\nDe får inte arbeta ensamma på ambassaden,\r\neftersom de inte har diplomatisk status, vilket\r\nförsvårar övertidsarbete.</pre><pre>Lokalanställda av utländskt ursprung, som inte kan\r\nsvenska, utestängs naturligtvis från skriftlig och\r\nmuntlig information från Sverige. I många fall har\r\nde av kulturella skäl inte samma otvungna\r\nförhållande till konsulter och personal i\r\nbeslutsfattande ställning på biståndskontoret.\r\nDetta är särskilt svårt, eftersom\r\nkvinnohandläggarnas uppgift ofta är att ifrågasätta,\r\ndiskutera och komma med förslag till åtgärder som\r\nkan förbättra situationen för kvinnorna.</pre><pre>Med insikt om de här problemen beslöt riksdagen\r\nvid förra riksmötet att ge regeringen till känna att\r\nkvinnohandläggare vid biståndskontoren skall vara\r\nutsänd personal. I årets budget nonchalerar tyvärr\r\nregeringen denna tydliga viljeyttring från\r\nriksdagen. Motiveringen är att man i dag har en väl\r\nfungerande rutin. Regeringen säger inte ordagrant\r\nså, men innebörden är denna.</pre><pre>Jag vill fråga biståndsministern om de problem som\r\njag här har skisserat inte existerar, eller om de inte\r\när värda att beaktas. Och vad tänker\r\nbiståndsministern göra för att på sikt se till att vi får\r\nutsända kvinnohandläggare vid biståndskontoren?</pre><pre>Anf. 34  CHARLOTTE BRANTING (fp):</pre><pre>Fru talman! Jag skall villigt erkänna att jag satte\r\nmorgonkaffet i vrångstrupen när jag den 18\r\ndecember 1991 läste Erika Bjerströms artikel i\r\nDagens Nyheter med rubriken ''Sidas kvinnohjälp\r\nfiasko. Biståndsprojekt uppfattades som hot i\r\nmottagarländer''.</pre><pre>Jag har tillhört SIDA:s kvinnoråd KIB sedan det\r\nstartade 1982. Där är elva organisationer\r\nmedlemmar, däribland de politiska\r\nkvinnoorganisationerna. Vi har som uppgift att ge\r\nråd till SIDA och dess byråer om hur biståndet skall\r\nbli mer kvinnoinriktat. Vi sätter oss in i\r\nbiståndsländernas situation -- och även SIDA:s\r\ntotala bistånd -- och agerar som en förmedlare och\r\nen länk mellan SIDA och kvinnoorganisationer i\r\nSverige. Vi har regelbundna möten, vi gör besök i\r\nbiståndsländer, rapporterar om våra besök och ser\r\ntill att våra erfarenheter också når ut i våra resp.\r\nkvinnoorganisationer. Vi skriver remissvar till\r\nSIDA och till regeringen, och vi har kontakter och\r\ndiskussioner med olika byråer och handläggare.</pre><pre>Något av det viktigaste som vi har gjort är, tycker\r\nvi, att vi har tagit initiativet till SIDA:s\r\nhandlingsprogram för ett kvinnoinriktat bistånd,\r\noch att vi fått SIDA att också utarbeta interna\r\nriktlinjer för hur man skall förbättra\r\nkvinnobiståndet över huvud taget.</pre><pre>Vi har drivit fram tillsättandet av\r\nkvinnohandläggare, och vi tycker att det är\r\nangeläget att också nu se hur handlingsprogrammet\r\nföljs upp -- och att man får en översyn av det. Vi\r\narbetar med biståndsdagar, utfrågningar,\r\nseminarier osv.</pre><pre>Självfallet tycker vi att det har hänt mycket i den\r\nhär frågan sedan vi tillsattes 1982. Men det finns ju\r\noerhört mycket att göra framöver.\r\nLandsbygdskvinnornas fattigdom ökar. 550\r\nmiljoner fattiga har vi i dag, och antalet har ökat\r\nmed 50 % under de senaste 20 åren. Det finns\r\nmycket problem när det gäller att verkligen få\r\nutbildning för kvinnorna. Analfabetismen är 21 %\r\nstörre bland kvinnor än bland män. Många av\r\narvslagarna diskriminerar kvinnor..</pre><pre>Vi behöver i allra högsta grad all hjälp från\r\nbiståndsministern för att vi skall kunna gå vidare\r\nmed det här arbetet. Vi var väl i KIB litet förvånade\r\növer att inte biståndsministern gick ut och talade\r\nom direkt hur det stod till, när den här debatten\r\ntogs upp i december månad. Nu kom det ju ett\r\nbesked i budgetpropositionen, och jag är glad över\r\nAlf Svenssons klara svar här i dag om hur man ser\r\npå kvinno- och biståndsfrågorna.</pre><pre>Men jag skulle vilja ställa några frågor. Den första\r\ngäller just kvinnohandläggare. Det är intressant att\r\nViola Furubjelke och Kristina Svensson har\r\nengagerat sig så i detta sammanhang. En gammal\r\nfolkpartimotion, som jag har varit med om att\r\nförfatta, gällde faktiskt vikten av\r\nkvinnohandläggare och vikten av att vi har utsänd\r\npersonal.</pre><pre></pre><pre>Det är i allra högsta grad viktigt att man går vidare\r\nmed detta. Det är inte tillfredsställande att det\r\nfortfarande bara är 4 av 17 handläggare som är\r\nutsända av SIDA. Jag hälsar därför verkligen\r\nsocialdemokraternas intresse för denna fråga med\r\nstor tillförsikt, och jag hoppas att vi gemensamt\r\nskall kunna driva frågan vidare.</pre><pre>Vad gäller våra kurser inom ramen för Gender\r\nAware -- jag tycker inte om att man tar till ett\r\nengelskt ord, men det finns tyvärr inte någon riktigt\r\nbra svensk översättning -- behövs ett rejält stöd för\r\natt vi från Kvinnoenheten verkligen skall kunna\r\ndriva dessa kurser vidare. Det är också oerhört\r\nväsentligt att man verkligen prioriterar\r\nKvinnoenhetens arbete inom detta område.</pre><pre>Jag är glad över att Alf Svensson skall träffa\r\nUnifems ledare, som kommer hit nästa vecka. Jag\r\nträffade henne när jag var i FN i höstas, och jag fick\r\ndå klart för mig att man inom Unifem lever med\r\nväldigt knappa resurser. Vi har från folkpartiet\r\nliberalerna i flera år motionerat om att man\r\nverkligen skall driva på och se till så att Unifem får\r\nytterligare resurser. Jag vill understryka det.</pre><pre>Man står nu i startgroparna för att påbörja\r\nförberedelsen av kvinnokonferensen, och det är\r\nockså oerhört viktigt att den NGO-konferens som\r\nskall äga rum som en förkonferens ges stöd, så att\r\näven den kan förberedas på ett bra sätt. Jag hoppas\r\ndärför att regering avsätter ordentliga resurser så\r\natt det kan bli en bra NGO-konferens.</pre><pre>Anf. 35  INGBRITT IRHAMMAR (c):</pre><pre>Herr talman! Det är glädjande att höra att\r\nbiståndsministern har en positiv hållning till\r\nkvinnofrågorna i biståndet och också att både\r\nintegrerade projekt och projekt direkt riktade till\r\nkvinnor skall fortsätta att genomföras.</pre><pre>Det var inte bara Kristina Svensson och Charlotte\r\nBranting som blev oroliga för det framtida\r\nkvinnobiståndet när de läste den omtalade DN-\r\nartikeln. Inom Centerkvinnorna reagerade vi\r\ndirekt och gick samma dag ut med ett uttalande om\r\nvikten av fortsatt kvinnobistånd.</pre><pre>Jag vill framhålla att det arbete som görs med att\r\ninom biståndet hela tiden beakta kvinnors och\r\nmäns roller i det samhälle dit stödet går är oerhört\r\nviktigt. Kvinnofrågorna får inte bli något som\r\nsepareras från övrig verksamhet och bara sköts av\r\nkvinnor. Kvinnor utnämns ju ofta till specialister på\r\nkvinnofrågor, vilket vi självfallet också är, men det\r\nfår inte innebära att männen försöker undvika eller\r\nmarginalisera dessa frågor.</pre><pre>SIDA:s målmedvetna satsning på integrering av\r\nkvinnofrågor i allt bistånd är av stor betydelse, och\r\ni centern stödjer vi detta till fullo. I vissa fall kan det\r\nemellertid också vara angeläget att speciellt rikta\r\ninsatserna till enbart kvinnor, och detta är ofta\r\nfallet bl.a. i många islamska länder. Inom\r\nkvinnoförbunden i Sverige, bl.a. inom\r\nCenterkvinnorna, bedriver vi också direkt\r\nkvinnoinriktat bistånd i flera länder, vilket har givit\r\nresultat.</pre><pre>När nya projekt planeras är det därför av vikt att\r\nman kartlägger kvinnors förhållanden, rådande\r\nkulturer och framför allt synpunkter från den\r\nmålgrupp man avser att stödja. På den punkten\r\ntycks vi vara överens. Utifrån denna kartläggning\r\nmåste man sedan välja den form för bistånd som\r\nvisar sig mest lämpad och se i vilka sammanhang\r\ndet är bäst att rikta projekten till både män och\r\nkvinnor och i vilka fall det är bäst med direkt\r\nkvinnoinriktat bistånd.</pre><pre>Flera deltagare i debatten har redan talat om de\r\nutbildningsinsatser som görs inom SIDA för\r\nhandläggare -- konsulter och andra\r\nnyckelpersoner -- och där man lär sig en metod att\r\nredan på planeringsstadiet se hur biståndet\r\npåverkar situationen för män och för kvinnor.\r\nDetta är den väg som också vi i centern stödjer. Det\r\nhar här talats om att det också är viktigt med\r\nsärskilda kvinnohandläggare vid biståndskontoren.\r\nFör att tydligt markera betydelsen av denna typ av\r\ntjänster inom SIDA:s organisation menar vi att det\r\när viktigt att man på dessa tjänster tillsätter utsänd\r\npersonal. Lokalanställd, nationell personal kan ju\r\nav bl.a. kulturella skäl i vissa situationer ha svårt att\r\nhävda sig gentemot sina landsmän inom ministerier,\r\norganisationer och andra samhällsinstitutioner. En\r\nutsänd kvinnohandläggare måste självfallet ha\r\nresurser att arbeta nära samman med kvinnor från\r\ndet aktuella landet. Jag vill ändå säga att det måste\r\nfinnas en viss flexibilitet, och det måste göras en\r\nbedömning av situationen som från fall till fall\r\nvägleder valet av personal. Det viktigaste är ju att\r\nhitta rätt person till rätt plats, och någon gång kan\r\ndet faktiskt vara en lokalanställd som är den bästa.</pre><pre>Integreringen av kvinnoaspekten bör också tydligt\r\nunderstrykas i det bilaterala och det multilaterala\r\nsamarbetet. I bilaterala projekt stödda med svenskt\r\nbiståndsmedel måste det var självklart att måna om\r\nkvinnans situation, och denna bör beaktas i det\r\nbilaterala biståndet.</pre><pre>Ett annat sätt att markera kvinnans roll i biståndet\r\nkan vara att öka medlen till områden som direkt rör\r\nkvinnorna, t.ex. befolkningsområdet. Jag tänker då\r\npå befolkningsfrågor i ett brett perspektiv. Visst är\r\nfamiljeplanering och preventivmedel viktiga, men\r\nvi får inte låta satsningar på p-piller och kondomer\r\ngöras till huvudfrågan inom befolkningsområdet.\r\nDet är nämligen en myt att kvinnor i tredje världen\r\nvill ha stora barnaskaror. Orsaken till att man\r\nskaffar många barn är framför allt brist på\r\nutbildning. Det finns ett tydligt samband mellan\r\ngrundskoleutbildning hos kvinnor och\r\nfamiljestorlek. Kvinnor med grundskoleutbildning\r\nfår ofta betydligt färre barn än kvinnor som saknar\r\nutbildning. Genom bättre utbildning kan kvinnor\r\nockså stärka sin sociala och ekonomiska roll i\r\nsamhället, och i det sammanhanget ser jag\r\nbiståndsinsatser och kvinnoinriktat bistånd som\r\noerhört viktigt.</pre><pre>Vi får nu inte slå oss till ro med att vi har\r\nuppmärksammat kvinnobiståndsfrågan, utan\r\nmycket arbete återstår, särskilt när det gäller\r\nattitydförändringar i u-länderna men också hos oss\r\nsjälva. Jag anser att kvinnobiståndet på sikt bör\r\nkunna ökas. Det har varit positivt att höra\r\nbiståndsministerns inlägg. Alf Svensson tycks tack\r\noch lov tillhöra dem som redan är övertygade om\r\nvikten av kvinnobistånd.</pre><pre>Jag vill till sist ställa en fråga som rör\r\nvärldskvinnokonferensen 1995. Vilka planer finns\r\ninom regeringen att låta de politiska\r\nkvinnoorganisationerna spela en viktig roll i\r\nförberedelsearbetet inför FN-konferensen?</pre><pre>Anf. 36  GUDRUN SCHYMAN (v):</pre><pre>Herr talman! Det är bra att diskrimineringen av\r\nkvinnor på det här viset sätts i fokus i en debatt.</pre><pre>Vi utgör mer än hälften av jordens befolkning, står\r\nför två tredjedelar av alla arbetstimmar, men tjänar\r\nbara en tiondel av inkomsterna och äger mindre än\r\n1 % av all egendom i världen.</pre><pre>Andelen kvinnor i världens parlament har minskat\r\ntotalt sett. År 1989 var den nere i 12,7 %. När de\r\nförsta demokratiska valen hölls i Östeuropa blev\r\ndet ett fullkomligt ras för kvinnorna. I Rumänien\r\nfick de 3,6 %, i Tjeckoslovakien 8,7 %, i Ungern\r\n7 % och i Bulgarien 8,5 % av platserna. Detta var\r\ni mycket en reaktion på den ''låtsasjämlikhet'' som\r\ntidigare hade rått. Internationellt ligger\r\narabländerna i botten. I valet i december i Algeriet\r\nvar knappt 1 % av kandidaterna kvinnor. Därifrån\r\nrapporterades det att männen röstade för sina\r\nfruars räkning; litet drygt 50 % av kvinnorna är\r\nanalfabeter.</pre><pre>Diskrimineringen av kvinnor börjar redan i\r\nmoderlivet. Förhållandena i delar av Asien är\r\nalarmerande. Fosterdiagnostiken missbrukas för\r\natt avstyra att flickor föds. I Indien annonserar\r\nklinikerna för sina mobila fosterdiagnosteam. Man\r\nsäger: Betala 600 rupier nu och spara 50 000 senare.\r\nMan sparar alltså in hemgiften. Nyfödda flickor\r\nmördas. Kvinnor och flickor får minst mat, och det\r\nger utslag i statistiken. UNDP uppskattar att\r\nandelen kvinnor i befolkningen är ca 12 % lägre än\r\nvad den borde ha varit om chanserna vore lika. I\r\nKina ''saknas'' 44 miljoner kvinnor.</pre><pre>Övergreppen mot kvinnor är otaliga. I u-länderna\r\när sterilisering av kvinnor en utbredd\r\nbarnbegränsningsmetod, ofta finansierad av\r\nVärldsbanken. Årligen dör mer än 200 000 kvinnor\r\nefter aborter. I Kina åker speciella\r\ninsatskommandon runt i byarna, där de\r\nkontrollerar vilka kvinnor som är s.k. otillåtet\r\ngravida. De tvingas till abort. Kvinnlig omskärelse\r\nhar nu förbjudits enligt barnkonventionen, men i\r\nAfrika lever 75 miljoner kvinnor med stympade\r\nkönsorgan. Vi anser att flykt från omskärelse skall\r\nbli ett erkänt skäl för asyl liksom flykt från länder\r\nmed änkebränning.</pre><pre>Handeln med kvinnor är utbredd. I Holland,\r\nTyskland, Frankrike, Schweiz och Italien finns\r\nuppåt hundra tusen prostituerade från fattiga\r\nländer. Till detta kan läggas s.k. postorderfruar och\r\nhandel med hembiträden och restaurangarbetare.</pre><pre>Vilka, frågar man sig, skall kunna tala för alla dessa\r\nexploaterade och förtryckta kvinnor, när det finns\r\nså få kvinnor i de nationella parlamenten?</pre><pre>80-talet blev en katastrof för u-länderna, med\r\nsänkta råvarupriser, hög realränta, ökad\r\nprotektionism och skuldkris. För u-ländernas\r\nbefolkning betydde det sänkta reallöner,\r\narbetslöshet, skolor utan lärare och sjukhus utan\r\nmediciner. I många länder ökade\r\nbarnadödligheten. Det var en enorm förödelse av\r\ndessa länders viktigaste tillgång, människorna. De\r\nskuldsatta u-länderna har av Världsbanken och\r\nInternationella valutafonden fått rådet, som i\r\nrealiteten är ett diktat, att satsa på export.\r\nEftersom de huvudsakligen exporterar råvaror från\r\njordbruket har detta betytt att mer jord används för\r\natt odla exportgrödor på bekostnad av\r\nmatgrödorna. Eftersom det är kvinnorna som har\r\nhuvudansvaret för matgrödorna har kvinnorna,\r\nsärskilt i Afrika, berövats makten över maten.\r\nSedan må Världsbanken säga sig arbeta mycket\r\naktivt med frågor som rör kvinnans roll i\r\nutvecklingsprocessen, som Alf Svensson säger i sitt\r\nsvar. Maten och makten över maten är faktiskt det\r\nmest fundamentala i utvecklingsprocessen.</pre><pre>Utvecklingen kan inte vändas utan kvinnorna, och\r\ndärför måste biståndsinsatserna öka på sådana\r\nområden som är särskilt viktiga för kvinnorna, t.ex.\r\nutbildningen, som också har stor betydelse för\r\nfamiljeplanering och aids-bekämpning. Allt fler\r\nkvinnor engagerar sig i dag i samhällsutvecklingen\r\noch försvaret av miljön. Detta är en ovärderlig\r\ntillgång när biståndsprojekten skall utformas och\r\ngenomföras. Vi behöver, som många tidigare har\r\npåpekat, fler kvinnor som medarbetare och på\r\nchefsposter inom biståndsorganen. Det behövs\r\nt.ex. fler kvinnor i ledningen för FN.</pre><pre>Det har här ställts en hel rad frågor till\r\nbiståndsministern. Jag hade tänkt ställa en del av\r\ndem, men det behöver jag nu inte göra. Jag tror att\r\nbiståndsministern har fullt upp med frågor att\r\nbesvara. Jag skulle möjligen kunna ställa en\r\nhypotetisk fråga: När tror biståndsministern att FN\r\nfår en kvinnlig generalsekreterare?</pre><pre>Anf. 37  Statsrådet ALF SVENSSON (kds): Herr\r\ntalman! I förrgår hade jag tillfälle att här i\r\nkammaren svara på en fråga som berörde den\r\neländiga situationen världen över för många\r\nkvinnor. I går tog jag upp det i samband med\r\nutrikespolitiska debatten då jag höll ett litet\r\nanförande om mänskliga fri- och rättigheter,\r\neftersom det bevisligen är så att kvinnors fri- och\r\nrättigheter världen över kränks på ett vida mer\r\nförskräckande sätt än vad fallet är för mäns.</pre><pre>Ni får ändå inte göra mig ansvarig för den omtalade\r\nDN-artikeln. Man kan naturligtvis tycka att jag\r\nskulle ha reagerat och besvarat den. Nu kom\r\ninterpellationen från Kristina Svensson ganska\r\ntidigt, och jag ber om ursäkt för att det inte tidigare\r\nhar givits tillfälle för mig att besvara den. Samtidigt\r\när jag ganska säker på att ni samtliga var\r\növertygade om att det inte kunde förhålla sig så som\r\ndet stod i DN-artikeln, eftersom ni alla är\r\nunderkunniga om att svenskt bistånd inte har och\r\ninte kommer att ha den inriktningen.</pre><pre>Vilken ambition har regeringen? frågar Kristina\r\nSvensson. Jag skulle nästan vilja returnera frågan. I\r\nen motion till riksdagen alldeles nyligen, U237, har\r\nKristina Svenssons eget parti, socialdemokraterna,\r\ni yrkande 28 föreslagit att budgetanslaget till\r\nSIDA:s post Särskilda program skall räknas upp\r\nmed 15 milj.kr. i stället för som regeringen\r\nföreslagit med 30 milj.kr. Det totala anslaget skulle\r\ndärmed bli 365 milj.kr. i stället för 380 milj.kr.\r\nRegeringens hela ambition uttrycks naturligtvis\r\ninte i skillnaden mellan 15 miljoner och 30 miljoner,\r\nmen jag kan försäkra om att ambitionsnivån är att i\r\ntid och otid -- för att inte säga i ur och skur -- betona\r\natt vi aldrig kan vara till freds med mindre än att\r\nmänskliga frioch rättigheter, den demokratiska\r\nmänniskosynen, omfattar alla oberoende av ras,\r\nkön, ålder, intellekt, osv.</pre><pre>Så något om SIDA:s kvinnohandläggare.</pre><pre>Utskottet uttalade sig i frågan under förra\r\nriksmötet. Om man tar del av vad utskottet då sade\r\ntycker jag att man inte kommer till precis den\r\nståndpunkt som här refererades. Regeringen har\r\ninte uppfattat utskottets uttalande på denna punkt\r\nsom ett uttryckligt ställningstagande för att\r\nkvinnohandläggarna skall vara utsända i stället för\r\nlokalanställda.</pre><pre>Utskottet inledde sitt yttrande med ''att man inte\r\nmed säkerhet kan bedöma i vilken utsträckning\r\nutsända handläggare skulle kunna förbättra\r\nkvinnobiståndet''. Då menar utskottet, såvitt jag\r\nbegriper, jämfört med dagens situation, där\r\nflertalet kvinnohandläggare är lokalanställda.</pre><pre>Utskottet landar i slutsatsen att SIDA bör rekrytera\r\nkvinnohandläggare ''enligt samma principer som\r\növriga handläggare för olika sakområden inom\r\nSIDA''.</pre><pre>Vad kan slutsatsen då bli annat än att det som\r\nIngbritt Irhammar sade skall råda en viss flexibilitet\r\npå detta område.</pre><pre>Jag skall noga följa upp detta, det kan jag försäkra,\r\nmen så har jag uppfattat ställningstagandet vid\r\nförra riksmötet från utrikesutskottets sida.</pre><pre>Det är nog inte alltid så lätt för oss att avgöra om\r\nden lokalt verkande anställda och kunniga har mer\r\natt tillföra å kvinnornas vägnar i u-land än vad\r\nnågon kan göra som kommer rekryterad dit ifrån en\r\nannan miljö och kultur.</pre><pre>Jag fick också en fråga här om FN:s\r\nkvinnokonfererns. Förberedelserna pågår\r\nkontinuerligt. Kulturdepartementet har numera\r\nhand om jämställdhetsfrågorna. Man arbetar med\r\nförberedelserna såväl inom FN:s\r\nkvinnokommission som på hemmaplan. Sedan är\r\ndet helt rätt som det sades här, och det tycker jag\r\nockså, att man måste se till att\r\nkvinnoorganisationerna blir involverade i detta\r\narbete.</pre><pre>Naturligtvis måste också särskilda medel avsättas\r\ninom de ramar som finns för att detta skall kunna\r\ngå av stapeln. Kvinnokonferensen skall kunna\r\ngenomföras, och förberedelserna måste kunna ske\r\npå ett rimligt sätt.</pre><pre>Jag vet inte om jag nu missat en del av de frågor jag\r\nhar fått. Jag ber i så fall om ursäkt för det och får\r\nåterkomma.</pre><pre>Anf. 38  KRISTINA SVENSSON (s):</pre><pre>Herr talman! Biståndsministern missade frågan om\r\nuppföljning av det arbete man påbörjade inom\r\ndepartementet förra året för att genomlysa\r\nkvinnobiståndet. Det skulle verkligen vara\r\nangeläget att fullfölja det arbetet.</pre><pre>I mitt anförande tog jag upp två frågor som inte alls\r\nhar beaktats. Det gäller hur man relaterar\r\nkvinnobiståndet till de biståndspolitiska målen för\r\ndet första, och för det andra gäller det en\r\ngenomlysning av enskilda organisationer och deras\r\nsätt att jobba med kvinnobistånd.</pre><pre>Om jag får vara konkret skulle det vara mycket\r\nintressant att få svar på om UD har dragit några\r\nslutsatser av det arbete som norrmännen bedriver i\r\ndessa frågor, NORAD. Norrmännen är mycket\r\ndrivande när det gäller kvinnobistånd. Jag tror att\r\nvi har mycket att lära oss av dem.</pre><pre>Det finns alltså många skäl till att utreda\r\nkvinnobiståndet. Det vore intressant att få litet\r\nrespons på den frågan.</pre><pre>Delar av konferensen 1995 kommer att handla om\r\nkvinnor och utveckling. Det är med anledning av\r\ndetta som jag ställde frågan och vill veta när det\r\nkommer en svensk nationalkommitté.</pre><pre>Jag fick halva svaret -- det finns alltså pengar\r\navsatta.</pre><pre>\r\nNär det gäller handläggarna på sakområdet noterar\r\njag att biståndsministern kommer att följa upp\r\ndetta. Jag blev ganska förvånad när jag läste i\r\nbudgetpropositionen om hur man negligerar ett\r\nriksdagsbeslut från förra året. Det krävs insatser för\r\natt förbättra situationen, det är alldeles uppenbart.</pre><pre>Anf. 39  INGBRITT IRHAMMAR (c):</pre><pre>Herr talman! Jag vill först säga att jag blev glad när\r\njag hörde att de politiska kvinnoorganisationerna\r\nnu skall kunna komma att involveras i\r\nförberedelsearbetet för konferensen. Jag hoppas\r\natt det sker inom en snar framtid. Det är mycket\r\nförberedelsearbete och det behövs tid för att detta\r\nskall kunna bli bra.</pre><pre>Det är också glädjande att det kommer att finnas\r\nmedel för detta.</pre><pre>Beträffande kvinnohandläggarna tycker jag den\r\nfördelning som finns i dag är felaktig. Det är för få\r\nutsända. Jag vill i det fallet ställa mig bakom de\r\nandra kvinnliga talarna här.</pre><pre>Det är också viktigt att det sker en utvärdering av\r\nhur det fungerar, dels med lokalanställda och dels\r\nmed utsända.</pre><pre>Anf. 40  CHARLOTTE BRANTING (fp):</pre><pre>Herr talman! Först bara några ytterligare\r\nkommentarer kring detta med kvinnohandläggare.</pre><pre>Beslutet i riksdagen förra året var inte ett definitivt\r\nbeslut om att man bara skulle ha utsänd personal.\r\nSå långt håller jag med Alf Svensson. Men man har\r\nhär en fördelning på 4:17, och den är icke\r\ntillfredsställande.</pre><pre>Jag har varit på en konferens, bl.a. i Laos, där man\r\nhade samlat kvinnohandläggare och övriga som\r\nsysslade med det kvinnoinriktade biståndet i det\r\nområdet. Då visade det sig att man i vissa länder\r\nbara har deltidsanställd personal. Det behövs helt\r\nenkelt fler människor. Jag tror att man i vissa\r\nsammanhang kan ha en lokalanställd person som\r\nsysslar med delar av detta bistånd, men också till\r\ndet ha en utsänd person som dessutom har\r\nkontakten med SIDA här hemma och faktiskt har\r\nen helt annan status än den lokalanställde kan ha.</pre><pre>Här fordras en omprioritering. Jag hoppas att Alf\r\nSvensson vill medverka till att det verkligen\r\nkommer fler människor som sysslar med detta.</pre><pre>Översynen är en fråga som vi i KIB har jobbat\r\nmycket med. Vi vill gärna se en helomfattande\r\növersyn. Men KIB har i dag inte möjlighet att göra\r\nen större översyn. Det behövs helt enkelt fler\r\nmänniskor på SIDA:s kvinnoråd som kan syssla\r\nmed detta, eller om man skall göra det på UD. Men\r\ndet är viktigt att denna översyn verkligen kommer\r\ntill stånd.</pre><pre>Gudrun Schyman tog också upp en mycket ofta\r\nåterkommande fråga, nämligen att det finns\r\nalldeles för få kvinnliga chefer i dessa sammanhang,\r\nbåde i FN och på våra biståndskontor. Jag skulle\r\nvilja fråga Alf Svensson om han har någon\r\nmedveten strategi för att få fler kvinnliga\r\nbiståndschefer.</pre><pre>Anf. 41  VIOLA FURUBJELKE (s):</pre><pre>Herr talman! Jag tycker att biståndsministern andas\r\nmycket av god vilja när det gäller att undersöka hur\r\nvi skall kunna förbättra antalet utsända\r\nkvinnohandläggare. Självfallet är det inte så lätt att\r\nbedöma det som står i riksdagsbeslutet om man inte\r\nvarit med i utskottet. Vi som deltog i diskussionen\r\ni utskottet, som utgjorde underlaget till\r\nriksdagsbeslutet, var alla överens om att vi hade\r\ngjort ett tydligt ställningstagande för att\r\nkvinnohandläggare skulle vara utsända. Men vi är\r\nnaturligtvis överbevisade av en något luddig\r\nskrivning. Det är bara att hoppas att vi med denna\r\ndebatt har klargjort att det finns problem med\r\nlokalanställda. Det har inte ett dugg att göra med\r\nderas kompetens. Den är mycket viktig. De har en\r\nkulturkompetens som en utsänd handläggare dess\r\nvärre inte kan ha. Men som någon före mig sade har\r\nfå stora biståndsprogram bara en anställd.\r\nSjälvfallet skall man kunna ha både lokalanställda\r\noch utsända.</pre><pre>Verkligheten är ännu sämre än den statistik som\r\nrefererats i dag. Det är faktiskt bara en utsänd i\r\ndag. Det finns två tjänster, varav en inte är besatt\r\nenligt färska uppgifter jag har fått från SIDA:s\r\nkvinnoenhet.</pre><pre>Det finns ytterligare två kvinnohandläggare, men\r\nde har denna uppgift i andra hand och är egentligen\r\nhälsohandläggare som också sysslar med\r\nkvinnobistånd.</pre><pre>Jag tycker, som sagt, att det är hoppfullt att höra\r\nbiståndsministern som i så positiva ordalag har talat\r\nom kvinnoinriktat bistånd. Jag ser fram emot att\r\nbiståndsministern också gör en rejäl insats för att\r\nöka antalet utsända kvinnohandläggare.</pre><pre>Anf.42  Statsrådet ALF SVENSSON (kds):</pre><pre>Herr talman! Jag skall försöka att svara på\r\nytterligare några frågor.</pre><pre>Jag tycker att vi fick klarlagt att skrivningen om\r\nkvinnohandläggare inte var så entydig. Jag har\r\ntolkat att utskottet menade att SIDA skulle avgöra\r\nom kvinnohandläggare skulle vara utsända eller ej.</pre><pre>Jag kan ha full förståelse för det som är sagt här. Jag\r\nhåller också med om att det är angeläget att få fler\r\nchefer på biståndskontoren som är kvinnor än vad\r\nfallet är för närvarande. Jag hoppas att vi\r\ngemensamt kan arbeta för detta. Den saken är jag\r\nverkligen inriktad på.</pre><pre>Nordiskt utbyte på detta område försiggår ständigt.\r\nDet är ingen tvekan om att vi har en hel del att lära\r\nav NORAD.</pre><pre>Jag tycker att vi också har anledning att\r\nunderstryka att det faktiskt är Sverige och Norden\r\nsom driver kvinnofrågorna i FN. Det skall vi\r\nfortsätta att göra med all emfas.</pre><pre>Det är vår uppfattning att både det bilaterala och\r\ndet multilaterala kvinnobiståndet har utretts. Man\r\nkan naturligtvis alltid tycka att det bör utredas mer.\r\nJag måste ödmjukt säga att jag inte kan bedöma om\r\ndet behöver utredas mer eller ej just nu. Men det\r\nfinns ifrån vår sida ingen som helst ovilja att\r\ngenomlysa, belysa och förbättra biståndet till\r\nkvinnorna. Vi vet alla att det är en inriktning som\r\nbehöver förstärkas och förbättras.</pre><pre>Anf. 43  VIOLA FURUBJELKE (s):</pre><pre>Her talman! Självfallet är det inte min mening, herr\r\ntalman, att här och nu skapa en polemik om vad vi\r\navsåg eller inte i utskottet. Riksdagsbeslutet och\r\nregeringsskrivelsen är som de är, och det är detta\r\nsom gäller.</pre><pre>Jag är nöjd med att biståndsministern här har\r\nuttalat sig så positivt om behovet av utsända\r\nkvinnohandläggare. Jag hoppas att vi med denna\r\ndebatt har fört upp denna fråga ytterligare ett snäpp\r\npå biståndsministerns dagordning och att vi då\r\nkanske snart kan få se en förbättring.</pre><pre>Anf. 44  KRISTINA SVENSSON (s):</pre><pre>Herr talman! Det är riktigt att det funnits en hel del\r\nutredningar, både bilaterala och multilaterala,\r\ninom biståndet, men inte någon som har fokuserats\r\npå kvinnobiståndet. Det finns bara en liten, intern\r\nrapport som gjordes på UD förra året.</pre><pre>Det skulle nog vara ganska angeläget att fortsätta\r\ndetta arbete, vidga den rapporten och gå vidare för\r\natt kunna höja ribban, för att vi skall bli ännu litet\r\nbättre. Det är helt riktigt som biståndsministern\r\nsäger att vi tillsammans med framför allt Norge\r\njobbar mycket multilateralt och hela tiden flyttar\r\nfram positionerna. Det syns t.ex. i världsbanken\r\noch i en del andra multilaterala organ.</pre><pre>Jag är glad att biståndsministern är så positiv till\r\ndenna diskussion. Det skall ju vara en konstruktiv\r\ndiskussion.</pre><pre>Anf. 45  Statsrådet ALF SVENSSON (kds):</pre><pre>Herr talman! Låt mig avslutningsvis få berätta, utan\r\natt på något sätt syssla med självhävdelse, att jag\r\nförra veckan hade tillfälle att ta upp de här\r\nproblemen med myndigheter såväl i Indien som i\r\nNepal. Jag erinrade myndigheterna där om vad jag\r\nsåg utmed en väg i Rajasthan. Där kunde man se en\r\nvägskylt på vilken det stod: Men at Work. Det var\r\nen vanlig, trekantig, rödgul vägskylt. Men det\r\nsyntes inte en enda man i arbete. Det var enbart\r\nunga, till synes undernärda, kvinnor som slet med\r\nmakadam.</pre><pre>Jag ser det som min självklara uppgift som minister\r\nför mänskliga fri- och rättigheter att i den här typen\r\nav länder i synnerhet betona kvinnors och barns\r\nsituation.</pre><pre>Överläggningen var härmed avslutad.</pre><pre>6 §  Svar på interpellation 1991/92:88 om\r\nbemanningen i polisdistrikten m.m.</pre><pre>Anf. 46  Justitieminister GUN HELLSVIK\r\n(m):</pre><pre>Herr talman! Alf Wennerfors har, med\r\nförhållandena i Norrtälje polisdistrikt som\r\nbakgrund, frågat mig på vilket sätt jag ämnar\r\nmedverka till att lösa vikariefrågorna vid vakanser\r\npå polistjänster samt problemet med rese- och\r\ntraktamentskostnader för polismyndigheter med\r\nstor ''sommarbefolkning'' som tillfälligt tillförs\r\nextra polisresurser.</pre><pre>Alf Wennerfors ställde förra året en liknande fråga\r\ntill den dåvarande civilministern som vid den\r\ntidpunkten ansvarade för polisfrågorna. Vad som\r\nhänt därefter är att den nya regeringen har förelagt\r\nriksdagen förslag som innebär stora förändringar\r\noch möjligheter att förbättra polisens situation. Jag\r\nåterkommer strax till detta.</pre><pre>Beträffande den första frågan, om hur man skall\r\nkunna ersätta tjänstlediga eller sjuka poliser med\r\nvikarier, är det ju så att vi i dag har ett underskott\r\npå utbildade poliser. Som Alf Wennerfors\r\nsäkerligen känner till krävs det en treårig utbildning\r\nför att bli polis. Därför kan man inte vid vakanser\r\ntillfälligt anställa personer för att upprätthålla\r\npolistjänster.</pre><pre>För att råda bot på polisbristen har regeringen\r\nbeslutat öka antagningen till polishögskolan. I\r\ntilläggsbudgeten för innevarande budgetår har\r\nmedel beräknats för att antalet polisaspiranter skall\r\nkunna utökas men 100 stycken och i\r\nbudgetpropositionen nästa budgetår har regeringen\r\nföreslagit att den högre antagningsnivån skall\r\nbibehållas. Regeringens ambition är att polisbristen\r\nskall vara avhjälpt senast år 1995. Därmed ökar\r\nmöjligheterna för polismyndigheterna att klara\r\ntillfälliga arbetstoppar. Det bör också bli större\r\nmöjligheter att frigöra poliser från en myndighet\r\nför att förstärka en annan.</pre><pre>Eftersom polisbristen kommer att kvarstå\r\nytterligare några år har regeringen beslutat att\r\npolismyndigheterna får ta i anspråk vissa\r\nlönemedel för de polistjänster som är vakanta för\r\natt anställa annan personal. Härigenom kan\r\npolismän frigöras för egentligt polisarbete.</pre><pre>Alf Wennerfors tar också upp frågan om hur\r\npolismyndigheter med en kraftigt ökad\r\narbetsbelastning, t.ex. sommartid, skall ha råd att\r\nbetala rese- och traktamentskostnader för de extra\r\npolisresurser som i förekommande fall tillförs\r\nmyndigheten.</pre><pre>Enligt de regler som gäller inom polisen skall den\r\npolismyndighet som får hjälp i normalfallet betala\r\nde rese- och traktamentskostnader som uppstår för\r\npolismän som tillförs myndigheten som tillfällig\r\nförstärkning. Det är riktigt att dessa kostnader\r\nibland kan bli så stora att en polismyndighet inte\r\nkan ta emot förstärkningar i den utsträckning som\r\nannars kunde vara motiverad.</pre><pre>En delvis ny situation kommer dock att uppkomma\r\ngenom det nya budgetsystem för polisen som\r\nregeringen föreslagit i årets budgetproposition. Det\r\nnya budgetsystemet bygger på mål- och\r\nresultatstyrning och på att huvuddelen av medlen\r\nför polisväsendet anvisas över ramanslag.</pre><pre>Budgetreformen träder i kraft den 1 juli 1992, om\r\nregeringens förslag godtas av riksdagen. Samtidigt\r\ngenomförs, också under förutsättning av riksdagens\r\ngodkännande, en reform av polisens regionala\r\nledningsorganisation. Den reformen är bl.a. avsedd\r\natt ge den regionala polisledningen de\r\norganisatoriska förutsättningar som behövs för att\r\ndelegera beslut som rör bl.a. polisens ekonomi från\r\ncentral nivå.</pre><pre>Reformerna innebär att den lokala och regionala\r\nnivån inom polisen kommer att disponera\r\nhuvuddelen av de samlade resurserna inom polisen.\r\nPolismyndigheterna kommer att ha en stor frihet\r\nnär det gäller att bestämma hur resurserna skall\r\nanvändas, givetvis inom ramen för de mål och\r\nriktlinjer för polisverksamheten som regering och\r\nriksdag har slagit fast. Därmed blir också\r\nmöjligheterna betydligt större än i dag när det\r\ngäller att ta hänsyn till lokala förhållanden när\r\nmedlen fördelas inom länet och när verksamheten\r\nplaneras. Det är min övertygelse att polisen därmed\r\ni fortsättningen kommer att kunna rätta till sådana\r\nojämnheter i arbetsbelastningen, som Alf\r\nWennerfors talar om, på ett effektivare sätt än i\r\ndag.</pre><pre>Med detta svar har jag kortfattat beskrivit några\r\ndelar i det stora reformarbete som pågår inom\r\npolisen och som jag tror kommmer att medverka till\r\natt de problem som Alf Wennerfors beskriver i sin\r\ninterpellation kan få en lösning.</pre><pre>Anf. 47  ALF WENNERFORS (m):</pre><pre>Herr talman! Jag ber att få tacka för ett mycket\r\npositivt svar. Det är dock trist att vi i vårt\r\npolisdistrikt, och i många andra polisdistrikt, skall\r\ndrabbas på grund av en felaktig och dålig\r\nsocialdemokratisk politik under många år på detta\r\nområde. Det är också trist att vi skall behöva vänta\r\nså många år innan det blir normalt igen. Men jag\r\nser självfallet positivt på att intagningen nu ökas.</pre><pre>Traktaments- och resekostnaderna kan verkligen\r\nibland bli så höga att polismyndigheten inte kan\r\ntäcka dem. Hur skall jag tolka den formulering som\r\nfinns i svaret om att en delvis ny situation dock\r\nkommer att uppkomma osv.? Innebär det mer\r\npengar för myndigheten så att man kan täcka\r\ntraktaments- och resekostnaderna?</pre><pre>Anf. 48  Justitieminister GUN HELLSVIK\r\n(m):</pre><pre>Herr talman! I regeringens budgetproposition finns\r\nen viss ökning när det gäller anslaget till polisen.\r\nMen det vore inte hederligt av mig att säga att det\r\ninnebär att man kan täcka de kostnader som Alf\r\nWennerfors frågar efter. Det innebär att man inom\r\nverksamheten får en annan frihet att besluta hur\r\nman utnyttjar sina medel.</pre><pre>Anf. 49  ALF WENNERFORS (m):</pre><pre>Herr talman! Om jag har förstått saken rätt, har det\r\nhittills funnits en viss frihet på den regionala nivån\r\nsom innebär att man kunde ha hjälpt den här\r\npolismyndigheten med pengar, men det har man\r\ninte gjort. Man har inte bedömt att behovet var så\r\nstort. Då befinner vi oss i samma situation. Såvitt\r\njag vet finns det inte något i propositionen som\r\ntyder på, precis som justitieministern själv säger,\r\natt man kan använda pengarna på det här sättet.</pre><pre>Anf. 50  Justitieminister GUN HELLSVIK\r\n(m):</pre><pre>Herr talman! När det gäller rese- och\r\ntraktamentskostnaderna får vi den förändringen att\r\nlänspolismästaren får möjlighet att göra\r\nprioriteringar i stället för rikspolisstyrelsen. Det\r\ninnebär, som vi ser det, större möjligheter att ta\r\nregionala och lokala hänsyn.</pre><pre>Anf. 51  ALF WENNERFORS (m):</pre><pre>Herr talman! Då hoppas jag att jag kan se\r\nframtiden an med tillförsikt.</pre><pre>Överläggningen var härmed avslutad.</pre><pre>7 §  Svar på interpellation 1991/92:98 om\r\nmilitärens miljöförstöring</pre><pre>Anf. 52  Försvarsminister ANDERS BJÖRCK\r\n(m):</pre><pre>Herr talman! Gudrun Schyman har frågat mig om\r\njag</pre><pre>för det första är beredd att initiera en utredning om\r\ndet militära försvarets miljökonsekvenser, liknande\r\nden man har gjort i Norge,</pre><pre>för det andra avser att verka för att miljöavgifter\r\nutgår för den militära flygverksamheten och</pre><pre>för det tredje är beredd att stoppa eller minska\r\ndestruktionen av ammunition till dess en ur\r\nmiljösynpunkt säker anläggning är klar.</pre><pre>Herr talman! Låt mig först konstatera att Gudrun\r\nSchymans interpellation i huvudsak utgör en kopia\r\nav ''Svenska Freds'' nyligen publicerade rapport\r\nMilitärens miljöförstöring i Sverige. Rapporten\r\ninnehåller felaktiga påståenden och uppgifter.</pre><pre>Det militära försvaret följer naturligtvis de\r\nbestämmelser som reglerar naturskydd och miljö.\r\nReglerna i bl.a. miljöskyddslagen (1969:387) gäller\r\näven för försvaret, och de tillämpas givetvis också.</pre><pre>Inom försvaret sker ett fortlöpande miljöarbete.\r\nJag är självfallet angelägen om att detta arbete skall\r\nfortskrida. I de planeringsanvisningar till\r\nmyndigheterna för den kommande\r\nförsvarsbeslutsperioden som för närvarande\r\nförbereds i regeringskansliet räknar jag därtill med\r\natt berörda myndigheter skall få i uppgift att lämna\r\nen redovisning av försvarets miljökonsekvenser\r\nmed förslag till åtgärder.</pre><pre>Beträffande frågan om miljöavgifter för den\r\nmilitära flygverksamheten vore det ologiskt och\r\nheller inte motiverat att införa sådana. Vi kan inte\r\njämföra den militära flygverksamheten med den\r\ncivila luftfarten, som styrs av kommersiella\r\nintressen och skall göra det. Miljöavgifter skulle\r\ninte komma att påverka den militära\r\nflygverksamhetens omfattning.</pre><pre>Vad slutligen avser frågan om volymen på den\r\nammunition som destrueras räknar jag med att\r\nåtgärder från myndigheternas sida som nu är under\r\ninförande kommer att leda till en minskad\r\nomfattning av sprängningar i förhållande till år\r\n1991. Destruktion av gammal ammunition genom\r\nsprängning kommer dessutom att bli mindre allmän\r\nefter hand när metoder för industriell demontering\r\noch återvinning utvecklas. Att helt avstå från\r\nsprängning bedöms av ekonomiska och tekniska\r\nskäl dock inte vara möjligt.</pre><pre>Härutöver vill jag framhålla att ett ökat utnyttjande\r\nav modern simulatorteknik kommer att innebära\r\nväsentliga miljöfördelar inom flera områden där\r\nförsvaret är verksamt. Sådan teknik tas nu i bruk på\r\nallt fler områden inom försvaret.</pre><pre>Anf. 53  GUDRUN SCHYMAN (v):</pre><pre>Herr talman! Låt mig först konstatera att det här\r\ninterpellationssvaret inte ger svar på alla mina\r\nfrågor. Framför allt ger det inte, tror jag, något svar\r\npå den första frågan, nämligen om\r\nförsvarsministern är beredd att initiera en\r\nutredning om det militära försvarets\r\nmiljökonsekvenser liknande den man har gjort i\r\nNorge.</pre><pre>Det är alldeles riktigt att min interpellation bygger\r\npå en rapport från Svenska Freds- och\r\nSkiljedomsföreningen. Jag vet inte om det gör den\r\nmindre intressant. Jag har själv i interpellationen\r\nskrivit att den bygger på den rapporten. Jag är\r\ndärför litet förundrad över det konstaterandet i\r\nsvaret.</pre><pre>Jag är också litet förundrad över följande\r\nkonstaterande: ''Rapporten innehåller felaktiga\r\npåståenden och uppgifter.'' Jag skulle gärna vilja att\r\nförsvarsministern preciserade vilka påståenden och\r\nuppgifter i rapporten som är felaktiga. Framför allt\r\ntror jag att man på Svenska Freds är väldigt nyfiken\r\npå det.</pre><pre>Är det möjligen ett svar på den första frågan -- om\r\nman är beredd att göra någonting eller inte -- när\r\nförsvarsministern säger att berörda myndigheter\r\nskall få i uppdrag att lämna redogörelse för\r\nmiljökonsekvenser, som det står på andra sidan i\r\ninterpellationssvaret? Betyder det att man är\r\nberedd att göra en sådan utredning, eller är det\r\nnågonting man har gjort tidigare? Har det skett\r\nförr? Det vore intressant att få sådana exempel.</pre><pre>Enligt vad jag förstår har man tidigare inte gjort\r\nnågra miljökonsekvensutredningar inom\r\nförsvarsdepartementet. Inga militära myndigheter\r\nhar satt upp konkreta miljömål. Det finns inga mål\r\nför t.ex. utsläppsbegränsningar, åtminstone finns\r\nde inte tillgängliga. Försvarsdepartementet har\r\ningen kontroll över den samlade\r\nmiljöproblematiken enligt vad man själv uppgivit.</pre><pre>Det principiella i sammanhanget är om det här över\r\nhuvud taget är en fråga som är viktig för\r\nförsvarsdepartementet och de militära\r\nmyndigheterna att bry sig om, vilket jag anser.</pre><pre>När det gäller dumpning och destruktion har jag i\r\nmin interpellation tagit upp att t.ex.\r\növningsskjutning leder till utsläpp. För att göra sig\r\nav med gammal ammunition, sprängämnen och\r\nannat avfall använde man fram till slutet av 1960-\r\ntalet -- det finns beskrivet i den här rapporten -- en\r\nmetod som kallades för störtning: Man störtade ned\r\navfall i gamla gruvhål, i insjöar och i havet.</pre><pre>Det finns i dag ingen heltäckande bild av hur\r\nmycket som man har gjort av med på det sättet och\r\nframför allt inte av vilka konsekvenser det har fått.\r\nMan vet att sådant avfall finns i gruvor i\r\nBergslagen, i insjöar, på västkusten och vid kusten\r\ni Stockholms skärgård. Det finns också i rapporten\r\nuppgifter om dumpning på en del ställen och i en\r\ndel sjöar. Man vet att det i insjöar finns risk för att\r\ntungmetallerna urlakas och sprids i\r\nnäringskedjorna, osv.</pre><pre>Det här har försvarsministern inte sagt så mycket\r\nom i sitt interpellationssvar, så jag undrar om han\r\nkan ge någon närmare beskrivning av det.</pre><pre>Sedan till frågan om flyget. Jag undrar på vilken\r\ngrund man kan säga att flygandet inte skulle minska\r\ni en hårt ansträngd budgetsituation, om varje\r\nflygtimme kostade mer pengar. Själva idén skall\r\nvara ett incitament för minskat flygande och även\r\nför ett mindre bränsleslukande sätt att flyga -- man\r\nkan ju så att säga gasa mer eller mindre.</pre><pre>Jag menar att man kan jämställa militärt och civilt\r\nflyg från miljösynpunkt. Det är samma\r\nnedsmutsning som blir effekterna av det. Jag kan\r\ninte riktigt se varför man inte skulle kunna anlägga\r\nsådana aspekter också på det militära försvaret.</pre><pre>Anf. 54  Försvarsminister ANDERS BJÖRCK\r\n(m):</pre><pre>Herr talman! Låt mig först säga att det självfallet\r\när viktigt att också försvaret bidrar till att förbättra\r\nmiljön i Sverige. Jag fäster stort avseende vid att\r\nman inom försvaret vidtar alla upptänkliga åtgärder\r\nsom är ekonomiskt rimliga och som inte allvarligt\r\nstör den verksamhet för vilken försvaret är till.</pre><pre>Jag tycker att jag redan har svarat på frågan som\r\nGudrun Schyman först ställde. Jag har sagt att jag i\r\nde planeringsanvisningar till myndigheterna för den\r\nkommande försvarsbeslutsperioden som för\r\nnärvarande förbereds inom departementet räknar\r\nmed att berörda myndigheter skall få i uppgift att\r\nlämna en redovisning av försvarets\r\nmiljökonsekvenser och även förslag till åtgärder.\r\nDet bör kunna ge en god bild av situationen.</pre><pre>Vidare frågade Gudrun Schyman vilka\r\nfelaktigheter som finns i Svenska Freds rapport. Jag\r\nkan, i varje fall till att börja med, ge ett exempel.\r\nGudrun Schyman påstår att det när det gäller\r\nflygbränsle finns ett spill på mellan 800 och 900 ton\r\nårligen. Det är en direkt felaktig uppgift. Det\r\nförekommer inte någon avdunstning av mellan 800\r\noch 900 ton flygbränsle om året.</pre><pre>Den siffran baseras på en teoretisk beräkning,\r\nnämligen att det skulle vara 38 o i bränsletankarna\r\npå flygplanen. I själva verket är genomsnittsvärdet\r\n10 %. Det innebär en avdunstning -- alltså inte\r\nutsläpp -- av rinnande bränsle på 330 ton kolväten\r\nom året för flygbränsle med beteckningen MC 77.</pre><pre>Nu är det emellertid så att redan 1993, alltså nästa\r\når, kommer flygvapnet att byta bränsletyp, från\r\nMC 77 till flygfotogen. Då är vi redan nästa år nere\r\ni 5--10 ton, dvs. nära nollutsläpp.</pre><pre>Det är nog inte riktigt möjligt att resonera så, att\r\nflygvapnets flygplan skall gasa litet mer eller\r\nmindre för att på så sätt få ned utsläppen av bränsle.\r\nFlygplan är i det här sammanhanget, herr talman,\r\nfaktiskt inte till för luftakrobatik eller liknande utan\r\nhelt enkelt för att fullgöra vissa uppgifter i krig, och\r\ndem måste de förbereda sig för. Då måste man\r\nfaktiskt ibland gasa på ett alldeles speciellt sätt för\r\natt övningspassen skall bli någorlunda\r\nmeningsfulla.</pre><pre>Anf. 55  GUDRUN SCHYMAN (v):</pre><pre>Herr talman! Jag förstår att en försvarsminister inte\r\nkan acceptera sådana slarviga formuleringar som\r\n''gasa mer eller mindre''. Man kan naturligtvis\r\nuttrycka det på ett mycket mer vetenskapligt och\r\ntjusigt sätt, och det har man gjort i den norska\r\nrapporten -- detta har faktiskt en viss betydelse.</pre><pre>Låt mig då ändå fråga: Uppgiften att berörda\r\nmyndigheter skall få i uppgift att lämna en\r\nredovisning av försvarets miljökonsekvenser med\r\nförslag till åtgärder -- är det detsamma som att\r\nsvaret på min första fråga är ja? Eller är det här\r\nnågonting som har gjorts tidigare? Jag tror\r\nnämligen inte det. Jag tror -- och hoppas på -- att\r\ndet här är ett ja på min första fråga och att det\r\nkommer att innebära att de motioner i den här\r\nsaken som har skrivits av fler än mig kommer att\r\nbesvaras positivt när de så småningom behandlas.</pre><pre>Jag vet också att försvarsministerns egen\r\nstatssekreterare nästa vecka skall sammanträffa\r\nmed miljöministerns statssekreterare i just detta\r\närende. Jag antar att det här är en följd av att man\r\nfaktiskt tycker att det är viktiga frågor och att man\r\npå det sättet bl.a. tillgodoser det krav som Svenska\r\nfredsoch skiljedomsföreningen har tagit upp i sin\r\nrapport.</pre><pre>Uppgiften om bränslet grundar sig på en rapport\r\nfrån Institutet för vatten- och luftvårdsforskning,\r\nsom talar om utsläpp av mellan 800 och 900 ton\r\nflygbränsle varje år genom spill och avdunstning i\r\nsamband med hantering av flygbränsle. Av detta\r\nspill står militären, enligt Institutet för vattan- och\r\nluftvårdsforskning, för så mycket som 90 %.</pre><pre>Det är bra om det är så som försvarsministern säger\r\natt man har ögonen på det här och att man tänker\r\növergå till annat bränsle, så att man minskar\r\nutsläppen.</pre><pre>Jag har ytterligare en fråga. Befträffande volymen\r\npå den ammunition som skall destrueras säger\r\nförsvarsministern att han räknar med att åtgärder\r\nfrån myndigheternas sida som nu är under\r\ninförande kommer att leda till en minskad\r\nomfattning av sprängningar i förhållande till 1991.\r\nVad rör det sig om för åtgärder och vilka\r\nmyndigheter handlar det om? Hur ser man på den\r\nimport av tysk ammunition som har förekommit\r\ntidigare och antagligen förekommer fortfarande?</pre><pre>Anf. 56  Försvarsminister ANDERS BJÖRCK\r\n(m):</pre><pre>Herr talman! Gudrun Schymans första fråga gällde\r\nmiljökonsekvenserna. De direktiv som nu utfärdas\r\ni försvarsdepartementet är en innovation. Det har\r\nicke förekommit tidigare, och det innebär något\r\nhelt nytt. Jag tycker att det väl tillgodoser de\r\nsynpunkter Gudrun Schyman förde fram i samband\r\nmed sin fråga.</pre><pre>Gudrun Schyman anser att vi bör samarbeta med\r\nett annat departement, nämligen miljö- och\r\nnaturresursdepartementet, för att komma till rätta\r\nmed flygbullret. Jag vill därför peka på att ett nära\r\nsamråd har skett. Så sent som den 13 februari\r\ntillsatte regeringen en utredning som skall se över\r\nproblemet med flygbuller och ta fram en samlad\r\naktionsplan mot buller. Det förekommer således\r\nredan ett samarbete på det här området.</pre><pre>När det gäller destruktion av ammunition är en rad\r\nåtgärder på gång. Detta kommer att leda till\r\nkraftigt minskade utsläpp. En övergång till nya\r\nammunitionstyper medför att man använder\r\nmindre bly. Dessutom används simulatorteknik i\r\nökad utsträckning. Det är betydligt billigare, sedan\r\nman gjort investeringen. Det är naturligtvis\r\nmiljövänligt.</pre><pre>Jag kan ta ett exempel, som har förekommit i\r\ndebatten, på hur snabbt det här sker. Vid Älvdalens\r\nskjutfält sker nu förändringar som kommer att\r\nmedföra en radikalt minskad mängd sprängd\r\nammunition jämfört med år 1991. Man räknar med\r\natt man redan nästa år skall vara nere i 600 ton --\r\njämfört med 1 500 i dag.</pre><pre>Jag vill bestämt understryka att de åtgärder som\r\nvidtas inte bara är långsiktiga. Det förekommer\r\nåtgärder som ger effekt på mycket kort sikt, vilket\r\njag tycker är bra.</pre><pre>Anf. 57  GUDRUN SCHYMAN (v):</pre><pre>Herr talman! Jag tycker att det är bra att jag har fått\r\nett klart och redigt ''ja'' på den första frågan. Det är\r\nbra att man är beredd att göra en sådan utredning\r\noch avser att komma med förslag på åtgärder.\r\nInnefattar det någon form av kartläggning och\r\nförslag till åtgärder beträffande den dumpning som\r\nhar skett i gamla gruvhål, i insjöar och vid landets\r\nkuster? Så vitt jag förstår har det pågått länge, det\r\nhar stor omfattning och kan medföra stora\r\nskadeverkningar. Man verkar inte ha något grepp\r\nom omfattningen och vad som händer. Jag vet inte\r\nens om man har något begrepp om vad man skall\r\ngöra åt det. Innefattas den proceduren i\r\nutredningen?</pre><pre>Anf. 58  Försvarsminister ANDERS BJÖRCK\r\n(m):</pre><pre>Herr talman! Gudrun Schyman syftar nu på\r\naktiviteter som har skett tidigare, i en del för\r\nmycket lång tid sedan. I en del fall gäller det t.ex.\r\nmarkområden som icke längre disponeras av\r\nförsvaret. Detta kan inte omfattas av de direktiv jag\r\nnu talar om. Utredningen handlar om hur vi under\r\nkommande försvarsperioden, de närmaste fem\r\nåren, skall se till att försvaret blir så miljömedvetet\r\nsom möjligt. När man bedriver en så speciell\r\nverksamhet som militära övningar utgår ifrån finns\r\ndet särskilda problem, vilket jag hoppas att Gudrun\r\nSchyman har förståelse för.</pre><pre>Det som har skett tidigare berör i första hand\r\nmiljöoch resursdepartementet. Skulle man där\r\nfinna åtgärder befogade, skall vi självfallet hjälpa\r\ntill från försvarets sida.</pre><pre>Överläggningen var härmed avslutad.</pre><pre>f401 &gt; 8 §  Svar på interpellation 1991/92:93 om\r\nanonymitetsskyddet för uppgiftslämnare till polis\r\noch domstolar</pre><pre>Anf. 59  Justitieminister GUN HELLSVIK\r\n(m):</pre><pre>Herr talman! Lennart Fridén har frågat mig vilka\r\nåtgärder jag avser att vidta för att åtgärda\r\nproblemen med bristande sekretesskydd för\r\nuppgiftslämnare till polis och domstolar.</pre><pre>Vad Lennart Fridén närmast tar sikte på med sin\r\nfråga är möjligheterna att hindra den som är part\r\ni ett mål eller ärende att få del av uppgifter. Av\r\nfrågan framgår att Lennart Fridén exempelvis\r\nanser att det skall vara möjligt att hemlighålla ett\r\nvittnes namn och adress för den misstänkte i ett\r\nbrottmål.</pre><pre>Jag skall först kort beskriva vad gällande rätt\r\ninnebär i denna fråga.</pre><pre>En grundläggande princip i ett rättssamhälle är att\r\nen part i ett mål eller ärende skall ha fullständig\r\ninsyn i de förhållanden som kan läggas till grund\r\nför en domstols eller myndighets avgörande. Detta\r\ngäller i mycket stor utsträckning även för\r\nsekretessbelagda uppgifter; en part skall helt\r\nenkelt känna till och kunna bemöta alla uppgifter\r\nsom domstolen eller myndigheten grundar sitt\r\navgörande på.</pre><pre>Vid de allmänna domstolarna gäller därför att en\r\npart har rätt att utan inskränkning få del av alla\r\nomständigheter som ligger till grund för\r\ndomstolens avgörande. Även vid\r\nförvaltningsdomstolarna är rätten till partsinsyn\r\nhuvudregel. Undantag görs endast för det fall det\r\när av synnerlig vikt att en uppgift i en handling inte\r\nröjs.</pre><pre>En viktig uppgift för polisen är förundersökning i\r\nbrottmål. Den som vill anmäla ett brott till polisen\r\nkan göra det anonymt. Men för att ett brott skall\r\nkunna styrkas krävs det inte sällan att polisen kan\r\nförhöra den som anmäler brottet och att denne\r\nsedan t.ex. hörs som vittne i rättegången. Ett\r\nsådant vittnes namn och adress skall antecknas i\r\nförundersökningsprotokollet, och senast i\r\nsamband med att förundersökningen avslutas har\r\nden misstänkte en ovillkorlig rätt att ta del av alla\r\nuppgifter i förundersökningen.</pre><pre>Frågan om att införa en rätt för vittnen att vara\r\nanonyma genom hela brottmålsförfarandet har på\r\nsenare tid aktualiserats i olika sammanhang.</pre><pre>En arbetsgrupp vid rikspolisstyrelsen föreslog i en\r\nrapport år 1990 att det skulle införas regler om att\r\nett vittnes identitetsuppgifter skulle kunna hållas\r\nhemliga för den misstänkte. Enligt förslaget skulle\r\npolis, åklagare och domstol känna till identiteten\r\noch vittnet skulle inte ha någon fullständig\r\nanonymitet eftersom han, eller hon, fortfarande\r\nskulle vara skyldig att inställa sig personligen vid\r\nrättegången.</pre><pre>Den s.k. våldskommissionen hade också till\r\nuppgift att utreda hur vanligt det var att parter\r\noch vittnen utsattes för våld och hot i anslutning\r\ntill förundersökning och rättegång och hur man\r\nskall komma till rätta med problemet.\r\nVåldskommissionens slutbetänkande ''Våld och\r\nbrottsoffer'' (SOU 1990/92) innehöll inga\r\nlagförslag om vitttnesskydd. Våldskommissionen\r\nhade gjort en enkät hos olika polisdistrikt för att\r\nförsöka få en uppfattning om hur vanligt det var\r\nmed hot och våld mot vittnen. Enligt\r\nkommissionen tydde enkäten närmast på att det\r\nrent generellt inte förekommer våld eller hot mot\r\nvittnen i någon större omfattning och att den\r\nmotvilja mot att vittna som människor ibland ger\r\nuttryck för, snarare beror på en allmän olust- och\r\nobehagskänsla än på att de är utsatta för ett reellt\r\nhot.</pre><pre>Kommissionen medgav dock att det i vissa fall\r\nkunde finnas påtaglig risk för repressalier. Den\r\nansåg dock av flera skäl att det inte var lämpligt\r\natt införa ett sådant vittnesskydd som föreslagits\r\nav rikspolisstyrelsens arbetsgrupp. Kommissionen\r\npekade bl.a. på att det var olämpligt att begränsa\r\nden tilltalades insyn i processmaterialet samtidigt\r\nsom försvararen skulle ha full insyn. Detta skulle\r\nbädda för allvarliga lojalitetskonflikter mellan den\r\ntilltalade och hans försvarare. Kommissionen\r\npekade i stället på olika möjligheter som finns\r\nenligt gällande rätt att förbättra ett vittnes\r\nsituation. Domstolarna skulle bl.a. kunna vara\r\ngenerösare med att tillåta telefonförhör och att\r\nbifalla ett vittnes eller en målsägandes begäran att\r\nhöras i den tilltalades frånvaro.</pre><pre>Rikspolisstyrelsen tog i sin senaste\r\nanslagsframställning på nytt upp frågan om\r\nanonyma vittnen. Enligt rikspolisstyrelsen hade\r\nvåldskommissionen inte tillräckligt ingående\r\nanalyserat det förslag som hade lagts fram av\r\narbetsgruppen. Rikspolisstyrelsen anser därför att\r\nförslaget bör övervägas närmare i\r\nregeringskansliet.</pre><pre>Frågan om skydd för vittnen har också nyligen\r\naktualiserats i motioner till riksdagen. Motionerna\r\ninnehåller olika förslag om hur vittnenas situation\r\nkan förbättras.</pre><pre>Av vad jag har sagt framgår att jag är väl\r\nmedveten om det problem som tas upp i\r\ninterpellationen. Men det finns inga enkla\r\nlösningar. Naturligtvis bör rättsordningen så långt\r\ndet är möjligt skydda parter och vittnen mot hot\r\noch våld. Men vi måste samtidigt se till att vi inte\r\nkommer i konflikt med grundläggande\r\nrättsstatliga principer. I det sammanhanget vill jag\r\npeka på att den europeiska konventionen om de\r\nmänskliga rättigheterna har bestämmelser till\r\nskydd för en tilltalads rätt till insyn i\r\nprocessmaterialet. Europadomstolen har i några\r\nfall slagit fast att olika regler till skydd för ett\r\nvittnes anonymitet inte har stått i\r\növerensstämmelse med konventionen.</pre><pre>Enligt min mening bör det vara möjligt att inom\r\nramen för den gällande ordningen förbättra\r\nsituationen för parter och vittnen. Man kan t.ex.\r\növerväga att ändra förundersökningskungörelsens\r\nregler om vilka uppgifter som skall antecknas i\r\nförundersökningsprotokollet. Sådana åtgärder\r\növervägs för närvarande inom departementet,\r\nmen någon genomgripande ändring av de gällande\r\nprinciperna anser jag inte vara möjlig.</pre><pre>Anf. 60  LENNART FRIDÉN (m):</pre><pre>Herr talman! Jag tackar statsrådet för svaret.\r\nBåde svarets längd och utformning visar att det\r\nhär, som statsrådet säger i slutet av sitt svar, är ett\r\nproblematiskt område. Det finns självfallet inga\r\nenkla lösningar.</pre><pre>I en tid då vi har en ökad grov kriminalitet, då\r\nblånekandet har blivit vanligare, då många nya\r\nsvenskar, som på goda grunder i sitt gamla\r\nhemland inte har haft något större förtroende för\r\npolisen, måste få möjligheter att bygga upp ett\r\nsådant förtroende här samt då resurserna\r\nbeträffande det svenska rättsmaskineriet\r\nsannerligen inte är tilltagna i överkant måste vi få\r\nallmänheten att i större utsträckning ställa upp\r\nsom stöd till rättsväsendet.</pre><pre>Ministern citerade våldskommissionen, som\r\npåpekar att det inte har varit så många fall där\r\nman har avstått från att vittna eller där man har\r\nvarit utsatt för trakasserier. Men vi vet inte hur\r\nstort mörkertalet är, eftersom väldigt många\r\nmänniskor helt enkelt är rädda för att över huvud\r\ntaget tala om de uppgifter som de har -- vad de har\r\nsett och vad de har upplevt.</pre><pre>Jag är övertygad, statsrådet, om att det är många\r\nsom sitter inne med uppgifter som de inte vågar\r\nlämna ut. Därför sitter inte de inne som egentligen\r\nborde göra det.</pre><pre>För att allmänheten skall få ett större förtroende\r\noch kunna hjälpa till är det också nödvändigt att\r\nkunna skydda den inte bara från obehag utan\r\nockså från hämnd, som ibland även riktas mot\r\nanhöriga och t.o.m. mot oskyldiga barn.</pre><pre>Det som fått mig att interpellera nu är just ett\r\nsådant fall, om vilket det stått att läsa i pressen.\r\nDet har varit ganska braskande rubriker, t.ex.:\r\nPolisen svek sin tipsare. Det gällde då fallet med\r\nden handlare som i höstas mördades.\r\nUppenbarligen var det endast en person som satt\r\ninne med uppgifter och som kunde hjälpa polisen\r\nmed att lösa det mordet. Nu har den här mannen,\r\ntydligen på goda grunder, en väldigt stark rädsla\r\nför att något skall hända honom och hans familj.\r\nMannen hade lovats anonymitet i samband med\r\natt han tipsade. Men sedan kom det fram inför\r\ndomstolen när förhörsprotokollet lästes upp vem\r\nhan var, var han bodde osv.</pre><pre>En annan typ av ärende som jag tagit upp men som\r\nförbigås i svaret rör frågor om t.ex.\r\npersonundersökningar vid tillsättande av god man\r\nenligt FB 11:4 och den tillämpning av\r\nföräldrabalken som sker enligt FB 11:16. Ett par\r\nsådana fall har under senare år JO-anmälts. Det\r\ngäller då domstol som låter anhöriga, som man\r\nskall skydda huvudmannen mot, få yttra sig över\r\nden utredning där deras egna oegentligheter finns\r\nbeskrivna -- trots att huvudman och dennes\r\nföreträdare begärt att tillsättande av god man\r\nskall ske utan närståendes hörande. Som jag ser\r\ndet är detta enligt lagen inte helt tvingande.</pre><pre>Frågan togs dessutom upp i domstolsverkets\r\nutredning i höstas om föräldrabalkens tillämpning\r\nefter de senaste stora ändringarna 1989 samt i ett\r\nbrev till departementet i augusti 1991 från en\r\nrådman vid en av våra större tingsrätter som\r\npekar på problemen i det här sammanhanget.</pre><pre>När socialsekreterare och vårdare, liksom\r\nhuvudman, utsätts för trakasserier och när sådana\r\närenden tvingas upphöra -- till men för\r\nhuvudmannen -- är det fel. Här rör det sig om\r\nhandlingar som är sekretessbelagda hos en\r\nhandläggare men som blir så att säga fel mans\r\negendom när de har passerat tingsrätten.</pre><pre>Herr talman! Jag är övertygad om att\r\nrättsväsendet behöver en god relation till\r\nallmänheten. Dessutom behöver vi få ett större\r\nförtroende för att vi verkligen kan arbeta för det\r\nallmännas bästa samtidigt som vi har en känsla av\r\natt det finns trygghet. De nu påtalade bristerna\r\nmotverkar, som jag ser det hela, en sådan\r\nsituation.</pre><pre>Anf. 61  Justitieminister GUN HELLSVIK\r\n(m):</pre><pre>Herr talman! Jag tror att Lennart Fridén och jag i\r\noch för sig är överens. Som jag säger i mitt svar ser\r\njag också att det finns problem här. Även om det\r\ninte är en stor numerär är det tillräckligt att\r\nenstaka personer upplever sådana här\r\nhotsituationer för att man skall ta dem på allvar.</pre><pre>Jag tror också att vi är överens om att vi i Sverige\r\ninte avstå från den grundläggande principen om\r\nen tilltalads rätt till insyn. Det är ett väsentligt\r\nrättssäkerhetskrav och en förutsättning för att\r\nman skall kunna försvara sig att man också har\r\ninsyn i hela det material som läggs till grund för ett\r\navgörande.</pre><pre>Även här är ett arbete på gång inom\r\ndepartementet. Jag menar att det finns anledning\r\natt överväga vad som egentligen behöver tas med i\r\ndet material som skall läggas till grund för själva\r\nrättegången, exempelvis i\r\nförundersökningsprotokollet.</pre><pre>Det är riktigt att jag inte särskilt tagit upp frågan\r\nom tillsättande av god man. Det beror på att det är\r\nfråga om samma princip. Jag känner till det\r\närende som Lennart Fridén avser. De berörda\r\npersonerna där är i lagens mening parter i målet\r\noch har därför partsinsyn.</pre><pre>Anf. 62  LENNART FRIDÉN (m):</pre><pre>Herr talman! Jag håller med ministern. Självfallet\r\nfår vi inte tumma på de regler som gäller för en\r\nrättsstat. Men när det gäller just tillsättande av\r\ngod man görs det tydligen olika tolkningar på olika\r\nhåll. Som jag tolkar lagen finns det inget tvingande\r\natt vända sig till nära anhöriga om huvudmannen\r\nbegär att så inte skall ske. Det har förorsakat\r\nohägn för ganska många människor. Jag förstår\r\ndem som har JO-anmält och skrivit till\r\ndepartementet för att få en ändring till stånd.</pre><pre>Den utredning som Lars Friedner på\r\ndomstolverket har gjort och som redovisades i\r\nhöstas pekar på att här måste ske vissa\r\nförändringar och göras vissa klarlägganden.</pre><pre>När det sedan gäller den mer kriminella sidan tror\r\njag, som jag redan sagt, att väldigt många brott\r\nskulle kunna klaras upp om människor var helt\r\növertygade om att de hade möjlighet att på något\r\nsätt få skydd. Så länge människor inte har det här\r\nskyddet säger de ju inte vad de vet. Det finns ju\r\nmera kända rättegångar, där man har hänvisat\r\nbåde till källa A och till källa B utan att några\r\nnamn har nämnts. Om det går att få en förändring\r\ntill stånd när det gäller just\r\nförundersökningsprotokollen, tror jag att mycket\r\nskulle vara vunnet. Men då är det viktigt att det\r\nkommer till allmänhetens kännedom. Det\r\nsamarbete som skall finnas mellan allmänheten\r\noch de rättsvårdande myndigheterna skall kunna\r\nske på bästa möjliga sätt.</pre><pre>Överläggningen var härmed avslutad.</pre><pre>9 §  Svar på interpellationerna 1991/92:87 och\r\n83 om kärnkraftssäkerhet i Östeuropa</pre><pre>Anf. 63  Miljöminister OLOF JOHANSSON\r\n(c):</pre><pre>Herr talman! Hadar Cars har frågat\r\nnäringsministern om regeringen är beredd att\r\nmedverka till att konkreta hjälpinsatser på\r\nkärnsäkerhetsområdet kommer till stånd i\r\nÖsteuropa. Hadar Cars har också frågat om och\r\npå vilket sätt regeringen vill förbättra\r\ninformationen till allmänheten om\r\nstrålningsrisker.</pre><pre>Göthe Knutson har frågat mig om jag är beredd\r\natt vidta ytterligare åtgärder för att försöka\r\nförhindra kärnkraftsolyckor på andra sidan\r\nÖstersjön.</pre><pre>Arbetet inom regeringen är så fördelat att det är\r\njag som skall svara på båda interpellationerna.</pre><pre>Jag avser nu att besvara dem i ett sammanhang.</pre><pre>De rapporter vi fått de senaste månaderna om\r\nsäkerhetsläget vid kärnkraftverken i bl.a.\r\nSosnovyj Bor och Ignalina inger oro och ger med\r\nrätta anledning att ställa frågan vilka omedelbara\r\nåtgärder som kan vidtas för att förbättra\r\nsituationen.</pre><pre>Samtidigt är det viktigt att understryka att\r\nrapporterna om situationen vid dessa\r\nkärnkraftverk bl.a. kommer från svenska\r\nexpertgrupper som redan nu arbetar med att\r\nkartlägga och prioritera angelägna\r\nsäkerhetsförbättringar där.</pre><pre>Hösten 1991 avsattes sammanlagt 15 milj.kr. för\r\natt inleda ett kärnsäkerhets- och\r\nstrålskyddssamarbete i Östersjöområdet, särskilt\r\nmed de baltiska staterna. Kärnkraftinspektionen\r\n(SKI) och strålskyddsinstitutet (SSI) fick i\r\nuppdrag att ansvara för denna inledande fas av\r\nsamarbetet.</pre><pre>SKI och SSI besökte i december 1991 samtliga\r\nberörda stater, i några fall tillsammans med\r\nföreträdare för den svenska kärnkraftsindustrin. I\r\nsamband med dessa besök träffades\r\nprincipöverenskommelser om samarbete med\r\nEstland, Lettland och Litauen. SKI har dessutom\r\nsedan tidigare inlett samarbete med den ryska\r\nsäkerhetsmyndigheten.</pre><pre>Inom de samarbetsområden som överenskommits\r\nmed de baltiska staterna utformas för närvarande\r\nkonkreta projekt där svenska kunskaper och\r\nerfarenheer bl.a. skall kunna komma till nytta vid\r\nuppbyggnad av lagstiftning och oberoende\r\nstrålskydds- och säkerhetsmyndigheter. Vidare\r\nomfattas åtgärder för att förbättra säkerheten vid\r\nkärnkraftverket i Ignalina i detta arbete.</pre><pre>I förra veckan redovisade SKI och SSI samt flera\r\nav de företag som deltar i det inledande\r\nkärnsäkerhetsoch strålskyddssamarbetet i\r\nÖstersjöregionen arbetsläget vid en diskussion på\r\nmiljö- och naturresursdepartementet. Vid detta\r\ntillfälle presenterades bl.a. ett antal akuta\r\nsäkerhetsåtgärder som bör genomföras vid de\r\naktuella kärnkraftverken och förslag till möjliga\r\nsvenska insatser i sammanhanget.</pre><pre>Dessa frågor har hög prioritet i regeringens plan\r\nför östsamarbetet, och finansieringen av\r\nangelägna insatser på kärnsäkerhets- och\r\nstrålskyddsområdet kommer att behandlas inom\r\nramen för det föreslagna programmet för Central-\r\noch Östeuropa som redovisats i\r\nbudgetpropositionen (prop. 1991/92:100, bil. 4,\r\ns. 245).</pre><pre>Sedan tidigare deltar Sverige genom SKI i ett\r\nflernationellt projekt som syftar till att analysera\r\nsäkerheten vid de s.k. RBMK-reaktorerna. Detta\r\när den typ av reaktor som havererade i Tjernobyl\r\noch som också finns i drift i Sosnovyj Bor i\r\nRyssland samt i Ignalina i Litauen.</pre><pre>Detta projekt liksom övriga insater på\r\nkärnsäkerhetsområdet från de västliga\r\nindustriländerna gentemot Central- och\r\nÖsteuropa samordnas av en särskild arbetgrupp\r\ninom den s.k. 24-gruppen (G-24). Arbetsgruppen\r\nleds av EG som också driver samarbetsprojekt i\r\negen regi.</pre><pre>Samordningen inom G-24 syftar i första hand till\r\natt optimera de insatser som görs från enskilda\r\nländer för att undvika dubbelarbete och att\r\nåstadkomma kostnadseffektiva insatser inom för\r\nmottagarlandet prioriterade områden. I\r\nsamordningen ligger också att söka finna\r\ninvesteringsmöjligheter genom nationella och\r\ninternationella institutioner för sådana\r\nkapitalkrävande projekt som bedöms ha särskilt\r\nhög prioritet i säkerhets- och\r\nenergiförsörjningssammanhang.</pre><pre>Regeringen beslutade strax före jul att bidra med\r\n6 milj.kr. till en samordnad insats inom G-24 för\r\natt täcka Bulgariens kostnader för importerad\r\nelektricitet. Anledningen till denna insats var att\r\nett par reaktorer vid kärnkraftverket Kozloduy\r\nmåste stängas av säkerhetsskäl och att Bulgarien\r\ndärigenom kom att drabbas av en akut elbrist\r\nunder innevarande vinter.</pre><pre>Sverige liksom övriga länder som inlett eller\r\nplanerar samarbetsprojekt i Öst- och\r\nCentraleuropa redovisar dessa för den övriga G-\r\n24-kretsen i den s.k. programkommittén.\r\nDärutöver kommer under våren 1992 särskilda\r\nprojektkommittéer att inrättas för att samordna\r\ninsatser, riktade bl.a. till ett visst mottagarland\r\neller mot en viss typ av reaktorer.</pre><pre>G-24 driver sålunda inte ett eget\r\nkärnsäkerhetsprogram, och i samarbetet inom\r\ngruppen förutsätts att de insatser som görs av\r\nenskilda länder eller grupper av länder skall ske\r\npå mottagarlandets villkor och inte uppfattas som\r\nnågot påtvingat. Samtidigt är det en gemensam\r\noch global angelägenhet att förhindra att\r\nytterligare kärnkraftsolyckor inträffar.</pre><pre>När det gäller Hadar Cars fråga beträffande\r\ninformation till allmänheten om strålningsrisker\r\nvill jag säga följande.</pre><pre>Uppgiften att sprida information om strålskydd\r\nsamt om strålning och om dess egenskaper och\r\nanvändningsområden åvilar SSI. SSI har för\r\ninnevarande budgetår avsatt nära 3 milj.kr. för\r\ndetta ändamål och har i sin anslagsframställning\r\nför den närmaste treårsperioden ytterligare\r\nunderstrukit behovet av ökad information.</pre><pre>Regeringen har genom propositionen (prop.\r\n1991/92:99) om vissa anslagsfrågor för budgetåret\r\n1992/93 samt om ändringar i den staliga\r\norganisationen på kärnavfallsområdet föreslagit\r\nförstärkningar beträffande bl.a. information på\r\nstrålskyddsområdet.</pre><pre>Anf. 64  GÖTHE KNUTSON (m):</pre><pre>Herr talman! Jag tackar miljöministern för det\r\nutförliga svaret.</pre><pre>Vad som har hänt sedan jag famställde min\r\ninterpellation är att vår statsminister Carl Bildt i\r\nUSA i samtal med den amerikanska statsledningen\r\nhar tagit upp frågan om kärnkraftssäkerheten i\r\nframför allt Östeuropa. Jag frågade om\r\nmiljöministern omgående ville ''lämna rapporten\r\nfrån SKI/SSI till G-24/EG-gruppen'', som ju\r\nsköter det internationella samarbetet på det här\r\nviktiga området. Jag utgår från att så har skett och\r\natt rapporten finns hos gruppen.</pre><pre>Jag frågade också om miljöministern omedelbart\r\nville tala med gruppen, så att man påskyndar\r\nprogramarbetet i Ryssland och Litauen. Vidare\r\nmenade jag att miljöministern kunde föreslå\r\ngruppen att svensk kärnkraftsindustri omgående\r\nfår uppdraget att projektera åtgärder. Därvidlag\r\nhar miljöministern givit en del information i\r\nsvaret, men det enda konkreta som jag kan få fram\r\nrör kärnsäkerhetslagstiftningen. Jag skulle gärna\r\nvilja veta hur långt man i programarbetet har\r\nkommit med det som gäller tekniken.</pre><pre>Jag har även frågat miljöministern om han hos G-\r\n24/EG-gruppen vill begära att direkta kontakter\r\ninleds med ryska och litauiska myndigheter, och\r\nsvaret är att ett direkt samtal på området äger rum\r\nmed estniska, lettiska och litauiska myndigheter.\r\nMen jag finner i sammanhanget inte något direkt\r\nsvar på min fråga beträffande det större av de\r\nbåda kärnkraftverken som ligger i vårt\r\nnärområde, nämligen Sosnovyj Bor i S:t\r\nPetersburgsområdet. Vill miljöministern närmare\r\nredovisa vilka kontakter som har tagits och i vilket\r\nläge förberedelserna är när det gäller Sosnovyj\r\nBor?</pre><pre>Sedan har jag, herr talman, frågat om\r\nmiljöministern aktualiserar finansieringen av\r\nsäkerhetshöjande åtgärder inom den\r\nösteuropeiska kärnkraftsverksamheten i syfte att\r\npåskynda den aktuella gruppens\r\nprogramgenomförande. Vidare föreslår jag -- och\r\njag skulle gärna vilja höra miljöministerns\r\nsynpunkter i detta avseende -- att man ur det\r\nsvenska biståndsanslaget, alltså vad gäller själva\r\nramen, redan nästa år avsätter medel för att direkt\r\nkunna gå in i ett kärnkraftsteknologiskt\r\nbiståndsarbete i Ryssland och i de baltiska\r\nländerna. Dessa sammanlagt 40 reaktorer i\r\nÖsteuropa är sovjetbyggda av två typer, och den\r\nena typen är densamma som vid kärnkraftverket i\r\nTjernobyl, där följderna, som vi vet, blev\r\nfruktansvärda. Kostnaderna för åtgärdande av\r\nreaktorerna är tydligen mycket stora. I svenska\r\nberäkningar har man angett att ett\r\nåtgärdsprogram per reaktor skulle kosta 100\r\nmilj.kr. I USA har det nu redovisats beräkningar\r\nsom i svenska kronor räknat går ut på en miljard\r\nper reaktor. Detta belopp gånger 40 ger ett mycket\r\nhögt tal. Det rör sig alltså om stora summor, men\r\ndet måste ju å andra sidan vara ett internationellt\r\nåtagande.</pre><pre>Vi svenskar har sammanlagt sex rätt farliga\r\nreaktorer i vårt närområde. Förutom de som jag\r\nnämnde och som miljöministern talade om finns\r\ndet reaktorer på Kolahalvön. Den rapport som\r\nkom från expertgruppen inom SKI och SSI i\r\ndecember var ju onekligen skrämmande för oss\r\nalla. Jag erinrar om den i min interpellation och\r\nsammanfattar vad som sades vid\r\npresskonferensen: ''En kärnkraftsolycka i vårt\r\nnärområde på andra sidan Östersjön är sannolik\r\ninom den närmaste tioårsperioden -- såvida inte\r\nomfattande åtgärder sätts in tämligen omgående.''</pre><pre>Ur de kommentarer som Jan H. Nistad, direktör\r\nvid SKI, gjorde vid presskonferensen vill jag citera\r\nföljande: ''Bristerna ligger på en nivå som jag inte\r\ntrodde var möjlig---.'' Nu talas det alltså om de\r\nnämnda sex reaktorerna -- fyra i S:t Petersburg\r\noch två i Ignalina, Litauen. Så fortsätter Jan H.\r\nNistad: ''Jag förordar en omedelbar stängning av\r\nåtminstone de äldsta reaktorerna i Sosnovy Bor\r\nvid S:t Petersburg.''</pre><pre>Anf. 65  HADAR CARS (fp):</pre><pre>Herr talman! Jag vill tacka miljöministern för ett\r\nklart och koncist svar på mina frågor. Det är bra\r\natt Sverige engagerar sig kraftfullt för att öka\r\nsäkerheten i de östeuropeiska kärnkraftverken.\r\nDe rapporter som vi tidigare fått om tillståndet vid\r\ndessa verk har varit mycket oroande.</pre><pre>Jag tycker också att det är bra att Sverige i det här\r\navseendet samarbetar med andra länder, framför\r\nallt EG-länderna och Förenta staterna inom G-24-\r\ngruppen, för att åstadkomma en höjning av\r\nsäkerheten. Jag noterar med tillfredsställelse de\r\nsamtal som statsminister Bildt har fört i Förenta\r\nstaterna kring den här frågan.</pre><pre>Samtidigt vill jag understryka vikten av att man\r\nundviker allt som kan uppfattas som byråkratisk\r\nlånghalning i kontrollrummen. I de utsatta\r\nkärnkraftverken finns det ingen plats för några\r\nlångbänkar.</pre><pre>Åtgärderna, säger miljöministern, skall\r\nfinansieras inom ramen för det svenska\r\nsamarbetet med Östeuropa. Jag har ingen annan\r\nåsikt. Men jag vill gärna fråga om det finns risk\r\nför finansiella begränsningar när det gäller\r\nSveriges medverkan i arbetet för att ge\r\ntillfredsställande säkerhet åt\r\nkärnkraftsreaktorerna i öst.</pre><pre>Åtgärderna har hittills inte kostat så mycket\r\npengar. Det har mest varit fråga om studier och\r\nrört sig om några tiotal miljoner. Om man skall gå\r\nfrån studier till konkreta åtgärder, kommer\r\nkostnaderna att bli mycket omfattande. Jag vill\r\ngärna veta om det finns någonting i det här paketet\r\npå 3 miljarder som hjälp till Östeuropa öronmärkt\r\nför arbetet rörande säkerhetshöjande åtgärder\r\ninom kärnkraftverken.</pre><pre>Det finns, såsom jag har uppfattat det, i dessa verk\r\nen betydande brist på reservdelar som är\r\nnödvändiga för att driften skall kunna fortsätta.\r\nDet har rätt länge varit svårt att komma över\r\nsådana reservdelar, sammanhängande med det\r\neländiga sovjetsystemet. Under senare tid har\r\nsvårigheterna ökat.</pre><pre>Det har resulterat i ett ganska omfattande\r\nhemsnickeri i de östeuropeiska kärnkraftverken.\r\nMan tillverkar själv de reservdelar som man inte\r\nkan få från de ursprungliga leverantörerna. Det är\r\nlika oroande som om ett modernt flygplan av typ\r\nDC 10 skulle lappas och lagas med pirattillverkade\r\nreservdelar. Det är precis vad som nu sker i\r\nkärnkraftverken i Östeuropa.</pre><pre>Jag kan inte se att det finns någon\r\ntillfredsställande lösning på dessa problem. Jag\r\nvill fråga om statsrådet i det avseendet har en\r\nannan uppfattning och om han är mera optimistisk\r\nän jag.</pre><pre>Vad vi nu håller på med är att försöka avvärja\r\nkonsekvenserna genom att modernisera hela\r\nelledningssystemen inom anläggningarna, genom\r\natt bygga brandmurar, installera\r\növersvämningsskydd, osv. Allt detta är bra. Det\r\nkan inebära att en liten olycka inte leder till en\r\nstor, med betydande radioaktivt utsläpp som också\r\nkan drabba Sverige.</pre><pre>Men det skulle behövas något av ett underverk för\r\natt dessa kärnkraftverk, även med de åtgärder\r\nsom vi är beredda att sätta in, skulle kunna få en\r\nsäkerhet påminnande om de svenska\r\nanläggningarnas. Vad vi kan göra är endast att\r\nminska de omedelbara riskerna. Något\r\ntotalansvar för säkerheten kan varken Sverige,\r\nsvenska kärnkraftstekniker eller någon annan ta.</pre><pre>Om stastrådet delar min uppfattning i det här\r\navseendet, att riskerna för olyckor är bestående,\r\nuppstår naturligtvis en fråga om vi bör medverka\r\ntill att dessa reaktorer stängs av för gott. Det kan\r\nman inte göra med detsamma. I första hand måste\r\nman försöka höja den säkerhet som i dag är\r\nmycket otillfredsställande för att verken skall\r\nkunna klara ytterligre någon drift. Det finns\r\ningenting som omedelbart kan ersätta elen från\r\ndessa verk.</pre><pre>Min fråga är alltså om inte statsrådet anser att vi\r\nlångsiktigt bör eftersträva att se till att dessa\r\nosäkra anläggningar stängs av för gott. I så fall\r\nvore det intressant att höra om statsrådet har\r\nägnat några tankar åt frågan hur Sverige skulle\r\nkunna medverka till att ersätta de verk som måste\r\nstängas av med nya och säkrare anläggningar. Det\r\nbehöver inte vara kärnkraftsanläggningar, det\r\nkan vara anläggningar av annan karaktär. Har\r\nstatsrådet ägnat tankar åt frågan om eventuell\r\nsvensk medverkan i hur elen från de osäkra\r\nkärnkraftverken skall kunna ersättas? Jag anser\r\natt det vore värdefullt att få statsrådets\r\nkommentar till dessa frågor.</pre><pre>Anf. 66  ROLF L. NILSON (v):</pre><pre>Herr talman! Jag har i ett antal\r\ninterpellationsdebatter tagit upp frågan om\r\nkärnkraftssäkerheten runt Östersjön och i de\r\nsammanhangen nämnt Ignalina i Litauen. Jag har\r\nefterlyst insatser från Sveriges sida för att hitta en\r\nlösning på problemen genom att lansera begreppet\r\natt göra Östersjön till ett kärnkraftsfritt hav. Jag\r\ntror att det är den enda rimliga ståndpunkt man\r\nkan inta. Jag gläder mig åt att höra att Hadar Cars\r\nlutar åt samma håll. Det finns en gräns för hur\r\nlänge det går att lappa och laga på anläggningar\r\nsom i grunden är dåliga och där det är tvivelaktigt\r\nom man över huvud taget kan göra dem säkra. Att\r\ngöra dem någorlunda säkra skulle i sin tur kräva\r\noerhört stora investeringar.</pre><pre>Jag tycker, som de föregående talarna och\r\nmiljöministern, att man visst skall vidta åtgärder\r\nför att rätta till de uppenbara felen, ändra\r\nledningsdragning, bygga brandmurar, osv. Det är\r\ninsatser som är relativt lätta att göra till\r\nbegränsade kostnader. Men jag tycker att den väg\r\nsom G-24-gruppen har valt för att hjälpa\r\nBulgarien ur sina problem, nämligen att med\r\nsvensk hjälp finansiera elimport, är ett\r\nkonstruktivt sätt att angripa problemen. Man\r\nstänger av en farlig anläggning och hjälper till och\r\ntar de ekonomiska och materiella konsekvenserna\r\nav ett sådant ingrepp.</pre><pre>Samma sak bör också göras när det gäller de\r\nnämnda anläggningarna vid Sosnovyj Bor och\r\nIgnalina.</pre><pre>Jag vill också påpeka att den oro som vi känner\r\noch som väcks av artiklar och rapporter om\r\nsäkerhetstillståndet i de ryska, litauiska och andra\r\nösteuropeiska kärnkraftsanläggningarna är\r\nsamma slags oro som uppstår när man i Danmark\r\nhör talas om säkerhetsläget vid Barsebäck. Då blir\r\ndet artiklar och rubriker på första sidan i\r\nPolitiken, som uttrycker danskarnas välkända\r\noro. För att göra bilden av kärnkraften runt\r\nÖstersjön komplett måste man föra in Barsebäck i\r\ndiskussionen, inte bara som ett fadderverk till\r\nIgnalina utan som ett avvecklingsobjekt.</pre><pre>Jag skulle vilja höra energiministerns uppfattning\r\nom vad det är för typ av svensk kunskap som kan\r\nvara speciellt värdefull att använda för insatser i\r\nÖsteuropa. Svensk teknik är ganska avancerad.\r\nSåvitt jag förstår har man i Sverige i princip löst\r\nslutförvaringsproblemen på ett betryggande sätt,\r\nåtminstone fram till nästa istid. Är det den typen\r\nav kunskap, dvs. hjälp att ta hand om avfallet vid\r\nen slutgiltig avveckling, som Olof Johansson vill ha\r\növerförd?</pre><pre>Vidare vill jag fråga Olof Johansson om hans\r\nuppfattning när det gäller att med svensk\r\nskattefinansierad medverkan bygga nya\r\nkärnkraftsanläggningar i Östeuropa. Den tanken\r\nhar såvitt jag förstår lanserats av statsminister\r\nBildt. Om jag skall ta till en underdrift, tycker jag\r\natt den tanken verkar djärv och ekonomiskt\r\nvågad. Jag hoppas att miljöministern delar min\r\nuppfattning att det vore rimligare att satsa på de\r\ngoda förutsättningar som Ryssland, Estland,\r\nLettland och Litauen har för att de skall kunna gå\r\növer till biobränsleproducerad el samt eventuellt\r\nockså satsa på att bygga om befintliga\r\nanläggningar eller bygga nya för gasdrift. Det\r\nfinns en stor potential för detta. Jag skulle bli\r\nmycket glad om jag fick höra ett definitivt\r\navståndstagande från Olof Johansson när det\r\ngäller att med svenska skattemedel stödja eller\r\nfinansiera nya kärnkraftsanläggningar runt\r\nÖstersjön, samtidigt som den svenska kärnkraften\r\nskall avvecklas. Tack.</pre><pre>Anf. 67  Miljöminister OLOF JOHANSSON\r\n(c):</pre><pre>Herr talman! Det var många kompletterande\r\nfrågor. Jag har förståelse för det, eftersom detta är\r\nett mycket stort ämne att hantera. Jag skall\r\nförsöka att besvara så många frågor som möjligt,\r\ni den mån det finns några svar.</pre><pre>Vi långhalar inte den här frågan på något sätt,\r\nmen ett av problemen är ju att få fram ett så bra\r\nbeslutsunderlag som möjligt. Det är svårt,\r\neftersom det inte alltid finns någon helt kapabel\r\nmotpart att kommunicera med. Vi har emellertid\r\nfått en betydande tillgång till information genom\r\nde besök som har gjorts av SSI, SKI och även av\r\nolika företag som är intresserade av området.\r\nHjälpinsatserna kan gälla t.ex. utbildning, som vi\r\nhar särskildt uppbygga institutioner för i Sverige.</pre><pre>När det gäller finansiering pågår det en särskild\r\nberedning inom regeringskansliet med anledning\r\nav den miljard till Öst- och Centraleuropabistånd,\r\nsom vi talade om. Som jag sade i svaret ingår\r\nkärnkraftssäkerheten som ett prioriterat område.\r\nBeredningsarbetet är ännu inte slutfört, så därför\r\nkan jag inte precisera ramarna. Vi har begärt att\r\nSSI och SKI så snart som möjligt skall presentera\r\nså konkreta och handfasta planer som det går att\r\nåstadkomma.</pre><pre>Det är fråga om mycket omfattande kostnader, om\r\nvi går in för de mest avancerade\r\nbiståndsmetoderna. Jag kan som exempel nämna\r\natt om det handlar om ombyggnad av reaktorer\r\nrör det sig om mångmiljardbelopp. Därför är det\r\nviktigt att också fler kopplas in.</pre><pre>Det här är en av bakgrunderna till att\r\nstatsministern tog upp dessa frågor i USA. Detta\r\när inte en angelägenhet enbart för Europa -- och\r\nän mindre för enbart Sverige --, utan det är en\r\nglobal angelägenhet att försöka komma till rätta\r\nmed detta problem. Man måste försöka knyta de\r\nolika finansieringsmöjligheter som finns till det\r\narbete som skall utföras. Vid sådana mindre\r\ninsatser som t.ex. att utveckla kompetens och\r\nsäkerhetskultur, bygga upp myndigheter och den\r\ntypen av näraliggande, mycket elementära,\r\nkonkreta insatser handlar det inte om så\r\ngigantiska belopp. Sverige skall naturligtvis i först\r\nhand satsa på att göra det bästa möjliga av de mest\r\nakuta säkerhetsförbättringar, som ju ofta är\r\nberonde av att det finns människor som är kunniga\r\npå området.</pre><pre>Kunskap är ett av problemen. När Sovjetunionen\r\nlämnar Litauen finns det över huvud taget inte\r\nkvar några experter där. Jag har hört talas om att\r\ndet kommer att bli en person med kunnande kvar.\r\nJag vet inte om det är korrekt, men det är så\r\nhäpnadsväckande att man inte tror att\r\nförhållanden av den här typen existerar i\r\nverkligheten. Det gäller då att man hjälper till och\r\nstöttar de människor som kan och är beredda att\r\ngöra arbetet, så att de känner sig tryggare i sin\r\nsituation.</pre><pre>Beträffande den här stora principiella\r\nfrågeställningen vill jag säga att den som under\r\nrådande situation inte är beredd att göra en insats\r\ni österled, när vi nu har möjlighet att ta del av\r\ndenna situation, måste vara en utpräglad cyniker.\r\nMan kan inte frånsäga sig det ansvaret, och det\r\ngäller inte bara för länder i närheten, utan det\r\ngäller faktiskt på ett globalt, internationellt plan.</pre><pre>Några av er har tangerat de gamla\r\nkonfliktfrågorna, dvs. om man skall bygga nya\r\nreaktorer för att ersätta de gamla. Situationen är\r\natt den frågan inte är aktuell. Behovet av de\r\nresurser som är nödvändiga för att försöka skapa\r\nnågorlunda hyggliga säkerhetsförhållanden kring\r\nde reaktorer som över huvud taget kan drivas\r\nvidare är i sig så gigantiskt att redan detta kräver\r\nenorma finansieringskällor, vilka inte står till\r\nförfogande hur enkelt som helst. Dessutom talar\r\ntiden för att vi skall satsa på säkerhetshöjande\r\nåtgärder i befintliga anläggningar. Nästa steg blir\r\nombyggnader, men då handlar det om\r\nmiljardbelopp.</pre><pre>Jag har tagit del av nedteckningar från det som\r\nsades i Morgonekot onsdagen den 19 februari kl.\r\n7.00. Jag vill då klargöra att det är\r\nprogramledaren som i påannonsen säger att Carl\r\nBildt ''kan tänka sig att Sverige är med och bygger\r\nnya kärnkraftverk där''. Om man sedan tittar\r\nnoggrannare på citatet, finner man att Bildt säger\r\natt ''det kan också bli fråga om att göra så pass\r\nstora ombyggnader att det handlar i realiteten om\r\nnya kraftstationer''. Det är detta citat som\r\nnärmast beskriver situationen.</pre><pre>Jag återkommer gärna och svarar på de frågor\r\nsom återstår.</pre><pre>Anf. 68  GÖTHE KNUTSON (m):</pre><pre>Herr talman! Tack, miljöministern. Jag\r\ninstämmer i det som miljöministern nu har sagt i\r\nnågra av de svar som jag har fått.</pre><pre>När det gäller citatet från Carl Bildts samtal i USA\r\noch vad man har annonserat i Radioekot,\r\nföreligger det som vanligt en diskrepans, om jag\r\nnu skall uttala mig försiktigt.</pre><pre>Det är högteknologiskt kunnande som Sverige kan\r\ngå in med när det gäller att lappa och laga. Om jag\r\nhar förstått saken rätt är det ett problem att den\r\nsovjetiska kärnkraftsbyggnadstekniken är\r\nannorlunda än den som vi bl.a. i Sverige använder\r\noss av. Det är då en väldigt intressant fråga\r\nhuruvida svensk kärnkraftsteknologi kan så att\r\nsäga appliceras på den sovjetiska tekniken, som\r\ninte har denna höga standard -- åtminstone inte\r\nden äldre -- som den svenska.</pre><pre>Parantentiskt vill jag gärna säga att jag icke är ett\r\ndugg orolig för den svenska kärnkraftssäkerheten.\r\nDet finns förvisso ingen som helst anledning\r\ndärtill. Vi har en optimal säkerhet på det här\r\nområdet, en säkerhet som är byggd på den bästa\r\ntänkbara teknik. Skillnaden gentemot den äldre\r\nteknik som finns i kärnkraftsverken i Östeuropa --\r\ntidigare nämnde jag att det rör sig om 40\r\nreaktorer, varav en större del är äldre -- är desto\r\nstörre. I OSS finns det dessutom betydligt fler\r\nreaktorer i kärnkraftsverk, men de ligger litet\r\nlängre bort.</pre><pre>Europa är ju ett närområde och då är frågan\r\nmycket enkel och kan ställas till den svenska\r\nnationen: Är vi beredda att ta på oss sådana\r\nkostnader som det kan bli fråga om för att slippa\r\nscenariot att inom en 10 års period med stor\r\nsannolikhet drabbas av en kärnkraftsolycka. Det\r\när den lika enkla som bistra frågeställningen.</pre><pre>Jag är alldeles övertygad om att om man på detta\r\nenkla och helt korrekta sätt i en enkät frågar\r\nsvenska folket blir svaret: Ja, naturligtvis måste vi\r\nbetala för detta. Frågan är då vilket tidsperspektiv\r\nvi har att räkna med. Det skulle vara mycket\r\nintressant att få veta vilket utrymme som\r\nmiljöministern räknar med finns, åtminstone rent\r\napproximativt, för att komma i gång med tekniska\r\nsatsningar i det här området.</pre><pre>Anf. 69e HADAR CARS (fp):</pre><pre>Herr talman! Det verkar som om det finns en bred\r\nenighet om de åtgärder som vi kan vidta från\r\nsvensk sida för att stärka säkerheten i de\r\nösteuropeiska kärnkraftsverken och om att dessa\r\nåtgärder skall vidtas. Jag tyckte att statsrådets\r\nsvar var mycket klart och entydigt på den\r\npunkten, vilket jag uppskattar.</pre><pre>Jag vill gärna säga att jag inte vare sig i min fråga\r\neller i mitt inlägg på något sätt eftersträvat att få\r\nstatsrådet att fälla sin lans och gå till anfall mot\r\nnågra väderkvarnar. Jag har endast noterat att vi,\r\näven om vi gör allt vad vi kan för att höja\r\nsäkerheten i de östeuropeiska reaktorerna, ändå\r\ninte kommer att kunna nå en sådan säkerhet i de\r\nanläggningarna som svarar mot de krav vi ställer\r\npå de svenska anläggningarna.</pre><pre>En konsekvens därav blir då att vi också måste\r\nställa oss frågan om vi kan medverka till att de\r\nanläggningarna stängs av och att den elproduktion\r\nsom nu sker i dessa anläggningar får ske på något\r\nannat sätt. Kostnaderna för detta är självfallet\r\nmycket stora. Vi kan inte ensamma ta på oss\r\nansvaret för att förse Baltikum, delar av Polen,\r\ndelar av det gamla Sovjetunionen -- dagens\r\nRyssland -- med elkraft.</pre><pre>Det vore intressant att höra den svenska\r\nregeringens inriktning när det gäller synen på\r\ndessa frågor. Självfallet är det så, att om vi förblir\r\nosäkra om vad som kan hända med reaktorerna\r\näven efter det att vi gjort allt vad vi kan för att\r\nlappa och laga dem, kommer vi inte ifrån att vi\r\nmåste fundera på hur vi skall bli av med hotet för\r\ngott och hur vi skall kunna hjälpa till med att\r\nersätta den el som kommer från dagens\r\nanläggningar.</pre><pre>I mitt inlägg sade jag också att jag inte tog upp\r\nfrågan om vilken teknik som skulle användas. I\r\nRyssland finns det stora mängder gas. Det kanske\r\när gasanläggningar som skall användas. Jag vill\r\ninte heller utesluta modern kärnteknik, men det är\r\ninte den frågan som jag i dag har ställt till\r\nstatsrådet, utan det gäller mest inriktningen. Är\r\ndetta ett område där regeringen vill göra en insats?</pre><pre>Jag återkommer till min andra fråga, som\r\nhandlade om SSI och dess medverkan när det\r\ngäller att öka kunskapen inom\r\nstrålskyddsområdet. Det är bra, tycker jag, att\r\nstatsrådet markerar att SSI får ökade anslag. Det\r\när också viktigt, tycker jag, att det understryks att\r\ninformationen måste bli konsekvent och tydligt --\r\nkanske tydligare än hittills -- från SSI:s sida. Det\r\när annars risk för att budskapet blir\r\nsvårbegripligt. SSI måste, som jag ser det, se det\r\nsom sin skyldighet att tydligt vederlägga\r\npåståenden om strålningsrisker och\r\nstrålningsskador, påståenden som uppenbarligen\r\när helt felaktiga eller grovt överdrivna.</pre><pre>Anf. 70e ROLF L. NILSON (v):</pre><pre>Herr talman! Det är uppenbart att det finns en\r\ntotal samsyn när det gäller de här\r\növerlevnadsproblemen. Jag vill dock gå ett steg\r\nlängre än Hadar Cars. Av mitt första anförande\r\nframgick det att jag för min del vill utesluta\r\nsatsning på ny kärnteknik i Östeuropa.\r\nKärnteknik och elproduktion med kärnkraft är ett\r\nfarligt sidospår i mänsklighetens historia. Väldigt\r\nlitet talar för att vi skall kunna göra det på ett sätt\r\nsom innebär att säkerheten är betryggande. Även\r\nom Göthe Knutson inte är ett dugg orolig för\r\nsäkerheten i de svenska kärnkraftsverken, kan jag\r\ntala om att danskarna är det. De är oerhört oroliga\r\nför Barsebäck, även om vi betygar att bästa teknik\r\nanvänds och att ingenting över huvud taget kan\r\nhända där.</pre><pre>Självfallet är det så att det behövs samlade\r\nnationella resurser. Det behövs en samordning för\r\natt resurserna skall kunna utnyttjas och insatserna\r\nskall kunna göras på ett effektivt och\r\nverkningsfullt sätt. Det också naturligt att Sverige\r\nbidrar på t.ex. samma sätt som vi har bidragit med\r\nexportkreditgarantier när det gäller byggande av\r\nenergianläggningar i Afrika och i Asien. Vi borde\r\nkunna göra det även i Östeuropa.</pre><pre>Det behövs ersättningsproduktion.\r\nFörutsättningarna att utveckla biobränsle och att\r\növerföra svenskt kunnande på biobränsleområdet\r\ntycker jag är utomordentligt stora. Hadar Cars\r\nnämnde de gastillgångar som finns, och jag tror att\r\nman får acceptera att gas används i betydande\r\nutsträckning, trots att vi är medvetna om att det i\r\nsig skapar nya problem genom ökade\r\nkoldioxidutsläpp.</pre><pre>Denna debatt är bra, tycker jag. Jag skulle också\r\nvilja lägga till en fråga. Ser miljöministern några\r\nmöjligheter att att ge IAEA ökade befogenheter\r\nnär det gäller att internationellt övervaka säkerhet\r\ni kärnkraftsanläggningar och på den vägen få en\r\neffektivare övervakning med snabbare insatser?\r\nIAEA skulle kanske kunna ingripa och stoppa\r\nfarliga anläggningar.</pre><pre>Anf. 71  Miljöminister OLOF JOHANSSON\r\n(c):</pre><pre>Herr talman! Även jag välkomnar den samsyn\r\nsom finns här i kammaren, och jag har ingen\r\nanledning att fördjupa mig i någon principiell\r\ndebatt om något som inte hör närtiden till. Man\r\nkan ha långa diskussioner om vad som är riskfritt\r\neller inte, om den mänskliga faktorn osv., men jag\r\ntror att de flesta vet min uppfattning i dessa frågor.</pre><pre>Det är emellertid inte detta som är det aktuella,\r\nutan det aktuella i Baltikum och S:t\r\nPetersburgsområdet är att man gör det mesta\r\nmöjliga av de många små insatserna snarast\r\nmöjligt. Nybyggande är inget aktuellt alternativ.\r\nJag vill bara påpeka att sådana små futiliteter som\r\nvår egen lagstiftning måhända också kan lägga\r\nhinder i vägen. Enligt vår lagstiftning skall det\r\nfinnas NPT-anslutning och en allmänpolitisk\r\nbedömning som har att göra bl.a. med ett lands\r\nstabilitet. Jag repeterar alltså bara den nuvarande\r\nsvenska kärntekniklagens krav i dessa avseenden.\r\nMen det är inte detta som är huvudfrågan, utan\r\nperspektivet är mycket mer närliggande.</pre><pre>Låt mig ta fasta på det som har nämnts när det\r\ngäller uppföljningsfrågan. Beträffande att stänga\r\nav så är principen egentligen knäsatt i det\r\nbulgariska fallet inom ramen för G 24, och där har\r\nSverige medverkat. Hadar Cars fråga får därmed\r\nsitt svar.</pre><pre>Jag hade för två dagar sedan överläggningar med\r\nenergidirektoratets chef inom EG, dvs. Lorenz\r\nBrinkhorst, som satt ordförande på det senaste\r\nG 24-mötet. Han berättade att man i Bulgarien\r\nhar elen avstängd under två timmar för att sedan\r\nfortsätta driften under två timmar, detta för att\r\nman över huvud taget skall klara situationen. Det\r\när alltså en ren nödreglering av eltillförseln. Det är\r\nen teknik som är möjlig att använda.</pre><pre>Om man finner att en kärnkraftsreaktor utgör en\r\nomedelbar risk, är det självklart att den skall\r\nstängas. Det måste vara varje stats och ansvarig\r\nmyndighets uppgift att se till att så sker och att\r\nman inte tar den typen av risker.</pre><pre>Göthe Knutson hade några synpunkter därutöver.\r\nNär vi arbetar med Östeuroparamen är det klart\r\natt vi har anledning att se till att den blir så stor --\r\noch detta området är prioriterat från regeringens\r\nsida -- att vi kan göra nytta för den på ett bra sätt.\r\nSverige har mycket stora möjligheter, bättre än de\r\nflesta, bl.a. därför att vi, jämfört med andra, har\r\nen längre tradition när det gäller kärnsäkerhet,\r\nbåde på avfallsområdet och när det gäller\r\nreaktorerna. Men naturligtvis finns det gränser\r\nför vad vi kan klara av personellt.</pre><pre>Det är därför som vi bl.a. vid mötet på\r\ndepartementet har försökt samla in alla resurser\r\nsom finns, myndigheternas resurser eller\r\nföretagens resurser, för att se hur vi kan ''poola''\r\ndetta på bästa möjliga och mest effektiva sätt.\r\nAnledningen till detta är naturligtvis att vi, som en\r\nförberedelse, i förhållande till andra behov i\r\nösterled, visar vad vi kan göra på detta område\r\noch att detta brådskar.</pre><pre>Jag vill gärna säga detta som en liten eloge till den\r\ntidigare regeringen. Och det var ett ganska\r\nsjälvklart beslut när den regeringen avsatte 10--15\r\nmilj.kr. för att göra studier. Men det har i alla fall\r\nhjälpt till, eftersom detta har kommit i gång, och\r\nvi har fått ett underlag på detta område som är\r\nbetydligt bättre än på många andra områden.</pre><pre>Jag skulle kunna läsa högt ur sammanfattningen --\r\nmen det skall jag inte göra, eftersom ni har\r\nmöjlighet att själva ta del av detta -- alla de brister\r\nsom finns. Man har från SSI:s och SKI:s sida helt\r\nenkelt kartlagt den situation som man har att\r\nhantera med i första hand de fyra\r\ntryckvattenreaktorerna på Kolahalvön -- dessa\r\nhar man intresserat sig för -- de fyra RBMK-\r\nreaktorerna i S:t Petersburg och de två RBMK-\r\nreaktorerna i Ignalina. Det är dessa som man i\r\nförsta hand har ägnat sig åt i detta första svep. Det\r\när väl en riktig prioritering, och jag hoppas att vi\r\när överens om den.</pre><pre>Sedan har man där konstaterat -- vilket inte är så\r\nsvårt -- att både Litauen och S:t\r\nPetersburgsregionen till ungefär 50 % är beroende\r\nav elproduktion i dessa reaktorer. Det är ungefär\r\npå samma sätt i Sverige, dvs. hälften. Dessutom\r\nlevererar de fjärrvärme till personalbostäder och\r\nannat. Och alla vet med anledning av den\r\noljedebatt som vi har haft att situationen har varit\r\nkrisartad i vinter. Den blir väl bättre när klimatet\r\nblir bättre, men problemen upphör inte i och med\r\ndetta.</pre><pre>Låt mig även säga att vi inom ramen för G 24\r\nkommer att göra vårt bästa för att driva på så att\r\nockså andra skall ställa upp på detta område. Vi\r\nmåste alltså fungera som en generator och se till att\r\nså mycket som möjligt händer på så många händer\r\nsom möjligt.</pre><pre>Anf. 72  GÖTHE KNUTSON (m):</pre><pre>Herr talman! Jag skall avstå från att göra något\r\ngenmäle till Rolf L. Nilson, eftersom det är sent på\r\neftermiddagen. Jag rekommenderar bara läsning\r\nav det som finns i rikligt mått från bl.a. SSI,\r\nstrålskyddsinstitutet, och alla de\r\nsäkerhetsföreskrifter som de svenska\r\nkärnkraftverken har att rätta sig efter.</pre><pre>I denna debatt har det många gånger blivit sagt,\r\natt om den svenska kärnkraften är farlig och om\r\ninte säkerheten är optimal efter mänskliga mått\r\noch även efter tekniska mått mätt, skall den\r\nstängas av. Jag för därför över samma\r\nresonemang på de östeuropeiska förhållandena,\r\noch då är det nog dess värre på det sättet att det\r\nstora flertalet av reaktorerna där bör stängas av\r\nomedelbart. Men vad händer då?</pre><pre>Miljöministern har beskrivit hur svår den\r\nekonomiska situationen redan är -- beroendet av\r\nkärnkraften är i snitt 50 %. Om det händer en\r\nolycka vid ett av kärnkraftverken i Östeuropa,\r\nt.ex. i S:t Petersburgsområdet, kommer detta\r\nsannolikt att tvinga myndigheterna i OSS att\r\nstänga av samtliga reaktorer som är av den äldre\r\ntypen. Då uppstår troligen en förödande situation i\r\ndetta gamla Sovjetimperium, där man har lyckats\r\nförstöra ett land som tidigare var rikt och\r\nfruktbart.</pre><pre>Vad händer sedan med världen i stort och den\r\nvärldsekonomi som är så pass integrerad, inte\r\nberoende av Ryssland och de andra staterna, men\r\nändå? Detta är frågor som jag inte skall försöka\r\nbesvara. Och, som miljöministern tidigare sade, i\r\nden mån som det finns svar kan man ge dem här\r\noch nu. Men tyvärr finns det begränsade\r\nmöjligheter att i dag säga vad som är absolut rätt\r\noch riktigt.</pre><pre>För egen del är jag övertygad om att regeringen\r\nkommer att arbeta målmedvetet. Och det faktum\r\natt statsministern i USA tog upp detta med\r\nstatsledningen i USA, talar ju för att han också har\r\nväckt medvetandet om att världens ledande\r\nindustrinationer måste vara med och betala detta.</pre><pre>Anf. 73  HADAR CARS (fp):</pre><pre>Herr talman! Jag tycker att det bulgariska\r\nexemplet är mycket klargörande. Där fanns det\r\nnågra reaktorer som var så usla att fortsatt drift\r\nmycket snabbt hade kunnat leda till olyckor. Då\r\ngick västvärlden in och finansierade ersättningsel\r\ntill Bulgarien mot att Bulgarien omedelbart\r\nstängde av dessa reaktorer. Det var bra gjort.</pre><pre>Vi har emellertid inte löst Bulgariens\r\nenergiförsörjning genom dessa åtgärder.\r\nLångsiktigt kan vi ju inte fortsätta att finansiera\r\nBulgariens elimport. Bulgarien måste hitta andra\r\nsätt att tillgodose sina elbehov.</pre><pre>Det är detta som en av de frågor som jag har\r\nförsökt att ta upp handlar om. Vad anser\r\nmiljöministern att Sverige kan och bör göra för att\r\nunderlätta för länderna i Östeuropa att befria sig\r\nfrån kärnkraften i de gamla och dåliga\r\nanläggningarna och skaffa sig den nödvändiga elen\r\npå annat sätt?</pre><pre></pre><pre>En annan fråga, herr talman, är det förhållandet att\r\nsvenska kärnkraftstekniker nu i stor utsträckning\r\nkommer att göra vad de kan för att höja säkerheten\r\ni anläggningar i Östeuropa. Det är utmärkt att så\r\nsker, men det är också en risk att det skapar ett slags\r\nfalsk tilltro till att när det här arbetet en gång är\r\ngjort, är anläggningarna säkra och bra. Det är de\r\ninte. Det finns också en risk för att om/när något\r\nhänder i en sådan anläggning, ansvaret för olyckan\r\nkommer att läggas på de tekniker från t.ex. Sverige\r\nsom gjort betydande insatser för att det skulle\r\nundvikas.</pre><pre>Därför har jag i dag uttalat från denna talarstol att\r\nvi inte kan lägga någon sådan belastning på dem\r\nsom nu gör insatser för att öka\r\nkärnkraftssäkerheten i Östeuropa. Det ansvaret\r\nkan de inte ta. Det har de inte\r\nförutsättningar/resurser för. De har gjort så gott de\r\nkunnat, men mer än så kan de inte göra.</pre><pre>Jag tror att det vore värdefullt om statsrådet här\r\nville göra ett liknande uttalande, så att det står klart\r\nvad den svenska inställningen är, om/när någonting\r\ntrots våra insatser går snett i ett kärnkraftverk i\r\nÖsteuropa.</pre><pre>Anf. 74 ROLF L NILSON (v):</pre><pre>Herr talman! Jag vill ta upp något som kanske är\r\nen liten sidoaspekt men som jag ändå tror är viktigt.\r\nJag vill fråga miljöministern vilka åtgärder han\r\nanser att de nordiska länderna samfällt kan göra.</pre><pre>Det gäller givetvis ett svenskt problem. Vi har\r\ntidigare hört att det också är ett europeiskt och\r\nt.o.m. ett globalt problem, men de som bor\r\nnärmast, är direkt berörda och sedan tidigare vana\r\nvid att samarbeta intimt, kan hjälpa och stötta\r\nvarandra.</pre><pre>Jag vill avslutningsvis helt enkelt fråga Olof\r\nJohansson om han avser att ta några initiativ eller\r\nom man samnordiskt redan har agerat tillräckligt i\r\ndessa frågor.</pre><pre>Anf. 75  Miljöminister OLOF JOHANSSON\r\n(c):</pre><pre>Herr talman! En av de frågor som jag fick tidigare\r\nav Rolf L Nilson berörde IAEA:s befogenheter.\r\nProblemet är nog inte IAEA:s befogenheter utan\r\nfrågan om detta organ har tillräckliga resurser och\r\ndessutom i första hand ägnar sig åt kärnsäkerhet.\r\nSom framgått av pressmeddelanden under den\r\nsenaste tiden struntar många av IAEA:s\r\nmedlemsstater i att betala sina medlemsavgifter.\r\nIAEA har alltså en betydande resursbrist.</pre><pre>Man kan naturligtvis också beklaga splittringen av\r\nresurserna på å ena sidan Euratom, å andra sidan\r\nIAEA, som gör att det inte är riktigt säkert att\r\nresurserna utnyttjas effektivt. Det är dock möjligt\r\natt detta samarbete kommer att förbättras genom\r\nG 24-sammankopplingen.</pre><pre>Vad gäller det nordiska samarbetet tror jag att det\r\när nödvändigt för länderna kring Östersjön att\r\nsamarbeta. Det är den gruppen av stater som är\r\naktuell. Då kommer Helkom och avfallsfrågorna in\r\ni bilden. Man har upptäckt nya avfallslager alldeles\r\ni kanten av Östersjön vilka är en betydande\r\nmiljöfara för hela detta innanhav och alltså för alla\r\nÖstersjöstater. Jag tror att detta kan bli den\r\nstarkaste motivationen för att gemensamt i en\r\nvidare ländergrupp göra större insatser. Det arbetet\r\nmåste vi ta på djupaste allvar.</pre><pre>Jag har naturligtvis ingen svårighet att instämma i\r\ndet uttalande som Hadar Cars gjorde i sitt senaste\r\ninlägg. Självfallet kan inte svenska experter som\r\ngår in med låsta förutsättningar ta över\r\nhelhetsansvaret. De tar ansvar för det de kan göra\r\ni den situation som de är satta i, men absolut inte\r\nhelhetsansvaret. Berörda myndigheter skall\r\nnaturligtvis veta att detta är den enda rimliga\r\nuppfattningen, och den omfattas av regeringen.</pre><pre>När det sedan gäller vad man ytterligare kan göra\r\nhandlar det självfallet om att exportera bättre\r\nteknik. Låt mig därmed glida över till Göthe\r\nKnutsons senaste inlägg. Jag tror att det är viktigt\r\natt man skapar bättre mångfald och mindre\r\nberoende av kärnkraft. Men det är min syn. Vi vet\r\nfrån vår hemmadebatt att det tar lång tid att bygga\r\nkärnkraftverk. Hela öststatssituationen är en bra\r\nillustration till vad som händer när man sedan en\r\ngång har blivit beroende av dem. Det blir risk för\r\npanik och för stora olyckor. Man tål inte\r\nodemokratiska system där man inte har någon\r\nsäkerhetskultur.</pre><pre>Kärnkraft är egentligen för allvarlig för fredlig\r\nanvändning. Jag skall dock inte polemisera på\r\nnågot sätt utan konstaterar bara att\r\nöststatsexemplet visar att kärnkraft är någonting\r\nsom måste hanteras med yttersta varsamhet för att\r\növer huvud taget kunna tillåtas existera.</pre><pre>Överläggningen var härmed avslutad.</pre><pre>f401 &gt; 10 §  Svar på interpellation 1991/92:90 och fråga\r\n1991/92:341 om avreglering av flygmarknaden,\r\nm.m.</pre><pre>Anf. 76  Kommunikationsminister MATS\r\nODELL (kds):</pre><pre>Herr talman! Kenneth Attefors har frågat mig vad\r\nskälen är till att jag kan gå med på att bilda ett\r\nmonopol/oligopol när det gäller flyget.</pre><pre>Georg Andersson har frågat mig om regeringen\r\nkommer att fullfölja de intentioner som uttrycks i\r\nbudgetpropositionen om avreglering av\r\nflygmarknaden och om så är fallet på vad sätt en\r\nreell konkurrens skall kunna etableras när ett\r\nföretag kommer att vara helt dominerande på\r\nmarknaden.</pre><pre>Jag besvarar frågorna i ett sammanhang.</pre><pre>Som svar på Kenneth Attefors fråga vill jag\r\ninledningsvis erinra om den kompetensfördelning\r\nsom råder mellan regeringen och ett bolags\r\nstyrelse. Det är inte jag eller regeringen som nu\r\nbehandlar frågan om ett samgående mellan SAS\r\noch Linjeflyg. Det är styrelserna i ABA, SAS och\r\nBilspedition som behandlar och som också skall\r\nbehandla den typen av fråga. Så länge staten är\r\nengagerad som ägare i bolag måste också staten i\r\ndessa sammanhang agera med bolagets bästa som\r\nutgångspunkt.</pre><pre>När det gäller min syn på ett eventuellt\r\nsamgående, som Kenneth Attefors efterlyser, så är\r\nden naturligtvis blandad. Det står helt klart att\r\nockså den svenska marknaden kommer att öppnas\r\nför såväl nationell som internationell konkurrens.\r\nI det läget krävs det konkurrenskraftiga och\r\neffektiva enheter som långsiktigt kan klara\r\nkonkurrensen.</pre><pre>På Georg Anderssons fråga om regeringens\r\nintentioner att fullfölja en avreglering av\r\nflygmarknaden är svaret att dessa självklart ligger\r\nfast. I det riksdagsbeslut om avreglering som bär\r\njust Georg Anderssons signum skulle ett första\r\nsteg tas. SAS och Linjeflyg får enligt detta rätt att\r\nkonkurrera med varandra. Nästan omgående\r\nefter det att den nya regeringen tillträtt aviserade\r\nvi till riksdagen att ansträngningarna att avreglera\r\nflygmarknaden skulle intensifieras. Detta har vi\r\nföljt upp i årets budgetproposition med förslag om\r\natt helt öppna inrikesflyget för konkurrens.</pre><pre>Jag kan avslutningsvis nämna att\r\nnäringsfrihetsombudsmannen prövar affären\r\nenligt konkurrenslagen. Jag vill för egen del\r\npoängtera att möjligheterna till reell konkurrens\r\nförst ges när vi öppnar marknaden för alla\r\nflygbolag.</pre><pre>Anf. 77  GEORG ANDERSSON (s):</pre><pre>Herr talman! Först ett tack till\r\nkommunikationsministern för svaret.</pre><pre>Men detta svar ger ett något förbryllande intryck.\r\nMan skulle väl kunna sammanfatta det med att\r\nsäga att regeringen vill ha fri konkurrens, men\r\nförst ett massivt monopol på flygets område.</pre><pre>För ett år sedan föreslog jag som\r\nkommunikationsminister ett första steg på väg mot\r\navreglering av inrikesflyget. Fr.o.m. den 1 januari\r\n1992 skulle Linjeflyg och SAS få parallella\r\nkoncessioner och därmed bedriva flygtrafik i\r\nkonkurrens med varandra. En reell konkurrens\r\ndem emellan hade möjliggjorts genom att SAS då\r\nhade sålt sina aktier i Linjeflyg till Bilspedition.</pre><pre>Jag mötte vid det tillfället en hård kritik för att jag\r\ninte gick snabbare fram på avregleringens väg.\r\nModeraternas talesman i riksdagen Görel Bohlin\r\nmenade att konkurrensen på en gång borde vidgas\r\ntill också andra flygbolag på de mest lönsamma\r\nlinjerna och att statens engagemang i SAS borde\r\navvecklas. Folkpartiets talesman Anders\r\nCastberger var bombastisk i sin kritik och\r\nbetecknade mitt förslag som en kosmetisk\r\nskyddsmask till förmån för fortsatt monopol.\r\nMarknadsekonomi måste gälla också på flygets\r\nområde. SAS bör privatiseras, slog han fast.</pre><pre>Nu har vi en borgerlig, moderatledd regering. Då\r\nslår man ihop SAS och Linjeflyg. De två som skulle\r\netablera konkurrens för två månader sedan slår\r\nsig samman. Därmed kontrolleras flygmarknaden\r\nav ett bolag. Nog är det väl en ganska märklig\r\nutveckling.</pre><pre>Uppenbarligen gillas denna utveckling av\r\nkommunikationsministern. Huruvida andra\r\nregeringsföreträdare instämmer är väl än så länge\r\nen öppen fråga. Enligt Dagens Industri den 25\r\njanuari säger näringsministern att han är emot\r\nalla typer av konkurrensbegränsning.\r\nOrdföranden i finansutskottet centerpartisten Per-\r\nOla Eriksson säger: Om SAS och Linjeflyg går\r\nihop har vi satt konkurrensen på\r\nhemmamarknaden ur spel. Och folkpartiets\r\nrepresentant i näringsutskottet Hadar Cars menar\r\natt det inte finns någon som helst orsak att säga ja\r\noch amen till SAS--Linjeflyg-affären.</pre><pre>Det vore intressant att få höra var\r\nregeringspartierna står i dag i denna fråga.</pre><pre>Så några kommentarer till\r\nkommunikationsministerns skriftliga svar, där\r\nhan uttalar: ''Det är inte jag eller regeringen som\r\nnu behandlar frågan om ett samgående mellan\r\nSAS och Linjeflyg. Det är styrelserna i ABA, SAS\r\noch Bilspedition som behandlar och som också\r\nskall behandla den typen av fråga.''</pre><pre>Detta är en mycket intressant deklaration från\r\nregeringens företrädare. Min fråga är: Varför\r\ngällde inte den ordningen också i\r\nProcordiaaffären?</pre><pre>Med tillämpning av regeringens sätt att behandla\r\nProcordiaaffären borde väl\r\nprivatiseringsdelegationen ha kopplats in också i\r\nSAS--Linjeflyg-affären. Men det kanske inte\r\nansågs nödvändigt, eftersom\r\nprivatiseringsdelegationens ordförande ju också\r\när ordförande i SAS. Onekligen ett intressant\r\nförhållande. Men här ansåg man att ett ökat\r\nstatligt ägande vore att föredra för bolagets bästa.\r\nJa, det svänger snabbt ibland i regeringspolitiken!</pre><pre>Trots att det om den här affären fullföljs skapas en\r\nfaktisk monopolsituation inom inrikesflyget,\r\nfortsätter kommunikationsministern att utlova\r\nöppen konkurrens. Ja, det sägs i svaret att ett\r\nsådant förslag skulle ha presenterats i\r\nbudgetpropositionen. Men där finner jag bara\r\nvissa allmänna riktlinjer -- inget utarbetat förslag.\r\nMen vi får väl höra mer om detta sedan.</pre><pre>Min avslutande fråga efter dessa kommentarer är:\r\nAnser kommunikationsministern att det är\r\nrealistiskt att åstadkomma en fri konkurrens när\r\nett bolag blir så dominerande på marknaden som\r\nfaktiskt blir fallet efter en sammanslagning av SAS\r\noch Linjeflyg?</pre><pre>Anf. 78  KENNETH ATTEFORS (nyd):</pre><pre>Herr talman! Jag tackar för svaret. Ett problem\r\nför mig när jag nu kommer efter Georg Andersson\r\när att jag nästan inte har någonting att säga -- han\r\nhar nämligen tagit upp allt det som jag tänkte\r\nfråga om. Jag vill dock säga att jag i princip håller\r\nmed Mats Odell om att det är styrelserna i de\r\nberörda bolagen som egentligen skall behandla\r\ndenna fråga. Vi får alltså avvakta vad NO säger i\r\nden här frågan.</pre><pre>En fråga som jag däremot ser som ett jätteproblem\r\noch som uppstår när Linjeflyg och SAS går ihop\r\när att detta nya flygbolag innehar ''grandfather's\r\nright'' och de bästa slotsen, dvs. start- och\r\nlandningstider, på Arlanda. Om vi nu får ett\r\njättebolag i form av SAS/Linjeflyg bör därför alla\r\ntidigare utdelade slots återkallas. ''Grandfather's\r\nright'' är orättvist och kommer effektivt att ställa\r\nalla konkurrerande flygbolag utanför de bästa\r\nstarttiderna.</pre><pre>Min fråga blir då till kommunikationsministern:\r\nKommer kommunikationsministern aktivt att\r\narbeta för att återkalla alla tidigare utgivna och\r\nfördelade slots, så att vi eventuellt kan få den\r\nefterlängtade konkurrensen, som både\r\nkommunikationsministern och Ny Demokrati vill\r\nha?</pre><pre>Anf. 79  Andre vice talman CHRISTER\r\nEIREFELT (fp):</pre><pre>Herr talman! Först några funderingar kring\r\navregleringen av inrikesflyget.</pre><pre>När jag såg att det var kommunikationsministern\r\ni den förra, socialdemokratiska regeringen som\r\nhade frågat dagens kommunikationsminister om\r\nregeringen tänkte fullfölja intentionerna från\r\nbudgetpropositionen, utgick jag ifrån att Georg\r\nAndersson var kritisk mot den långtgående\r\navreglering som aviserats där.</pre><pre>Den socialdemokratiska regeringen visade\r\nnämligen -- på detta område liksom på de flesta\r\nandra -- inte något speciellt intresse för det här\r\nmed konkurrens och avreglering. Som Georg\r\nAndersson var inne på, lyckades den\r\nsocialdemokratiska regeringen, trots att den från\r\nkonkurrenskommittén fick ett konkret förslag på\r\nen försiktig början till avreglering av inrikesflyget,\r\nt.o.m. begränsa det så att man enbart skulle tillåta\r\nen viss tävlan mellan SAS och Linjeflyg, två bolag\r\nmed omfattande ägargemenskap. På en stor del av\r\nnätet skulle dessutom monopolet helt bibehållas.</pre><pre>Så långt ville Georg Andersson gå, dvs. i praktiken\r\negentligen ingen konkurrens alls! Jämfört med den\r\ninsatsen är agerandet från vår nuvarande\r\nkommunikationsminister ett under av\r\nkonkurrensvänlighet.</pre><pre>Några betänkligheter mot koncentrationen i\r\nnäringslivet brukar ju socialdemokraterna inte ha\r\nheller. Det räcker att erinra om applåderna inför\r\nden planerade Volvo--Procordiaaffären. Så jag\r\nförstår om kommunikationsministern inte tar\r\nkritiken från Georg Andersson särskilt allvarligt.</pre><pre>Däremot tycker jag att statsrådet borde ta kritiken\r\nfrån flygresenärerna och de konkurrensvårdande\r\nmyndigheterna mycket allvarligt.</pre><pre>Kommunikationsministerns första kommentarer\r\ntill SAS/Linjeflygaffären var enbart positiva. Det\r\när anmärkningsvärt mot bakgrund av att\r\nstatsrådet ingår i en regering där konkurrens,\r\nmångfald och ägarspridning är mycket viktiga\r\ninslag i den ekonomiska strategin. ''Såväl offentlig\r\nsom enskild maktkoncentration kommer att\r\nmotarbetas'', heter det t.ex. i\r\nregeringsdeklarationen.</pre><pre>I stället för att applådera det här försöket, som går\r\nut på att åstadkomma en nästan total dominans för\r\nSAS inom inrikesflyget, borde\r\nkommunikationsministerns reaktion, menar jag,\r\nha varit den motsatta, nämligen att det här inte är\r\nen acceptabel lösning.</pre><pre>För att få till stånd en så effektiv konkurrens som\r\nmöjligt borde enligt min uppfattning det\r\nnuvarande ägarsambandet brytas upp -- inte\r\nförstärkas! Därefter skall bolagen\r\nbörsintroduceras. Nu säger\r\nkommunikationsministern att så länge staten är\r\nägare skall man enbart ha bolagens bästa för\r\nögonen.</pre><pre>Jag inser naturligtvis dilemmat. Resonemanget\r\nunderstryker närmast hur olycklig\r\nkonstruktionen är. Men jag accepterar ändå inte\r\nslutsatsen, kommunikationsministern. Staten\r\nmåste nämligen också ta ett ansvar för att\r\nkonkurrensen fungerar väl på olika marknader. I\r\ndet här fallet smiter kommunikationsministern\r\nifrån det ansvaret.</pre><pre>Jag hade hoppats -- och hoppas fortfarande -- att\r\nkommunikationsministern i dag skulle korrigera\r\nsina mycket positiva omdömen om\r\nSAS/Linjeflygaffären, låta monopolivrarna,\r\noavsett var de finns, åtminstone få klart för sig att\r\nde inte kan räkna med stöd från regeringen, när\r\nman i kraft av sin dominerande ställning vill\r\nförsöka skinna svenska flygresenärer på\r\nytterligare pengar.</pre><pre>Annars blir inte regeringen trovärdig, när den\r\nnästa gång talar om konkurrens, mångfald och\r\nägarspridning!</pre><pre>Anf. 80  Kommunikationsminister MATS\r\nODELL (kds):</pre><pre>Herr talman! Det här är en mycket intressant och\r\nmångfasetterad fråga, och Christer Eirefelt\r\nbelyste några av de intressantare dragen i den\r\nsocialdemokratiska politiken på området; jag kan\r\nhitta flera.</pre><pre>Sanningen, herr talman, är nämligen den att den\r\navreglering som Georg Andersson initierade och\r\nsom riksdagen beslutade om är just nu i detta\r\nögonblick i full kraft. Men Georg Andersson\r\nkanske kunde berätta vad det beror på att SAS och\r\nLinjeflyg inte har börjat konkurrera med\r\nvarandra. När han gjort det, kanske han också\r\nkan lätta på förlåten och berätta vad han hade\r\ntänkt sig använda för teknik att förmå dessa två\r\nparter att starta en konkurrens med varandra.</pre><pre>Vad finns det för möjligheter att få två företag,\r\nsom är de enda på marknaden, att börja\r\nkonkurrera med varandra? Det skulle vara\r\nintressant att höra vad den arsenalen består av,\r\nvilka verkningsmedel man hade tänkt sig där.</pre><pre>En annan intressant fråga är hur länge Linjeflyg\r\nskulle ha klarat sig i den konkurrensen, med sitt\r\ngoda kostnadsläge men skrala kassa, medan SAS\r\nrimligtvis har ett sämre kostnadsläge men en desto\r\nbättre kassa. Det är någonting att fundera på.</pre><pre>Men så här går det, som Christer Eirefelt sade,\r\nnär vi har en sammanblandning av statlig\r\nföretagsamhet också på så här pass strategiskt\r\nviktiga områden.</pre><pre>Georg Andersson säger att han är förbryllad --\r\nkonkurrens men först ett massivt monopol! Detta\r\nmassiva monopol är ingenting som den nuvarande\r\nregeringen har hittat på. Det är någonting som har\r\nfunnits sedan flyget började i detta land. Det är det\r\nfaktum som vi har att ta hänsyn till i\r\nsammanhanget.</pre><pre>Jag kan mycket väl tänka mig att hade det inte\r\nblivit ett regimskifte och man verkligen hade\r\naviserat en kraftfull avreglering av svenskt\r\ninrikesflyg, hade kanske inte den här affären\r\nkommit till stånd. Det är mycket möjligt. Det vet\r\ninte jag.</pre><pre>Jag tror att en av förklaringarna till att\r\nkonkurrenspolitiken som initierades av\r\nsocialdemokraterna inte fungerar är just att man\r\nser framför sig den totala avregleringen -- redan\r\nfrån den 1 juli i år, mina vänner! Vi har alltså inte\r\nmer än ett antal månader kvar till dess det blir en\r\ntotal avreglering av det svenska inrikesflyget.</pre><pre>Varför kopplades inte privatiseringsdelegationen\r\nin? frågar Georg Andersson. Svaret är mycket\r\nenkelt. Det är tre suveräna nationer som är\r\ndelägare i bolaget. Man går inte in och privatiserar\r\nsådant som andra stater är delägare i. Georg\r\nAndersson vet mycket väl att vi har ett\r\nskandinaviskt luftfartssamarbete som är en\r\noerhörd begränsning av vår handlingsfrihet på\r\nden civila luftfartens område men som samtidigt\r\nhar varit en styrka för det skandinaviska\r\nluftfartssamarbetets fysiska gren, SAS.</pre><pre>Christer Eirefelt har däremot framfört en mera\r\nkonstruktiv kritik som det verkligen finns\r\nanledning att begrunda. Han tyckte att jag\r\napplåderade den här affären från början. Det\r\ngjorde jag kanske, kan man tycka. Jag fick frågan\r\nvad det kunde finnas för motiv för affären, och jag\r\nsvarade då att jag hade sett kalkyler som visade på\r\nstora rationaliseringsvinster, som skulle kunna\r\nleda till sänkta biljettpriser.</pre><pre>Om det skall tolkas som applåder, vet jag inte. Jag\r\nbeklagar naturligtvis affären utifrån\r\nkonkurrenssynpunkten. Jag skulle önska att man\r\nhade skjutit upp den till dess att den nya\r\nkonkurrenslagstiftningen hade trätt i kraft, till\r\ndess att avregleringen varit fullt genomförd. Det\r\nhade varit det optimala från regeringens\r\nutgångspunkt.</pre><pre>Jag vill också fråga Georg Andersson en annan\r\nsak. Han frågar oss: Var står regeringspartierna i\r\nden här frågan? Det tror jag nog är klart för de\r\nflesta. En annan fråga som i sammanhanget\r\nkanske är väl så intressant är: Var står\r\nsocialdemokraterna i den här frågan?</pre><pre>Er representant i styrelsen har i ett flertal\r\nsammanhang, offentliga sådana, i TV och radio,\r\npläderat för affären och talat om varför han har\r\nstött den. Det skulle vara intressant att veta om\r\nhan agerar på det socialdemokratiska partiets\r\nvägnar eller om han har sprungit ut helt på egen\r\nhand.</pre><pre>Anf. 81  GEORG ANDERSSON (s):</pre><pre>Herr talman! Jag har vid det här laget haft ett\r\nantal debatter med Mats Odell. Jag har försökt\r\nuppträda mycket vänligt, men jag har hört många\r\nsom tycker att Odell är väldigt fräck i debatterna.\r\nEfter att ha avlyssnat hans senaste inlägg måste jag\r\nbörja fundera på om det inte är så att de har rätt.</pre><pre>Nu vet jag ju att anfall är bästa försvar. I\r\nsynnerhet när man är i trängt läge, i ett hörn, kan\r\ndet vara den enda möjliga strategin. Odell går till\r\nangrepp mot mig för den avreglering som jag\r\nföreslog och som skulle ha varit inledd och säger\r\natt nu är den i full kraft. Men ni sätter den ju ur\r\nspel!</pre><pre>Inte blir det någon avreglering och konkurrens\r\nmellan två som är på väg att gå samman. De har ju\r\ndiskuterat den strategin ända sedan årsskiftet och\r\nfick applåder från Odell redan tidigt i januari. Det\r\nhär var ju utmärkt, hette det. Jag hörde Odell\r\nsäga i radion att med den här affären får vi ett\r\nkraftfullt flygföretag som kan sänka priserna\r\ngenom att man kan rationellt utnyttja hela\r\nstrukturen och vara ensam på marknaden.</pre><pre>Och så riktar Mats Odell kritik mot mig och\r\nfrågar: Vad var det för strategi bakom den\r\nsocialdemokratiska avregleringen, när två företag\r\nskulle konkurrera? Jo, jag tror faktiskt att två\r\nstycken kan konkurrera, men jag har väldigt svårt\r\natt se hur det kan bli någon konkurrens på en\r\nmarknad där en aktör är praktiskt taget ensam.</pre><pre>Jag har hört argumentet att om man hade släppt\r\nloss de två bolagen mot varandra, skulle SAS ha\r\nknäckt Linjeflyg, och därför måste de gå ihop. Vad\r\när det för bjässe som Odell är på väg att släppa in\r\nsom verkligen kan bjuda någon konkurrens till\r\nSAS? Var finns denne på den svenska marknaden?</pre><pre>Nu förespeglas återigen att det skall bli friare\r\nkonkurrens och full konkurrens om några\r\nmånader. Men det finns inget förslag, och det finns\r\ningen operatör på svensk marknad som kan\r\nerbjuda SAS konkurrens. Men jag har ju noterat\r\nden kritik som nu kommer från näringslivet, från\r\nolika håll, mot den här utvecklingen.</pre><pre>När Christer Eirefelt nu tog sats i en ganska\r\nvårdslös kritik, får jag väl säga, mot\r\nsocialdemokratin för bristande intresse för\r\nkonkurrens, var det väl för att kamouflera vad\r\nsom skulle komma. Han riktade ju sedan ganska\r\ntuff kritik mot regeringen. Frågan är: Talar nu\r\nEirefelt för folkpartiet i den här frågan? Eller\r\nfinns det någon annan röst för folkpartiet i\r\nregeringen? Det är dock regeringen som har\r\nansvar för vad som nu händer.</pre><pre>Anf. 82  KENNETH ATTEFORS (nyd):</pre><pre>Herr talman! Jag fick inget svar på slotsfrågorna,\r\nmen nu hör jag att Mats Odell är en fräck minister,\r\noch därför tänker jag ställa en fräck fråga.</pre><pre>I tidningen Expressen den 25 januari fanns en\r\nartikel som gällde affären SAS/Linjeflyg. Där\r\nskriver journalisten Alf Montán så här: ''Linjeflyg\r\noch SAS är halvstatliga. Regeringen hade kunnat\r\nstoppa affären. Kommunikationsminister Mats\r\nOdell sitter nu med skägget i brevlådan -- en lika\r\nömklig figur som företrädarna på posten i\r\numgänget med SAS. Hans departement har alltid\r\nhukat för SAS.''</pre><pre>Med anledning av detta skulle jag vilja fråga om\r\nkommunikationsministern offentligt tänker\r\nförsvara sig mot Expressens påstående att han är\r\nen ömklig figur. Och så skulle jag vilja veta hur\r\nmycket sanning det ligger i att\r\nkommunikationsdepartementet alltid hukat sig för\r\nSAS.</pre><pre>Anf. 83  Andre vice talman CHRISTER\r\nEIREFELT (fp):</pre><pre>Herr talman! I praktiken är det väl en mycket liten\r\nskillnad mellan det alternativ som Georg\r\nAndersson satte i sjön -- eller i luften kanske det\r\nskall heta -- och den version som vi skulle få med\r\nett sammanslaget SAS/Linjeflyg. Det var alltså en\r\nytterligt begränsad konkurrens som skulle\r\nåstadkommas med det Anderssonska förslaget.</pre><pre>Kommunikationsministern funderade på hur\r\nLinjeflyg skall klara sig om den här affären inte\r\nskulle komma till stånd. Jag tror att Linjeflyg hade\r\noch har beredskap för att klara sig själv på\r\nmarknaden. Det finns ett stort intresse både bland\r\npersonal och i ledningen för Linjeflyg för att ta\r\nupp denna fight. Jag anser att svaret på frågan är\r\natt förutsättningarna var mycket goda.</pre><pre>Kommunikationsministern hänvisar till den\r\nkommande avregleringen. Jag tycker att Georg\r\nAndersson har en poäng där. Risken är uppenbar\r\natt med denna konstruktion kommer\r\navregleringen att försvåras. Ett sådant bolag med\r\nen stor dominans på svenska marknaden har\r\nmånga trumf på hand. Kenneth Attefors nämnde\r\nslots, dvs. landnings- och starttillstånd, som ett\r\nsådant trumf. Det är mycket svårt för ett nytt\r\nbolag att slå sig in på en sådan marknad. Det gäller\r\ndenna bransch liksom de flesta andra.</pre><pre>Kommunikationsministern tog också upp frågan\r\nom samordningsvinster. Det är ett argument som\r\nalltid nämns från dem som vill skaffa sig dominans\r\npå en marknad, dvs. att det blir\r\nsamordningsvinster. Det må vara hänt att få lov att\r\ngöra så, under förutsättning att de\r\nsamordningsvinsterna kommer konsumenterna\r\ntill del. Här riskerar man att så inte kommer att\r\nske.</pre><pre>SAS kunder i Sverige, i en situation som näst intill\r\när en monopolsituation, kommer inte få del att de\r\nvinsterna. Det är stor risk för att Sverige även i\r\nfortsättningen kommer att ha internationellt sett\r\nmycket höga flygpriser. Bolaget tar hand om\r\nvinsterna och använder dem för att klara sig på de\r\nkonkurrensutsatta linjerna i Europa, och än\r\nvärre, som hittills har skett, till nya riskfyllda\r\nengagemang på andra områden.</pre><pre>Det var utmärkt att vi fick en nyansering av\r\nkommunikationsministerns första uttalande, dvs.\r\natt man även inser konkurrensaspekten. Jag\r\nhoppas att den i fortsättningen kommer att väga\r\ntyngre än hittills.</pre><pre>Anf. 84  Kommunikationsminister MATS\r\nODELL (kds):</pre><pre>Herr talman! Det finns många punkter att\r\ndiskutera. Jag skall försöka svara på frågan om\r\nslots.</pre><pre>Vi har kontrollerat via luftfartsverket om\r\nbegränsningen av slots i dag utgör en restriktion\r\nför dem som vill ta upp en konkurrens från den 1\r\njuli. Så vitt jag har kunnat utröna utgör det inte en\r\ntrång sektor för att få konkurrens. Georg\r\nAndersson ställde en fråga om det finns några\r\noperatörer. Ett svenskt bolag har publicerat\r\ntidtabeller och prislistor som ligger långt under de\r\npriser som i dag gäller för svenska inrikesflyget.\r\nDär finns inte den begränsningen. Men vi skall\r\nkomma ihåg att vi i dag befinner oss i en\r\nlågkonjunktur där den civila luftfarten har\r\nminskat. När vi kommer in i nästa högkonjunktur,\r\nvilket vi naturligtvis hoppas skall ske så fort som\r\nmöjligt, kan saken bli annorlunda. Vi vet alla här\r\natt det har fattats ett beslut om att bygga en tredje\r\nrullbana på Arlanda. Vi vet att kapaciteten i och\r\nmed det inte ökar med 50 %. Det finns en\r\nbegränsning i själva luftrummet.</pre><pre>Vi för också en diskussion med Stockholms\r\nkommun om Bromma. Framöver blir det aktuellt\r\natt ta ställning till hur det skall bli med Bromma\r\nnär det avtalet upphör, osv.</pre><pre>Begränsningen av slots utgör i dag inte någon\r\nrestriktion. Hur det skall bli när vi nalkas EG:s\r\ntredje luftfartssteg, dvs. förhoppningsvis den 1\r\njanuari 1993, är litet svårare att sia om. Det är\r\nfråga om hur pass många utländska operatörer\r\nsom lockas till den svenska marknaden att utföra\r\ncabotage. Det beror naturligtvis bl.a. på hur stark\r\nkonkurrensen är i Sverige. Har man då gått ner i\r\npris och det råder en hård priskonkurrens kanske\r\ninte så många lockas in. Är det ett för högt prisläge\r\nom ett år från i dag, kan vi räkna med att på de\r\nstora, tyngre linjerna kommer många av de stora\r\noperatörerna som flyger på Sverige att utföra\r\ncabotage, dvs. inrikesflyg i Sverige.</pre><pre>Jag kan naturligtvis inte begära ett svar från\r\nGeorg Andersson om vad som är\r\nsocialdemokraternas uppfattning i frågan. Men ni\r\nhar en representant i styrelsen. En möjlighet är\r\nnaturligtvis att inte stå här och försöka få\r\nregeringen att utföra något. Varför inte låta\r\nrepresentanten framföra en annan uppfattning i\r\nfrågan? Så vitt jag vet är han en tillskyndare av\r\ndenna affär.</pre><pre>Anf. 85  GEORG ANDERSSON (s):</pre><pre>Herr talman! Det finns inte så mycket ytterligare\r\natt tillföra i denna diskussion. Jag har beskrivit\r\nbakgrunden, vad vi föreslog och den kritik vi\r\nmötte från borgerligt håll. Jag konstaterar att när\r\nvi fick en borgerlig regering, togs ett steg bakåt.</pre><pre>Christer Eirefelt bekräftade att mitt förslag, som\r\nskulle ha varit i gång nu om det hade fullföljts,\r\nutgjorde ändå en utveckling mot en begränsad\r\nkonkurrens -- men dock konkurrens i ett första\r\nsteg. Nu tas inte dessa första steg. Vi vet litet om\r\nde steg som nu förespeglas oss framöver.</pre><pre>Kvar står den strategiska frågan, dvs. när man\r\nfrån regeringshåll och andra säger att om SAS\r\nskulle ha fått fri konkurrens med Linjeflyg skulle\r\nLinjeflyg ha knäckts. Därför slås de två bolagen\r\nihop. Sedan säger man att det finns andra aktörer.\r\nDet här är för mig obegripligt. Vilket annat bolag\r\norkar tävla med jätten Linjeflyg/SAS, när\r\nLinjeflyg inte skulle ha orkat tävla med SAS?\r\nNågonstans brister det i logiken.</pre><pre>Kritiken har varit och är ganska hård mot det man\r\nupplever som ett tydligt avsteg från dessa stolta\r\nparoller om den utlovade konkurrensen. Vi får väl\r\nse vad framtiden ger i det här hänseendet. Det är\r\nbara att konstatera att det första steget var ett\r\nmassivt monopol och ett ökat statligt ägande.</pre><pre>Anf. 86  Andre vice talman CHRISTER\r\nEIREFELT (fp):</pre><pre>Herr talman! Jag sade egentligen, Georg\r\nAndersson, att det var en synnerligen begränsad\r\nkonkurrens som skulle ha uppstått med det förslag\r\nsom den socialdemokratiska regeringen satte i\r\nsjön.</pre><pre>Jag vill lägga till en aspekt som vi inte har kommit\r\nin på, nämligen vad vi kan åstadkomma med\r\nkonkurrenslagstiftningen.\r\nKommunikationsministern nämnde att den nu\r\nmed all säkerhet kommer att granskas av NO, dvs.\r\nav marknadsdomstolen. Det är naturligtvis\r\ntveksamt vad vi med nuvarande\r\nkonkurrenslagstiftning kan klara. Jag är\r\noptimistisk. Även med den nuvarande\r\nkonkurrenslagstiftningen är det ytterligt\r\ntvivelaktigt om denna affär skall gå att genomföra.\r\nDet hade naturligtvis varit ännu svårare om vi\r\nhade kunnat avvakta tills det kommer en ny\r\nkonkurrenslagstiftning med ''bättre tänder''. Då\r\ntror jag absolut inte att detta hade kunnat\r\ngenomföras.</pre><pre>Jag har gott hopp om det jag vill åstadkomma,\r\nnämligen att det blir två helt skilda bolag, SAS och\r\nLinjeflyg, som konkurrerar fritt på den svenska\r\nmarknaden och så småningom också med\r\nutländska flygbolag. Jag tror att det mycket väl\r\nkan bli det slutliga resultatet av den här historien.</pre><pre>Anf. 87  Kommunikationsminister MATS\r\nODELL (kds):</pre><pre>Herr talman! Låt oss till slut konstatera att jag inte\r\nvill att jag skall uppfattas som obehaglig eller fräck\r\nmot min gode vän Georg Andersson. Det var inte\r\nalls syftet. Jag försöker bara få grepp om var\r\nsocialdemokratin står i denna fråga. Jag kanske\r\nkan få besked efter debatten. Jag har inte blivit så\r\nmycket klokare just nu.</pre><pre>Herr talman! Vi kan konstatera att Sverige\r\nkommer under detta år att vara Europas mest\r\navreglerade civila luftfartsmarknad. Jag gläder\r\nmig åt det stöd som vi kommer att få från\r\nsocialdemokraterna -- om jag har uppfattat Georg\r\nAndersson rätt -- i de strävandena. Det har skett\r\nen radikalisering efter valet. Jag tycker att det är\r\nett steg i rätt riktning.</pre><pre>Det här kommer att innebära stora omställningar.\r\nVi har även att ta hänsyn till att de svagare\r\nlinjerna upprätthålls. Därför har vi uppdragit åt\r\nluftfartsverket att utreda den frågan, dvs. hur\r\nman skall kunna behålla och garantera service\r\nmed utgångspunkt i regionalpolitiska aspekter i en\r\nsådan avreglering. Utredningen skall vara klar\r\ninom en ganska snar framtid, nämligen den 1\r\napril, och den skall ligga till grund för förslaget\r\nsom kommer att läggas på riksdagens bord.</pre><pre>Det bästa hade naturligtvis varit om\r\nomstruktureringen av de delvis svenska\r\nflygföretagen hade kunnat vänta tills\r\nkonkurrensen hade öppnats och\r\nkonkurrenslagstiftningen hade skärpts. Som\r\nChrister Eirefelt påpekat pågår redan en prövning\r\nhos näringsfrihetsombudsmannen.</pre><pre>Regeringens och riksdagens roll är att lägga fast\r\nspelreglerna på den typen av marknad, dvs. skilja\r\nluftfartspolitiken från ägarrollen i olika typer av\r\nstatligt ägda företag. Vi har från regeringens sida\r\npresenterat en lista på ungefär 35 företag som vi\r\nanser bör privatiseras, dvs. säljas ut till olika\r\nintressenter.</pre><pre>Jag är helt övertygad om att inom en inte alltför\r\navlägsen framtid kommer även det statliga\r\nengagemanget inom flygsidan att vara aktuelt för\r\nen privatisering. Om jag tolkar Georg Andersson\r\nrätt, kommer vi även där att kanske möta en ny\r\npolitik från socialdemokraternas sida. Jag\r\nvälkomnar även det.</pre><pre>Överläggningen var härmed avslutad.</pre><pre></pre><pre>11 § Bordläggning</pre><pre>Anmäldes och bordlades</pre><pre>Propositionerna</pre><pre>1991/92:106 Vissa socialförsäkringsfrågor</pre><pre>1991/92:155 Skadestånd för arbetstagares\r\ndeltagande i olovlig stridsåtgärd</pre><pre>12 § Anmälan om interpellationer</pre><pre>Anmäldes att följande interpellationer framställts</pre><pre>den 26 februari</pre><pre>1991/92:118 av Chatrine Pålsson (kds) till statsrådet\r\nBo Könberg om ÄDEL-reformen:</pre><pre>Enligt riksdagsbeslut, i december 1990, genomförs\r\nnu en genomgripande förändring vad det gäller\r\näldrevården. Denna s.k. ÄDEL-reform är en av de\r\nallra största och mest genomgripande\r\nreformförändringar som skett i vårt land under\r\ndetta århundrande.</pre><pre>Det är naturligt att en så stor förändringsreform har\r\nsina brister särskilt i inledningsskedet. De senaste\r\nveckornas larmrapporter från olika delar av landet\r\nom brister i samverkan mellan kommuner och\r\nlandsting när det gäller äldre patienter i livets\r\nslutskede har väckt oro, oro hos patienter, anhöriga\r\noch allmänhet.</pre><pre>En viktig utgångspunkt måste alltid vara att alla\r\nmänniskor tillförsäkras den vård och omsorg som\r\nbehövs. Huvudmannaskapsfrågan får aldrig bli en\r\nhuvudfråga. Det är vårdens innehåll och kvalitet\r\nsom är det viktigaste för den enskilda människan.</pre><pre>De klinikfärdiga patienternas situation har från\r\nflera håll beskrivits som oacceptabel. Problemen\r\naccentueras då vi lever i en tid när kommuner och\r\nlandsting arbetar under kärva ekonomiska\r\nförhållanden.</pre><pre>Vilka insatser planerar stadsrådet Könberg för att\r\nåtgärda dessa problem?</pre><pre>När planeras en utvärdering/uppföljning av ÄDEL-\r\nreformen?</pre><pre>1991/92:119 av Karin Israelsson (c) till\r\nfinansministern om det offentliga stödet till\r\nfolkrörelser:</pre><pre>I regeringsförklaringen säger regeringen om\r\nfolkrörelser: ''De frivilliga och ideella\r\norganisationernas insatser inom bl.a. folkrörelser\r\nsom idrottsrörelsen, kyrkorna och de fria\r\nsamfunden spelar en ovärderlig roll i ett gott\r\nsamhälle.'' Sedermera har civilministern i en\r\nfrågestund konkretiserat denna skrivning till att\r\nomfatta fler folkrörelser än de i\r\nregeringsförklaringen omnämnda och bekräftat\r\nregeringens vilja att aktivt stödja det frivilliga och\r\nideella föreningslivet.</pre><pre>Kring årsskiftet har Föreningen Den Nya\r\nVälfärden i en skrift ''Föreningar på egna ben''\r\nredovisat förslag, som skulle reducera det statliga\r\nstödet med ca 50 % och som indirekt skulle beröva\r\nkommunerna avsevärda skattemedel genom att\r\nenskilda skulle få möjlighet att göra avdrag på\r\nskatten för bidrag till föreningar med upp till ett\r\nbasbelopp, utan att kommunerna skulle\r\nkompenseras för detta inkomstbortfall. Det kan i\r\nsin tur medföra att kommunerna och landstinget får\r\nmindre resurser för stöd till folkrörelser och kultur.</pre><pre>Bidragen kommer därvid att i stor omfattning\r\ngrunda sig på förutsättningar av individuellt\r\ngillande och ett offertgivande föreningsliv till sådan\r\nverksamhet, som myndigheter kan anse sig vilja ha\r\nsom projekt.</pre><pre>I ett samhälle med fri yttranderätt är det positivt\r\nmed en öppen debatt, som dock måste grunda sig\r\npå saklighet och analyser av reella ekonomiska\r\nkonsekvenser. I det avseendet kan\r\ndebattunderlaget från Den Nya Välfärden tjäna\r\nsom ett av många, trots sina uppenbara brister.</pre><pre>Vid ett av Den Nya Välfärden anordnat\r\nseminarium den 5 februari 1992 höll\r\nstatssekreteraren i finansdepartementet, Olle\r\nWästberg, ett anförande, där han delgav ett\r\nbetydande antal folkrörelserepresentanter\r\nregeringens nuvarande ambitioner. Enligt Olle\r\nWästberg är det regeringens primära uppgift att se\r\ntill att Sverige anslutes till EG samt att vi skall\r\nsänka skatterna.</pre><pre>Därefter gav han dels uttryck för sina starka\r\nsympatier för det debattinlägg Den Nya Välfärden\r\npresenterat och dels motiverade han detta\r\nställningstagande på grund av egna personliga\r\nupplevelser hur man i marginellt avseende kan fiffla\r\nmed stasbidragen eller skulle kunna balansera på\r\ngränsen till fusk med bidragen till folkbildningen.</pre><pre>Under seminariet riktades stark kritik från bl.a.\r\nidrotts- och handikapprörelsen mot\r\nutredningsförslaget och utredarna från Den Nya\r\nVälfärden dokumenterade en gedigen okunskap\r\nom de verkliga förhållandena i den vardag ledare\r\noch medlemmar i föreningslivet lever.</pre><pre>Vi står nu inför budgetåret 1993/94 och\r\nbidragsmottagare och anslagsgivande myndigheter\r\nbearbetar under våren 1992 det underlag till\r\nstatsbudgeten, som skall slutjusteras hösten 1992.\r\nEftersom statssekreterare Olle Wästbergs\r\nuttalande kan tolkas som en avvikelse från\r\nregeringsförklaringen om ett aktivt och positivt\r\nstöd till folkrörelserna ställer jag följande fråga till\r\nfinansministern:</pre><pre>Avser regeringen att nu lämna sådana direktiv, att\r\nverksamheten bland våra folkrörelser och andra\r\nideella organisationer radikalt förändras?</pre><pre>Vilka kriterier har i så fall uppstått under senare\r\ndelen av hösten 1992, för att regeringen skall anse\r\nsig vilja frångå deklarationerna i\r\nregeringsförklaringen?</pre><pre>1991/92:120 av Birgit Henriksson (m) till\r\narbetsmarknadsministern om deltidsarbete:</pre><pre>Under hösten och framför allt vintern i år har jag\r\nblivit uppringd av ensamstående, förtvivlade\r\nkvinnor, som beskrivit sin omöjliga arbetssituation.\r\nDe har ett arbete, som de trivs med. I dagens läge\r\nfinns ingen möjlighet för dem att få full tjänst. De\r\nhar stämplat resterande tid och nu finns inte längre\r\nnågot val. För att kunna försörja sig måste de säga\r\nupp sig från det arbete de sköter väl och tycker\r\nom -- detta för att kunna få stämpla ''full tid''.</pre><pre>Reglerna ändrades för ett antal år sedan men då\r\nrådde högkonjunktur och det fanns gott om arbete.\r\nReglerna ändrades därför att man misstänkte att\r\nmånga missbrukade möjligheten att\r\nfyllnadsstämpla och på detta sätt skaffa sig full lön\r\nmen ändå kunna deltidsarbeta.</pre><pre>I dag vet alla hur svårt arbetsmarknadsläget är,\r\nspeciellt för många unga, som nyligen kommit ut på\r\narbetsmarknaden. Inom vissa kvinnoyrken finns\r\nmånga deltidstjänster. Det gäller såväl inom\r\nvårdområdet som handeln. När dessa kvinnor nu\r\nmåste säga upp sig för att kunna betala hyra och\r\nmat anställs i stället ofta ännu yngre på strötimmar.\r\nJag skall lämna ett exempel, direkt hämtat från\r\ndagens verklighet:</pre><pre>Britt, 29 år, arbetar deltid i en skoaffär. Hon har\r\nfyllnadsstämplat 150 dagar. Nu måste hon sluta för\r\natt kunna stämpla heltid. I hennes ställe anställs en\r\n18-åring på inskolningsplats. Affären får då bidrag\r\nmed 40 % av lönen och kan ge full tjänst och lön.\r\nMen efter 6 månader hamnar även den nyanställda\r\ni samma situation som Britt varit i. Hon får\r\nfyllnadsstämpla 150 dagar, sedan är det omöjligt\r\nockså för henne att försörja sig.</pre><pre>Nuvarande regler slår mycket hårt i lågkonjunktur.\r\nI Västerås, som exemplet ovan är hämtat från,\r\nfanns i februari 460 personer, som sökte\r\nbutiksjobbet. Häromdagen fanns 5 lediga platser --\r\ningen av dem på heltid. Jag anser därför att man\r\nborde kunna göra reglerna mer flexibla, så att de --\r\nom det är uppenbart att det inte går att utöka\r\ntjänsten -- ändå får stämpla 300 dagar. Det måste\r\nvara bättre att kunna behålla sitt arbete än att gå\r\nhelt arbetslös. Detta borde ju även spara pengar åt\r\nbåde stat och kommun.</pre><pre>Med hänvisning till vad som ovan anförts vill jag\r\nfråga arbetsmarknadsministern:</pre><pre>Vilka åtgärder avser statsrådet vidta för att skapa\r\nmöjligheter att behålla deltidsarbete?</pre><pre>13 § Anmälan om frågor</pre><pre>Anmäldes att följande frågor framställts</pre><pre>den 26 februari</pre><pre>1991/92:430 av Elisabeth Fleetwood (m) till\r\nkultuministern om Naturhistoriska museets\r\nhantering av brandfarliga ämnen:</pre><pre>Naturhistoriska museet bedriver en omfattande\r\nhantering av brandfarliga ämnen. För denna\r\nhantering saknar museet i dag tillstånd.</pre><pre>Med anledning av ovanstående ber jag att till\r\nkulturministern får ställa följande fråga:</pre><pre>Vilka åtgärder avser kulturministern vidtaga för att\r\nNaturhistoriska museet skall uppfylla de krav som\r\nlagen om brandfarliga och explosiva varor (LBE)\r\nkräver?</pre><pre>1991/92:431 av Bengt-Ola Ryttar (s) till\r\njustitieministern om nämndemännens rätt till\r\nreseersättning:</pre><pre>Riksförsäkringsverkets regeltolkning innebär att\r\nnämndemännens resor till och från rätten betraktas\r\nsom arbetsresor. Detta förhållande är mycket\r\nekonomiskt ofördelaktigt för nämndemännen och\r\ninnebär att de behandlas på ett annat sätt än bl.a.\r\nkommunalt förtroendevalda.</pre><pre>Vill justitieministern medverka till att undanröja\r\ndenna orättvisa?</pre><pre>1991/92:432 av Birgit Henriksson (m) till\r\njustitieministern om förhållandena på\r\nKronobergshäktet:</pre><pre>Allvarliga påpekanden om dåliga förhållanden på\r\nsvenska häkten har i dag framförts av granskare\r\nfrån Europarådets kommitté mot tortyr och\r\nomänsklig behandling enligt TT.</pre><pre>Vilka åtgärder ämnar justitieministern vidta för att\r\nråda bot på de missförhållanden som påtalats i\r\nEuroparådets kommittés granskning?</pre><pre>1991/92:433 av Pehr Löfgreen (m) till statsrådet Bo\r\nLundgren om bostadsplaneringen:</pre><pre>Mitt i den värsta lågkonjunktur som drabbat bygg-\r\noch fastighetsbranschen under hela\r\nefterkrigsperioden redovisas i dagspressen att\r\nåtskilliga bostadsbyggnadsprojekt bromsats upp\r\neller försenats av rent byråkratiska hinder.</pre><pre>Detta gäller dels de tusentals ärenden som fastnat\r\nhos länsbostadsnämnderna på grund av att\r\nboverkets nya datasystem krånglar. Ett allvarligare\r\nproblem förefaller det dock vara att de stora\r\nlåneinstituten helt stoppat långivningen på grund\r\nav de ändrade regler för statens kreditgarantier som\r\nträdde i kraft vid årsskiftet.</pre><pre>Vilka åtgärder ämnar statsrådet vidta för att skynda\r\npå den byråkratiska processen så att planerade\r\nbostadsprojekt kan komma i gång utan onödig\r\nfördröjning?</pre><pre>1991/92:434 av Georg Andersson (s) till\r\narbetsmarknadsministern om medel till\r\narbetsmarknadspolitiska åtgärder:</pre><pre>Arbetslösheten stiger snabbt. Tidigare prognoser\r\nsom varit underlag för bedömning av\r\narbetsmarknadspolitiska insatser får nu överges.\r\nAMS begär därför nu kraftigt förstärkta resurser.</pre><pre>Trots detta har de fyra regeringspartiernas\r\nrepresentanter i utbildnings- och kulturutskotten\r\nbeslutat att 300 milj.kr. skall tas av\r\narbetsmarknadspolitiska medel för att delvis\r\nkompensera regeringens kraftiga neddragningar av\r\nanslagen till komvux och folkbildningen.</pre><pre>Med anledningen härav vill jag till\r\narbetsmarknadsministern ställa följande fråga.</pre><pre>Vilka åtgärder är arbetsmarknadsministern beredd\r\natt vidta med anledning av att de\r\narbetsmarknadspolitiska medlen kan komma att\r\nminska till följd av förslag i utbildnings- och\r\nkulturutskotten?</pre><pre>1991/92:435 av Inger Lundberg (s) till civilministern\r\nom staten som arbetsgivare:</pre><pre>I budgetpropositionen aviseras betydande\r\nförändringar i länsbostadsnämndernas\r\norganisation. Totalt bedöms ca 230 av nämndernas\r\ntotalt runt 460 anställda komma att beröras.</pre><pre>Bland de anställda finns många kvinnor med\r\ngedigna kunskaper och många år av hängivna\r\ninsatser inom bostadssektorn. Dagens svåra\r\nsituation på arbetsmarknaden bidrar till att många\r\nav de anställda känner stor oro. Staten måste som\r\narbetsgivare vidta tidiga åtgärder för att inte en svår\r\narbetsmarknadssituation för kvinnor skall förvärras\r\nytterligare.</pre><pre>Är civilministern beredd att öka insatserna för stöd\r\ntill de statligt anställda, som riskerar att förlora sina\r\narbetsuppgifter i samband med omstruktureringar i\r\nstatsförvaltningen?</pre><pre>den 27 februari</pre><pre>1991/92:436 av Bengt-Ola Ryttar (s) till\r\narbetsmarknadsministern om\r\nstödområdesplacering av Gagnef:</pre><pre>I Gagnefs kommun är träindustrin mycket\r\ndominerande; 60--70 % av de sysselsatta utanför\r\noffentliga sektorn finns där. I den byggkonjunktur\r\nsom råder gör det kommunen mycket sårbar.\r\nUppsägningar av personal har genomförts i de\r\nflesta träföretag och framtiden är mycket oviss.\r\nBoro Hus i Mockfjärd, som är kommunens största\r\nprivata arbetsgivare, har lagts i ''malpåse'', vilket\r\ninnebär att 300 jobb försvunnit på mycket kort tid.\r\nJust nu är den öppna arbetslösheten 5,2 %, och den\r\nväntas öka till 10 % vid halvårsskiftet.</pre><pre>För att få till stånd en bättre differentiering av\r\nnäringslivet i kommunen behöver extraordinära\r\nåtgärder vidtas. Möjligheterna till detta är små om\r\ninte kommunen får de möjligheter som en\r\nstödområdesplacering innebär.</pre><pre>Är arbetsmarknadsministern beredd att medverka\r\ntill att Gagnefs kommun stödområdesplaceras?</pre><pre>14 § Kammaren åtskildes kl. 16.42.</pre><pre>Förhandlingarna leddes</pre><pre>av  talmannen från sammanträdets början t.o.m. 5\r\n§ anf. 34 (delvis),</pre><pre>av  förste vice talmannen därefter t.o.m. 9 § anf. 72\r\n(delvis) och</pre><pre>av  tredje vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}