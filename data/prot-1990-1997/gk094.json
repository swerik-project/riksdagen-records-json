{"dokumentstatus":{"dokument":{"hangar_id":"2348914","dok_id":"GK094","rm":"1996/97","beteckning":"4","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"4","slutnummer":"0","datum":"1996-09-20 00:00:00","systemdatum":"2005-10-27 13:10:01","publicerad":"1996-09-20 00:00:00","titel":"Riksdagens snabbprotokoll 1996/97:4 Fredagen den 20 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{BD299A51-3C43-43DB-92CD-CA0E371F8E88}","dokument_url_text":"http://data.riksdagen.se/dokument/GK094/text","dokument_url_html":"http://data.riksdagen.se/dokument/GK094","dokumentstatus_url_xml":"http://data.riksdagen.se/dokumentstatus/GK094","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:4</div>\r\n<div class=\"sidhuvud_datum\">Fredagen den 20 september</div>\r\n<div class=\"sidhuvud_klockslag\">Kl. 9.00 11.58</div>\r\n<hr class=\"sidhuvud_linje\">\r\n<pre>14.00 - 14.01</pre><pre>Det justerade protokollet beräknas utkomma om 3 veckor</pre><pre>------------------------------------------------------------</pre><pre>1 §  Överlämnande av budgetpropositionen</pre><pre>Anf.  1  TALMANNEN:\r\nDebatten inleds med att finansministern för riks-\r\ndagen redovisar budgetpropositionen. Därefter ge-\r\nnomförs en debatt i enlighet med regler som överens-\r\nkommits mellan företrädare för riksdagens partier\r\nsom framgår av föredragningslistan.</pre><pre>Anf.  2  Finansminister ERIK ÅSBRINK (s):\r\nFru talman! Jag ber härmed att få överlämna bud-\r\ngetpropositionen för år 1997. Den innebär en väsent-\r\nlig nyhet jämfört med tidigare. Jag kommer inte bara\r\natt överlämna den i form av en sedvanlig skriftlig\r\nbudgetproposition utan också som komplement i form\r\nav en CD-skiva. Den här budgeten kommer att vara\r\ntillgänglig för hela svenska folket fr.o.m. nu på Inter-\r\nnet, i CD-ROM-form och i sedvanlig skriftlig form.</pre><pre>Finansministern överlämnade regeringens propo-\r\nsition 1996/97:1 med förslag till statsbudget för bud-\r\ngetåret 1997, m.m.</pre><pre>Fru talman! Minnet är kort i den ekonomiska po-\r\nlitiken. För bara två tre år sedan hade Sverige ett\r\nskenande budgetunderskott, en skuldsättning som vi\r\nvar på väg att tappa kontrollen över och ränteutgifter i\r\nstatsbudgeten som var som en fet gökunge som träng-\r\nde ut alla andra statliga utgifter. Vi hade inte bara\r\nstatsfinanser i olag. Vi hade en ekonomi där det mesta\r\ngick åt fel håll. Tre år i rad hade vi negativ ekonomisk\r\ntillväxt. Investeringarna rasade, arbetslösheten tre-\r\ndubblades, räntorna sköt i höjden, och vi gjorde oss\r\nberoende av utländska långivare.\r\nNär den socialdemokratiska regeringen tillträdde\r\n1994 var det nödvändigt att omedelbart ta itu med\r\ndessa problem. Den första uppgiften, den som under\r\nalla omständigheter måste lösas, var att ta itu med de\r\nskenande statsfinanserna. Det har under denna period\r\nsom har gått sedan hösten 1994 vidtagits mycket\r\nomfattande åtgärder i form av ett saneringsprogram\r\nsom till stora delar redan har beslutats och genomförts\r\nav den här riksdagen. Det har varit mycket tufft och\r\nmycket besvärligt, och det har utsatt svenska folket\r\nför stora påfrestningar. Men vi kan se resultaten av\r\nden förda utvecklingen.\r\nDen budget som jag just har lagt på talmannens\r\nbord innebär att vi är på väg att nå de budgetpolitiska\r\nmål som vi har satt upp. Vi har sagt att vi skall få ned\r\nunderskottet i de offentliga finanserna till under 3 %\r\n1997. Det kommer vi att klara. Jag är övertygad om\r\natt vi gör detta, och det krävs ingen kreativ bokföring\r\nför att nå det målet. Vi räknar med ett underskott\r\nnästa år på 2,6 % av BNP. Vi räknar även med att\r\nklara nästa mål som vi har satt upp, att få offentliga\r\nfinanser i balans 1998. Också detta mål ligger inom\r\nräckhåll. Vi räknar med att den offentliga skulden\r\nminskar, och det är en minskning som redan har bör-\r\njat. 1994 nådde skulden sitt maximum. Vi fick en\r\nnedgång 1995, och vi får en fortsatt nedgång 1996\r\noch med all sannolikhet också 1997 och framöver.\r\nDetta är viktigt, eftersom det visar att vi är på väg att\r\nfå kontroll över statsfinanserna, och det i sin tur är\r\nnödvändigt för att vi skall få kontroll över ekonomin i\r\nstort. Det är en nödvändig förutsättning för att vi skall\r\nåtervinna framtidstro, viljan och förmågan att satsa\r\noch att se framåt, en förmåga och framtidstro som till\r\nstor del hade gått förlorad under de gångna åren.\r\nDetta är en budget som inte innehåller några stora\r\növerraskningar. Vi arbetar nu med en ny budgetpro-\r\ncedur som riksdagen har varit med om att utarbeta.\r\nJag tror att den innebär stora fördelar. Det handlar\r\ninte bara om att vi arbetar med kalenderår i stället för\r\nsom tidigare budgetår. Det handlar inte bara om att\r\nbudgeten presenteras i en nyare, fräschare och moder-\r\nnare förpackning, utan det handlar framför allt om att\r\nfå bättre ordning och reda och bättre disciplin i bud-\r\ngetprocessen. Den delen handlar inte om partipolitik,\r\nutan den handlar om att ge utrymme för politiska\r\nprioriteringar - och där kan uppfattningarna förvisso\r\nskilja sig åt - så att utgifterna inte sipprar i väg åt\r\nolika håll utan att det är medvetna politiska beslut\r\nsom avgör vilka områden som vi skall satsa på och\r\nvilka andra områden som får stå tillbaka. Det är en\r\nstor landvinning att vi har kunnat genomföra dessa\r\nförändringar. Jag tror att det kommer att hjälpa oss att\r\nundvika den typ av statsfinansiella katastrofer som vi\r\nhar upplevt i det förgångna och som har skapat så\r\nmånga problem för Sverige och för svensk ekonomi.\r\nOm vi ser på den svenska ekonomins utveckling\r\nser det i många avseenden bättre ut nu än vad det\r\ngjorde så sent som i våras. Inflationen är nu nere på\r\nrekordlåg nivå. Den senaste tolvmånaderssiffran är\r\n0,3 %. Det finns de som har uttryckt oro över detta.\r\nDe talar om riskerna för deflation och säger att det\r\nvore bra med litet högre inflation. Jag delar inte den\r\nuppfattningen, och jag förstår inte den uppfattningen.\r\nDet finns ingen risk för deflation i Sverige. Tvärtom\r\nstår vi allt tydligare inför en konjunkturuppgång. Att\r\npriserna inte ökar på mat, boende, kläder och resor är\r\njag övertygad om att en överväldigande majoritet av\r\nsvenska folket tycker är bra. Vi skall slå vakt om\r\ndessa landvinningar. De är också en nödvändig förut-\r\nsättning för att det skall gå bra i ekonomin i andra\r\navseenden.\r\nExporten fortsätter att gå bra, trots att kronan har\r\nstärkts väsentligt sedan förra sommaren. Även nästa\r\når får vi en kraftig ökning av exporten. Det bidrar till\r\natt vi får ett växande överskott i våra utrikesbetal-\r\nningar. Det bidrar till att vi kan börja amortera av på\r\nden stora utlandsskuld som vi har dragit på oss under\r\nde gångna åren.\r\nInvesteringarna fortsätter att öka kraftigt, framför\r\nallt i år men även nästa år. Det är en förutsättning för\r\natt vi skall kunna bygga ut vår produktionsapparat, att\r\nskapa nya jobb, som ett led i kampen mot arbetslöshe-\r\nten.\r\nRäntan fortsätter att sjunka. Och jag tror att det\r\nfinns utrymme för ytterligare räntenedgång. Det tar tid\r\ninnan det får effekt på företagens investeringsbeslut.\r\nMen jag är övertygad om att vi kommer att se effek-\r\nterna under 1997 och framöver. I själva verket har\r\nräntenedgången under den senaste tiden gått så fort att\r\nräntan redan ligger lägre än i de kalkyler som ligger\r\ntill grund för budgetpropositionen för de kommande\r\nåren.\r\nVi står inför en konjunkturuppgång. Det finns\r\nalltfler tecken på detta. Senast i går kom en ny kon-\r\njunkturbarometer från Konjunkturinstitutet som stär-\r\nker bilden av en förestående konjunkturuppgång. Vi\r\nser den i Sverige, och vi kommer också att se den i\r\növriga Europa. Vi får en högre tillväxt i år, och fram-\r\nför allt nästa år, än vi räknade med tidigare. Och vi får\r\nbättre fart än tidigare på den privata konsumtionen,\r\nsom har fått hållas tillbaka under åtskilliga år.\r\nI mångt och mycket ser det alltså bra ut. Det går\r\nbättre för svensk ekonomi. Framtidstron och optimis-\r\nmen kommer att öka. Det är jag övertygad om. Men\r\ndet finns också, och det skall vi inte sticka under stol\r\nmed, allvarliga problem i den svenska ekonomin som\r\ndet återstår att bemästra. Det i särklass viktigaste\r\nproblemet och det som måste ha allra högsta prioritet\r\när arbetslösheten. Att bekämpa arbetslösheten och öka\r\nsysselsättningen är, och förblir, den viktigaste uppgif-\r\nten för den ekonomiska politiken. Regeringen har satt\r\nupp målet att halvera den öppna arbetslösheten till\r\når 2000. Jag försäkrar att vi skall göra allt som står i\r\nvår makt för att uppnå det målet.\r\nDet var många som sade att målet om att sanera\r\nstatsfinanserna var orealistiskt. Det skulle vi inte\r\nklara. Den politik som presenterades dög inte för att\r\nklara den uppgiften. Ingen säger så längre, för alla\r\nkan se att det var fel. De kan se att vi klarar att nå de\r\nmål som vi satt oss för. Det går t.o.m. fortare än vi\r\nsjälva räknade med. Sverige är på väg att få de star-\r\nkaste statsfinanserna i Europa och i EU.\r\nPå samma sätt som vi klarade det målet - vi har\r\ninte haft mer än två år på oss i regeringsställning -\r\nskall vi också klara målet att under en fyraårsperiod\r\nhalvera den öppna arbetslösheten. Det kommer att\r\nhjälpas av den konjunkturuppgång som vi står inför\r\noch det kommer att hjälpas av en rad åtgärder som\r\nriksdagen har beslutat, senast i somras i samband med\r\nsysselsättningspropositionen. En stor del av de åtgär-\r\nderna har ännu inte ens trätt i kraft.\r\nOch inte nog med det: Vi kommer fortlöpande att\r\nfölja upp utvecklingen. Varje halvår skall vi ha en\r\navstämning, en kontrollstation, för att se hur det går\r\nnär det gäller sysselsättningen. Om vi inte tycker att\r\nutvecklingen följer de banor som vi vill att den skall\r\ngå i, har vi självfallet en beredskap för att vidta ytter-\r\nligare åtgärder för att få ned arbetslösheten och öka\r\nsysselsättningen.\r\nJag vill också betona att vi skärper ambitionerna\r\nnär det gäller de offentliga finanserna. Vi har tidigare\r\nsagt att vi sträcker oss fram till balans 1998, och vi\r\nklarar det. Det finns skäl att höja ambitionerna, att\r\neftersträva varaktiga överskott i de offentliga finan-\r\nserna bortom 1998. Detta knyter an till gammal god\r\ntradition i Sverige - och, dristar jag mig att säga, till\r\ngammal god socialdemokratisk tradition. De mest\r\nframgångsrika perioderna i svensk ekonomisk politik\r\nunder efterkrigstiden - man kan peka på 50- och 60-\r\ntalen - har nämligen varit perioder med hög ekono-\r\nmisk tillväxt som gav utrymme både för stigande\r\nreallöner och för reformer, förbättringar av välfärden.\r\nVi hade full sysselsättning och ett blomstrande nä-\r\nringsliv. Samtidigt kunde vi hålla en låg inflation, en\r\nstark utrikesbalans och ett sparande i den offentliga\r\nsektorn, ett kollektivt gemensamt sparande.\r\nDe här sakerna hänger samman. Det är ingen till-\r\nfällighet att det var på det sättet. Med ett kollektivt\r\nsparande får vi en ökad tilltro till vårt pensionssystem\r\noch till våra socialförsäkringar. Det i sin tur ger män-\r\nniskorna en ökad framtidstro och en ökad benägenhet\r\natt satsa. Det gäller både individer och företag.\r\nDet handlar om ett sparande som skall vara till-\r\nräckligt stort för att betala de ökade investeringar som\r\nvi vill ha i framtiden, den utbyggnad av näringslivet\r\nsom är nödvändig för tillväxten och framför allt för\r\natt öka sysselsättningen och få ned arbetslösheten.\r\nDärför är det en önskvärd ambition att vi kan etablera\r\nett överskott i de offentliga finanserna bortom 1998.\r\nJag ser att det är möjligt att göra detta utan att lägga\r\nnya sparpaket och utan att komma med nya skatte-\r\nhöjningar.\r\nOrdning och reda i statsfinanserna skall vi alltid\r\nha. Vi måste alltid vara försiktiga och gnetiga och\r\nalltid hålla hårt i kronorna, för ytterst är det skattebe-\r\ntalarnas kronor vi talar om. Men vi behöver inte\r\nkomma med nya stora sparpaket och skattehöjningar\r\nför att klara den här ambitionen. Vi klarar den ändå.\r\nMed en hygglig ekonomisk tillväxt är detta inom\r\nräckhåll.\r\nAtt vi i dag för första gången på många år kan ta\r\ndel av en budget som inte innehåller nya sparpaket\r\noch nya skattehöjningar är i sig en stor landvinning\r\noch ett bevis för att den ekonomiska politiken är på\r\nväg att lyckas.\r\nDen största besparingen på statsutgifterna, alla\r\nkategorier, som vi är på väg att ta hem gäller\r\nstatsskuldräntorna. Med ett fullt genomfört sanerings-\r\nprogram på 126 miljarder kronor kommer\r\nstatsskuldräntorna år 1998 att vara 19 miljarder kro-\r\nnor lägre än de skulle ha varit om vi inte hade genom-\r\nfört detta program. Det är den största utgiftsbesparing\r\nsom vi över huvud taget kan se i budgeten, och det är\r\nnaturligtvis en mycket stor framgång att vi kan åstad-\r\nkomma detta. Det skapar utrymme för en kraftfull\r\nsatsning på sysselsättning och det skapar utrymme för\r\nfördelningspolitiska insatser i framtiden.\r\nDen budget som jag har lagt i dag är på nytt ett\r\nuttryck för samarbetet mellan Socialdemokraterna och\r\nCenterpartiet. Det samarbete som har bedrivits sedan\r\nförra året och som har följts upp i år i vårpropositio-\r\nnen och i sysselsättningspropositionen kommer till\r\nuttryck också nu i budgetpropositionen.\r\nDet är inte så att vi har diskuterat varenda enskild\r\ndetalj i budgeten. Det kan finnas enstaka frågor där vi\r\nhar delade meningar, men i allt väsentligt står vi ge-\r\nmensamt bakom det här förslaget. Det är naturligtvis\r\nen oerhörd styrka att detta samarbete har fortsatt och\r\nfördjupats. Det är en oerhörd styrka att vi har en ma-\r\njoritet för den ekonomiska politiken. Det i sig är en\r\nviktig signal ut till hela svenska folket och ut till dem\r\nsom finns på marknaderna om att vi har läget under\r\nkontroll, att utvecklingen går åt rätt håll och att det\r\nfinns förutsättningar för lägre räntor och för en allt\r\nstabilare situation i framtiden. Detta är nödvändigt för\r\natt vi skall klara de viktiga uppgifter som vi har fram-\r\nför oss: att bekämpa arbetslösheten, att halvera den\r\ntill år 2000 och att återskapa tillväxt, utveckling och\r\nframtidstro i svensk ekonomi.\r\n(Applåder)</pre><pre>Anf.  3  BO LUNDGREN (m):\r\nFru talman! Budgetpropositionen är inte bara en\r\nsammanställning av statens inkomster och utgifter.\r\nDen är också ett uttryck för politisk vilja och förmåga.\r\nRegeringen vill pressa ned arbetslösheten, men man\r\nförmår inte skapa förutsättningarna.\r\nBudgetpropositionen innehåller inga överrask-\r\nningar. Därför kommer arbetslösheten att förbli hög.\r\nDärför är budgetpropositionen en kapitulation. Rege-\r\nringen sviker inte bara de arbetslösa utan också alla\r\nhushåll som dignar under de höga skatter som betalar\r\nAMS-åtgärder och stöd.\r\nNär Erik Åsbrink var skatteminister i den förra\r\nsocialdemokratiska regeringen inleddes den dramatis-\r\nka försämringen av tillväxt och sysselsättning. Då\r\nbörjade budgetunderskottet skena. Under den tiden\r\nmer än fördubblades arbetslösheten, samtidigt som\r\nstatens finanser försämrades med mer än 70 000 mil-\r\njoner kronor. Tre år senare övertog den regering som\r\nhan nu tillhör en ekonomi som hade börjat läka. Till-\r\nväxten hade tagit fart. Arbetslösheten minskade och\r\nstatsfinanserna förbättrades.\r\nI dag ser vi följderna av de senaste årens återgång\r\ntill den politik som en gång förde Sverige in i krisen.\r\nVisserligen tvingades den nya socialdemokratiska\r\nregeringen att fortsätta den sanering av statens finan-\r\nser som vi inledde, men man valde fel väg. Tyngd-\r\npunkten blev massiva skattehöjningar på arbete och\r\ninvesteringar. Sammanlagt har skatterna höjts med 90\r\nmiljarder kronor.\r\nDe största skattehöjningarna har drabbat låg- och\r\nmedelinkomsttagare i Sverige hårt.\r\nTillsammans med återställare och återregleringar\r\nhar det lett till att arbetslösheten åter börjat öka. I dag\r\när fler arbetslösa än för två år sedan. I augusti var\r\n396 000 människor öppet arbetslösa, och ytterligare\r\n150 000 deltog i olika AMS-åtgärder.\r\nBakom dessa dystra och kalla siffror finns männi-\r\nskor av kött och blod som drabbas hårt. Deras eko-\r\nnomi försämras, och deras självkänsla blir sämre.\r\nOfta uppkommer sociala problem.\r\nArbetslösheten drabbar oss alla. På LO-\r\nkongressen bekräftade Göran Persson att varje pro-\r\ncentenhet arbetslöshet, var och en av de många män-\r\nniskor som finns bakom den procentenheten, kostar\r\n10 miljarder kronor i utebliven produktion och kost-\r\nnader för arbetslösheten. Dagens arbetslöshet kostar\r\ndärmed varje svenskt hushåll i genomsnitt mer än\r\n30 000 kr per år. Bidragsberoendet ökar därmed ock-\r\nså hos dem som har ett jobb. Till det kommer att\r\nförutsättningarna till följd av dessa kostnader natur-\r\nligtvis försvagas när det gäller den viktiga gemen-\r\nsamma uppgiften att ge ett ordentligt stöd till dem\r\nsom verkligen behöver det på grund av exempelvis\r\nhandikapp eller sjukdom.\r\nI valrörelsen 1994 ställde Socialdemokraterna ut\r\nstora löften om en lyckosam kamp mot arbetslösheten.\r\nI dag är löftena svikna. Regeringen tror inte ens själv\r\npå sin politik. I budgetpropositionen ger regeringen\r\nupp målet om att halvera den öppna arbetslösheten till\r\nsekelskiftet. Man räknar med att den totala arbetslös-\r\nheten år 2000 kommer att vara nästan 10 %, 400 000\r\nmänniskor.\r\nFör att bryta den negativa utvecklingen och skapa\r\nförutsättningar för en stark tillväxt, en rejäl uppgång i\r\nantalet nya arbetstillfällen och ökat välstånd för alla\r\nkrävs en kraftfull omläggning av politiken. Regering-\r\nen säger ju själv i budgetpropositionen att en positiv\r\nutveckling kräver att \"viktiga beslut måste fattas rö-\r\nrande lönebildningen, arbetsmarknaden, energipoliti-\r\nken, pensionssystemet och den offentliga sektorn\".\r\nMan letar förgäves efter förslag för att åstadkom-\r\nma de nödvändiga förändringarna. Det viktiga beslu-\r\ntet om nytt pensionssystem skjuts ytterligare på fram-\r\ntiden.\r\nErik Åsbrink sade tidigare att den socialdemokra-\r\ntiska regeringen skall göra allt vad som står i dess\r\nmakt för att pressa ned arbetslösheten. Är detta allt\r\nsom står i er makt när arbetslösheten är högre än\r\nnågonsin i modern tid? Det kommer förslag i vår,\r\nsäger Erik Åsbrink. Om ni har förslag, varför kommer\r\nde inte nu? Vi skall ha kontrollstationer, säger Erik\r\nÅsbrink. Vi skall se hur sysselsättningen utvecklar\r\nsig. Men det ser vi redan i dag. Arbetslösheten har\r\nstigit till rekordnivåer. Om det vid kontrollstationerna\r\nvisar sig att det behövs, skall vi vidta ytterligare åt-\r\ngärder. Men varför inte vidta dem nu? Det är nu\r\nmänniskorna behöver hopp och framtidstro. Det är nu\r\nmänniskorna behöver jobb, inte till våren, inte nästa\r\når.\r\nDet är att svika människorna, Erik Åsbrink. Vad\r\när det för åtgärder som ni inte kan ta fram nu? När\r\nskall ni lägga fram förslag? När inser ni att det krävs\r\nen omläggning av politiken?\r\nSvara på dessa frågor, inte för min skull utan för\r\nde svenska medborgarnas skull.\r\nRegeringen aviserar också ytterligare en återgång\r\ntill det gamla. Enligt regeringen bör målet vara per-\r\nmanenta överskott i de offentliga finanserna, inte som\r\nman skulle tro och diskutera, för att minska statsskul-\r\nden utan för att finansiera framtida investeringar. Men\r\ndet var inte offentliga investeringar som skapade\r\nIKEA. Tvärtom har den politiken försvagat möjlighe-\r\nterna för den privata sektorn, för företagarna att skapa\r\nde nya jobben. Det har vi sett under 70- och 80-talet.\r\nI avsaknad av egna förslag har regeringen gett\r\nSveriges landshövdingar uppdraget att ansvara för\r\ndiskussioner om regionala åtgärder som skulle kunna\r\nfrämja tillväxt och sysselsättning, något som man\r\nkallar \"partnerskap för tillväxt\".\r\nFru talman! Det Sverige behöver är ledarskap för\r\ntillväxt. Det går att skapa förutsättningar för en annan\r\nutveckling, för ett Sverige där tillräckligt många nya\r\njobb tillåts växa fram, där ekonomin stärks och där\r\ndet blir möjligt för de allra flesta att leva på sin lön.\r\nMen det kräver en annan politik än den regeringen\r\nhittills fört. Det krävs en politik som grundas på insik-\r\nten om att vi politiker inte kan skapa jobb men att vi\r\nkan skapa mer eller mindre goda förutsättningar för\r\nde människor runt om i Sverige som driver dagens\r\nföretag och funderar på att starta morgondagens. Det\r\när de som måste känna att det lönar sig att bygga ut,\r\natt starta nytt och att anställa fler.\r\nDå duger det inte att chockhöja skatten på arbete\r\nså att det blir dyrare att anställa, att införa dubbel\r\nskatt på investeringar, att tvinga företag att betala\r\nmoms innan de själva fått in den eller att göra det\r\nkrångligare att anställa genom fler och hårdare regle-\r\nringar.\r\nDet krävs i stället en politik som skapar ett bra\r\nnäringsklimat och river dagens många hinder för nya\r\njobb. Skatten på arbete för framför allt låg- och me-\r\ndelinkomsttagare måste sänkas rejält och den dubbla\r\nskatten på investeringar naturligtvis slopas helt. För\r\nvarje procentenhet arbetslösheten sänkas kan kommu-\r\nnalskatten sänks med en krona. Arbetsrätten måste\r\nreformeras så att den trygghet som ligger i möjlighe-\r\nterna till ett nytt arbete stärks. Dessutom måste en\r\nutbildningssatsning värt namnet genomföras. Ökad\r\nkunskap och större kompetens förbättrar inte bara\r\nmöjligheterna att få arbete, det möjliggör också ett\r\narbete som är bättre betalt.\r\nFru talman! Under motionsperioden kommer vi\r\nmoderater att lägga fram förslag om en omläggning av\r\npolitiken som kan skapa förutsättningar för ett Sverige\r\ndär människor och företag tillåts växa, där arbetslös-\r\nheten steg för steg kan pressas tillbaka och där skatten\r\nkan sänkas så att man kan leva på sin lön.\r\n(Applåder)</pre><pre>Anf.  4  PER-OLA ERIKSSON (c):\r\nFru talman! Regeringens budgetproposition för\r\n1997 läggs fram i ett läge när Centerpartiet och rege-\r\nringen samarbetat om den ekonomiska politiken under\r\nungefär ett och ett halvt års tid, dvs. från den 5 april i\r\nfjol. Det har varit ett betydelsefullt och konstruktivt\r\nsamarbete. Det har också starkt bidragit till att många\r\nekonomiska kurvor i Sverige i dag pekar åt rätt håll.\r\nGenom samarbetet manifesteras också att det finns en\r\npolitisk stabilitet för en ekonomisk politik inriktad på\r\nbudgetbalans år 1998.\r\nMed den nya budgetpropositionen markeras också\r\nstarten på en helt ny budgetprocess i riksdagen. Först\r\noch främst innebär beslutet om ett utgiftstak en bättre\r\nkontroll av statens utgifter. Fördelningen av utgifterna\r\npå de olika utgiftsområdena tvingar fram prioritering-\r\nar på ett helt annat sätt än vi tidigare har varit vana\r\nvid. Jag är övertygad om att alla ekonomiska bedöma-\r\nre inte ännu till fullo insett utgiftstakets och den nya\r\nbudgetprocessens betydelse för den ekonomiska sta-\r\nbiliteten.\r\nBudgetpropositionen har, som finansministern ti-\r\ndigare sagt, i flera avseenden varit föremål för över-\r\nläggningar mellan Centerpartiet och regeringen. Bud-\r\ngetpropositionen är därför i flera avseenden frukten\r\nav ett gemensamt arbete. I andra delar kommer vi från\r\nCenterpartiet att lägga fram våra förslag under den\r\nallmänna motionstiden. Vi har inte gått in i exakt\r\nvarenda detalj.\r\nDet finns nog skäl att betona några kalla fakta som\r\nbelyser resultatet av samverkan för Sveriges bästa.\r\nVi har i dag en utomordentligt låg inflation. Allt\r\ntalar för att vi för de närmaste åren har parkerat\r\nSverige bland låginflationsländer. Det är bra, det\r\när i en bjärt kontrast till den höginflationsekonomi\r\nsom har alltför dystra erfarenheter av i det här\r\nlandet. Vi skall inte vända tillbaka till 1980-talets\r\ninflationsekonomi med överhettning som följd.\r\nBudgetbalans finns i sikte 1998.\r\nRäntan på en femårig statsobligation, som styr\r\nbostadsräntorna, var i början av april 1996 - för 18\r\nmånader sedan - drygt 11 %. I dag ligger den fem-\r\nåriga räntan under 7 %. Förutsättningarna för ännu\r\nlägre räntor bedöms som mycket goda. Räntediffe-\r\nrensen gentemot Tyskland minskar mycket kraf-\r\ntigt.Den kraftigt minskade räntenivån innebär för\r\nmånga människor betydligt minskade bördor. Tu-\r\nsentals och åter tusentals villaägare, företagare\r\noch enskilda människor har i dag minskade utgif-\r\nter för sina lån. Det innebär inbesparade kronor\r\noch en starkare ekonomi för det svenska folkhus-\r\nhållet.\r\nDen svenska kronan har också stärkts och står i\r\ndag starkare än på mycket länge.\r\nBudgetunderskottet minskar, och i takt med detta\r\nminskar också behovet av statlig upplåning.\r\nAlla tecken tyder nu på att saneringen av statsfi-\r\nnanserna är på väg att lyckas. De magra årens tid är\r\nsnart förbi. Det får inte innebära att en ny era med\r\nfrikostiga löften om skattesänkningar eller ökade\r\nbidrag kan inledas. Nu är det viktigt att skapa över-\r\nskott, skapa en buffert för att Sverige skall stå starkt i\r\nframtiden.\r\nI skriften kan vi läsa om de sju magra år som följ-\r\nde på de feta. Här är det tvärtom. De magra åren med\r\nbudgetunderskott bör följas med år av överskott.\r\nPolitiken får inte ändra huvudinriktning tiden efter\r\ndet att vi uppnått budgetbalans. Det innebär att jag\r\noch Centerpartiet avvisar en högervridning av den\r\nekonomiska politiken med stora ofinansierade skatte-\r\nsänkningar som följd. Likaså måste en vänstervrid-\r\nning av politiken med ökade utgifter, generösa bidrag\r\ntill olika grupper och hög inflation avvisas. Framtiden\r\nkräver att den ekonomisk-politiska kursen ligger fast\r\nför många år framöver.\r\nFru talman! Det stora problemet i dag är att arbets-\r\nlösheten är för hög. Allt som kan göras måste också\r\ngöras för att betvinga arbetslösheten och sätta Sverige\r\ni arbete. Det behövs en bättre tillväxt för kunna åstad-\r\nkomma en hållbar utveckling. Nya jobb går som be-\r\nkant inte att kommendera fram, utan det gäller att\r\nskapa förutsättningar för nya jobb: lägre räntor, stabi-\r\nla och långsiktiga spelregler samt investeringsprog-\r\nram på olika områden. Politiken måste i stället inrik-\r\ntas på att skapa goda förutsättningar för en hållbar\r\ntillväxt och nya jobb, främst i den privata sektorn, i de\r\nmindre företagen, inom den växande miljö- och\r\ntjänstesektorn. Detta i sin tur förutsätter sunda statsfi-\r\nnanser och en bättre lönebildning.\r\nVi - Centerpartiet och regeringen - har medverkat\r\ntill en reformering och mer av decentralisering inom\r\narbetsmarknadspolitiken. Ansvaret flyttas nu från den\r\ncentrala nivån till den lokala och regionala nivån.\r\nKort sagt: mindre AMS, mer av regionalt och lokalt\r\ninflytande. Arbetsrätten håller på att reformeras. En\r\nsamstämmig uppfattning bland landets små och me-\r\ndelstora företag är att den förändring av arbetsrätten\r\nsom nu sker genom överenskommelser mellan Cen-\r\nterpartiet och regeringen kommer att främja syssel-\r\nsättningen och företagandet. Både LO och SAF har\r\ndärmed haft fel i sin kritik.\r\nMiljardprogrammet för småföretagsutveckling\r\nmåste fullföljas och regionalpolitiken förstärkas.\r\nI ett tidigare inlägg kunde vi nyss höra en ironisk\r\nkommentar om det uppdrag som landshövdingarna\r\nfått att inleda ett arbete för att ta fram nya jobb ute i\r\nregionerna. Det finns inga skäl att ironisera över det\r\nuppdraget. Det är ett sätt att utveckla regional nä-\r\nringspolitik och förstärka regionalpolitiken på precis\r\nsamma sätt som man gjorde under den tid då Börje\r\nHörnlund var arbetsmarknadsminister. De s.k. Hörn-\r\nlundspengarna bidrog till att skapa tusentals och åter\r\ntusentals nya jobb runt om i landet. Under förra året\r\nskedde en förstärkning av detta arbete i samband med\r\nuppgörelsen mellan Centerpartiet och regeringen.\r\nGenom sysselsättningspropositionen gavs det nya\r\nmöjligheter att satsa resurser för att stärka en regional\r\nnäringspolitik. Detta arbete är viktigt. Man kan ute i\r\nregionerna direkt ta fram projekt, stimulera till företa-\r\ngande och satsa på nya arbetstillfällen.\r\nDet är viktigt att vi sätter näringspolitiken i fokus\r\npå den regionala nivån. Förenklingsdelegationen, som\r\nskall lägga fram förslag om förenkling av regelverket\r\nför företagen, kommer att ha särskild stor betydelse\r\nframför allt för de mindre företagen. Det är viktigt att\r\nFörenklingsdelegationen snabbt kommer med kon-\r\nstruktiva förslag för att göra det lättare att äga och\r\ndriva företag. Sverige måste bli en bra företagarna-\r\ntion.\r\nUnder det riksdagsår som vi har framför oss\r\nkommer en eller flera av tre betydelsefulla frågor för\r\nekonomin och jobben att avgöras. Det gäller löne-\r\nbildningen, EMU och omställningen av energisyste-\r\nmet.\r\nNu några ord om lönebildningen. Sverige har inte\r\nråd med en lönebildning som går utanför vad sam-\r\nhällsekonomins ramar tillåter. Då skulle hela sane-\r\nringsarbetet, som så mödosamt men ändå så fram-\r\ngångsrikt har bedrivits, ödeläggas. I första hand är\r\nlönebildningen ett ansvar för arbetsmarknadens par-\r\nter, men om de misslyckas med att nå enighet på\r\nsamma sätt som de misslyckades när det gällde ar-\r\nbetsrätten, blir det till syvende och sist ett ansvar för\r\noss politiker. Vi skall vara bredda på en sådan situa-\r\ntion.\r\nAv stor betydelse för att skapa ett starkare Sveri-\r\nge, för att få en bättre tillväxt i ekonomin och för att\r\nfå en högre kompetens för att kunna möta den inter-\r\nnationella konkurrensen är också den omfattande\r\nutbildningssatsningen. Särskilt viktigt är decentralise-\r\nringen av den högre utbildningen där de små och\r\nmedelstora högskolornas spelar en utomordentligt\r\nbetydelsefull roll.\r\nSatsningen på de små och mindre högskolornas\r\nresurser förstärks nu. Det är också viktigt med fasta\r\nforskningsresurser till de mindre enheterna. Det inne-\r\nbär inte att man gör avkall på kvaliteten, som det\r\nibland litet föraktfullt påstås från olika håll. Tillsam-\r\nmans med regeringen har vi kommit överens om ra-\r\nmarna, satsningarna och prioriteringarna när det gäller\r\nhögskolan. Däremot avvisar vi från Centerpartiet\r\nförslaget om att förändra reglerna för de olika stiftel-\r\nserna och överta makten över forskningstiftelserna.\r\nDetta är ingenting nytt, utan det känner det svenska\r\nfolket till.\r\nFru talman! Årets budgetproposition är ett ge-\r\nnombrott för en ny syn på landsbygd och lantbruk.\r\nDenna viktiga sektor ses numer i sitt rätta perspektiv,\r\nnämligen som bas för nya, miljövänliga jobb och för\r\nutveckling i hela landet. Mer av EU:s miljöstöd tas\r\nhem till gagn för både miljön och jobben. Dessutom\r\nuppräknas anslaget för drift och underhåll av landets\r\nmest finmaskiga vägnät. Jag vill betona att vi ser detta\r\nsom en betydande centerframgång.\r\nFru talman! Trots att samhällsekonomin förbättras\r\noch blir allt starkare tvingas många människor leva\r\nunder mycket knappa ekonomiska förhållanden. Allt-\r\nför många är i behov av socialbidrag. Pengarna räcker\r\ninte till. Alltför många människor faller också utanför\r\nvåra generella trygghetssystem. Detta är inte bra.\r\nSocialtjänsten ställs inför trycket av ett ökat socialbi-\r\ndragsbehov. Situationen för de människor som är\r\nberoende av socialbidrag är därför mycket svår. Det\r\nfinns anledning att riksdagen i större utsträckning\r\nägnar tankar kring dessa frågor.\r\nFörhållandena och levnadsnivån för de människor\r\nsom är beroende av socialbidrag är inte tillräckligt\r\nanalyserade. De ekonomiska förutsättningarna har\r\nundersökts för många andra grupper t.ex. pensionä-\r\nrerna. Jag anser att det finns anledning att genomföra\r\nen levnadsnivåundersökning kring situationen för de\r\nmänniskor som i dag är beroende av socialbidrag.\r\nJag vill därför, avslutningsvis, fråga finansminis-\r\ntern om han är beredd medverka till en sådan analys\r\nför att därefter kunna vidta åtgärder för att skapa ett\r\nmera heltäckande trygghetssystem så att de människor\r\nsom i dag faller utanför systemet och som är beroende\r\nav socialbidrag kan komma in i systemet och därmed\r\nfå en stabilare och ekonomiskt tryggare tillvaro.\r\n(Applåder)</pre><pre>Anf.  5  ANNE WIBBLE (fp):\r\nFru talman! Om ett år kommer den öppna arbets-\r\nlösheten att vara under 5 %. Jag gissar att nästan alla\r\nkänner igen uttalandet. Det var det löfte som gjorde\r\natt Socialdemokraterna vann valet 1994.\r\nEnligt tabellerna i dagens budgetproposition skall\r\ndenna föreställning köras i repris. I nästa valrörelse,\r\når 1998, kommer Erik Åsbrink återigen att lova att om\r\nett år skall den öppna arbetslösheten vara under 5 %.\r\nMen då gäller det alltså inte 1995 - det är ju redan\r\npasserat - utan 1999! Vad som har hänt med arbets-\r\nlösheten under fyra långa år däremellan kommer han\r\natt tala mycket, mycket tyst om. För de arbetslösa är\r\ndet många förlorade år.\r\nDet var ett falskt budskap i valrörelsen 1994, och\r\ndet finns en stor risk för att det blir lika falskt i valrö-\r\nrelsen 1998. Om det är fråga om bristande insikt eller\r\nrent lurendrejeri vet jag inte. Men förlorarna är under\r\nalla omständigheter de arbetslösa och deras familjer,\r\nsom trodde att de röstade på en sysselsättningspolitik\r\nsom inte finns, vilken byggde på glädjekalkyler och\r\nfelaktig verklighetsbild. Jag tror att socialdemokratins\r\nbrutna löften har bidragit till att alltfler människor inte\r\nlängre vågar tro på politiska budskap. Det har blivit\r\nen ökande klyfta mellan medborgare och politiker, ett\r\ntilltagande problem för demokratin.\r\nSå här i halvtid har den öppna arbetslösheten par-\r\nkerat sig på ca 8 %. Den totala arbetslösheten, alltså\r\nalla människor som är utan jobb och som vill ha ett\r\njobb, är högre än 12 % och stigande. Enligt regering-\r\nens egna siffror kommer den att ligga kvar där  nästa\r\når eller vara högre. 1997 kommer den rent av att vara\r\nnågra tiondelar högre än under 1995. Utvecklingen\r\ngår i fel riktning. Dessa siffror tvingar ju regeringen\r\natt erkänna att läget är sämre än man vad man själv\r\ntrodde så sent som i våras. Sysselsättningen minskar,\r\noch nästa år kommer färre människor att kunna för-\r\nsörja sig på eget arbete än för ett år sedan. Detta är ett\r\nmonumentalt misslyckande.\r\nFru talman! Budgetpropositionen präglas trots\r\ndetta av en egendomlig förnöjsamhet, ja, nästan skryt\r\nibland, över hur bra allting har varit. Detsamma gäller\r\nför övrigt Per-Ola Erikssons anförande. Jag tror att\r\ndetta är ett stort misstag, för människor känner inte\r\nigen bilden av att allting är jättebra och har blivit\r\nbättre i Sverige. De flesta människors vardag känne-\r\ntecknas inte av att det är bra eller bättre än vad det var\r\ni går. Nästan alla är tvärtom väldigt oroliga - över det\r\negna jobbet, för någon släkting eller vän som riskerar\r\natt bli arbetslös, för något barn som inte får jobb, för\r\natt pengarna inte räcker, för att pensionen är för liten,\r\nför att vården inte fungerar, för att omsorgen när man\r\nblir gammal inte skall vara tillräckligt bra och för att\r\nskolan inte ger tillräckliga kunskaper. Oron är väldigt\r\nstor. Regeringens förnöjsamhet vittnar om en verklig-\r\nhetsflykt, som jag tror är ett stort misstag. Många\r\nförstår också att detta med kvaliteten i vården och\r\nskolan hänger ihop med jobben. Men klarar man inte\r\njobben, som regeringen nu visar att man inte kan,\r\ntvingas många människor att leva på a-kassa, social-\r\nbidrag eller andra offentliga pengar och då räcker ju\r\ninte skattepengarna till en bra skola och en bra vård\r\noch omsorg. Därför är kampen för jobben, mot arbets-\r\nlösheten, huvudfrågan för oss i Folkpartiet.\r\nNu säger naturligtvis regeringen att kampen mot\r\narbetslösheten är en huvudfråga även för dem. Men\r\ndet man gör är ju bevisligen helt otillräckligt och i\r\nlånga stycken felaktigt, eftersom resultatet visar att\r\nmålet inte uppnås. Enligt de egna prognoserna klarar\r\nman inte det uppsatta målet. Ännu vid sekelskiftet\r\nkommer var tionde människa att gå utan jobb.\r\nUnder två års tid har regeringen nu sagt att åtgär-\r\nder för att stärka tillväxten och minska arbetslösheten\r\nskall komma, och det står det även nu. Åtgärderna\r\nskall, står det, redovisas för riksdagen varje halvår i\r\nden uppföljning som vi skall få. Men varför i all sin\r\ndar vänta? Varför är det inte redan gjort? Varför görs\r\ndet inte under alla omständigheter nu? Nästa uppfölj-\r\nning skall komma i april nästa år. Det är mer än ett\r\nhalvt år till dess. Tänker regeringen och Centerpartiet\r\ninte göra någonting i kampen mot arbetslösheten\r\nförrän om ytterligare ett halvår, och vad tänker man i\r\nså fall göra då? Det står inte ett ord om detta.\r\nJag har på grundval av dagens finansplan bara en\r\nenda fråga till Erik Åsbrink och Per-Ola Eriksson:\r\nHur vill ni få ned arbetslösheten?\r\nFru talman! Folkpartiet bedriver en konstruktiv\r\noppositionspolitik. Vårt recept mot arbetslöshetskri-\r\nsen heter jobb genom företagande. Vi har hela tiden\r\nlagt fram förslag som både har skapat förutsättningar\r\nför fler jobb genom företagande och innehållit en\r\nansvarsfull budgetsanering genom besparingar. Vi har\r\ninte hemfallit åt någon godispåse-politik och kommer\r\ninte att göra det, i motsats till vad Socialdemokraterna\r\ngjorde i opposition. Varje regering måste sanera de\r\noffentliga finanserna - valet står mellan att göra det\r\npå ett bra sätt eller på ett dåligt sätt. Det finns majori-\r\ntet i riksdagen för budgetsanering som bidrar till fler\r\njobb eller budgetsanering som bidrar till färre jobb.\r\nRegeringens val framgår av att skatteinkomsterna på\r\ntvå år har ökat med 145 miljarder kronor och av att\r\njobben har blivit färre. Man säger nu att det behövs\r\nett gemensamt ansvarstagande i kampen mot arbets-\r\nlösheten, för man inser uppenbarligen att man inte\r\nklarar det själv. I denna arbetslöshetskris som Erik\r\nÅsbrink vet är mycket allvarlig, fast han försöker att\r\nskyla över det, kommer Folkpartiet att bidra med\r\nförslag som ger just jobb genom företagande, fortsatt\r\nbudgetsanering och fortsatt låg inflation.\r\nDen bestående arbetslöshetskris som regeringen,\r\nenligt dagens budskap, ganska passivt åser riskerar att\r\nförsvaga och försämra förtroendet för Sverige och\r\nskapar osäkerhet om den framtida ekonomiska politi-\r\nken. Traditionalistiska krafter inom socialdemokratin\r\noch inom dem näraliggande organisationerna blir\r\nalltmer högljudda i kraven på olika former av finans-\r\npolitiska stimulanser, mindre betydelse för låg infla-\r\ntion samt krav på nya skatter och ökade bidrag. Ty-\r\nvärr andas ju redan finansplanen litet grand om efter-\r\ngifter av förment fördelningspolitiskt slag. Ju längre\r\narbetslösheten består och ju närmare valet vi kommer,\r\ndesto mer högljudda kommer dessa röster att bli.\r\nOsäkerheten kommer att öka om i fall regeringen\r\norkar att stå emot. Det är ett allvarligt problem som\r\nkommer att försvåra och försämra läget för de arbet-\r\nlösa.\r\nFru talman! Nu har halva mandatperioden gått.\r\nAllt det som regeringen inte har orkat med och därför\r\nskjutit på framtiden måste faktiskt beslutas. Det gäller\r\nbl.a. lönebildningen, arbetsmarknadens flexibilitet,\r\nenergipolitiken, pensionssystemet och den offentliga\r\nsektorn. Vad regeringen vill göra på dessa områden\r\nframgår inte alls. Man har nämnt dessa ord, men det\r\nstår inte ett smack om vad det är man vill göra. Det är\r\nväldigt illavarslande att man inte vet vad man vill. Det\r\nsom faktiskt står i finansplanen är också illavarslande,\r\nt.ex. offentliga överskott för att finansiera framtida\r\ninvesteringar. Erik Åsbrink gjorde en poäng av detta.\r\nEn naturlig fråga är naturligtvis om detta avser inves-\r\nteringar i naturgas för att kompensera nedläggning av\r\ninhemsk kraftproduktion. Det är väldigt illavarslande\r\natt pensionärernas premiereserver skall räknas in i den\r\noffentliga sektorn - det är ju pensionärernas pengar.\r\nDet är mycket illavarslande att man ägnar så mycket\r\nmöda åt att öka den politiska maktsfären, i forsk-\r\nningsstiftelserna och genom 40 miljoner kronor i\r\nökade bidrag till fackliga organisationer. Det är också\r\nmycket illavarslande att Erik Åsbrink klagar över att\r\nde offentliga finanserna i Sverige är så känsliga för\r\nkonjunktursvängningar, men ändå bygger sina kalky-\r\nler på att de offentliga utgifterna är två tredjedelar av\r\nBNP och att det inte finns någon konjunktursvacka.\r\nDen allvarligaste frågan, fru talman, är ändå: Hur\r\ntänker Erik Åsbrink få ned arbetslösheten?\r\n(Applåder)</pre><pre>Anf.  6  JOHAN LÖNNROTH (v):\r\nFru talman! Regeringen bjuder in svenska folket\r\ntill ett gemensamt ansvarstagande sade statsministern\r\ni regeringsdeklarationen. Det är bra, men ansvar\r\nhänger nära samman med makt. En människa som\r\nkänner sig ratad och förnedrad - det gäller många\r\narbetslösa och många som tvingas söka socialbidrag -\r\nkan inte tvingas ta ansvar för något som andra har\r\nbeslutat långt över deras huvuden.\r\nJag måste tyvärr ge Bo Lundgren och Anne\r\nWibble rätt när de säger att regeringen saknar ett\r\nkonkret program mot arbetslösheten. Regeringen\r\ntycks bara ha en grundläggande idé om hur arbetslös-\r\nheten skall halveras: Att genom budgetsanering få ned\r\nräntan och därmed få fart på ekonomin. Men inte ens\r\nden idén tycks fungera i dag, för den reala räntan är\r\nfortfarande avskräckande hög. Jag tror, Erik Åsbrink,\r\natt ni måste vända på resonemanget. Det är inte bud-\r\ngetsaneringen som skall få ned arbetslösheten, utan\r\ndet är den minskade arbetslösheten som skall stärka\r\nde offentliga finanserna.\r\nAtt jag delvis kan hålla med Bo Lundgren och\r\nAnne Wibble betyder självklart inte att vi har gemen-\r\nsamma idéer om hur arbetslösheten skall bekämpas.\r\nTvärtom gapar det en avgrund mellan högerns och\r\nvänsterns idéer. Bo Lundgren och Anne Wibble: Era\r\nidéer prövades faktiskt! Era skattesänkningar pröva-\r\ndes. Det ledde till massarbetslöshet. De idéer som jag\r\nvet att Bo Lundgren och hans parti är inne på, innebär\r\npå längre sikt att vi skall få ett samhälle där det, som i\r\nEngland, förekommer lönenivåer på 25-30 kronor i\r\ntimmen. Detta är löner som gör att många unga män-\r\nniskor faktiskt tycker att det lönar sig bättre att vara\r\nkriminell än att söka sig ett jobb.\r\nVänsterns alternativ är aktiv näringspolitik, sänkt\r\nskatt för de minsta företagen, omfördelning av arbets-\r\ntid och inkomster, miljöomställning och utbildning.\r\nSvenska folket arbetar extremt mycket, men arbetsti-\r\nden är också extremt snett fördelad. I Växjö har, ge-\r\nnom ett vänsterinitiativ, kommunanställda fått möjlig-\r\nhet till kortare arbetstid. Massor av liknande försök\r\npågår runt om i landet. Med statligt stöd till sådana\r\nförsök skulle arbetslösheten kunna minskas till en\r\nmycket låg samhällskostnad. Samma sak gäller för de\r\nmiljöjobb som skapats av den miljöfond som kom till\r\npå vårt initiativ hösten 1994.\r\nJag får ibland en känsla av att Erik Åsbrink litet\r\ngrand drömmer sig tillbaka till gamla tider, till 60-\r\ntalet. Han vill inte tänka kring framtidsidéerna; ar-\r\nbetstidsreformer och miljöomställning.\r\nAkut behövs också nu en rejäl köpkraftsökning för\r\nde grupper som behöver det bäst. Vänsterpartiet före-\r\nslår riktade stödåtgärder till låginkomstpensionärer -\r\nbäst vore att höja det särskilda bostadstillägget - och\r\ntill barnfamiljer. Vi föreslår också sänkt skatt för de\r\nmed lägst inkomster.\r\nEnligt en undersökning som gjorts av Hyresgästfö-\r\nreningen i västra Sverige hamnar en normalavlönad\r\nLO-familj med två barn i hyreslägenhet under social-\r\nbidragsnormen. Erik Åsbrink talade här med rätta om\r\nhur viktigt det är att hålla tillbaka boendekostnaderna.\r\nMen verkligheten, Erik Åsbrink, är i dag faktiskt att\r\nhyrorna stiger väsentligt mer än inflationen. Vad\r\ntänker Erik Åsbrink göra åt detta? Kommer han att\r\nlägga fram några förslag som håller tillbaka hyresut-\r\nvecklingen? Det här är ett mycket stort och allvarligt\r\nproblem, speciellt för människor med låga inkomster.\r\nI nästan alla kommuner och landsting genomförs i\r\ndag sparprogram som ofta har nått utöver det socialt\r\nacceptabla. Ovanpå detta kommer nu beskedet att\r\nkommunerna skall tvingas betala tillbaka pengar för\r\natt skatteinkomsterna inte blev vad man räknat med.\r\nSamhällsekonomin sparar minimalt på att kasta ut\r\nännu fler kommunalanställda i arbetslöshet. Ge nu ett\r\nbesked i dag, Erik Åsbrink: Kommer kommunerna att\r\nfå behålla dessa skattepengar? Det handlar inte om\r\nmycket pengar, men det skulle vara en oerhört viktig\r\nsignal till kommuner och landsting.\r\nYtterligare en fråga skall jag våga mig på. På LO-\r\nkongressen föreslog man att värnskatten skall vara\r\nkvar efter 1998 och göras om till en vårdskatt. Hur ser\r\nfinansministern på det förslaget?\r\nI regeringsförklaringen sägs att i takt med att ar-\r\nbetslösheten sjunker och statsfinanserna stärks kan\r\nutrymme skapas för åtgärder som förbättrar inkomst-\r\nfördelningen utan att budgetsaneringen äventyras.\r\nOckså på den punkten, Erik Åsbrink, tycker jag att ni\r\nskall vända på resonemanget. En skarpare fördel-\r\nningspolitik är ju just ett bra redskap mot både arbets-\r\nlöshet och budgetunderskott. Vänta inte med fördel-\r\nningspolitiken!\r\nEnligt siffror från Statistiska centralbyrån har de\r\nsom tillhör den fattigaste tiondelen av hushållen tap-\r\npat 27 % av sin reala disponibla inkomst 1989-1994\r\nmedan de som tillhör den rikaste tiondelen har vunnit\r\n17 %. Enligt regeringens egna beräkningar i budgeten\r\nhar budgetsaneringen bidragit till att ytterligare öka\r\nskillnaden mellan de allra mest lågavlönade och de\r\nmed de allra högsta inkomsterna.\r\nRedan i slutet av 1994 lovade Mona Sahlin att alla\r\nregeringsförslag skall belysas ur ett kvinnoperspektiv.\r\nJag är ju visserligen som synes man, men också jag\r\nkan faktiskt se det gapande hålet. Jag har inte hunnit\r\nläsa hela budgeten, men jag ser det gapande hålet som\r\nlyser. Var är kvinnoperspektivet, det utlovade kvin-\r\nnoperspektivet, konsekvensbeskrivningen av alla\r\nförslag ur ett könsperspektiv? Och framför allt: Var är\r\nde konkreta förslagen för att öka jämställdheten?\r\nDet är också bra att Socialdepartementet gjort en\r\nrapport om barnen, men vi saknar fortfarande den\r\nbarnbilaga som utlovats. Det vore naturligtvis allra\r\nbäst om det också på denna punkt lades fram konkreta\r\nförslag.\r\nDe dramatiskt ökade klassklyftorna uppstod sam-\r\ntidigt som massarbetslösheten och de raserade statsfi-\r\nnanserna. Det är lika sant i Sverige, det som i en FN-\r\nrapport konstateras vara sant i världsekonomin: Jämn\r\ninkomstfördelning är bra för den samhällsekonomiska\r\neffektiviteten. Därför är det också ett elände att me-\r\ndan EU-bidragen ökar mer än beräknat, reduceras\r\nbiståndet till jordens fattigaste länder. Det är inte bara\r\norättfärdigt, det är också ineffektivt ur globalekono-\r\nmisk synpunkt. Den kollektiva depressionspolitik i\r\nEU-länderna som följer av viljan att få vara med i den\r\nekonomiska och monetära unionen är också skadlig\r\nför världsekonomin.\r\nFinansministern vill att vi skall kunna ta ställning\r\ntill EMU utifrån en styrkeposition. Vänsterpartiet är\r\nenigt med regeringen om att vi faktiskt behöver ett\r\noffentligt sparandeöverskott för att stärka demokratin\r\nmot storfinans och kapitalmarknad. Detta gäller oav-\r\nsett om Sverige blir med i EMU eller inte. Men själva\r\ngrundidén med EMU är att man skall överlämna poli-\r\ntisk makt från valda parlament och från regeringen till\r\nförment opolitiska bankdirektörer. Därmed försvårar\r\nman möjligheten till aktiv bekämpning av arbetslöshe-\r\nten och därmed också till att bekämpa budgetunder-\r\nskott.\r\nVänsterpartiet anser också att det behövs ett starkt\r\noffentligt ägande, inte minst inom det banksystem\r\nsom i dag arbetar för brinnande livet för att förbereda\r\nsig för ett svenskt inträde i EMU. Därför är vi starkt\r\nkritiska till förslagen om massiv utförsäljning av sam-\r\nhällsägda företag. Det är förslag som enbart syftar till\r\natt kvalificera Sverige för EMU:s gemensamma hö-\r\ngerpolitik. Ge som sagt gärna ett ansvar till svenska\r\nfolket, men låt då EMU avgöras av en folkomröst-\r\nning! Jag skulle väldigt gärna vilja höra Per-Ola\r\nEriksson säga något i denna fråga. Han sade inte ett\r\nljud om EMU. Var står Centerpartiet i frågan om en\r\nfolkomröstning om EMU?\r\nRegeringen vill kunna lita på parterna på arbets-\r\nmarknaden för att klara arbetslösheten. Men, Erik\r\nÅsbrink, det pågår faktiskt en maktkamp i detta land.\r\nJag tror, Vänsterpartiet är övertygat om, att regering-\r\nen måste välja sida. Att försvaga arbetsrätten handlar\r\ninte om att skapa fler jobb, det handlar om att ge\r\nkapitalägarna mera makt på de arbetande människor-\r\nnas bekostnad. Ta inte konfrontation med fackföre-\r\nningsrörelsen, Erik Åsbrink och Ulrica Messing! SAF\r\nhar mycket starka vänner i alla fall. Fackföreningsrö-\r\nrelsen behöver den samlade arbetarrörelsens stöd.\r\nVi vänsterpartister vill också ta vår del av ansvaret\r\n- om vi får makt att påverka den politik som förs. Vi\r\nvädjar inte om samarbete, och vi känner oss inte för-\r\nsmådda. Men vi skall se till att den starka opposition\r\nfrån vänster som vi vet finns i dag runt om i landet får\r\nen röst här i riksdagen i höstens budgetdiskussion.</pre><pre>Anf.  7  ROY OTTOSSON (mp):\r\nFru talman! På regeringshorisonten ser vi nu till-\r\ntagande rosenrött skimmer som står i bjärt kontrast till\r\nden mörka verklighet som många arbetslösa, ungdo-\r\nmar, ensamstående kvinnor, flerbarnsfamiljer, lågin-\r\nkomsttagare och människor med små marginaler\r\ntvingas leva med. Regeringens sparprogram och\r\nskattehöjningar har slagit hårdast mot dem som har\r\nminst pengar! Detta har vi i Miljöpartiet påstått och\r\nhårt kritiserat i praktiskt taget varenda ekonomiskpo-\r\nlitisk debatt i riksdagen de senaste två åren. Ni i rege-\r\nringen har ofta förnekat det, och hävdat att det tvärt-\r\nom är de med de bästa inkomsterna som får avstå\r\nmest.\r\nMen nu har ni till slut motbevisat er själva i den\r\nhär propositionen. På s. 59 finns ett diagram som\r\nvisar att den tiondel av oss som tjänar minst har\r\ntvingats avstå i snitt 9 % av vår disponibla inkomst\r\nför att bidra till budgetförstärkningarna. Den tiondel\r\nsom tjänar mest har bara fått avstå 7 % av sin betyd-\r\nligt fetare disponibla inkomst. Medelinkomsttagaren\r\nhar kommit undan med drygt 5 %. Tycker finansmi-\r\nnister Erik Åsbrink att det är rättvist att de som har de\r\nlägsta inkomsterna skall tvingas avstå mest när staten\r\ntvingas spara?\r\nRegeringens påtagliga brist på fördelningspolitik\r\nnär det gäller besparingar och skattehöjningar har\r\ntvingat mängder av människor runt om i landet att gå\r\ntill socialbyrån för att få socialbidrag för att kunna\r\nskaffa sig livets nödtorft - mat, kläder, pengar till\r\nhyran. Det har inneburit att regeringen mer eller\r\nmindre medvetet har skapat en social misär som vi\r\ninte hade behövt ha. Det innebär också att kommu-\r\nnerna har drabbats av ökade kostnader och har tving-\r\nats skära ned på skolor, omsorg och vård. Vi kan nu\r\nse reportage på TV om hur skolor förfaller runt om i\r\nlandet, hur undervisningen blir sämre när man tvingas\r\nfösa ihop allt fler elever i stora klasser. Vi har en\r\nurholkad välfärd framför ögonen. Den urholkas allt\r\nmer. Egentligen är det helt onödigt. Den här budget-\r\nsaneringen hade gått att göra fördelningspolitiskt\r\nbättre.\r\nNu hade finansministern chansen att åtminstone\r\nförsöka rätta till de grövsta felgreppen. Men icke!\r\nHan fortsätter som om ingenting har hänt. Regeringen\r\nuppvisar en nästan overklig okänslighet inför de\r\nökande sociala problem som regeringens politik med-\r\nför. Inkomstklyftorna ökar i det svenska samhället,\r\noch regeringens ekonomiska politik bidrar aktivt till\r\ndet.\r\nJag skall peka på en detalj ur propositionen som\r\nbelyser det här. Man föreslår skattesänkningar på en\r\nmiljard för dem som har tjänstebil. Det blir en miljard\r\nkronor mindre i skatteintäkter när man sänker skatten\r\nför dem som har tjänstebil. Det är ett förslag som\r\nregeringen strider för och förmodligen genomför här i\r\nriksdagen. Vilka vinner på det? Är det de som har det\r\nbesvärligt?\r\nDet tokiga förslaget att avskaffa tandvårdsförsäk-\r\nringen ligger kvar. Detta att inte ge åtminstone 1 %\r\ntill de allra fattigaste i världen kvarstår. Biståndet\r\nhålls fortfarande nere på 0,7 %.\r\nFru talman! Massarbetslösheten framstår som det\r\nstörsta ekonomiska problemet. Målet måste vara att\r\nföre sekelskiftet åtminstone halvera den - på den\r\npunkten är vi i Miljöpartiet överens med regeringen.\r\nMen vad har regeringen för nya åtgärder att komma\r\nmed? Svaret är rosenröda drömmar om ekonomisk\r\ntillväxt. Enligt regeringens beräkningar kommer den\r\ntotala arbetslösheten att ligga kvar på närmare 10 %\r\nvid sekelskiftet om den nu presenterade politiken\r\ngenomförs. Det innebär att det är en bra bit kvar till\r\nen halvering av arbetslösheten. Den öppna arbetslös-\r\nheten beräknas komma ned till strax under 6 %. Man\r\nborde komma ned till högst 4 %. För att klara en\r\nhalvering av arbetslösheten måste man enligt rege-\r\nringens nu presenterade beräkningar åstadkomma en\r\nsnabbare ekonomisk tillväxt, ungefär litet drygt 3 %\r\nper år i fyra års tid.\r\nMen, Erik Åsbrink, när hade Sverige senast en\r\nekonomisk tillväxt på 3 % om året, fyra år i rad? Det\r\nhär är ju ert enda recept mot massarbetslösheten, och\r\ndet skall ske från en nivå på bruttonationalprodukten\r\nsom är mycket hög. Det är faktiskt en viss skillnad om\r\nman jämför med 50- och 60-talen då vi hade en hög\r\nekonomisk tillväxt, men då vi också hade en lägre\r\nnivå på bruttonationalprodukten. Att nu komma upp i\r\nsamma procenttal skulle naturligtvis kräva mycket\r\nmer. Medlen för att uppnå detta är, enligt propositio-\r\nnen, att förbättra arbetsmarknaden i olika avseenden\r\noch få fart på lönebildningen på något sätt. Men hur,\r\ndet sägs inte.\r\nMan måste fråga sig vad det är för underverk som\r\nni ruvar på i regeringskulan. Har ni gjort någon som\r\nhelst analys av vad en sådan extrem tillväxtpolitik\r\negentligen skulle innebära i form av ökad exploate-\r\nring av naturresurser, ökad miljöskuld, sociala effek-\r\nter och fördelningseffekter mellan nord och syd?\r\nDet är uppenbart att er rosenröda dröm om en hög\r\nekonomisk tillväxt är ett självbedrägeri i den högre\r\nskolan. Ni måste någon gång inse att arbetstidsför-\r\nkortning, en sänkning av normalarbetstiden, är nöd-\r\nvändig. Ni måste inse att det faktiskt gäller att satsa\r\npå de gröna jobben, att få en skatteväxling som inne-\r\nbär att vi höjer skatterna på miljösidan och sänker\r\ndem på arbete, och att satsa på de sektorer som växer\r\nsnabbt över hela världen och kommer att växa ännu\r\nsnabbare. Samma miljöproblem finns nämligen\r\növerallt.\r\nSå till det här med att dela på jobben. I dag delar\r\nvi på kostnaderna för arbetslösheten - de som har\r\narbete får betala för dem som inte har. Vore det inte\r\nbättre, både mänskligt och ekonomiskt, att få med alla\r\npå arbetsmarknaden, att få med alla på jobben, att\r\ndela på jobben så att alla kan delta på ett positivt sätt i\r\nproduktionen? Vi i Miljöpartiet är fullständigt överty-\r\ngade om att det är en bättre ekonomisk politik. Det\r\nminskar arbetslösheten, men ger också en bättre eko-\r\nnomi totalt sett.\r\nJag kan på sätt och vis förstå era ansträngningar\r\natt försöka skapa en vacker bild av den svenska eko-\r\nnomins utveckling, trots de orimliga förutsättningar\r\nden här bilden bygger på. Ni vill ju locka människor\r\natt sluta betala av sina lån, sluta spara inför ålderdo-\r\nmen, sluta spara för att ha en reserv om man skulle bli\r\nsjuk eller arbetslös. I stället vill ni locka folk att an-\r\nvända sina slantar till att köpa bilar, kylskåp, större\r\nboendeytor och kanske ta ett och annat nytt lån.\r\nNi vill helt enkelt öka den privata konsumtionen,\r\nfå upp den inhemska efterfrågan, och därigenom sti-\r\nmulera fram en högre ekonomisk tillväxt. Men det är\r\nen destruktiv tillväxtpolitik, som innebär att männi-\r\nskor också blir mer beroende av banker och samhäl-\r\nlets trygghetssystem. Jag tror att ni kommer att miss-\r\nlyckas, även om ni tar i aldrig så mycket.\r\nJag tror att människor inser att de måste minska\r\nsitt beroende och skapa sig själva en större trygghet.\r\nSjälvtilliten behöver stärkas i Sverige. Jag tror att den\r\nekonomiska krisen har lärt människor att man inte kan\r\nlita på att ersättningar i a-kassa och sjukförsäkring\r\nförblir höga, att man inte kan lita på att realräntorna\r\nförblir låga eller sjunker - nu ligger de högt -, att man\r\ninte kan lita på att hyrorna och boendekostnaderna\r\nhålls låga, att man inte kan lita på att ekonomin alltid\r\nskall växa. Jag är övertygad om att de flesta har upp-\r\nlevt raka motsatsen under de sista fem åren, och jag är\r\növertygad om att man inte låter sig luras en gång till. I\r\nen internationell jämförelse, t.ex. med andra EU-\r\nländer, är inte heller de svenska hushållens sparande\r\nsärskilt högt, inte ens om man räknar med sparandet\r\ninom ATP-systemet. Också i det perspektivet framstår\r\nregeringens beräkningar som orimliga. Perssons och\r\nÅsbrinks drömfabrik har inte särskilt mycket med den\r\nekonomiska verkligheten att göra.\r\nRegeringens slag mot dem som har minst drabbar\r\nsärskilt kvinnorna. Jämlikhetssträvandena urholkas nu\r\nsnabbt. Arbetslösheten ökar snabbast för kvinnor.\r\nOckså på den punkten sviker man från regeringens\r\nsida.\r\nSå har vi detta med miljön. Jag måste säga att\r\ndrömfabriken på Rosenbad har producerat en väldigt\r\nhögstämd poesi på miljöområdet. I propositionen sägs\r\natt regeringen numera med kraft skall verka för att\r\nsystematiskt bygga ett ekologiskt samhälle. Men sam-\r\ntidigt struntar man i att ens försöka analysera hur\r\nmiljöskulden utvecklas. Låt mig ta ett exempel.\r\nI det gällande svenska konvergensprogrammet\r\nställs miljömål upp vid sidan av konvergenskriterierna\r\noch sysselsättningsmålet, men i uppföljningen av\r\nprogrammet - som nu tredje gången görs som bilaga\r\ntill propositionen - sägs inte ett ord om hur miljömå-\r\nlen uppnås, inte heller i de förra uppföljningarna. Det\r\när inte första gången som regeringens miljöpolitik kan\r\nbeskrivas som största möjliga tystnad.\r\nVet du, Erik Åsbrink, hur stora nedskärningar ni\r\nföreslår på miljöområdet? Vet du hur många försur-\r\nningshotade sjöar och vattendrag i landet som nu inte\r\nlängre kan kalkas på grund av era nedskärningar? Vet\r\ndu hur många oersättliga urskogar och naturskogar\r\nsom kommer att skövlas på grund av era nedskärning-\r\nar? Vet du hur mycket mer av miljögifter som kom-\r\nmer att spridas och samlas i människors inre organ på\r\ngrund av er motsägelsefulla snålhet på miljöområdet?\r\nHar ni i regeringen något som helst grepp om vad ni\r\nhåller på att ställa till med på miljöområdet? Tror ni\r\natt poesi och högstämda ord löser miljöproblem?\r\nJag har gjort en snabbanalys av vad budgetpro-\r\npositionen egentligen innebär på miljöområdet. Den\r\nvisar att nedskärningarna på miljöområdet från förra\r\nåret till nästa år är ungefär 30 %. Det är möjligt att jag\r\nhar räknat fel - jag hoppas det. Det är en tredjedel\r\nsom går bort av något som redan var mycket snålt\r\ntilltaget, så snålt att vi faktiskt arbetade mot den förra\r\nregeringen för att få en bättre regering ur miljösyn-\r\npukt. Att skära bort en tredjedel till på detta vore en\r\nkatastrof. I den beräkningen har vi inte tittat på att ni\r\nvägrar fullfölja satsningen på allergisanering - där det\r\nfattas minst 600 miljoner! Vi har heller inte räknat\r\nmed de uteblivna satsningarna på vindkraftsutbygg-\r\nnad och liknande. Ändå blir det en tredjedel som går\r\nbort på miljöområdet!\r\nSammantaget kan vi inte finna något annat område\r\ni denna socialdemokratiska budget som drabbas av\r\nstörre nedskärningar. Om ni tror att ert samarbete med\r\nCentern hjälper miljön och gör er budget grönare, så\r\nmisstar ni er grovt. Bakom era rosenröda potemkin-\r\nkulisser döljer sig ett alltmer groteskt och växande\r\nmiljösvek.\r\nFru talman! Miljöpartiets sammanfattning av årets\r\nupplaga av regeringens budgetproposition blir att den\r\när ett miljövidrigt misslyckande, som ökar orättvisor-\r\nna och cementerar fast massarbetslösheten.\r\n(Applåder)</pre><pre>Anf.  8  MATS ODELL (kd):\r\nFru talman! I tisdags öppnades riksdagen för ett\r\nnytt arbetsår under festliga former. Då sade statsmi-\r\nnister Göran Persson i sin regeringsförklaring att\r\nmänniskan är målet, men att detta mål skyms av att\r\nmer än var tionde människa går utan arbete. \"Det är\r\nett fruktansvärt slöseri. Den främsta tillgång samhället\r\näger kommer inte till nytta\", sade han. \"Det är tid att\r\nta ansvar. Det är tid att helhjärtat, och utan förbehåll,\r\ndelta i arbetet för att åter nå full sysselsättning\", fort-\r\nsatte statsministern sina ganska starka ord.\r\nLåt oss ändå, fru talman, för ett ögonblick titta li-\r\ntet i facit.\r\nSedan Göran Persson tillträdde som statsminister i\r\nmars i år och till slutet av förra veckan har 84 280 fler\r\nmänniskor blivit arbetslösa i Sverige, enligt Arbets-\r\nmarknadsverkets veckostatistik. Slöseriet med sam-\r\nhällets främsta resurs har alltså ökat. Detta är varken\r\nmer eller mindre än ett totalt misslyckande för rege-\r\nringens ekonomiska politik. Differensen - flera andra\r\ntalare har varit inne på detta - mellan de stolta vallöf-\r\ntena som ledde till regeringsmakten och resultatet är\r\nknappast heller något etiskt föredöme, nu när allt fler\r\ninser behovet av en etisk värdenorm både i det poli-\r\ntiska och i det ekonomiska systemet.\r\nJag tror inte att Socialdemokraterna hade haft en\r\nchans att återkomma till regeringsmakten om man inte\r\nhösten 1994 hade lyckats övertyga vanligt hederligt\r\nfolk om att man redan under 1995 \"tiondel för tion-\r\ndel\" skulle pressa ned arbetslösheten under 5 %. Folk\r\nröstade fram Socialdemokraterna därför att man trod-\r\nde på löftena om en snabb sänkning av arbetslösheten,\r\natt nu skulle det vara slut på nedskärningarna, nu\r\nskulle pensionärer och barnfamiljer i stället få upprät-\r\ntelse, nu skulle det bli slut på uppsägningarna i kom-\r\nmuner och landsting.\r\nDet blev precis tvärtom. Utan denna vilseledande\r\nmarknadsföring hade väljarna knappast köpt er pro-\r\ndukt. Denna typ av vilseledande marknadsföring\r\ntolereras inte inom näringslivet och borde inte tolere-\r\nras inom politiken heller.\r\nFru talman! I finansplanen skriver regeringen:\r\n\"Den ekonomiska politiken har i de flesta avseenden\r\nvarit mycket framgångsrik den första hälften av inne-\r\nvarande mandatperiod.\" Det är ett ganska hånfullt\r\npåstående för alla dem som trodde på löftena om att\r\npressa ned arbetslösheten men som i stället nu blivit\r\narbetslösa. I dag är nämligen fler arbetslösa i Sverige\r\nän när Socialdemokraterna tog över regeringsmakten\r\nfrån fyrpartiregeringen hösten 1994.\r\nMen arbetslösheten är inte bara ett slöseri för de\r\narbetslösa. Den drabbar faktiskt också gamla och\r\nsjuka människor i vårt land. Resurserna räcker inte till\r\nden vård och omsorg som medborgarna har rätt att\r\nkräva.\r\nI går slog Socialstyrelsen larm om katastrofala in-\r\nteriörer från åldringsvården. Den nedrustning som\r\nt.ex. pågår här i Stockholms läns landsting av en ko-\r\nalition av socialdemokrater, vänsterpartister och mil-\r\njöpartister var knappast vad som före valet förespeg-\r\nlades väljarna av dessa partier. Men nu skall 3 miljar-\r\nder - 3 000 miljoner kronor - skäras ned på vården\r\noch omsorgen bara här i Stockholms läns landsting!\r\nSådan vilseledande marknadsföring borde, fru talman\r\n- för att använda ett av statsministern ofta och gärna\r\nanvänt uttryck - brännmärkas av väljarna i nästa val.\r\nOvanpå detta skall landets ekonomiskt sämst ställ-\r\nda pensionärer behöva uppleva hur ni nu bl.a. sänker\r\nbostadstilläggen. Skall verkligen våra äldre som har\r\nvarit med och byggt upp landet behöva uppleva\r\nängslan för att pengarna skall räcka till enkelt boende,\r\nnödvändig medicin och behövliga läkarbesök? Den\r\nallra största besparingen görs dessutom på de allra\r\nfattigaste i u-länderna och biståndet. Är detta välfärd?\r\nÄr detta Socialdemokraternas Sverige? Varför är ni så\r\nstolta över denna utveckling, Erik Åsbrink?\r\nDet är ganska häpnadsväckande att handlingsför-\r\nlamningen när det gäller att åstadkomma nya jobb\r\nfortsätter även i denna budget när nu halva mandat-\r\nperioden har passerats. Detta att stimulera landets\r\nfamiljeföretagare så att de får stabila och positiva\r\nvillkor, vågar satsa och nyanställa, verkar vara ideo-\r\nlogiskt minerad mark där regeringens karta och kom-\r\npass inte längre stämmer med dagens verklighet.\r\nRegeringen verkar på något sätt famla omkring i\r\nokänd terräng, tyngd av återställare, väntande på ett\r\noändligt antal utredningar. Hela er politik ligger för\r\nnärvarande i utredningsfas. Ni har inte någon politisk\r\nlinje i en mängd tillväxtfrågor. Här ligger roten till\r\nregeringens misslyckande med arbetslösheten.\r\nNu har regeringen efter två års motvärn ändå slä-\r\npats fram till några motvilliga ideologiska eftergifter\r\nmed visst stöd av Centerpartiet. Visst blev det en\r\narbetsrättslig tumme till sist efter alla utredningar,\r\nkommissioner och medlingar. Men inte är det den\r\nmoderna lagstiftning som rejält skulle kunna sänka\r\ntröskeln in på arbetsmarknaden för landets arbetslösa.\r\nÖvertidsuttaget fortsätter att vara bedövande. Man\r\nfortsätter att ta ut straffskatten på risksparande. Den är\r\ndubbelt så hög som skatten på det riskfria sparandet\r\npå bank. Även här handlar det om ett halvhjärtat och\r\nofullgånget förslag.\r\nLångsiktigheten för landets företagare illustreras\r\nav att regeringen nu avskaffar det riskkapitalavdrag\r\nsom man nyligen har beslutat om efter återställarna\r\nmed Vänsterpartiet hösten 1994. Tala om att vingla!\r\nTjänstesektorn har hittills varit helt ideologiskt\r\nbannlyst och tabubelagd för regeringen. Här har stats-\r\nråden redan hunnit inta minst två mot varandra stri-\r\ndande uppfattningar innan regeringen har lagt locket\r\npå med en ny utredning. Vad annars?\r\nI Danmark har nyligen ett framgångsrikt försök\r\nmed moderna hemtjänster utvärderats och permanen-\r\ntats på förslag av Erik Åsbrinks systerparti. Folke-\r\ntinget har med stor majoritet röstat fram ett sådant\r\nsystem, som redan har skapat tiotusentals nya jobb.\r\nI Sverige lägger regeringen Persson fram ytterliga-\r\nre en utredning. Denna kraftlöshet när det gäller att\r\nfatta beslut i tillväxtfrågor är ett förödande slöseri\r\nmed \"den främsta tillgång landet äger\", för att citera\r\nGöran Persson. Det är knappast förvånande att arbets-\r\nlösheten fortsätter att öka.\r\nVad vill ni då göra för att få ner arbetslösheten,\r\nErik Åsbrink? Jag instämmer med Anne Wibble: Det\r\när dagens viktigaste fråga, som icke får sitt svar i\r\ndenna budget, som icke fick sitt svar i sysselsätt-\r\nningspropositionen, som icke fick sitt svar i tillväxt-\r\npropositionen och som icke fick sitt svar i vårpropo-\r\nsitionen. Nu har ni förbrukat halva mandatperioden.\r\nNär kommer förslagen? Har ni några förslag? Ligger\r\nde i skrivbordslådan? Har ni låst in dem i ett kassa-\r\nskåp? Nu verkar det som om vi ändå skall få se nå-\r\ngonting i mars, april nästa år. Det är ganska skräm-\r\nmande.\r\nStatsministern inbjöd hela svenska folket att delta\r\ni kampen mot arbetslösheten. Det kan man förstå. Det\r\nlär faktiskt behövas. Regeringen räknar inte ens själv\r\nmed att den egna politiken når målet 4 % arbetslöshet\r\nvid sekelskiftet, utan det handlar om 5,7 % med den\r\npolitik som föreslås i propositionen.\r\nDet krävs en högre tillväxt. Frågan kvarstår: Vad\r\när det som har hindrat regeringen att lägga fram för-\r\nslag till åtgärder som klarar av detta? Om ni tror att\r\ndet finns sådana, varför kommer de aldrig? Varför\r\ndessa ständiga uppskov? Varför dessa långbänkar?\r\nJag kan förstå att man inte skall lägga fram kost-\r\nsamma förslag som inte är fullt finansierade. Doktri-\r\nnen att man inte kan sanera statens finanser samtidigt\r\nsom man lägger fram förslag om tillväxtfrämjande\r\nåtgärder står inte alls på vetenskaplig grund om man\r\nlägger fram förslag till åtgärder som är fullt finansie-\r\nrade.\r\nAtt förändra och modernisera arbetsrätten kostar\r\ningenting. Att ta itu med lönebildningsproblematiken i\r\nstället för att bara skriva och prata om den kostar\r\ningenting. Varför görs ingenting på detta område? Nu\r\nhar ni funderat och våndats i snart två år. Är det inte\r\nsnart dags att komma till skott?\r\nVi i oppositionen har från första stund varit be-\r\nredda. Vi har erbjudit alternativ med starkare budget-\r\nsaldon och miljömässigt hållbara tillväxtåtgärder.\r\nVarför skall landets arbetslösa behöva vänta ytterliga-\r\nre, Erik Åsbrink?\r\nMan tror helt enkelt inte att det är sant när man lä-\r\nser följande i propositionen: Förslag till åtgärder som\r\nstärker tillväxten och minskar arbetslösheten kommer\r\ni första hand att redovisas i samband med vårproposi-\r\ntionen nästa år. Detta är häpnadsväckande. Tillväxt-\r\npropositionen blev en agenda. Även detta blev en\r\ntumme.\r\nProblemet var att regeringen började sin karriär\r\nmed att gå åt fel håll. Man återställde ett antal struk-\r\nturreformer som hade genomförts av den förra rege-\r\nringen tillsammans med Vänsterpartiet. Nu har dessa\r\nåterställare gett en rejäl baksmälla i form av den väx-\r\nande arbetslöshet som vi kan inregistrera. Nu har\r\nångern infunnit sig, och vänstersvängen skall åtgärdas\r\nmed största möjliga tystnad efter LO-kongressen.\r\nNu är det dags för återställarnas återställare. Det\r\nbetyder i klartext, Erik Åsbrink, att de arbetslösa i\r\nallra bästa fall är tillbaka vid ruta ett, där de stod vid\r\nvalet 1994. Nu är ni snart tillbaka där vi lämnade\r\növer. Nu skall ni försöka återta den politik som ni\r\nåterställde. Lycka till! Men det brådskar, måste jag\r\nsäga.\r\nUpprepandet av att välfärden är säkrad och att den\r\nekonomiska styrkan är återvunnen är ganska överma-\r\nga mot bakgrund av dagens situation på arbetsmark-\r\nnaden. Det upprepas entonigt att regeringen skall\r\nhalvera den öppna arbetslösheten. Där väntar vi fort-\r\nfarande på åtgärder.\r\nDet som förslås i propositionen är inriktat på att\r\ndefensivt administrera den skyhöga arbetslösheten\r\noch fördela arbetslösheten. Nu blir det stora löften till\r\nde arbetslösa att ge arbetslösheten guldkant. Vi kan\r\nockså se fram emot ett värdigt slut när vi kommer\r\nfram till 55 års ålder. Regeringen Perssons budget för\r\n1997 har ingen lösning för arbetslösheten i Sverige.\r\nFru talman! Vi kristdemokrater kommer under\r\nmotionsperioden att lägga fram ett alternativ till rege-\r\nringens politik som ger förutsättningar för en miljö-\r\nmässigt riktig tillväxt av nya jobb genom ett nytt\r\nklimat för landets kämpande företagare, ett större\r\npersonligt ansvarstagande, en familjepolitik som ger\r\nmer tid för barnen, en bra och värdig vård och en mer\r\nrättvis fördelningspolitik.\r\n(Applåder)</pre><pre>Anf.  9  TALMANNEN:\r\nJag vill meddela att oppositionens företrädare av\r\nsina vardera 20 minuters taletid nu har använt följan-\r\nde: Bo Lundgren 8 minuter 47 sekunder, Per-Ola\r\nEriksson 12 minuter 33 sekunder, Anne Wibble 9\r\nminuter 46 sekunder, Johan Lönnroth 10 minuter 39\r\nsekunder, Roy Ottosson 13 minuter 22 sekunder och\r\nMats Odell 13 minuter 38 sekunder. Varsågod, fi-\r\nnansministern.</pre><pre>Anf.  10  Finansminister ERIK\r\nÅSBRINK (s):\r\nFru talman! Till för ett halvår sedan arbetade jag i\r\nfastighetsbranschen. Där lärde jag mig en del nyttiga\r\nting. Jag lärde mig att ett hus måste stå på fast grund.\r\nJag lärde mig att ett hus måste byggas med omsorg,\r\nmiljötänkande och kvalitet. Jag lärde mig att ett hus\r\nskall stå många decennier, kanske i sekel eller mer.\r\nDet man satsar på ett gediget hantverk i bygget får\r\nman tillbaka många gånger om genom längre livs-\r\nlängd och lägre kostnader för drift och underhåll.\r\nSlarv och oreda skall man sky som pesten. Ingenting\r\ngår upp mot den tillfredsställelse den yrkesman eller\r\nyrkeskvinna känner som vet med sig att han eller hon\r\nhar gjort ett gott dagsverke.\r\nSå är det också med statens finanser. Minnet är\r\nkort. Men för bara två tre år sedan, med den moderata\r\npolitiken, hotades själva grundvalarna för vårt sam-\r\nhälle. Med en skenande skuldsättning, med industri-\r\nvärldens största budgetunderskott och med ränteutgif-\r\nter som likt en allt fetare gökunge var på väg att\r\ntränga ut alla andra statliga utgifter var Sverige på väg\r\natt bli ostyrbart och omyndigförklarat av de interna-\r\ntionella bankirer som vi hade gjort oss beroende av.\r\nStatsfinanser i fundamental obalans avspeglade en\r\nsamhällsekonomi där i stort sett allting gick åt fel håll.\r\nArbetslösheten hade tredubblats, vår samlade pro-\r\nduktion och våra samlade inkomster minskade under\r\ntre år i rad. Investeringarna rasade, räntan steg till\r\ntidigare okända nivåer och våra utrikesaffärer gick\r\nmed stora underskott. Förtroendet för Sverige i vår\r\nomvärld var borta. Det svenska folket tappade fram-\r\ntidstron och viljan att satsa.\r\nAlla kunde se att den borgerliga ekonomiska poli-\r\ntiken inte stod på fast grund. Alla kunde se att den\r\nborgerliga ekonomiska politiken var ett eländigt fusk-\r\nbygge. Alla kunde se att den borgerliga ekonomiska\r\npolitiken var ett fallfärdigt ruckel som det skulle krä-\r\nvas oerhörda arbetsinsatser och gigantiska kostnader\r\nför att ställa i ordning. Den moderatledda regering\r\nsom bar ansvaret för detta formidabla misslyckande,\r\ndenna vanvård av landets ekonomi och detta sking-\r\nrande av tillgångarna i Moder Sveas kassakista har\r\ningenting att yvas över. Så var det, och så får det\r\naldrig bli igen.\r\nNär den ordinarie ekonomisk-politiske talesman-\r\nnen för Moderaterna, Lars Tobisson, inte deltar därför\r\natt han vikarierar som partiledare - med vilken grad\r\nav framgång skall jag låta vara osagt - får i stället\r\nungtuppen Bo Lundgren gala. Och galet blir det för\r\ndet mesta när Bo Lundgren yttrar sig. Vi har nu på\r\nnytt fått höra denna enastående historieskrivning om\r\nhur fantastiskt bra det gick under den moderatledda\r\nregeringen och hur uselt det går i dag. Det hedrar\r\nåtminstone Anne Wibble och Mats Odell, som i övrigt\r\nställer upp för den där högerpolitiken, att de på den\r\npunkten tiger. De skryter inte med eländet som rådde\r\nunder den perioden.\r\nJag vill ge ett råd till Bo Lundgren. Även om det\r\nfinns ett gammalt talesätt som säger att om man upp-\r\nrepar en lögn tillräckligt ofta blir den till sist trodd -\r\nsluta med de där sagorna! De har ingen trovärdighet.\r\nDet är bara pinsamt att lyssna till dem.\r\nLåt mig nämna ett enda exempel. Under den tid\r\nModeraterna satt i regeringen försvann 450 000 jobb.\r\n450 000 människor blev av med sina arbeten. Nu får\r\nvi höra att den politik som Moderaterna då förde är\r\nden som skall lösa landets arbetslöshetsproblem. Det\r\när den som skall skapa sysselsättning. Detta har ingen\r\nsom helst trovärdighet! Vi skall visa stor öppenhet\r\noch lyhördhet för hur vi skall hantera arbetslöshets-\r\nproblematiken. Alla goda idéer och uppslag skall vi ta\r\nfasta på. Men inte detta. Vi skall inte upprepa de\r\nförödande misstag som begicks under den moderat-\r\nledda regeringen. De leder inte till full sysselsättning\r\n- de leder till fortsatt och förstärkt elände.</pre><pre>Anf.  11  BO LUNDGREN (m) replik:\r\nFru talman! Apropå ungtuppar är Erik Åsbrink\r\nhjärtligt välkommen på min 50-årsdag nästa år.\r\nMan kan mycket enkelt konstatera att när den re-\r\ngering som Erik Åsbrink nu tillhör tog över sjönk\r\narbetslösheten. Nu stiger den. Den har aldrig i modern\r\ntid varit så hög som under de senaste månaderna. Det\r\när ett problem.\r\nDen förre Vasakronandirektören talar om bygge,\r\nfuskbygge osv. Och det är alldeles rätt som han säger.\r\nDet är den som bygger ett hus, lägger grunden och\r\nbygger väggarna som har ett ansvar om huset börjar\r\nrasa och inte är hållbart. Det var just detta som jag\r\nbeskrev - hur allt började rasa som en följd av det 80-\r\ntal då Erik Åsbrink drog upp politiska riktlinjer. Han\r\när åtminstone delvis ansvarig för Nordbanksförluster-\r\nna på över 40 miljarder kronor. Dessa kan knappast\r\nErik Åsbrink skylla på någon annan än sig själv och\r\nden regering han hade att göra med.\r\nSamma sak gäller när statsfinanserna går från\r\növerskott till underskott och fortsätter att rasa. Det är\r\nnaturligtvis när underskotten börjar växa som proble-\r\nmen uppkommer. När arbetslösheten börjar skena, när\r\njobben börjar försvinna och när produktionen minskar\r\n- det är när denna svängning sker som man ser var\r\nbygget gick snett. Det ansvaret får nog Erik Åsbrink\r\nta. Då hjälper det inte med denna typ av märkliga\r\nutfall här i kammaren.\r\nNär man sätter upp mål som inte kan uppnås, Erik\r\nÅsbrink, brukar man försöka ändra politik eller in-\r\nriktning. Jag antar att det var så i Vasakronan. Eller\r\nockså byter man ledning om det går snett. Nu kan vi\r\ninte göra det förrän 1998. Regeringen säger själv att\r\ndagens politik inte räcker till för att lösa problemen\r\nmed arbetslösheten. Det står att läsa i Erik Åsbrinks\r\negen finansplan. Det måste vidtas stora och nya åtgär-\r\nder på viktiga och vitala områden - arbetsmarknaden,\r\npensionssystemet och den offentliga sektorn. För\r\nvarje dag som dessa åtgärder inte vidtas blir fler ar-\r\nbetslösa under längre tid. För varje dag det dröjer blir\r\nkostnaderna för arbetslösheten större. Dessa kostna-\r\nder måste alla bära, och de drabbar låg- och medelin-\r\nkomsttagare hårdast.\r\nFör varje dag som åtgärderna inte vidtas kommer\r\ndet att vara svårare och svårare att utföra statens\r\ngrundläggande uppgifter. Det är därför Erik Åsbrink\r\nsparar ytterligare 300 miljoner kronor på de fattiga\r\ngrupperna, t.ex. änkepensionärerna, jämfört med vad\r\nhan sade i våras. Regeringen klarar inte de egentliga\r\nåtagandena gentemot de grupper som behöver vårt\r\ngemensamma stöd.\r\nErik Åsbrink! När skall regeringen bekänna färg\r\noch ta fram de åtgärder som skulle kunna lindra ar-\r\nbetslöshetens gissel?</pre><pre>Anf.  12  Finansminister ERIK\r\nÅSBRINK (s):\r\nFru talman! Ingenting är mer beklämmande än att\r\nhöra dessa påståenden, från Bo Lundgren och från\r\nandra, om att regeringen inte gör någonting. Man\r\nundrar varför regeringen inte vidtar några åtgärder.\r\nMan undrar varför regeringen inte handlar utan bara\r\nutreder osv.\r\nSanningen är att man i den socialdemokratiska re-\r\ngeringen och jag själv under det halvår jag har varit\r\nmed praktiskt taget dygnet runt har ägnat oss åt att\r\nröja upp i det konkursbo vi fick överta när Bo Lund-\r\ngren, Anne Wibble och Mats Odell lämnade över. Det\r\nhar krävts gigantiska arbetsinsatser, en oerhörd kraft\r\noch oerhört många initiativ för att ta itu med dessa\r\nproblem. Vi har lyckats med detta. Det har gått fortare\r\nän vad vi själva vågade tro när vi satte i gång detta\r\narbete att få ordning och reda igen i statens finanser.\r\nDetta är det helt avgörande för att vi skall klara alla\r\nde andra uppgifterna vi har satt oss före - att få fart på\r\nlandets ekonomi och framför allt att bekämpa den\r\nhöga arbetslöshet vi ärvde av den borgerliga regering-\r\nen.\r\nJag vill bara påminna om ett antal åtgärder som\r\ngäller sysselsättningen. Det gäller åtgärder som rege-\r\nringen har vidtagit och åtgärder som står i begrepp att\r\nbli genomförda. Åtgärden att besätta de tillfälliga\r\narbetena i den offentliga sektorn med äldre människor\r\ntidigareläggs nu. Det betalas ut en extra dusör för att\r\ngöra det hela lockande. Detta är en åtgärd som ännu\r\ninte trätt i kraft, men som mycket snart kommer att\r\nbörja verka.\r\nRegeringen genomför lättnader i dubbelbeskatt-\r\nningen för små och medelstora företag. Detta har ännu\r\ninte trätt i kraft, men jag är övertygad om att det\r\nkommer att få effekt under nästa år och framåt i tiden.\r\nSamma sak gäller de sänkta arbetsgivaravgifterna med\r\ntyngdpunkten på de mindre företagen. Det är också en\r\nåtgärd vi ser framför oss och som kommer att få ef-\r\nfekt.\r\nVi sänker skatten på förmånsbilar. Det är inte bara\r\nen miljövänlig åtgärd och en åtgärd som gör att man\r\nfår betala mera om man kör längre sträckor. Det är en\r\nstimulans till svensk bilindustri och till sysselsättning-\r\nen i den branschen. Den kommer att få effekt nästa år\r\nnär den genomförs.\r\nVi har de tre stora miljardprogrammen för miljön,\r\nför Östersjön och för näringslivsutvecklingen. De har\r\ninte kommit i gång riktigt ännu, men de kommer att få\r\nstor effekt framöver.\r\nVi har det största utbildningsprogrammet i svensk\r\nhistoria genom en satsning på vuxenutbildning och en\r\nutbyggd högskola. Det är en unikt omfattande sats-\r\nning som inte bara är till stor hjälp för de människor\r\nsom skall gå igenom utbildningen. Den kommer också\r\natt minska arbetslösheten och ge Sverige bättre till-\r\nväxt i framtiden.\r\nVi lanserar investeringsstöd för att bygga 15 000\r\nnya studentbostäder. Det kommer att vara en stimu-\r\nlans till byggbranschen och naturligtvis även en hjälp\r\nför de många nya studenter som skall få utbildning.\r\nVi bygger ut miljöersättningsprogrammet som är\r\nett stort stöd till landsbygden. Det ger oss också 300\r\nnya miljoner årligen från EU-budgeten. De tillförs oss\r\nutifrån och kommer naturligtvis också att ha stor\r\nbetydelse.\r\nVi genomför förändringar av arbetsrätten som in-\r\nnebär att det blir lättare att anställa folk i en konjunk-\r\nturuppgång. Det är precis den situation vi står inför.\r\nUndersökningar som har gjorts tyder på att ganska\r\nmånga små företagare faktiskt planerar att anställa\r\nfolk i den här konjunkturuppgången. Detta är kopplat\r\ntill dessa förändringar.\r\nDen stora stimulansen som kommer och som allt-\r\nför ofta glöms bort är effekterna av den sjunkande\r\nräntan. När Bo Lundgren satt i regeringen gav betyget\r\npå den regeringen skyhöga räntor. Vi har fått ned\r\nräntorna mycket kraftigt under den här tiden. Jag tror\r\natt vi får en fortsatt nedgång. Det är klart att det är en\r\nstimulans till ökad sysselsättning.</pre><pre>Anf.  13  BO LUNDGREN (m) replik:\r\nFru talman! Ännu har inte räntorna nått ned till\r\nden nivå de låg på i februari 1994.\r\nDet är ganska intressant eller beklämmande - välj\r\ndet ord som passar - att höra hur Erik Åsbrink be-\r\nrömmer sig av att man nu skall lindra den dubbla\r\nskatten på investeringar för vissa företag. Man skall\r\nlindra den höga kostnaden vad gäller arbetsgivaravgif-\r\nter för vissa företag. Man skall genomföra vissa be-\r\ngränsade förändringar i arbetsrätten.\r\nVad gjorde den regering som Erik Åsbrink nu till-\r\nhör hösten  1994? Den införde full dubbel skatt på\r\ninvesteringar, den återreglerade arbetsrätten drama-\r\ntiskt och den höjde arbetsgivaravgifterna för alla.\r\nNu erkänner Erik Åsbrink att de gjorde fel. Nu går\r\nde litet tillbaka med mycket små steg, men det räcker\r\ninte. Nu säger han här inför kammaren att den politik\r\nsom den regering som han nu tillhör förde hösten\r\n1991 och 1995 var helt felaktig. Det är vad Erik Ås-\r\nbrink säger. Det skrev han ju också i debattartikel om\r\ndubbelbeskattningen för något år sedan i Svenska\r\nDagbladet. Där är vi överens i sak, även om han har\r\nändrat uppfattning i regeringen.\r\nProblemet är att arbetslösheten är högre i dag än\r\nden var 1994. Arbetslösheten ökar, och människor\r\nlider av arbetslösheten. Jag tycker att det skulle be-\r\nkymra Erik Åsbrink. Hans jobb är kanske inte så\r\ntryggt, men han får måhända ett nytt direktörsjobb\r\nefter 1998. Vad vet jag? Men det finns människor\r\nsom inte ser någon framtid och lider av arbetslöshe-\r\ntens gissel. Då skriver ni att det krävs fler åtgärder. Ni\r\ntalar om ett antal tunga områden, men ni lägger inte\r\nfram några förslag. Det är det som jag, Anne Wibble\r\noch Mats Odell kräver av landets regering.\r\nOm ni vet hur man skall kunna lindra detta och\r\nminska arbetslösheten måste ni lägga fram förslagen\r\nnu. Vi lade fram våra förslag i somras, och de avvisa-\r\ndes. Varför sviker ni de arbetslösa, Erik Åsbrink?\r\nVarför sviker ni de änkor som vi enligt er uppfattning\r\ninte längre har råd att betala de pensioner de var utlo-\r\nvade? Varför sviker ni de människor som skall betala\r\narbetslösheten?</pre><pre>Anf.  14  Finansminister ERIK\r\nÅSBRINK (s):\r\nFru talman! Till skillnad från Bo Lundgren har jag\r\nfaktiskt en viss erfarenhet av att jobba i näringslivet.\r\nDet är en nyttig erfarenhet för mig som jag har stor\r\nglädje av. Jag skäms inte för den. Bo Lundgren har\r\nväl mest ägnat sig åt att skriva moderata partipamflet-\r\nter. Det ger naturligtvis en oerhörd insikt i vilka vill-\r\nkor som är gynnsamma för en bra utveckling i det\r\nsvenska näringslivet.\r\nVi fick höra här att räntan var låg i februari 1994.\r\nDet är mycket intressant. Jag kan riktigt se framför\r\nmig hur en moderat politruk har letat i statistiken och\r\nhittat en dag i februari 1994 när räntan var låg. Men\r\nBo Lundgren förtiger eller känner inte ens till att vi\r\nhade en våldsam ränteökning efter februari 1994.\r\nFörtroendet för den borgerliga regeringen försvann\r\ntotalt. Det var en våldsam räntestegring efter februari\r\n1994, eftersom man då såg att den regeringen inte\r\nskulle komma att göra något. Den hade gett upp och\r\ntappat kontrollen över utvecklingen. Därför var räntan\r\npå en skyhög nivå under valrörelsen, Bo Lundgren.\r\nDet är den mycket höga räntan som vi sedan succes-\r\nsivt har nedbringat genom vår ekonomiska politik.\r\nDet är sanningen. Att ljuga med statistik genom att\r\nplocka fram enstaka månadssiffror visar bara hur svag\r\nargumentationen är.\r\nSedan håller jag med Bo Lundgren om att när det\r\ngår dåligt - det må vara i landets politik eller i ett\r\nföretag - skall man byta ut ledningen. Det var vad det\r\nsvenska folket gjorde i valet 1994.\r\nNu håller vi på att röja upp i konkursboet. Vi har\r\nkommit en bra bit på vägen när det gäller statsfinan-\r\nserna. Vi skall klara de andra uppgifterna också. Men\r\njag vill säga redan nu att en mandatperiod inte räcker\r\nför att röja upp i detta träsk. Vi behöver mer tid. Vi\r\nbehöver, och vi skall få, väljarnas mandat för en fort-\r\nsatt socialdemokratisk politik så att vi klarar målet att\r\nhalvera den öppna arbetslösheten till år 2000 och så\r\natt vi klarar att få fart på det här landet igen. Jag är\r\növertygad om att vi klarar den saken.</pre><pre>Anf.  15  ANNE WIBBLE (fp) replik:\r\nFru talman! Det är faktiskt inte att undra på att re-\r\ngeringen har interna motsättningar och stridigheter\r\nom den ekonomiska politiken. Om Erik Åsbrink i de\r\ninterna diskussionerna låter på det sätt som han gjorde\r\nhär i kammaren - statsministern inledde för övrigt\r\nregeringsförklaringen på samma sätt - finns risken att\r\nnågon tror att det är sant. Detta har ju hörts ganska\r\nmånga gånger. Det är sannolikt att några successivt\r\ntror att det är så. Då får man en alldeles felaktig grund\r\nför att åtgärda problemen på rätt sätt.\r\nDå kommer folk att tro att man skall göra precis\r\ntvärtom mot vad de gjorde som uppenbarligen skapa-\r\nde alla problem. Då får man precis den här tonvikten\r\npå traditionalistisk socialdemokratisk politik som\r\ninnebär mera skatt på en och annan höginkomsttagare,\r\nmera bidrag till olika offentliga system och mindre\r\nfrihet och möjlighet för företagande. Detta leder till\r\nden misslyckade kamp mot arbetslösheten som rege-\r\nringen nu bedriver.\r\nSom ett litet bidrag till denna falska historiebe-\r\nskrivning vill jag nämna vad finansministern sade i\r\nsitt första anförande. Han sade då, som bevis på sin\r\negen framgång, att den största enskilda besparings-\r\nposten var minskade statsskuldsräntor på 19 miljar-\r\nder. Jag tror att det var det han kom fram till så små-\r\nningom. Nu råkar det vara totalt fel. Den största en-\r\nskilda besparingsposten är med största sannolikhet Bo\r\nKönbergs förslag till förändrad arbetsskadeförsäkring.\r\nJag tror att det har sparat ungefär 80 miljarder kronor\r\njämfört med om ingen åtgärd hade vidtagits. Det\r\nröstade ni naturligtvis emot. Vi har sparat dessa 80\r\nmiljarder trots ert motstånd. Det illustrerar hur lätt\r\nman hamnar fel om man har fel utgångspunkt.\r\nMin huvudfråga var: Hur vill regeringen få ned\r\narbetslösheten? Den frågan har inte besvarats. Erik\r\nÅsbrink räknade upp olika saker i ett meningsutbyte\r\nmed Bo Lundgren. Det var utbildning, Östersjön,\r\nsmåföretagsprogram och diverse annat. Men poängen\r\när ju att alla dessa ting var väl kända redan i vårpro-\r\npositionen. Man räknade ju upp samma saker då.\r\nDessa saker har varit kända i flera månader, nästan ett\r\nhalvt år. Om det finns någon ordning och reda på\r\nFinansdepartementet numera har man väl tagit med\r\neffekterna av dessa redan beslutade och kända åtgär-\r\nder i de prognoser som man lägger fram.\r\nDet här innebär ju att effekterna av dessa åtgärder\r\nredan finns inbakade i de prognoser som visar att\r\npolitiken misslyckas. Min fråga kvarstår alltså. Erik\r\nÅsbrink kan inte smita undan den genom att hänvisa\r\ntill saker som riksdagen beslutade om i juni eller fått\r\nveta under sommaren, för dessa har man ju redan\r\nräknat med!\r\nOm man jämför med vårpropositionen är proble-\r\nmet faktiskt nästan allvarligare än man skulle kunna\r\ntro. Vad som har hänt sedan dess är nämligen att man\r\nhöjt tillväxttalen - konjunkturen går litet bättre - men\r\ntrots detta är läget på arbetsmarknaden sämre. Trots\r\nbättre produktion är färre människor i arbete. Det\r\nillustrerar ju att det finns något grundläggande fel, ett\r\nrejält strukturellt problem på arbetslöshetssidan. Där\r\nkvarstår min fråga: Vad tänker regeringen göra för att\r\nkomma till rätta med arbetslösheten?</pre><pre>Anf.  16  Finansminister ERIK ÅSBRINK (s)\r\nreplik:\r\nFru talman! Kortsiktigt har vi fått vissa negativa\r\neffekter på sysselsättningen, av skäl som är intressanta\r\natt titta på. Ett är att produktiviteten förbättras mer än\r\nvi tidigare räknade med. Kortsiktigt kan det ge nega-\r\ntiva sysselsättningseffekter. Långsiktigt är det natur-\r\nligtvis bra att produktiviteten förbättras. Ett annat skäl\r\när att medelarbetstiden ökar. Mäter vi sysselsättning-\r\nen i arbetade timmar är utvecklingen betydligt bättre,\r\nmen eftersom genomsnittsarbetstiden ökar blir det\r\ninte lika många människor som arbetar. Det här beror\r\ninte främst på att folk arbetar mer övertid, även om\r\ndet också förekommer, utan bl.a. på att sjukfrånvaron\r\nhar minskat. Även det är ju i grund och botten något\r\npositivt som vi inte skall beklaga oss över.\r\nDet här är kortsiktiga effekter, och det viktiga är\r\nnaturligtvis hur det går framöver. Det är det som vår\r\nuppmärksamhet och kraft skall ägnas åt.\r\nJag skall inte upprepa det jag sade till Bo Lund-\r\ngren; jag har redan räknat upp en lång rad åtgärder\r\nsom till stor del ännu inte har börjat fungera. Anne\r\nWibble säger nu att vi har räknat in det där i våra\r\nprognoser och att det inte räcker. Då vill jag säga: Vi\r\nhar varit väldigt försiktiga när vi har räknat oss till\r\ngodo sysselsättningseffekter av de här åtgärderna,\r\neftersom man inte vet exakt hur stora de blir. Jag vill\r\nsäga att vi ligger på den försiktiga sidan när vi tar\r\nhänsyn till dem. Det är mycket möjligt att vi får större\r\neffekter, särskilt som vi nu står inför en konjunktur-\r\nuppgång. Även där är det vanligt att man underskattar\r\nkraften i uppgången när den väl kommer. Vi får allt-\r\nfler tecken på att det kommer en sådan uppgång, och\r\nden senaste informationen är delvis så ny att vi inte\r\nens har kunnat beakta den när vi spikade våra progno-\r\nser.\r\nEn sak som jag inte hann lägga fast i replik till Bo\r\nLundgren är att den sänkta räntan har en oerhörd\r\nstimulanseffekt i svensk ekonomi, och det vet också\r\nAnne Wibble. Men det tar tid innan den slår igenom.\r\nDet kan ta mellan ett och två år innan företagen fattar\r\nde investeringsbeslut som är beroende av en lägre\r\nränta, och för den delen även innan enskilda männi-\r\nskor vågar fatta beslut om att spendera och satsa,\r\nsåsom de inte har vågat tidigare, därför att de nu kän-\r\nner en större framtidstro. Även detta tror jag kommer\r\natt få stora effekter.\r\nJag vill på nytt säga att om de åtgärder vi har vid-\r\ntagit inte räcker - och de är ganska många - är vi\r\nsjälvklart beredda att vidta fler åtgärder. Och kom nu\r\ninte och säg att vi borde ha gjort allt detta. Det går\r\ninte till så i politiken att man gör allting en gång för\r\nalla och sedan har regerat färdigt. Vi kommer att\r\nfortsätta regera, och vi kommer att fortsätta att vidta\r\nåtgärder på sysselsättningsområdet och även på andra\r\nområden. Det är ingenting konstigt med detta.\r\nVi har viktiga strukturåtgärder som vi måste arbe-\r\nta med. Det står i finansplanen, och jag kan upprepa\r\ndet. Det är viktigt att ha en fungerande lönebildning,\r\nen bra pensionsreform, en bra energipolitik, en väl\r\nfungerande offentlig sektor och en väl fungerande\r\narbetsmarknad. Allt detta är viktiga uppgifter som vi\r\nhar framför oss och som vi skall jobba med under de\r\nkommande åren.</pre><pre>Anf.  17  ANNE WIBBLE (fp) replik:\r\nFru talman! Erik Åsbrink försöker säga att pro-\r\nblemen är kortsiktiga och att arbetsmarknadsläget i\r\nsjälva verket kommer att bli mycket bättre på längre\r\nsikt. Men det är ju inte sant; det är i varje fall inte det\r\nhan säger i sin proposition. Läget där är att arbets-\r\nmarknadssituationen förblir kritisk, för att inte säga\r\nmycket kritisk, under många år. Det kan väl ändå inte\r\nvara så att politiken är utformad på 20 års sikt och att\r\nde arbetslösa skall behöva vänta 10-20 år innan de\r\nlångsiktiga effekterna inträder?\r\nJag bestrider inte alls att några åtgärder kan ha\r\npositiva effekter på lång sikt. Vad min kritik handlar\r\nom är att det är så uppenbart otillräckligt, eftersom\r\nregeringen inte ens uppnår det mål man själv satt upp.\r\nErik Åsbrink säger vidare att räntorna har sjunkit\r\nkraftigt och att det ger en positiv effekt. Ja, det vore\r\nväl katastrofalt annars, om inte räntorna skulle ha\r\nsjunkit när inflationstakten lyckligtvis har blivit\r\nmycket lägre. Sanningen är tyvärr att den reala räntan\r\när väldigt hög i Sverige, bland de högsta i Europa.\r\nDet är en betydande bromskloss när det gäller att få\r\ninvesteringar i Sverige och att få svenska konsumen-\r\nters framtidstro att blomstra.\r\nDet låter bra, kan man tycka, när finansministern\r\nsäger att man skall göra mer om inte de här åtgärderna\r\nräcker. Men en del av åtgärderna i det förslag som\r\nlagts på riksdagens bord i dag handlar inte om att göra\r\nnya saker för att underlätta jobb genom företagande\r\nutan om att man i stort sett har givit upp. Tankarna\r\nom att införa någon sorts friår då människor skall\r\nförsörja sig på a-kassa är i själva verket bara ett ex-\r\nempel på hur man delar på jobben, hur man ger upp\r\nmöjligheten att skapa en sådan framtidstro och ett\r\nsådant företagsklimat i Sverige att alla människor som\r\nvill kan försörja sig på ett arbete. Den diskussion som\r\nibland förs inom socialdemokratin om att förbjuda all\r\növertid utom ett mycket litet antal timmar är även den\r\nett uttryck för att man har givit upp och tror att man\r\nmåste dela på de arbetade timmar som finns. Jag har\r\nhört Erik Åsbrink säga att han inte tror på det, men då\r\nhar han väldigt dålig koll på vilka förslag det är som\r\nläggs fram i hans egen proposition. Den tolkning man\r\nkan göra av de förslagen är just denna uppgivenhet.\r\nDetta gör mig väldigt bekymrad, ty jag tror att det\r\nskapar en väldigt negativ spiral i det svenska samhäl-\r\nlet.\r\nJag skulle vilja be Erik Åsbrink att fundera en\r\ngång till på hur människor skall tolka det som Erik\r\nÅsbrink nu har sagt flera gånger, nämligen att om de\r\nhär åtgärderna inte räcker skall man återkomma med\r\nfler. Den vanligaste tolkningen hos många människor\r\nriskerar att bli att det här är ett sådant där budskap\r\nsom man inte skall tro på, sådant där politikersnack\r\nsom inte betyder någonting. Då tror jag att man bidrar\r\ntill att skapa ökat förakt och ökad misstro mellan\r\npolitiker och medborgare, och det vore väldigt be-\r\nklagligt.\r\nDen andra tolkningen är att regeringen tycker att\r\nutvecklingen går ganska bra och därför inte har för\r\navsikt att göra mer. Jag vill ogärna göra den tolkning-\r\nen, eftersom jag faktiskt inte tror att det förhåller sig\r\nså. Jag tror att Erik Åsbrink och andra är djupt be-\r\nkymrade över arbetslöshetskrisen. Då återstår bara\r\ntafatthet eller bristande insikt.\r\nDet är synd att det är så mycket som två år kvar\r\ntill nästa val.</pre><pre>Anf.  18  Finansminister ERIK ÅSBRINK (s)\r\nreplik:\r\nFru talman! Jag får ransonera mitt inlägg litet, ef-\r\ntersom jag har ytterligare ett antal meddebattörer.\r\nJag tycker det är signifikativt att när jag lägger\r\nfram en budget har debattörerna nästan ingenting att\r\nsäga, inte någon positiv kommentar, om att statsfinan-\r\nserna saneras så snabbt som nu faktiskt är fallet. Det\r\när bra att vi debatterar arbetslösheten, för det är den\r\nstora och svåra fråga som vi har framför oss. Jag går\r\ngärna in i den debatten. Jag kommer att ägna väldigt\r\nmycket tid - och det gäller hela regeringen - åt att ta\r\nitu med de frågorna framöver, och vi har fått större\r\nmöjlighet att göra detta genom att få ordning på lan-\r\ndets statsfinanser. Men det är ändå signifikativt att ni\r\ninte vill prata om de delarna av politiken, eftersom ni\r\nju sade att vi där inte skulle klara de uppsatta målen.\r\nDe mål vi satte upp var totalt orealistiska. Ni sade\r\nprecis samma sak som ni nu säger om vårt arbetslös-\r\nhetsmål, att det inte gick att klara. Vi har visat att vi\r\nklarar det och vi kommer också att klara att halvera\r\nden öppna arbetslösheten till år 2000.</pre><pre>Anf.  19  JOHAN LÖNNROTH (v):\r\nFru talman! Det är en litet intressant historisk ut-\r\nveckling att finansministern i dag åberopar sina erfa-\r\nrenheter som direktör i fastighetsbranschen. Det fanns\r\nen socialdemokratisk statsminister för länge sedan\r\nsom myntade begreppet folkhemmet. Den här debat-\r\nten borde kanske inte bara handla om hur man vårdar\r\nen fastighet, utan också hur man vårdar folkhemmet.\r\nMan måste ha en stark grund, det är alldeles riktigt\r\nErik Åsbrink. Man måste också ha en stark grund i\r\nfolkhemmet. Det ni har gjort på senare tid är faktiskt\r\natt ni har börjat borra i denna grund genom att vården,\r\nomsorgen och skolan har fått för litet resurser, genom\r\natt a-kassan har försämrats och arbetsrätten har an-\r\ngripits. Detta är grunden i folkhemmet, Erik Åsbrink.\r\nDet finns också en erfarenhet som jag tror att de\r\nflesta som sköter företag känner till. Det är att om\r\nman skulle få ett oväntat bra bokslut brukar man kun-\r\nna använda åtminstone en del av de pengarna till att\r\ninvestera i nya jobb och att utveckla företaget. Det är\r\nmot den bakgrunden jag vill upprepa den fråga som\r\njag ställde tidigare.\r\nDet är i dag så att många kommuner och landsting\r\nrunt om i landet håller på och avskedar folk. Männi-\r\nskor går ut i arbetslöshet. De flesta är kvinnor. Den\r\nlilla enkla åtgärd jag avser handlar om betydligt mind-\r\nre pengar än vad regeringen angav i vårpropositionen.\r\nDet har visat sig att budgeten är betydligt starkare än\r\nförut. Kunde inte finansministern tänka sig att kom-\r\nmunerna får behålla en del av de pengar som enligt\r\ngällande regler egentligen skulle ha krävts tillbaka till\r\nstaten?\r\nJag har för mig att Erik Åsbrink inte bara var chef\r\npå Vasakronan utan också ordförande i Obligations-\r\nfrämjandet. I det sammanhanget förmodar jag att Erik\r\nÅsbrink har träffat väldigt många av näringslivets\r\ntoppar i Sverige. Det är mot den bakgrunden jag vill\r\nupprepa också min andra fråga. Den handlar om\r\nvärnskatten, som LO-kongressen föreslår att vi döper\r\nom till en vårdskatt. Menar verkligen Erik Åsbrink att\r\nhan 1998, valåret, vill sänka skatten ganska rejält för\r\nde här grupperna och för alla höginkomsttagare i\r\nSverige? Det kan inte vara rimligt.\r\nFör övrigt skulle det också vara intressant att höra\r\nErik Åsbrinks åsikter i den spännande debatt som\r\nkulturministern har väckt kring de extrema förmåner-\r\nna, lönerna och arvodena i näringslivet. Vad anser\r\nfinansministern om detta? Är han beredd att göra\r\nnågonting konkret för att ta ned dessa fullständigt\r\norimliga inkomstnivåer?</pre><pre>Anf.  20  Finansminister ERIK ÅSBRINK (s)\r\nreplik:\r\nHerr talman! Som svar på den sista frågan vill jag\r\nsäga att jag vill lämna ett konkret bidrag till genom-\r\nlysningen av villkoren för ledande befattningshavare i\r\nde företag som jag har kontroll över, de av staten\r\nhelägda bolag som ligger under Finansdepartementet.\r\nVi håller på med en mycket noggrann kartläggning av\r\nde villkor som gäller för dem som är anställda. Syftet\r\när naturligtvis att både få en ökad öppenhet och en\r\ninsyn, men också att få rimliga regler och se till att det\r\när ordning och reda också på detta område.\r\nAtt de här frågorna behandlas på ett seriöst sätt\r\noch med stor öppenhet tror jag är ett viktigt bidrag\r\nsom jag kan ge, inte bara när det gäller statliga bolag\r\nutan också företag över huvud taget. Jag tror att det\r\nkommer att leda till att en del avarter som vi har sett\r\nförsvinner. Det tror jag är positivt.\r\nSedan tog Johan Lönnroth upp frågan om folk-\r\nhemmet utifrån min tidigare genomgång av att ett hus\r\nskall stå på fast grund. Jag vill säga att det hus som vi\r\nfick ta över från den borgerliga regeringen inte bara\r\nstod på ostadig grund och att det var ett fuskbygge,\r\ndet var skuldsatt också, upp över taknocken. Att få\r\nordning på detta har varit en helt nödvändig uppgift.\r\nVi har kommit långt på väg med att bli av med\r\nden här skuldsättningen, att bli av med upplåningen.\r\nDet måste även Johan Lönnroth i själ och hjärta hålla\r\nmed om att något välfärdsbygge och någon kamp mot\r\narbetslösheten aldrig kan bli framgångsrik om man\r\ninte har ordning på själva grundvalarna för den of-\r\nfentliga sektorn och ytterst för hela samhällsekono-\r\nmin.\r\nVi håller nu på att skapa förutsättningar för att\r\nmed allt större kraft ta itu med arbetslöshetsbekämp-\r\nningen och med fördelningspolitiken. Det skall vi\r\ngöra. De ekonomiska grundvalarna måste man absolut\r\nskapa, annars är det en omöjlig uppgift.</pre><pre>Anf.  21  JOHAN LÖNNROTH (v) replik:\r\nHerr talman! Erik Åsbrink känner säkert till att vi\r\nbidrog till en mycket stor del av den nödvändiga bud-\r\ngetsaneringen, och vi är helt överens om att det är\r\nnödvändigt att få de offentliga finanserna i ordning.\r\nDet är inte det det handlar om. Det är inte det mina\r\nfrågor gäller. De handlar om hur vi skall fördela bör-\r\ndorna. Om vi tar liknelsen med huset kanske vi skall\r\nskilja på hyresgästerna med höga inkomster som bor\r\ndär uppe i den nyinredda vindsvåningen och de som\r\nbor i gårdshuset med låga inkomster och små lägenhe-\r\nter.\r\nDen politik som ni på senare tid har bedrivit med\r\nhjälp av Centerpartiet handlar just om att ni har borrat\r\ni grunden på samhällsbygget. Det är möjligt att driva\r\nen annan fördelningspolitik, och det är därför som jag\r\ntill slut upprepar frågorna igen. Är ni beredda att låta\r\nkommunerna behålla pengarna? Är ni beredda att låta\r\nvärnskatten vara kvar, gärna omdöpt till en vårdskatt?</pre><pre>Anf.  22  Finansminister ERIK ÅSBRINK (s)\r\nreplik:\r\nHerr talman! Kommunernas framtida ekonomi är\r\nliksom allting annat helt och hållet beroende av att vi\r\nhar en fungerande samhällsekonomi och att vi har\r\nstatsfinanser i balans. Vi har slutit ett avtal med kom-\r\nmuner och landsting. Det gäller för 1997 och 1998.\r\nDet avtalet står vi självfallet fast vid. Det innebär\r\nåtaganden från statens sida. Vi skall inte dra in några\r\npengar från kommuner och landsting. Det innebär\r\nockså utfästelser från kommuner och landsting att de\r\ninte skall avskeda fast anställd personal. Jag utgår\r\nfrån att de håller sin del av överenskommelsen likaväl\r\nsom vi håller vår.\r\nVi har också enats om, efter att ha räknat igenom\r\nalla åtgärder, att staten skall betala ut drygt 500 mil-\r\njoner kronor om året 1997 och 1998 för att neutralise-\r\nra effekter av andra åtgärder. Det blir ett visst till-\r\nskott, även om det är begränsat, till kommuner och\r\nlandsting.\r\nNär det gäller värnskatten har vi ställt ut ett löfte\r\natt den skall gälla t.o.m. 1998, därefter avvecklas den.\r\nJag anser att man skall stå fast vid de löften man har\r\nutfärdat.\r\nEn annan sak är att det finns skäl, förmodligen\r\nstarka skäl, att av fördelningspolitiska motiv genom-\r\nföra vissa korrigeringar eller kompletteringar av vårt\r\nskattesystem. Vi håller på och tittar på de sakerna nu,\r\noch vi skall redovisa detta senast inför den socialde-\r\nmokratiska partikongressen 1997. Fördelningspoliti-\r\nken är oerhört viktig och den måste komma till kon-\r\nkret uttryck också i skattepolitiken.</pre><pre>Anf.  23  ROY OTTOSSON (mp) replik:\r\nHerr talman! Jag ställde några frågor till finans-\r\nministern i mitt inledningsanförande. Jag vill inled-\r\nningsvis bara säga att det självklart är bra att vi nu får\r\nden budgetsanering som det finns en förkrossande\r\nmajoritet för i Sveriges riksdag. Det finns inget parti\r\nsom opponerar mot den. Det är också ett antal fler\r\npartier än de två som står bakom just den här propo-\r\nsitionen som har medverkat till saneringen. Vad det\r\nhandlar om är inriktningen, det som Erik Åsbrink\r\nkallar för de ekonomiska grundvalarna.\r\nJust det. De ekonomiska grundvalarna. Vad hän-\r\nder med naturresurserna när man blåser på med en\r\nextrem tillväxtpolitik? Hur är det egentligen när man\r\nställer alltfler människor i samhället utanför produk-\r\ntionen, när man t.ex. vill justera upp ersättningen till\r\ndem som redan är inne i a-kassan genom att ställa ut\r\nfler helt utanför? Då försämrar man ju de ekonomiska\r\ngrundvalarna om inte folk på samma sätt kan delta i\r\nproduktionen. Det är därför jag kritiserar den dåliga\r\nfördelningspolitiken. Min fråga till Erik Åsbrink är\r\nfortfarande: Tycker finansministern att det är rättvist\r\natt de som har de lägsta inkomsterna skall tvingas\r\navstå mest när staten tvingas spara?</pre><pre>Anf.  24  Finansminister ERIK ÅSBRINK (s)\r\nreplik:\r\nHerr talman! De största bidragen till saneringen av\r\nstatsfinanserna har vi tagit från den grupp som tjänar\r\nmest. Det är ett faktum. Men jag skall samtidigt säga\r\natt jag inte är nöjd med den fördelningspolitik som\r\nhar blivit resultatet av de senaste årens utveckling. Vi\r\nhar problem, och saneringsprogrammet har varit tufft\r\noch smärtsamt för många grupper. Jag tror att det var\r\nsvårt att undvika detta, men jag vill också säga att när\r\nvi nu börjar se slutet på den eran, när vi inte längre\r\nbehöver lägga fram nya sparpaket och nya skattehöj-\r\nningar, då finns det helt andra möjligheter än tidigare\r\natt bedriva en aktiv fördelningspolitik, och jag kan\r\nförsäkra Roy Ottosson om att det kommer vi att göra.\r\nDen typen av överväganden kommer att spela en stor\r\nroll framöver. Och glöm inte att den viktigaste av alla\r\nfördelningspolitiska insatser är att få ned arbetslöshe-\r\nten. Ingen annan åtgärd är viktigare än den för att få\r\nen jämnare och rättvisare fördelning av inkomster och\r\nlevnadsstandard i Sverige.</pre><pre>Anf.  25  ROY OTTOSSON (mp) replik:\r\nHerr talman! Det går ju att fördela om redan nu.\r\nVarför skall man spara mest på dem som har minst?\r\nDet är ju faktiskt det ni visar i den här propositionen.\r\nSom jag sade i inledningsanförandet: På s. 59\r\nfinns ett diagram som mycket tydligt visar andelen av\r\nden disponibla inkomsten i olika inkomstgrupper.\r\nMed de skattehöjningar och besparingar som rege-\r\nringen nu har genomfört med stöd av framför allt\r\nCentern tog man mest av dem som hade minst. Det\r\nstår där. Jag kan läsa det innantill i propositionen. De\r\nsom har minst marginaler är mest utsatta. Det hade\r\ngått, och det går, att justera de här åtgärderna genom\r\natt ta mer ifrån de bidrag som går till dem som har\r\nmer, sänka procentsatsen i sjukförsäkringen litet mer\r\nför höginkomsttagarna t.ex. och få upp den till 80-\r\n85 % för låginkomsttagarna, utan att försämra regler-\r\nna så att färre kommer till åtnjutande av de här för-\r\nsäkringssystemen. Det finns mängder av bra förslag,\r\nbl.a. från oss i Miljöpartiet. Varför inte anta dem?\r\nArbetslösheten - ja visst, den är en väldigt viktig\r\nfördelningspolitisk fråga. Varför skall vi tvingas dela\r\npå kostnaden för arbetslösheten men inte få dela på de\r\njobb som finns? Varför får inte alla hjälpa till och\r\ndelta i produktionen? Varför skall 10-12 % ställas\r\nutanför den verkliga produktionen? Det kostar ju\r\nändå. Varför tror regeringen uppenbarligen att\r\n40 timmars arbetsvecka är en naturlag? Varför inte ta\r\ntill sig det här? Erik Åsbrink har inte redovisat ett\r\nenda argument emot arbetstidsförkortning. Varför inte\r\npröva detta nu?</pre><pre>Anf.  26  Finansminister ERIK ÅSBRINK (s)\r\nreplik:\r\nHerr talman! Man skall inte låta en enda tabell sty-\r\nra den totala bilden av fördelningspolitiken. Det är,\r\nbara för att ta ett exempel, så att den grupp som re-\r\ndovisas som de 10 % som har lägst inkomster till\r\nmycket stor del består av folk som tillfälligt vistas i\r\nden gruppen därför att de bara arbetar en del av året\r\npå grund av studier, värnplikt eller utlandsvistelse. De\r\när alltså inte typiska låginkomsttagare utan människor\r\nsom en kort tid vistas i den gruppen. Därför skall man\r\nvara försiktig med att dra långtgående slutsatser av en\r\nenda tabell. Men visst finns det problem i fördel-\r\nningspolitiken. Vi skall åtgärda dem.\r\nTiden medger inte någon längre utläggning om ar-\r\nbetstiden. Jag skall ge bara ett enda argument till\r\nvarför jag inte tror på arbetstidsförkortning som en\r\ngenerell åtgärd för att lösa landets arbetslöshets-\r\nproblem. Varje extra timme som jag jobbar sätter jag\r\nåtminstone 25 departementstjänstemän i extra arbete.\r\nMed det vill jag säga att mängden arbete inte är given.\r\nAlla de som tror att arbetstidsförkortning är lösningen\r\npå det här problemet utgår outsagt från detta antagan-\r\nde, och det är fel. Vi kan och skall öka arbetsmängden\r\ni samhället, för det finns väldigt många uppgifter som\r\nbehöver utföras som inte blir utförda i dag. Det är en\r\nmycket bättre väg att bekämpa arbetslösheten.</pre><pre>Anf.  27  MATS ODELL (kd) replik:\r\nHerr talman! Erik Åsbrink lärde sig uppenbarligen\r\nförst när han kom till Vasakronan att det behövs en\r\nordentlig grund när man bygger ett hus. Jag och\r\nmånga med mig lärde oss redan i söndagsskolan att\r\ndet inte går att bygga i lösan sand. Men det var där,\r\nErik Åsbrink, i den lösa sanden, som ni ställde ut era\r\nvidlyftiga vallöften som ni inte nu kan leva upp till.\r\nDet var där, i den lösa sanden, som ni ställde ut löftet\r\nom 4 procents arbetslöshet till sekelskiftet utan att ha\r\nrecept på differensen upp till de 5,7 procenten.\r\nDet är ju så, Erik Åsbrink, att det inte bara behövs\r\nen grund, det behövs ett hus också. Då måste man ha\r\nen ritning. Var har ni ritningen till detta hus? Hur\r\nskall ni åstadkomma de här 4 procenten? Erik Åsbrink\r\nhar ännu inte givit något svar på vilka åtgärder han\r\ntänker lägga fram för att klara det här löftet att gå från\r\n5,7 till 4 procents öppen arbetslöshet. Men han har\r\nfaktiskt givit ett besked. Han har sagt till mig och till\r\nandra här att det var ett sådant oerhört arbete och han\r\nfick lägga ned en sådan enorm kraft på att sanera det\r\nkonkursbo som efterlämnades av den borgerliga re-\r\ngeringen att han faktiskt inte ännu har orkat göra det.\r\nDet är i och för sig ett besked, men det är icke till-\r\nfredsställande.\r\nHerr talman! Jag tycker att det är bra att regering-\r\nen har sanerat statsfinanserna. Jag erkänner gärna\r\ndetta, som förste talare här i dag vid sidan av Per-Ola\r\nEriksson. Det är nämligen så att vi i oppositionen\r\nalltid har ställt upp för saneringsåtgärder. Vi har alltid\r\nställt upp för tillväxtfrämjande åtgärder. Men jag\r\nmåste fråga mig, när Erik Åsbrink nu talar om det\r\nkonkursbo, det moras, som han tog över: Var fanns\r\nSocialdemokraterna under den förra mandatperioden,\r\nnär vi försökte ta itu med statsfinanserna? Ja, då kom\r\nde med överbud. På mitt område lade jag fram ett\r\ninvesteringsprogram för infrastruktur på 100 miljarder\r\nkronor. Socialdemokraterna hade genast ett program\r\npå 155 miljarder kronor. Ni röstade nej i denna kam-\r\nmare till saneringsåtgärder på 61 miljarder kronor\r\nunder den perioden. Vi fick jaga Ian Wachtmeister\r\noch Bert Karlsson här i huset för att få ihop en majori-\r\ntet för våra saneringsförslag. Ni röstade emot. Det är\r\nfaktiskt någonting som Erik Åsbrink borde tänka på.\r\nDå fanns inte Göran Persson i den här talarstolen och\r\nsade: Den som är satt i skuld är icke fri. Han ägnade\r\nsig åt överbudspolitik på den tiden. Jag tycker att det\r\nvore klädsamt om Erik Åsbrink vägde in det.\r\nNär det gäller räntan säger Erik Åsbrink till Bo\r\nLundgren att räntan gick upp våren 1994 därför att\r\nmarknaden inte hade tilltro till den sittande regering-\r\nen. Detta är fel, Erik Åsbrink. Det som hände var ju\r\natt marknaden insåg att med de enorma opinionssiff-\r\nror som Socialdemokraterna hade, därför att de hade\r\nlurat väljarna - väljarna trodde på er överbudspolitik;\r\nde trodde på allt detta som ni sade - skulle Socialde-\r\nmokraterna ta över regeringsmakten, och de insåg att\r\ndet var Socialdemokraternas nej till saneringspoliti-\r\nken som gällde. Då gick räntan upp. Att ni nu har\r\növergivit den politiken och gör något annat är ju det\r\nsom har gjort att räntan nu går ned. Det är ju därför\r\nGöran Persson fick så matta och få applåder på LO-\r\nkongressen. Det är ju besvikelsen över att ni har\r\növergivit den politik som gjorde att räntan gick upp.\r\nFörst fick ni upp den, och nu har ni fått ned den. Vi är\r\nsnart tillbaka där vi var vid valet 1994. Jag tycker att\r\nErik Åsbrink borde tala med litet mindre bokstäver\r\nnär han försöker analysera vad som verkligen hände\r\nunder den här perioden.</pre><pre>Anf.  28  Finansminister ERIK ÅSBRINK (s)\r\nreplik:\r\nHerr talman! Det var intressant att höra Mats\r\nOdell lägga ut texten om den borgerliga regeringspo-\r\nlitiken. Tidigare fick vi höra Bo Lundgren framhålla\r\nhur fantastiskt bra det gick och hur oerhört fram-\r\ngångsrik politiken var. Mats Odell medger att det gick\r\nväldigt dåligt men förklarade att det inte var den re-\r\ngering som fanns som hade ansvaret för detta - den\r\nhade tydligen inte ansvar för den ekonomiska politi-\r\nken. I stället var förklaringen uppenbarligen den att\r\nden otäcka oppositionen redan långt före valet helt\r\nhade överflyglat regeringen.\r\nSanningen var den, Mats Odell, att chefen för ett\r\nstort försäkringsbolag sommaren 1994 förklarade att\r\nhan bojkottade svenska statspapper. Han hade totalt\r\ntappat förtroendet för den ekonomiska politiken. Man\r\nkan ha synpunkter på det agerandet, men det är ändå\r\ninget gott betyg åt den regering som Mats Odell satt i\r\noch åt den politik som fördes.\r\nVi kan nog vara överens om vissa saker. Mats\r\nOdell tycker att Socialdemokraterna är ett väldigt\r\ndåligt oppositionsparti. Jag tycker att Kristdemokra-\r\nterna och de andra partierna på högerkanten är väldigt\r\ndåliga regeringspartier. Dessutom tycker jag att Soci-\r\naldemokraterna är ganska bra som regeringsparti.\r\nVad Mats Odell tycker om Kristdemokraterna som\r\nregeringsparti kan man ju spekulera kring. Själv tyck-\r\ner jag att Kristdemokraterna gör sig betydligt bättre i\r\nopposition än i regeringsställning. Vi har då en gans-\r\nka given arbetsfördelning: Om ni låter oss ta hand om\r\nregeringspolitiken går det bra. Ni kan då sitta i op-\r\nposition och kverulera.</pre><pre>Anf.  29  MATS ODELL (kd) replik:\r\nHerr talman! Man undrar hur många som tar det\r\nhär på allvar. Erik Åsbrink säger att det går ganska\r\nbra. 84 280 fler medborgare är i dag arbetslösa än när\r\nGöran Persson tillträdde. Är det någonting att yvas\r\növer? Har det då gått bra? Trots era vallöften, Erik\r\nÅsbrink, om att redan 1995 pressa ned arbetslösheten\r\ntiondedel för tiondedel, är det i dag fler som är arbets-\r\nlösa än när ni tillträdde. Hur kan man ha en så oerhört\r\nsjälvgod och uppblåst hållning till sina egna insatser\r\nunder den här perioden?\r\nJag har just redogjort för att det väldigt  mycket\r\nvar just den oppositionpolitik som ni bedrev som\r\ngjorde att vi inte kunde lägga fram ytterligare bespa-\r\nringsförslag. Vi fick helt enkelt inte igenom dem i\r\ndenna kammare. Ni röstade nej till budgetsanerings-\r\nförslag om 61 miljarder under den perioden.\r\nJag tycker att det är viktigt att vi ger en korrekt\r\nhistoriebeskrivning, och därvidlag har Erik Åsbrink\r\nfaktiskt en hel del att lära. Jag kan ha en viss förståel-\r\nse för att han inte har följt politiken under den period\r\nnär han var fastighetsdirektör, men medarbetare till\r\nhonom borde kunna korrigera de värsta felaktigheter-\r\nna på det här området.\r\nRegeringen har ännu inte lagt fram förslag till hur\r\nni skall komma till rätta med arbetslösheten. Det finns\r\ni budgeten alldeles tydligt ett glapp mellan de 5,7 %\r\nöppen arbetslöshet som ni själva förutspår och målet\r\n4 %. Försök under dessa sista minuter, Erik Åsbrink,\r\nge ett besked hur ni tänker uppnå detta mål! Det är\r\nden största och viktigaste frågan, inte bara för mig\r\nutan för hela svenska folket.</pre><pre>Anf.  30  Finansminister ERIK ÅSBRINK (s)\r\nreplik:\r\nHerr talman! Om Mats Odell hade lyssnat på mina\r\ntidigare inlägg i debatten hade han hört att jag utför-\r\nligt har kommenterat just den frågan. Jag tänker inte\r\nupprepa vad jag redan tidigare har sagt i denna kam-\r\nmare.\r\nVi är helt överens på en punkt, Mats Odell. Vi be-\r\nhöver inte polemisera på den punkten. Vi är överens\r\nom att det inte blir bra i Sverige när Socialdemokra-\r\nterna sitter i oppositionsställning och när Kristdemo-\r\nkraterna och andra högerpartier sitter i regerings-\r\nställning. Jag håller med om den beskrivningen. Låt\r\noss se till att detta inte upprepas i framtiden.\r\nDäremot är vi väldigt oense på en annan punkt.\r\nJag skall fortsätta städarbetet i de offentliga finanser-\r\nna och när det gäller landets ekonomi, men jag tror till\r\nskillnad från Mats Odell inte på att pigavdrag är en\r\nmodell för att lösa landets sysselsättningsproblem.</pre><pre>Anf.  31  BO LUNDGREN (m):\r\nHerr talman! Per-Ola Eriksson gjorde en riktig\r\niakttagelse när han sade att det finns många hushåll i\r\nSverige där pengarna inte räcker till eller där man\r\nlever med väldigt små marginaler. Det främsta skälet\r\ntill det är att också de som är i små omständigheter får\r\nbetala mycket höga skatter. Därtill bidrar dessutom\r\nden stora arbetslösheten i Sverige.\r\nJag hoppas därför att Per-Ola Eriksson är beredd\r\natt stödja mig och mitt parti när de fullt finansierade\r\nskattesänkningarna för låg- och medelinkomsttagare\r\nföreslås här i kammaren. Det kan vara ett bra sätt att\r\nhjälpa dem som har problemet att de inte kan leva på\r\nsin lön därför att skatten är så hög.\r\nAtt skapa förutsättningar för att sänka arbetslöshe-\r\nten ger också goda möjligheter till ytterligare skatte-\r\nsänkningar. Att sänka arbetslösheten med en procen-\r\ntenhet ger möjlighet att sänka kommunalskatten med\r\nen krona. Det finns alltså mycket att göra på det här\r\nområdet.\r\nErik Åsbrink vet att 80-talet var det decennium\r\nnär de stora problemen i Sverige grundlades. Man kan\r\ngå längre tillbaka i tiden. Problemen är inte bara so-\r\ncialdemokraternas fel, men det var ni som hade och\r\nfår ta på er det politiska ansvaret för de misstag som\r\nledde till bankkrisen och som ledde till att det när\r\nErik Åsbrink var skatte- och bankminister svängde\r\nfrån överskott till underskott. Då började arbetslöshe-\r\nten accelerera.\r\nNu nog om detta. Eftersom jag tycker att väljarna\r\när värda något bättre menar jag att det är synd att Erik\r\nÅsbrink nästintill visar förakt för väljarna och de\r\narbetslösa genom att föra den här typen av debatt i\r\nkammaren. Man tar inte fram de åtgärder som skulle\r\nkunna ge arbetslösa nya jobb och ett hopp om framti-\r\nden, åtgärder som skulle kunna minska kostnaderna\r\nför arbetslösheten och möjliggöra att inte behöva dra\r\nned ersättning och stöd till änkor och handikappade.\r\nMan borde låta staten verkligen utföra de grundläg-\r\ngande uppgifter som staten faktiskt har.\r\nMot denna bakgrund är vi inte positiva till bud-\r\ngetpropositionen. Det är nog så bra med budgetsane-\r\nring, men det räcker inte. Det måste också vara en\r\npolitik som skapar förutsättningar för nya jobb. Ni\r\nsäger själva att denna politik inte räcker till. Göran\r\nPersson säger det. Det framhålls i budgetpropositio-\r\nnen att mer måste komma, och ni talar också om på\r\nvilka områden det måste komma mer. Den höga ar-\r\nbetslösheten är ökande och högre än vid motsvarande\r\ntid 1994. Fastän ni säger detta gör ni ingenting. Ni\r\nlämnar inga besked till någon här i kammaren och inte\r\nheller till människorna ute landet.\r\nDet finns besked som skulle kunna ges: sänkning\r\nav skatten på arbete, slopande av dubbel skatt på\r\ninvesteringar, att göra det enklare att anställa och att\r\nverkligen satsa på utbildning. Detta har mitt och andra\r\npartier lagt fram förslag om här i kammaren. För varje\r\ndag som ni dröjer med att lägga fram det som ni möj-\r\nligen tror kan mildra arbetslösheten kommer fler\r\nmänniskor att må dåligt, Erik Åsbrink. Det tycker jag\r\ninte att Erik Åsbrink skulle acceptera.</pre><pre>Anf.  32  Finansminister ERIK ÅSBRINK (s)\r\nreplik:\r\nHerr talman! Vi får nu på nytt höra de moderata\r\nskattesänkningslöftena ställas ut igen, som gengånga-\r\nre från svunna tider. Det var i hög grad den politiken\r\nsom bidrog till att skapa den statsfinansiella katastro-\r\nfen och som därmed förorsakade så många andra av\r\nde problem i svensk ekonomi som vi fortfarande\r\nbrottas med. Knappt hinner vi återställa statsfinanser-\r\nna förrän Bo Lundgren på nytt är ute och strör om-\r\nkring sig stora löften om skattesänkningar, som på\r\nnytt skulle undergräva statsfinanserna och varje möj-\r\nlighet för staten att bedriva en aktiv politik för att\r\nbekämpa arbetslösheten och öka sysselsättningen. Jag\r\när öppen och lyhörd för alla goda förslag som kan\r\nhjälpa till i kampen mot arbetslösheten, men en sak är\r\nsäker: Moderat skattesänkningspolitik och moderat\r\nförstöring av statsfinanserna är inte en politik som jag\r\när beredd att följa.</pre><pre>Anf.  33  BO LUNDGREN (m) replik:\r\nHerr talman! Jag förstår att det för en som tycker\r\natt staten skall ta in nästintill alla inkomster kan kän-\r\nnas besvärligt att lämna över till medborgarna att\r\nkunna leva på sin lön. Men vad var det egentligen\r\nsom hände, för att gå tillbaka till 70- och 80-talet? Jo\r\nni socialdemokrater vände er till väljarna och sade:\r\nLåt oss ta ut höga skatter av er, så skall vi se till att ni\r\nfår bra barnomsorg och god vård utan köer och att ni\r\nfår bidrag om det händer någonting. Allting skall bli\r\nså bra.\r\nMen hur ser det ut nu, med den modell som Erik\r\nÅsbrink var med om att skapa? Jo, skatterna stiger\r\ndramatiskt, inte minst för låg- och medelinkomsttaga-\r\nre. Samtidigt växer vårdköerna, barnomsorgen räcker\r\ninte till, bidragen blir mindre och människor känner\r\nsig klämda från bägge håll. Den modellen höll inte,\r\nErik Åsbrink. Det är just därför vi säger att det krävs\r\natt vi går tillbaka och låter staten ta hand om det\r\ngrundläggande ansvaret för den trygghet människor\r\nbehöver i nöd men låter människor få en chans att\r\nleva på sin egen lön.\r\nEtt led i detta är en politik som också skapar bättre\r\nförutsättningar att pressa ned arbetslösheten. Där har\r\nni misslyckats. Det är bra att Erik Åsbrink säger att\r\nhan är lyhörd, men jag har inte märkt någonting av det\r\ni debatten hittills. Det finns förslag - det fanns i som-\r\nras och det kommer att finnas i riksdagen när mo-\r\ntionsperioden är slut den 7 oktober.\r\nMen, Erik Åsbrink, ge besked! Det har jag och\r\nmånga med mig frågat efter. Om Erik Åsbrink nu\r\nfaktiskt vet vad som behövs för att flera skall få jobb,\r\nså ta fram de förslagen nu och lägg dem på riksdagens\r\nbord, så att människor snabbt kan komma i arbete och\r\nkostnaderna för arbetslösheten minskar.</pre><pre>Anf.  34  PER-OLA ERIKSSON (c):\r\nHerr talman! Jag hoppas att finansministern svarar\r\npå min fråga, om han har någon debattid kvar.\r\nDen splittrade vänster-högerallians som vi har sett\r\nuppträda nu under några timmar har en gemensam\r\nnämnare, tycker jag - gnäll och åter gnäll! Ingen, vare\r\nsig Bo Lundgren, Anne Wibble eller Johan Lönnroth,\r\nerkänner att det behövs en politisk stabilitet och ba-\r\nlans i de offentliga finanserna för att vi skall kunna\r\nklara jobben. Det är en helt avgörande förutsättning.\r\nJag hade trott att tidigare finansministern Anne\r\nWibble skulle ägna åtminstone en enda mening åt just\r\nbehovet av stabilitet och balans i de offentliga finan-\r\nserna. Men icke! Inte ett enda ord!\r\nDet är ju förutsättningen för att över huvud taget\r\nkunna skapa jobb. Att bekämpa arbetslösheten är\r\nviktigt. Jag tror att det råder en bred politisk enighet\r\nockså om det behovet. Men vi vet också att det inte\r\ngår att åstadkomma det från en dag till en annan. I så\r\nfall hade vi ju klarat det under förra mandatperioden,\r\ndå vi faktiskt hade en svår arbetsmarknadssituation.\r\nInte ens inom EU-länderna klarar man det. Tyskland,\r\nFrankrike osv. har höga arbetslöshetstal. Det är inte\r\nnågot skäl för att vi också skall ha det, men att få ned\r\ndem är ett arbete som är långsiktigt.\r\nSedan har vi att få ned räntorna. Kom ihåg att vi i\r\ndag, när vi skriver den 20 september, har en räntedif-\r\nferens till exempelvis Tyskland som är väsentligt\r\nlägre än den var för bara 18 månader sedan. Då hade\r\nvi en räntedifferens på 450 punkter; i dag är den nere\r\nunder 150 punkter.\r\nVi inför skattelättnader för småföretagen, vi satsar\r\nmer resurser på kretsloppssamhället, kretsloppsteknik\r\noch miljöteknik, vi sänker arbetsgivaravgifter och styr\r\ndet så att det framför allt har betydelse för de mindre\r\nföretagen. Det skall tas fram ett program för lantbruk\r\noch landsbygd, där det finns betydande sysselsätt-\r\nningsmöjligheter.\r\nJag lyssnade med intresse på Bo Lundgren, som\r\ninte hade ett enda ord att säga om behovet av stabilitet\r\noch balans i statsfinanserna. Däremot höll han i sed-\r\nvanlig ordning en predikan för sänkta skatter. Men att\r\nsänka skatter med lånade pengar, i ett läge där vi har\r\nett stort budgetunderskott, är ju att kasta pengarna i\r\nsjön.\r\nDetta vet säkert Bo Lundgren, men det står i det\r\nmoderata partiprogrammet att man skall sänka skat-\r\nterna. Men varför skall Bo Lundgren då höja skatten\r\nför de människor som har störst behov av låga skat-\r\nter? Bo Lundgren vill ju höja matskatten, och den slår\r\nhårdast mot de grupper som jag avslutningsvis talade\r\nom, de grupper som har de smalaste ekonomiska\r\nmarginalerna. Varför vill inte Bo Lundgren sänka den\r\nskatten? Nej, den skall höjas, men i stället skall man\r\nsänka andra skatter, vilket i första hand kommer\r\nmänniskor med större ekonomiska marginaler till\r\ngodo. - Det är oförsvarligt att föra den typen av poli-\r\ntik.\r\nAnne Wibble sade att lönebildningen skall klaras.\r\nJag lyssnade väldigt uppmärksamt och tänkte: Nu blir\r\ndet nog väldigt intressant. Men jag måste fråga: När\r\nmedverkade Folkpartiet till att stabilisera lönebild-\r\nningen i Sverige? Ni orkade ju från Folkpartiets sida\r\nen gång i tiden inte ställa upp och ge stöd åt Rehnber-\r\ngavtalet när det gällde. Nu ställer jag en rak fråga till\r\nAnne Wibble: Vad tänker Anne Wibble och Folkpar-\r\ntiet göra när vi nu står inför en ny situation där vi\r\nbehöver få en bättre tingens ordning på lönebildning-\r\nens område?\r\nLåt mig sedan till sist till Johan Lönnroth säga att\r\njag svarar ja på frågan om en folkomröstning om\r\nEMU, om regeringen föreslår att vi skall ansluta oss\r\ntill EMU. Det tycker jag i så fall skall föregås av en\r\nfolkomröstning.\r\nMen låt mig också till Johan Lönnroth säga: Jag\r\nvill inte ha ett EMU-medlemskap. Det tycks ju inte\r\nJohan Lönnroth heller vilja. Men till skillnad från\r\nJohan Lönnroth arbetar vi från Centerpartiets sida för\r\nen stram finanspolitik, och det vill inte Johan Lönn-\r\nroth ställa upp på. Han vill ha det goda, men han vill\r\ninte ta ansvar och vara med och skapa en politisk och\r\nekonomisk stabilitet. Men det förutsätter också ett\r\nutanförskap när det gäller EMU.</pre><pre>Anf.  35  ANNE WIBBLE (fp) replik:\r\nHerr talman! När det gäller Per-Ola Erikssons frå-\r\nga om Folkpartiets inställning till de stabila och sunda\r\nstatsfinanserna ber jag att få hänvisa till mitt inled-\r\nningsanförande, som Per-Ola Eriksson uppenbarligen\r\nmissade.\r\nJag kan tillägga att om man gör en enkel kalkyl\r\nskall man finna att den statsfinansiella kostnaden för\r\nCenterpartiets medverkan i statsbudgetsammanhang\r\nuppgår till drygt 15 miljarder eller så. Centerpartiets\r\negen medverkan är alltså inte så väldigt mycket att\r\nskryta med.\r\nAnnars är det slående att Per-Ola Eriksson mer\r\noch mer låter som en regeringsföreträdare. Jag måste\r\nfaktiskt fråga: Känns det inte litet konstigt att fram-\r\nställas som så usel av bästa kompisen - det är ju\r\nnämligen vad Erik Åsbrinks historieskrivning impli-\r\ncerar?\r\nJag undrar faktiskt vilken värld Per-Ola Eriksson\r\nlever i. Han skröt ganska mycket om lägre räntor som\r\nskulle göra egnahemsägare saliga av lycka. Man be-\r\nhöver ju bara gå utanför dörren, här och i ännu högre\r\ngrad i övriga landet, för att träffa egnahemsägare som\r\när oroliga, förbittrade och arga, inte över några sjun-\r\nkande räntor som de skulle tillskriva Per-Ola Eriksson\r\nutan över höjda fastighetsskatter och höjda taxerings-\r\nvärden. De är förbittrade och oroliga för att de inte\r\nskall kunna bo kvar i sina hus. Vilka egnahemsägare\r\nPer-Ola Eriksson träffar vet inte jag.\r\nArbetslösheten berördes mycket, mycket magert.\r\nCenterpartiets bristande engagemang på det här om-\r\nrådet, åtminstone för närvarande, illustrerades av hur\r\nPer-Ola Eriksson såg på frågan om människors bero-\r\nende av socialbidrag. Den för mig naturliga inställ-\r\nningen är att säga att då måste man försöka se till att\r\nfärre människor tvingas leva på socialbidrag och kan\r\nförsörja sig med eget arbete. Men Per-Ola Eriksson\r\nsäger att då måste vi höja socialbidragen. Att accepte-\r\nra att människor inte skall kunna försörja sig själva på\r\neget arbete är verkligen att ha givit upp.\r\nEftersom jag nu tydligen har förbrukat min talartid\r\nskall jag slutligen bara be att få ta avstånd från nya\r\nRehnbergavtal.</pre><pre>Anf.  36  PER-OLA ERIKSSON (c) replik:\r\nHerr talman! Det betyder att Anne Wibble över\r\nhuvud taget inte vill lägga sig i lönebildningen. Om\r\nden går snett skall vi politiker tydligen bara luta oss\r\ntillbaka och säga: Det var det, det. Så ansvarslös kan\r\nman inte vara, fru Wibble.\r\nJag vill också korrigera Anne Wibble. Jag har inte\r\nföreslagit några höjda socialbidrag, men jag tvingas\r\nkonstatera att vi i dag har en situation där många\r\nmänniskor är beroende av socialbidrag. Den gruppen\r\när inte alltid så lätt att definiera. Det finns olika in-\r\nkomstnivåer och olika hushållstyper, och jag vill\r\ngärna att vi analyserar den situationen.\r\nVi kommer att förbättra situationen för svenskt\r\nnäringsliv. I första hand, Anne Wibble, skapar vi\r\nbättre betingelser för småföretagen. Det är därför vi\r\nsänker arbetsgivaravgifterna från den 1 januari 1997.\r\nVi gör lättnader i dubbelbeskattningen, riktade mot\r\nsmåföretagen. Vi har återinfört kvittningsrätten. Anne\r\nWibble måste väl medge att det är viktigt för att sti-\r\nmulera nyföretagande? Genom en rad olika åtgärder\r\nhar vi medverkat till att förbättra villkoren för småfö-\r\nretagare. Vi satsar på kretsloppsteknik - 1 miljard. 1\r\nmiljard satsas på Östersjöområdet, och 1 miljard på\r\nregional- och näringspolitik. Detta gör vi i syfte att\r\nskapa en tillväxt i ekonomin. Men intresset från Folk-\r\npartiets sida för att ställa upp på den typen av åtgärder\r\nhar inte varit särskilt stort.\r\nAllra sist vill jag säga till Anne Wibble: Jag har\r\ninte röstat för någon höjd fastighetsskatt. Det vet\r\nAnne Wibble.</pre><pre>Anf.  37  JOHAN LÖNNROTH (v) replik:\r\nHerr talman! Per-Ola Eriksson vill ju vara resul-\r\ntatpolitiker. Låt oss då tala om våra gemensamma\r\nmöjligheter att påverka politiken.\r\nI kärnkraftsfrågan har vi bjudit in linje-tre-\r\npartierna och miljörörelsen för att försöka få till stånd\r\nden gemensamma front som jag tror är absolut nöd-\r\nvändig om vi skall kunna pressa regeringen till en\r\nmera progressiv hållning när det gäller att utveckla\r\nförnybara energikällor och avveckla kärnkraften. Jag\r\nskulle vilja veta på vad sätt Per-Ola Eriksson kommer\r\natt bidra till att skapa denna gemensamma linje-tre-\r\nfront i kärnkraftsfrågan.\r\nDet andra gäller EMU. Det är bra med beskedet\r\nom folkomröstning. Men jag saknar faktiskt, måste\r\njag säga, Per-Ola Erikssons engagemang. Man får\r\nalltid dra ur honom ställningstagandena i EMU-\r\nfrågan. Är Per-Ola Eriksson beredd att tillsammans\r\nmed mig på ett konstruktivt sätt i finansutskottet dis-\r\nkutera hur vi gemensamt nu skall arbeta för att få\r\nstopp på det svenska medlemskapet i EMU?</pre><pre>Anf.  38  PER-OLA ERIKSSON (c) replik:\r\nHerr talman! Apropå att bjuda in tidigare linje-tre-\r\npartier vill jag säga att det pågår energiöverläggning-\r\nar. Syftet är att vi skall skapa en majoritet här i kam-\r\nmaren, helst med företrädare för många partier, för en\r\nenergipolitik som är långsiktig och som inleder kärn-\r\nkraftens avveckling och tar fram en förnyelse av hela\r\nenergisystemet.\r\nJag noterar att Johan Lönnroths parti på ett mycket\r\ntidigt stadium har gått ut och sagt att folkomröstnings-\r\nresultat inte kan vara särskilt viktigt.\r\nDet är viktigt att vi får en förnyelse av energisys-\r\ntemet så att vi börjar lägga om kursen. Det innebär\r\nbåde nya jobb och en tryggare och miljövänligare\r\nenergipolitik.</pre><pre>Anf.  39  JOHAN LÖNNROTH (v) replik:\r\nHerr talman! Per-Ola Eriksson vet säkert att vi står\r\nfast vid vår inställning i kärnkraftsfrågan. Kärnkraften\r\nskall vara avvecklad till 2010. Men Per-Ola Eriksson,\r\nsom ju alltid vill framhålla sig själv som en resultat-\r\npolitiker, vet ju att det också gäller att försöka påver-\r\nka politiken. Per-Ola Eriksson har inte mera taletid,\r\nmen jag vill återigen uppmana honom att vara litet\r\nkonstruktiv. Sitt ihop med oss och diskutera hur vi\r\nskall pressa fram konkreta resultat!</pre><pre>Anf.  40  ROY OTTOSSON (mp):\r\nHerr talman! Jag vill avrunda min del i debatten\r\ngenom att belysa vad Per-Ola Eriksson, som rimligen\r\nnu får räknas till regeringen, har sagt. Han uppträder\r\nsom regeringsföreträdare här och försvarar alltihop.\r\nDet betyder att den kritik som vi har haft mot rege-\r\nringen i allra högsta grad också gäller Centerpartiet.\r\nJag tycker att det är karakteristiskt för Per-Ola\r\nEriksson och Centern att inte lyssna på den kritik som\r\nförs fram, utan man pratar i stället om något annat.\r\nMan tycker att det är gnäll när vi här från talarstolen\r\ntalar om att arbetslösheten ökar i stället för att minska,\r\nsom man har lovat, och att vi betraktar detta som ett\r\nstort ekonomiskt och socialt problem. Det är natur-\r\nligtvis inte gnäll, utan det är allvar. Det är allvar för\r\nde 12-13 % som är utan arbete. Det är de som får ta\r\nmycket av smällen. Det är frågan om ungdomar och\r\nkvinnor som aldrig kommer in på arbetsmarknaden.\r\nJag tycker att det är befogat att gnälla från denna\r\ntalarstol när man genomför besparingar och skatte-\r\nhöjningar som slår just mot dem som redan ligger.\r\nDet är bara att beklaga Centerpartiet även på den\r\npunkten.\r\nJag trodde faktiskt att Per-Ola Eriksson skulle sä-\r\nga någonting om den gröna sidan av budgeten, om\r\nmiljön. Man måste fråga sig om Centerpartiet tycker\r\natt det är bra att man minskar kalkningsanslagen från\r\n175 miljoner i år till 130 nästa år. Såvitt vi kan se så\r\nstår det så i budgeten.\r\nÄr Per-Ola Eriksson och Centern medvetna om\r\nvad detta betyder för försurningsarbetet i Sverige?\r\nMånga forskare anser att försurningen är det största\r\nmiljöproblemet. Vi har ett mycket stort antal sjöar och\r\nmarker i detta land som är försurade, där den kemiska\r\nsammansättningen förstörs på så sätt att liv fördärvas.\r\nJust kalkning har gjort att vi har kunnat bromsa den\r\nutvecklingen. Problemet är att det väldigt snabbt\r\nfrigörs mängder av miljögifter, framför allt tungmetal-\r\nler, från bottensedimenten om man slutar kalka. Man\r\nfår en större gifteffekt än vid normal försurning. Detta\r\nborde man ifrån Centerns sida känna till. Det finns\r\nengagerade miljöintresserade människor i det partiet,\r\nmen jag konstaterar att de sviks av sin partiledning.\r\nDe sviks när Centern samarbetar med regeringen.\r\nMan glider förbi detta med en talande tystnad i riks-\r\ndagens kammare när man kritiseras av Miljöpartiet.\r\nMan måste också fråga sig om Centern är ett parti\r\nsom över huvud taget har svar på framtidsfrågor, när\r\nman tror att tillväxt och bara tillväxt är det som ska-\r\npar jobb, trots att all forskning visar att kopplingen\r\ntillväxt-nya arbetstillfällen blir allt svagare.</pre><pre>Anf.  41  Finansminister ERIK ÅSBRINK (s)\r\nreplik:\r\nHerr talman! Jag fick frågan av Per-Ola Eriksson\r\nom regeringen är beredd att starta en levnadsnivåun-\r\ndersökning för att analysera villkoren för de männi-\r\nskor som får socialbidrag. Mitt svar är ja. Vi är inte\r\nbara beredda att starta en utredning; det pågår redan\r\nett sådant analysarbete, bl.a. kopplat till arbetet med\r\natt föreslå en ny socialtjänstlag - en proposition som\r\nskall läggas fram i december. Det finns också kopp-\r\nlingar till den bortre parentesen. De analyserna skall\r\ngenomföras. Jag vill passa på att inbjuda företrädare\r\nför Centerpartiet att ta del av det arbetet.</pre><pre>Anf.  42  BO LUNDGREN (m):\r\nHerr talman! Det är intressant att följa den interna\r\ndiskussionen mellan Centern och Socialdemokraterna.\r\nDet är inte riktigt lika spännande, dock, som när Olof\r\nPalme gjorde upp om momsen och arbetsgivaravgif-\r\nterna med Vänsterpartiet i början av 70-talet.\r\nArbetslösheten i Sverige är rekordhög. Skatterna\r\nstiger, och det blir svårare att leva på sin egen lön\r\neller pension. Vi har i det läget en regering som inte\r\nens tror på sin egen politik. Men det går att skapa\r\nförutsättningar för en annan utveckling. Det finns ett\r\nalternativ. Det har visats här i riksdagen. Det skapar\r\nförutsättningar för ett Sverige där arbetslösheten pres-\r\nsas tillbaka och där det går att leva på sin lön och sin\r\npension, där kommuner och stat kan klara sina\r\ngrundläggande uppgifter och ge en bra sjukvård utan\r\nköer, en bra utbildning för alla barn och stöd till dem\r\nsom verkligen behöver. Det kräver en annan politik,\r\nherr talman. Den kommer att presenteras under tiden\r\nfram till den 7 oktober.</pre><pre>Anf.  43  JOHAN LÖNNROTH (v)\r\nHerr talman! Jag skulle vilja vända mig till storin-\r\nkvisitor Mats Odell som vill brännmärka oss som tar\r\nansvar i kommuner och landsting efter det att Mats\r\nOdell och hans kamrater inom högern och regeringen\r\nhar avslagit våra förslag att ge kommuner och lands-\r\nting mer pengar. Men jag skall faktiskt trots bränn-\r\nmärkningen ta fasta på det positiva i det nya budska-\r\npet. Mats Odell vill tydligen öka de offentliga utgif-\r\nterna. Han vill anslå mer pengar till kommuner och\r\nlandsting. Det är bra. Med vem skall ni genomföra\r\ndetta, Mats Odell? Är det tillsammans med Bo Lund-\r\ngren? Vi ställer upp, trots brännmärkningen, Mats\r\nOdell. Kom med förslagen. Ni har hela tiden avslagit\r\nvåra förslag att ge mer pengar. Men ni är ändå väl-\r\nkomna. Vi skall inte gräla mer, utan vi skall samarbe-\r\nta.</pre><pre>Anf.  44  MATS ODELL (kd):\r\nHerr talman! Jag har 20 sekunder på mig. Jag vill\r\nbara säga att det inte har varit fråga om någon bränn-\r\nmärkning. Väljarna borde brännmärka en sådan kon-\r\nsumentinformation som Vänsterpartiet, Socialdemo-\r\nkraterna och Miljöpartiet gav. Vi vill omfördela re-\r\nsurser. Vi har i vårt budgetalternativ 5,8 miljarder mer\r\ntill kommun- och landstingssektorn än vad regeringen\r\nhar i sitt alternativ. Det är där som pengarna tas. Det\r\när bl.a. genom att vi som är friska och som har jobb\r\nfår ytterligare en karensdag, Johan Lönnroth. Är ni\r\nmed på den finansieringen?</pre><pre>Anf.  45  Finansminister ERIK\r\nÅSBRINK (s):\r\nHerr talman! Nu när debatten närmar sig sitt slut\r\när det påtagligt att när det gäller företrädarna för övri-\r\nga partier som kommenterar samarbetet mellan Soci-\r\naldemokraterna och Centern finns det ingenting posi-\r\ntivt att säga, inte ett positivt ord har sagts om den\r\npåtagliga förbättring som sker av statsfinanserna och\r\nav svensk ekonomi. Det är ett gnällande och en för-\r\ngrämdhet. Men jag tycker att ni kunde ha kostat på er\r\nen positiv kommentar om att det faktiskt går bättre för\r\nSverige. Det är väl rimligtvis något som vi alla borde\r\neftersträva och glädja oss åt.\r\nDet stora bekymret som vi har, vilket jag tror att\r\nde flesta av oss delar, är arbetslösheten. Det finns all\r\nanledning att känna stor oro och att vara mycket en-\r\ngagerad i kampen mot arbetslösheten. Vi kan ha olika\r\nuppfattningar om hur det skall ske, men jag tror att de\r\nflesta av oss ändå är överens om att det skall ske. Då\r\när det på det sättet att en framgångsrik kamp mot\r\narbetslösheten inte kan genomföras om vi inte har\r\nstatsfinanser i balans och om vi inte har en tillväxt i\r\nekonomin. Därför vill jag säga att jag är optimist. Jag\r\nkänner tillförsikt inför framtiden. Jag känner en fram-\r\ntidstro. Den bygger på faktiska uppgifter om utveck-\r\nlingen i svensk ekonomi och om utvecklingen i stats-\r\nfinanserna. Det är ett faktum att vi har en mycket låg\r\ninflation i Sverige. Det är ett faktum att räntorna fal-\r\nler, och de har fortsatt att falla i dag. Det verkar som\r\nom man inte tar på allvar vad moderater, folkpartister\r\noch kristdemokrater säger. Om man gjorde det skulle\r\nväl räntorna rimligtvis inte fortsätta att falla också i\r\ndag. Jag gläder mig åt den räntenedgången, och jag\r\ntror att det finns utsikter att den kan fortsätta. Det är\r\nnaturligtvis bra att exporten ökar kraftigt och att vår\r\nutrikesbalans stärks, så att vi kan betala av på utlands-\r\nskulden. Det är naturligtvis bra att investeringarna\r\nfortsätter att öka och att vi också får en uppgång av\r\nden privata konsumtionen, så att folk vågar spendera\r\nlitet mer. Det är allt detta tillsammans som leder fram\r\ntill en konjunkturuppgång som vi nu ser allt starkare\r\ntecken på och som ger oss bättre möjligheter framöver\r\natt ta itu med den stora återstående uppgiften att be-\r\nkämpa arbetslösheten och att få upp sysselsättningen.\r\nJag vill säga att jag känner en framtidstro och en\r\ntillförsikt. Det är naturligtvis en oerhörd styrka att vi\r\när på väg att återvinna balansen och stabiliteten i\r\nsvensk ekonomi och i statens finanser.</pre><pre>Anf.  46  JOHAN LÖNNROTH (v):\r\nHerr talman! Jo, Erik Åsbrink, jag skall gärna säga\r\nnågot positivt om att räntorna har fallit och att budge-\r\nten är sanerad. Men det stora problemet, Erik Ås-\r\nbrink, är att det som ni nu säger om att det nu är dags\r\natt angripa arbetslösheten och att påbörja en fördel-\r\nningspolitik sade ni faktiskt ungefär med samma ord\r\nför drygt ett år sedan, sommaren 1995. Då var det\r\nockså dags att ta nästa steg. Vi kan i denna budget\r\ninte se att ni lägger fram förslag som innebär att man\r\nkommer till rätta med arbetslösheten. Ni klarar inte\r\nfyraprocentsmålet med de förslag som ni lägger fram.\r\nDärför måste denna riksdag se till att ändra i er bud-\r\nget, så att vi får ned arbetslösheten och förbättrar\r\nfördelningen. Fördelningspolitiken har faktiskt varit\r\neländig efter den dag som ni började samarbeta med\r\nCenterpartiet. Det måste bli en vändning. Ni måste det\r\npå allvar att sätta arbetslöshetsbekämpningen och\r\nfördelningspolitiken främst, och det måste påbörjas\r\nnu.\r\nTill sist har jag redan sagt att Vänsterpartiet är be-\r\nrett att ta ansvar. Vi är inte bittra och besvikna, och vi\r\nkänner oss inte försmådda. Ni har stängt dörren, och\r\nni har sagt att det nu är Per-Ola Eriksson och Center-\r\npartiet som gäller. Men vi vet med förtröstan att det\r\nfinns en mycket stark opinion utanför detta hus som\r\nstöder stora delar av det som vi står för. Vi tror att ni\r\nkommer att inse hur verkligheten ser ut utanför detta\r\nhus och inte bara i detta hus.</pre><pre>Överläggningen var härmed avslutad.</pre><pre>Budgetpropositionen bordlades.</pre><pre>2 §  Meddelande om val</pre><pre>Förste vice talmannen meddelade att val av leda-\r\nmöter och suppleanter i utskotten skulle ske tisdagen\r\nden 24 september kl. 9.00.</pre><pre>3 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1996/97:3 till kulturutskottet\r\n1996/97:4 till försvarsutskottet\r\n1996/97:5\r\navsnitt 7 till socialutskottet\r\navsnitt 12 till arbetsmarknadsutskottet\r\npropositionen i övrigt till utbildningsutskottet\r\n1996/97:11 till försvarsutskottet\r\n1996/97:22 till lagutskottet\r\n1996/97:26 till justitieutskottet\r\n1996/97:31 till lagutskottet</pre><pre>Skrivelse\r\n1996/97:24 till socialförsäkringsutskottet\r\nAjournering</pre><pre>Kammaren beslöt kl. 11.58 att ajournera samman-\r\nträdet till kl. 14.00 då de till dagens bordläggning\r\naviserade ärendena väntades föreligga.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>4 §  Bordläggning</pre><pre>Anmäldes och bordlades\r\nPropositioner\r\n1996/97:7 Vissa spel- och lotterifrågor\r\n1996/97:10 Mervärdesskatt inom kultur-, utbildnings-\r\noch idrottsområdet\r\n1996/97:12 Vissa justeringar i lagen om räntefördel-\r\nning vid beskattning m.m.\r\n1996/97:14 Vissa punktskattefrågor\r\n1996/97:17 Skattereduktion för fastighetsskatt i vissa\r\nfall\r\n1996/97:18 Vissa företagsskattefrågor\r\n1996/97:19 Beskattning av bilförmån, m.m.\r\n1996/97:21 Nedsättning av socialavgifter, m.m.\r\n1996/97:27 Läkemedelsförmåner och läkemedelsför-\r\nsörjning m.m.\r\n1996/97:28 Kriterier för rätt till ersättning i form av\r\nsjukpenning och förtidspension\r\n1996/97:29 Höjning av koldioxidskatten för industrin\r\noch växthusnäringen\r\n1996/97:30 Hyresgästinflytande vid ombyggnad m.m.\r\n1996/97:32 Redovisning i ekonomiska föreningar och\r\nhandelsbolag m.m.\r\n1996/97:33 Statens köp av färjetrafik till och från\r\nGotland</pre><pre>5 §  Anmälan om interpellationer</pre><pre>Anmäldes att följande interpellationer framställts</pre><pre>den 19 september</pre><pre>1996/97:3 av Chatrine Pålsson (kd) till miljöminis-\r\ntern\r\nNötöfjärden - även kallad Kyrkfjärden\r\n1996/97:4 av Monica Green (s) till kommunika-\r\ntionsministern\r\nInternet</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 24 september.</pre><pre>6 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 19 september</pre><pre>1996/97:6 av Rune Berglund (s) till jordbruksminis-\r\ntern\r\nFörsäljningar av skogsfastigheter inom samernas\r\nrenbetesområde\r\n1996/97:7 av Lena Klevenås (s) till justitieministern\r\nDomstolsväsendets organisation</pre><pre>den 20 september</pre><pre>1996/97:8 av Marie Wilén (c) till statsministern\r\nRepresentationen i offentliga utredningar och kommit-\r\ntéer\r\n1996/97:9 av Maggi Mikaelsson (v) till miljöminis-\r\ntern\r\nEU:s stöd till miljöorganisationer</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 24 september.</pre><pre>7 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 19 september</pre><pre>1995/96:695 av Britt-Marie Danestig-Olofsson (v)\r\ntill arbetsmarknadsministern\r\nArbetslösheten bland deltidsarbetande\r\n1995/96:696 av Bengt Hurtig (v) till arbetsmark-\r\nnadsministern\r\nUppsägningar vid Samhall</pre><pre>den 20 september</pre><pre>1995/96:703 av Carina Hägg (s) till näringsministern\r\nNaturgasledning från Nordafrika till Europa</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 24 september.</pre><pre>8 §  Kammaren åtskildes kl. 14.01.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}