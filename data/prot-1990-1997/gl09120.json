{"dokumentstatus":{"dokument":{"hangar_id":"2348908","dok_id":"GL09120","rm":"1997/98","beteckning":"120","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"120","slutnummer":"0","datum":"1998-06-08 00:00:00","systemdatum":"2005-10-27 13:15:52","publicerad":"1998-06-08 00:00:00","titel":"Riksdagens snabbprotokoll 1997/98:120 Måndagen den 8 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{39EB69F3-8EFD-4086-B89B-5A980941736A}","dokument_url_text":"http://data.riksdagen.se/dokument/GL09120/text","dokument_url_html":"http://data.riksdagen.se/dokument/GL09120","dokumentstatus_url_xml":"http://data.riksdagen.se/dokumentstatus/GL09120","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:120</div>\r\n<div class=\"sidhuvud_datum\">Måndagen den 8 juni</div>\r\n<div class=\"sidhuvud_klockslag\">Kl. 10.00 - 21.02</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n-----------------------------------------------------------</pre><pre>1 §  Justering av protokoll</pre><pre>Justerades protokollet för den 2 juni..</pre><pre>2 §  Förnyad bordläggning</pre><pre>Föredrogs men bordlades åter\r\nFinansutskottets betänkanden 1997/98:FiU20 och\r\nFiU27\r\nSocialförsäkringsutskottets betänkande\r\n1997/98:SfU14</pre><pre>3 §  Nationell handlingsplan för äldrepoliti-\r\nken</pre><pre>Föredrogs\r\nSocialutskottets betänkande 1997/98:SoU24\r\nNationell handlingsplan för äldrepolitiken\r\n(prop. 1997/98:113)</pre><pre>Anf.  1  STEN SVENSSON (m):\r\nFru talman! Regeringens proposition om nationell\r\nhandlingsplan för äldrepolitiken har i huvudsak till-\r\nkommit för att möta den kritik mot kommunernas\r\näldreomsorg som blivit alltmer intensiv det senaste\r\nåret. Problemen hänger i grunden samman med de\r\norganisatoriska och finansiella förändringar som ge-\r\nnomfördes i och med att ädelreformen beslutades i\r\nriksdagen hösten 1990.\r\nVi moderater varnade redan då för att den nya\r\ngränsdragningen mellan landstingens och kommuner-\r\nnas ansvarsområden skulle skapa allvarliga problem.\r\nDet skulle bl.a. bli svårt att utkräva medicinskt an-\r\nsvar.\r\nSom resultatet därefter visat försämrades äldre-\r\nvården och vården över huvud taget eftersom det\r\nkollektiva vårdmonopolet behölls - men splittrades i\r\nfråga om ansvar och vårdkompetens. Samtidigt för-\r\nsvann medicinsk kunskap. Läkarna blev kvar hos\r\nlandstingen.\r\nVi moderater riktade dessutom stark kritik mot\r\nuppläggningen av det finansiella systemet och mot att\r\nett rikstäckande betalningssystem i form av en allmän\r\nhälsovårdsförsäkring inte infördes. Den ekonomiska\r\nregleringen av ädelreformen omfattade betal-\r\nningsströmmar på 20 miljarder kronor. Det skulle -\r\nförutsatte man - bli ett nollsummespel där landsting-\r\nens kostnadsminskningar skulle bli lika stora som\r\nkommunernas kostnadsökningar. Så blev det ju inte.\r\nVi moderater varnade för de kostnadshöjande effek-\r\nterna. 20 miljarder kronor låter sig inte omstrukture-\r\nras så lätt. Vi har dessvärre fått rätt.\r\nLandstingens verkliga kostnader för äldresjukvår-\r\nden var lägre än den kostnad som kalkylerades efter-\r\nsom resurserna utnyttjades inom hela sjukvården.\r\nPrimärvården splittrades. En del av sjukvårdskrisen\r\nkan hänföras till detta förhållande. Kommunernas\r\nkostnader har blivit högre. Att inrätta vårdhem blev i\r\nverkligheten något helt annat än vad som diskuterades\r\nvis sammanträdesbordet.\r\nNu finansierar i stort sett varje kommun sin egen\r\nlångvård. Statsbidrag utgår visserligen, men många\r\nkommuner har flera svarta hål, bl.a. allmännyttiga\r\nbostadsföretag. Redan hösten 1993 konstaterade So-\r\ncialstyrelsen att andelen patienter med liggsår mer än\r\nfördubblats på två och ett halt år. Ett annat problem är\r\natt patienter ofta skrivs ut för snabbt från sjukhusen\r\noch sedan flyttas mellan äldreboendet, där läkare\r\nsaknas, och akutsjukhuset.\r\nVi kritiserade äldrevårdsreformen för att mono-\r\npolsituationen inte bröts. Finansieringsansvaret och\r\nverksamhetsansvaret blandades samman. Huvudman-\r\nnaskapet, alltså ansvaret för att resurser finns, skall\r\nvara sammanhållet. Verksamheten skall bedrivas av\r\nmånga olika vårdgivare, menade vi. I dag förekommer\r\ninte mycket av konkurrens inom vården - tyvärr.\r\nI revisionsberättelsen för verksamheten i Stock-\r\nholm kan man läsa att organisationen kännetecknas av\r\n\"dåligt ledarskap\", \"oklart ansvar\" och mycket luddi-\r\nga ekonomiska ramar. Revisorernas slutsats är att\r\n\"vården behöver tydligare ansvarsroller, enklare be-\r\nslutsprocesser och mera överblickbara ledningsfor-\r\nmer.\"\r\nOm man skall kunna komma till rätta med pro-\r\nblemen måste de stora systemfelen åtgärdas. Men av\r\nden politiska debatten att döma är det svårare att peka\r\npå brister och nödvändiga förändringar än att lova\r\nbort ännu mer av skattebetalarnas pengar. Den vikti-\r\ngaste frågan är inte hur många nya miljarder som skall\r\nskjutas till utan hur man skall använda de pengar som\r\nredan finns. Skillnaden mellan vårt och regeringens\r\nförslag till kommunbidrag utgör för övrigt endast 1 %\r\nav kommunsektorns totala omsättning.\r\nEtt omvandlingstryck måste finnas. Kraven på att\r\nsjukvården skall höja sin produktivitet och förbättra\r\nrekryteringen av kompetent personal kommer att\r\nväxa. Bristen på kompetent personal kommer också\r\natt växa. Personalavgångarna, bl.a. som en följd av\r\nåldersstrukturen, blir kännbara. Kommunerna måste\r\nfå ut mer av tillgängliga resurser.\r\nBästa vägen för att uppnå detta är att avskaffa\r\nvårdmonopolet och att anlita en mångfald arbetsgiva-\r\nre som kan locka fler till vårdyrkena. Då medför kon-\r\nkurrensen att fler vill stanna och utvecklas i yrkesrol-\r\nlen. Här har vårdmonopolet sina stora och grova\r\nbrister. Vårdmonopolet är huvudanledningen till de\r\nstora strukturfelen inom vårdsektorn. Varken patienter\r\neller anställda har valmöjligheter. Alla är beroende av\r\nsamma vård och av samma arbetsgivare - hur dålig\r\ndenne än är. Kollektiviserad verksamhet är dessutom\r\nalltid kostsam, något som kollektivets företrädare\r\ndöljer genom att aktivt motarbeta alternativ verksam-\r\nhet.\r\nEn grundläggande orsak till att äldrevårdskrisen\r\nbrutit ut nu är att kommunernas ekonomiska problem\r\nhar vuxit sig allt starkare. Kommunerna har, till följd\r\nav att skatteintäkterna minskat i sysselsättningskrisens\r\nspår, långt ifrån de inkomster som förr ansågs själv-\r\nklara. Det finns inget större hot mot välståndet än en\r\nutveckling där allt färre skall försörja alltfler.\r\nRiksförsäkringsverket redovisade nyligen alarme-\r\nrande uppgifter om att färre personer än beräknat har\r\nintjänat ATP-poäng. Det innebär att det har blivit allt\r\nfärre som är med och skapar välstånd - både för sig\r\nsjälva och för andra. Kommunernas och landstingens\r\nresurser skulle öka om sysselsättningen tog fart. Om\r\nexempelvis den privata sektorn ökar med 100 000 nya\r\njobb leder till att landstingens och kommunernas\r\ninkomster ökar med 20 miljarder kronor. Sverige\r\nbehöver fler skattebetalare - inte högre skatter - för\r\nvälfärdens finansiering. Men socialdemokraterna\r\nminskar antalet skattebetalare genom det höga skatte-\r\ntrycket. Denna politik ger bara fler bidragstagare.\r\nFör att komma till rätta med äldreomsorgskrisen\r\nkrävs i första hand strukturella förändringar. Det\r\nhandlar om omprioriteringar och ändrade organisatio-\r\nner. Långsiktigt måste dessutom andra former för\r\nfinansiering och personalförsörjning utredas.\r\nDe vårdskandaler inom äldreomsorgen som nu har\r\nblivit synliga och alltmer uppenbara hänger samman\r\nmed gränsdragningsproblemen mellan de två kommu-\r\nnala nivåerna. Enbart organisatoriska förändringar\r\nkan inte undanröja dessa målkonflikter. Därför krävs\r\ndet försäkringslösningar för att eliminera de målkon-\r\nflikter som i dag med stor tydlighet skapar oacceptab-\r\nla förhållanden inom äldreomsorgen.\r\nVi moderater har föreslagit en allmän hälsoför-\r\nsäkring där pengarna för vård och omsorg följer den\r\nenskilde patienten oavsett val av vårdform och vård-\r\ngivare. Försäkringen skall finansieras av den del av\r\nlandstingens budget som i dag går till hälso- och sjuk-\r\nvård samtidigt som landstingsskatten vad gäller denna\r\ndel avskaffas och ersätts med en avgift.\r\nUtöver detta skall kostnaderna för sjukpenningens\r\nrehabiliteringsdel och för läkemedel samt statens\r\nbidrag till hälso- och sjukvård ingå som en del i för-\r\nsäkringen. Försäkringen skall finansieras solidariskt,\r\nomfatta alla medborgare och administreras av försäk-\r\nringskassorna.\r\nEn hälsoförsäkring eliminerar dagens tvister mel-\r\nlan kommuner och landsting om betalningsansvaret\r\nför en patient eftersom pengarna för vården följer\r\npatienten. Alltfler har börjat inse att en allmän hälso-\r\nförsäkring är det som mest effektivt skulle förhindra\r\nde problem som vi i dag har i förhållandet mellan de\r\nolika huvudmännen.\r\nTyvärr har denna insikt inte spridit sig till rege-\r\nringspartiet, som vidhåller att olika huvudmän skall\r\nha olika ansvar, även om det innebär att enskilda\r\nmänniskor riskerar att hamna i ett ingenmansland.\r\nProblemen kan inte lösas genom att mer pengar\r\nanslås. Det visar t.ex. förhållandena i Solna. Där höj-\r\ndes skatten mest i Sverige efter valet 1994. Trots detta\r\när Solna en av de kommuner där bristerna i äldreom-\r\nsorgen varit tydligast.\r\nSvårt sjuka äldre får inte alltid den vård som de\r\noch deras anhöriga har rätt att fordra. För att komma\r\ntill rätta med felen inom den tyngre äldreomsorgen\r\nkrävs i första hand att bristerna inom sjukhemmen\r\nrättas till. I vår partimotion har vi lagt fram ett sjuk-\r\nhemsprogram för att rätta till de uppenbara bristerna\r\nför svårt äldre sjuka.\r\nDe viktigaste punkterna är:\r\nGamla människor på sjukhem med omfattande be-\r\nhov av medicinsk vård är patienter. Vården måste\r\ninriktas på kontinuerlig och kvalificerad sjukvård utan\r\natt man ger avkall på god omvårdnad.\r\nEn medicinskt ansvarig läkare skall knytas till\r\nvarje sjukhem för att regelbunden tillsyn och god\r\nvårdplanering skall säkerställas. Det är också viktigt\r\natt kommunerna tillser att det finns medicinskt ansva-\r\nriga sjuksköterskor.\r\nDessutom innebär våra övriga förslag:\r\nÖkad valfrihet i äldreboendet, flexiblare hem-\r\ntjänst, ökad uppmärksamhet på personalen inom äld-\r\nrevården, uppmuntran till alternativ inom äldreomsor-\r\ngen och stöd till frivilliginsatser som görs via enskilda\r\noch föreningar och ökad fokusering kring demensfrå-\r\ngorna.\r\nVidare föreslår vi att vårdgarantin återinförs för\r\natt man skall komma till rätta med köerna till vård och\r\nbehandling inom hälso- och sjukvården.\r\nAvgifter inkluderande läkarvård och medicin skall\r\nvara desamma som erläggs vid vistelse på sjukhus. Vi\r\nföreslår därför mer långtgående förändringar av av-\r\ngiftsuttaget inom äldreomsorgen. Inkomstrelaterade\r\ntaxor och avgifter förstör den logik som trots allt\r\neftersträvas i de statliga skatte- och bidragssystemen.\r\nVi förordar ett förbud mot sådana taxor, men i avvak-\r\ntan därpå föreslår vi ett centralt fastställt förbehållsbe-\r\nlopp.\r\nVi föreslår också att sammanläggningen av ma-\r\nkars inkomster i de fall där den ena maken är intagen i\r\nsärskilt boende alltid skall utgå ifrån att den högsta\r\ninkomsten anses \"tillhöra\" den make som inte är fö-\r\nremål för vård.\r\nMin kollega Birgitta Wichne kommer i ett senare\r\ninlägg att närmare utveckla bl.a. dessa synpunkter.\r\nFru talman! I tider då samhällsekonomin inte ger\r\nutrymme för att man spenderar oändliga resurser\r\nmåste politikerna ha modet att prioritera.\r\nVården behöver tydliga mål. För att klara ekono-\r\nmin måste politikerna hitta andra lösningar för att\r\nbättre utnyttja de resurser som står till buds. Dess-\r\nutom måste vi åstadkomma en bättre samordning\r\nmellan landstingens sjukvård och försäkringskassor-\r\nna. Samarbetet mellan landstingen och kommunerna\r\nmåste också bli bättre, bl.a. genom en samordnad och\r\növerblickande planering, så att vården av de äldre\r\nskall kunna fungera bättre.\r\nSåväl landstingen som kommunerna måste utnyttja\r\nmöjligheterna att upphandla tjänster i konkurrens. Det\r\nkan gälla allt ifrån materiel och försörjning till ren\r\nsjukvård.\r\nEn långsiktig politik för spelreglerna mellan\r\nlandstingen som finansiär av sjukvården och de priva-\r\nta entreprenörerna är viktig för att få till stånd de\r\nalternativ i vården som behövs för att säkra såväl\r\nkvalitet som rimliga kostnader för framtiden.\r\nFru talman! Med hänsyn till kammarens arbetsbe-\r\nlastning yrkar jag bifall endast till reservation 1, men\r\nvi moderater står självfallet fast vid övriga reservatio-\r\nner som vi fogat till socialutskottets betänkande.</pre><pre>Anf.  2  ROLAND LARSSON (c):\r\nFru talman! Alla människors lika rätt och värde är\r\ngrunden för Centerpartiets politik. Människor har\r\nolika förutsättningar och behov, och även insatserna\r\nför de äldre måste utgå från detta. Rätten till integritet\r\noch valfrihet skall genomsyra samhällets syn på de\r\näldres behov av bl.a. vård och omsorg. Människovär-\r\ndet är lika stort oavsett ålder.\r\nGränsen för uppnådd pensionsålder får inte be-\r\ntraktas som någon gräns för deltagande i samhällsli-\r\nvet. De äldre har ofta goda förutsättningar att under\r\nmånga år sedan de gått i pension aktivt delta i politik\r\noch samhällsliv. Erfarenhetsutbyte mellan yngre och\r\näldre är till stor nytta för samhällets utveckling.\r\nAtt åldras betyder inte att förväntningarna på livet\r\nförändras. De flesta pensionärer är friska och lever ett\r\nlika aktivt och innehållsrikt liv som under sin för-\r\nvärsaktiva tid.\r\nNär sedan så småningom behovet av stöd och\r\nhjälp uppstår måste man ges möjlighet att välja for-\r\nmerna för detta. Det måste skapas verkliga möjlighe-\r\nter att påverka sin egen eller sina anhörigas omsorg\r\noch hur och var man skall bo när behov av daglig\r\nomvårdnad uppstår. Äldreomsorgen måste bedrivas\r\nutifrån en helhetssyn där individen står i centrum och\r\ndär dennes önskemål och behov respekteras och så\r\nlångt som möjligt tillgodoses. Centerpartiet anser\r\ndärför att valfrihet och mångfald borde vara ett natio-\r\nnellt mål för äldrepolitiken. Ett förslag som dessvärre\r\nhar avvisats av utskottsmajoriteten.\r\nCenterpartiets utgångspunkt är att all vård och\r\nomsorg skall ha hög kvalitet och att äldre inom vår-\r\nden skall bemötas med respekt och värdighet. Männi-\r\nskor skall känna trygghet inför sin egen och sina an-\r\nhörigas ålderdom. Det är angeläget att anlägga ett\r\nlångsiktigt perspektiv på utvecklingen för att säkra\r\nresurserna för äldreomsorgen.\r\nUnder senare tid har det i medierna rapporterats\r\nflera fall av vanvård inom äldreomsorgen, i både\r\nprivat och kommunalt bedriven vård. Det som har\r\nhänt är sådant som inte får hända och utgör en allvar-\r\nlig påminnelse om att det fortfarande återstår mycket\r\natt göra både vad gäller kvalitet och organisation i\r\näldrevården.\r\nÄven om det som har hänt inte enbart kan tillskri-\r\nvas bristen på ekonomiska resurser, kan man inte\r\nbortse ifrån att detta har varit en bidragande orsak.\r\nDet finns en gräns för vad som går att åstadkomma av\r\nkvalitetsförbättringar genom enbart organisatoriska\r\nförändringar. Vård av människor går inte att rationali-\r\nsera på samma sätt som andra tjänster. Det är den\r\nenskilde vårdtagarens behov och tempo som sätter\r\ngränsen.\r\nDet är därför som vi från Centern har föreslagit\r\noch fått stöd för mer pengar till vård och omsorg i år\r\noch åren framöver. Att vi har kunnat göra det beror på\r\natt vi framgångsrikt har medverkat till att sanera eko-\r\nnomin och därmed fått det ekonomiska utrymme som\r\nkrävts för detta.\r\nDet är dock viktigt att man inte tar larmrapporter-\r\nna till intäkt för att äldreomsorgen generellt sett är\r\nundermålig. Det vore både felaktigt och orättvist.\r\nSituationen varierar över landet och mellan olika\r\nboendeformer. Vi kan konstatera att äldrevården i\r\nhuvudsak fungerar bra och att personalen gör ett\r\nmycket bra jobb, men att det på sina håll finns brister\r\ni bl.a. de medicinska insatserna.\r\nTillsynen och kontrollen måste också förbättras. I\r\ndet syftet föreslår Centern en förändring av de nuva-\r\nrande förtroendenämndernas uppgifter och ansvar. Vi\r\nvill också ändra nämndernas namn till patientnämnder\r\nför att markera att de är medborgarnas företrädare.\r\nVi välkomnar naturligtvis också förslaget att ge\r\nstöd i lagen för anställda som anmäler missförhållan-\r\nden inom vården, det som nu har kommit att kallas lex\r\nSarah.\r\nÄldrepolitiken kommer framöver att ställas inför\r\nstora utmaningar. Andelen äldre personer ökar. Män-\r\nniskor är friskare högre upp i åren men med stigande\r\nålder ökar risken för en komplicerad sjukdomsbild.\r\nDet gör att vårdbehovet ökar, både inom den kommu-\r\nnala äldreomsorgen och inom den hälso- och sjukvård\r\nsom landstinget har ansvar för.\r\nÄdelreformen har i stort sett varit positiv. Men\r\nden har också, som Centern varnade för redan när\r\nädelbeslutet togs, lett till nya gränsdragningsproblem.\r\nDessutom har under hand vårdtyngden och behovet av\r\nmedicinska insatser ökat. Behovet av läkare med\r\nhelhetsansvar i det särskilda boendet har blivit alltmer\r\npåtagligt. Det är därför bra att riksdagen på den\r\npunkten nu förenar sig kring ett tillkännagivande till\r\nregeringen om att detta problem måste få en lösning.\r\nÖvergången från akutsjukvård till kommunal äld-\r\nreomsorg kan ibland vara problematisk. Dels är det\r\ninte alltid som det omedelbart finns plats i den boen-\r\ndeform som är lämpligast utifrån både vårdbehov och\r\nden äldres eget önskemål. Dels krävs det ofta, efter en\r\nperiod av akutsjukvård, under en tid en större insats\r\nav rehabilitering än vad som är normalt förekomman-\r\nde inom äldreboendet.\r\nFrån Centerns sida menar vi därför att en ny\r\nvårdnivå bör övervägas, en mellanvårdform mellan\r\nakutsjukvården och äldrevården.\r\nCenterpartiet anser att insatserna bör öka för att\r\nförbättra kunskaperna och utveckla vården i livet\r\nslutskede. Vård i livets slutskede måste bygga på att\r\npatienternas önskemål står i centrum och på att de\r\nanhörigas situation beaktas. Hospisvården har den\r\nutgångspunkten. Den ger en god omvårdnad för att\r\nlindra oro och smärta, och den ger även en kvalifice-\r\nrad hjälp i en hemliknande miljö för att dämpa ånges-\r\nten hos patienten och de anhöriga. Det är viktigt att ta\r\ntill vara de influenser som denna vårdfilosofi kan ge.\r\nÄldreomsorgen kommer också att ställas inför\r\nandra prov. Allt högre krav kommer att ställas på de\r\nsociala insatserna  och på den omgivande miljön.\r\nMänniskor vill i högre grad ha inflytande över sin\r\negen och sina anhörigas äldreomsorg. Människor med\r\nolika kulturell bakgrund kommer in i äldreomsorgen.\r\nKravet på flexibilitet och valfrihet kommer att bli\r\nstörre.\r\nEtt stort problem inom äldevården är att många av\r\ndem som måste flytta från ett självständigt boende till\r\nett sjukhems- eller gruppboende förlorar sitt gamla\r\nsociala kontaktnät och därmed en del av grunden för\r\nden egna identiteten. Det är mycket viktigt att ta fasta\r\npå det när de nationella målen skall omsättas i prak-\r\ntisk äldrepolitik.\r\nAlla måste ha rätt till en egen identitet som är\r\ngrundad på en social gemenskap med människor även\r\nutanför vården.\r\nPersonalsituationen inom äldreomsorgen måste lö-\r\nsas. Alltför få ungdomar söker sig till vårdutbildning-\r\nen, och inom några år kommer många som arbetar\r\ninom äldreomsorgen att gå i pension. På vissa håll är\r\ndet redan svårt att rekrytera utbildad personal, samti-\r\ndigt som endast hälften av de anställda har adekvat\r\nutbildning. Personalförsörjningen kan komma att vara\r\nett mycket stort problem inom några få år. Olika in-\r\nsatser måste vidtas, och arbetsgivarna måste här ta ett\r\nstort ansvar för vidareutbildningen av den nuvarande\r\npersonalen.\r\nFru talman! Jag vill nu litet grand gå in på några\r\nkonkreta frågeställningar som berörs i betänkandet.\r\nDe anhöriga spelar en mycket betydelsefull roll i\r\näldrevården, inte bara genom de stora insatser man\r\nofta gör med att vårda anhöriga i hemmet utan också\r\nsom stöd för personalen i det särskilda boendet och\r\nframför allt genom den sociala roll man fyller för de\r\ngamla. Det får dock aldrig innebära att det gemen-\r\nsamma ansvar som vi har för äldrevården överlastas\r\npå närstående. Anhöriga och personal har var sin roll i\r\nen helhet med flera aktörer.\r\nEn av dessa aktörer är frivilligorganisationerna,\r\nsom i detta sammanhang får anses representera det\r\nhumanistiska välfärdssamhällets medmänsklighet. Det\r\ngläder oss att utskottet har tillstyrkt vår motion och\r\nsåledes att det stimulansbidrag på 90 miljoner kronor\r\nsom nu anslås bör användas för projekt som kan ut-\r\nveckla och stimulera de äldres delaktighet, sociala\r\nnätverk och inflytande över vård och omsorg, liksom\r\natt medlen skall användas i samverkan med de lokala\r\nanhörig- och frivilligorganisationerna.\r\nBåda dessa viktiga grupper, de anhöriga och fri-\r\nvilligorganisationerna, måste stödjas och stimuleras i\r\nsitt arbete men man måste samtidigt få verka utifrån\r\nsina egna förutsättningar och villkor. De utgör ett\r\nviktigt komplement i äldrevården som ger ett viktigt\r\nbidrag för värdighet och livskvalitet.\r\nFrån Centerns sida anser vi också att regeringen\r\nbör ta initiativ till överläggningar med Kommunför-\r\nbundet i syfte att se över hur ett utökat stöd till dem\r\nsom vårdar sina närstående skall kunna ges.\r\nVi är också mycket nöjda med att det nu blir ett\r\ntillkännagivande till regeringen i syfte att ta bort 65-\r\nårsgränsen för rätten till personlig assistent för dem\r\nsom är svårt handikappade.\r\nDe vårdavgifter för hemtjänsten och den omvård-\r\nnad som tillämpas av kommunerna får ibland orimliga\r\nkonsekvenser för den enskildes ekonomi. Enhetliga\r\ntaxor över hela landet skulle dock troligen bli orättvi-\r\nsa eftersom det man får inom ramen för taxorna kan\r\nvara olika i olika kommuner. Vi tycker därför att det\r\när bra att detta nu utreds och att det i utredningens\r\nuppdrag också ingår att se över förbehållsbeloppens\r\nstorlek.\r\nReglerna för att få kommunal hemtjänst har på se-\r\nnare år blivit restriktivare. Att få hjälp i hemmet med\r\nsådant som inte är relaterat till ett vårdbehov är för\r\ndet mesta inte längre möjligt. Samtidigt är det natur-\r\nligtvis så att ju längre en äldre person kan bo kvar och\r\nklara sig i sin egen bostad, desto mindre blir trycket\r\npå den kommunala äldreservicen. Centern föreslår\r\ndärför, som ett komplement till den behovsprövade\r\nhemtjänsten, ett system med servicecheckar som till\r\nsubventionerat pris kan köpas av pensionärshushåll\r\nhos försäkringskassan eller på posten. Dessa checker\r\nskall sedan kunna användas som betalningsmedel när\r\ndet gäller hushållsrelaterade tjänster.\r\nFru talman! Låt mig slutligen för Centerpartiets\r\ndel få slå fast att äldrevården är ett av de självklara\r\nområden som skall vara solidariskt skattefinansierade.\r\nOmsorgen om våra gamla är, och skall förbli, en ge-\r\nmensam angelägenhet för samhället. Vi avvisar därför\r\nde idéer om försäkringslösningar på detta område som\r\nframförts från ett par partier. Därmed inte sagt annat\r\nän att vården kan utföras lika bra av både privata och\r\noffentliga vårdgivare. Det är, tycker vi, en helt annan\r\nfråga som saknar samband med finansieringsansvaret.\r\nMed detta, fru talman, yrkar jag slutligen bifall till\r\nreservationerna 2 och 35 men jag står givetvis även\r\nbakom övriga reservationer från Centerpartiet.</pre><pre>Anf.  3  KERSTIN HEINEMANN (fp):\r\nFru talman! Propositionen angående den nationel-\r\nla handlingsplanen för äldrepolitiken har låtit vänta på\r\nsig. Socialministern ansåg inte att det var någon\r\nbrådska, och beslut behövde inte fattas före som-\r\nmaruppehållet. Lars Leijonborg och Folkpartiet ansåg\r\ndock att det var nödvändigt att snabbt få fram förslag\r\ntill förbättringar av äldreomsorgen, och i dag står vi\r\ninför att fatta beslut.\r\nAnledningen till att vi ansåg att det var bråttom\r\nvar inte bara de larmrapporter som har förekommit i\r\nmassmedierna. I ännu större utsträckning handlade det\r\nom resultaten av Socialstyrelsens ädelutvärderingar\r\noch även om rapporter från personal som arbetar\r\ninom äldreomsorgen och från anhöriga.\r\nFörst när jag läste propositionen tyckte jag att den\r\ninnehöll en mängd bra förslag. Men när jag sedan\r\nbörjade analysera vilka förslag som egentligen läggs\r\nfram blev jag mycket besviken. Regeringens äldrestra-\r\ntegi är välmenande men den förslår inte. Det är ett\r\nkonstaterande som jag måste göra.\r\nFru talman! Jag vill börja med att tala om äldre\r\nmänniskors självklara rätt till respekt och integritet. I\r\nsamhällets omsorg om de äldre med behov av olika\r\ninsatser måste jag konstatera att det i dag brister. Det\r\nbrister när det gäller den enskilda människans möjlig-\r\nhet att påverka var man vill bo och vem man vill få\r\nden hjälp av som man behöver. Alltför mycket är\r\nlösningar avsedda för en grupp, ett kollektiv. Vi\r\nmänniskor blir inte lika när vi blir äldre; vi förblir\r\ndem vi har varit tidigare men kanske med vissa\r\nskröpligheter. Jag vill faktiskt gå så långt att jag säger\r\natt det i Sverige i dag förekommer att vi omyndigför-\r\nklarar människor därför att de är gamla och i behov\r\nav hjälp. Därför måste även de äldres integritet och\r\nvalfrihet stärkas. Jag återkommer senare med Folk-\r\npartiets konkreta förslag.\r\nFör en tid sedan fick jag av en person några tankar\r\nnedskrivna på ett papper, och jag vill citera en del av\r\ndessa:\r\n\"Den lilla människan måste få ett värde. När hen-\r\nnes drömmar förvandlas till minnen, skall inte bara\r\ndet svåra i livet speglas. Alla människor är värda\r\nhänsyn, bevarad integritet och värdighet. Många har\r\ngjort en stor samhällsinsats. De är värda all aktning.\r\nIngen har rätt att förhäva sig mot de oskyddade. I ett\r\nsamhälle som kallar sig humant har alla människor\r\nlika värde. Glöm ej: Alla som får leva länge blir\r\ngamla.\"\r\nFru talman! Regeringen har i propositionen pekat\r\nut en rad av områden där det behövs mer insatser för\r\natt klara en värdig och högt kvalitativ äldreomsorg.\r\nDet är alltifrån bättre medicinsk kompetens i omsor-\r\ngen till bättre information i vården. Allt detta är för-\r\nslag som Folkpartiet tidigare lagt fram men som nu\r\nriskerar att falla platt till marken eftersom det i rege-\r\nringens vårbudget inte finns någon garanti för att de\r\nextra statsbidragen verkligen kommer att gå till vår-\r\nden, omsorgen och skolan. Vi har ingen garanti för att\r\ninte socialdemokratiska kommunalpolitiker i stället\r\nkommer att placera en del av pengarna i de kommuna-\r\nla bostadsbolagens svarta hål. Därför föreslår Folk-\r\npartiet som hittills enda parti en öronmärkning av\r\npengarna - och är därmed den enda garanten för att\r\npengarna verkligen går dit där de är avsedda.\r\nFru talman! Jag ber att få yrka bifall till reserva-\r\ntion nr 10.\r\nJag återkommer nu till de förslag Folkpartiet har\r\nför att stärka de äldres integritet och valfrihet. Äldre-\r\nomsorgen står inför stora utmaningar, och Folkpartiet\r\nvill möta dem genom att bl.a. införa en omsorgsga-\r\nranti. Den skall innehålla alla de delar som är väsent-\r\nliga för att den enskilde äldre skall erbjudas en kvali-\r\ntativt god omsorg med valfrihet. Kommunerna skall\r\nutifrån en av Socialstyrelsen utarbetad skiss fastställa\r\nen omsorgsgaranti. Den skall ha ett innehåll som\r\ngaranterar en kvalitativt god omsorg. De kommuner\r\nsom inte lever upp till de rättigheter som garanteras\r\nav omsorgsgarantin skall bli skyldiga att ge de äldre\r\nsom drabbas av detta en avgiftsreduktion. Det blir ett\r\nekonomiskt incitament för kommunerna att leva upp\r\ntill målsättningarna i omsorgsgarantin.\r\nDet finns flera dimensioner i en kvalitativt god\r\nvård. Till de mest påtagliga hör de medicinska. Vi vill\r\nuppmärksamma några sådana behovsaspekter som\r\nmåste vara tillgodosedda för att omsorgen skall kunna\r\nräknas som kvalitativt god. Den medicinska kompe-\r\ntensen måste stärkas, inte minst läkarinsatserna. Här\r\nkan vi med glädje konstatera att utskottet har enats\r\nom ett tillkännagivande på den punkten så att rege-\r\nringen snarast skall återkomma till riksdagen om\r\nkommuner och landsting inte klarar av det som de\r\nutlovat, att just se till att läkarinsatserna i det särskilda\r\nboendet tillgodoses. Folkpartiet anser att utskottets\r\nmarkering med ett tillkännagivande är viktig. Det\r\nmåste hända något snabbt, och därför måste regering-\r\nen följa utvecklingen och snabbt återkomma till riks-\r\ndagen om inte de förväntade resultaten uppnås. Lä-\r\nkarmedverkan är en viktig del i att höja den medi-\r\ncinska kvaliteten, men det behövs också fler sjukskö-\r\nterskor inom äldreomsorgen.\r\nFru talman! Fortbildningen för personalen måste\r\ninnehålla obligatoriska moment av kunskap om nä-\r\nringsbrist och om hur trycksår uppkommer. Vi får\r\naldrig acceptera näringsbrist och trycksår som något\r\nsom naturligt tillhör åldrandet. Näringsbrist kan ha\r\nmånga orsaker, och dessa orsaker måste utredas. Det\r\nkan vara sväljsvårigheter, dålig tandhälsa, läkeme-\r\ndelsbehandling och andra funktionsnedsättningar som\r\nkan resultera i tillfällig undernäring. Omvårdnads-\r\nforskningen har visat att det ofta behövs enkla för-\r\nändringar i rutiner och hjälpmedel för att häva under-\r\nnäringen.\r\nEn bred vidareutbildning av omsorgspersonalen\r\nmåste innehålla obligatoriska moment av kunskap om\r\nnäringsbrist och hur denna skall åtgärdas. Trycksår\r\nuppstår lätt på en äldre sjuk människa, men de kan\r\ninte accepteras. Med god kunskap om den åldrande\r\nkroppen kan såren förebyggas. Här kan regeringens\r\nförslag om kvalitetsutvecklingen och det nya forsk-\r\nningsprogrammet för äldre, satsningen på fortbildning\r\noch kartläggning av personalförsörjningen och ut-\r\nbildningsbehoven vara viktiga för att komma till rätta\r\nmed problem, och vi stöder det förslaget. Samtidigt är\r\ndet viktigt att den kunskap som finns i dag, inom inte\r\nminst omvårdnadsforskningen, bättre tas till vara i det\r\npraktiska arbetet.\r\nSmärtlindring och vård i livets slutskede är också\r\nen del av omvårdnadsgarantin. En förutsättning för att\r\ndet skall fungera nu, när alltfler vårdas till slutet utan-\r\nför sjukhusen, är att kontakten med andra delar av\r\nsjukvården fungerar. En direktlinje måste finnas till\r\nspecialistvården liksom fortlöpande stöd från primär-\r\nvårdsläkaren. Det är också viktigt att den döendes\r\nönskemål beaktas in i det sista. Här anser vi att utskot-\r\ntets skrivningar och förslaget om en parlamentarisk\r\nutredning om vård i livets slutskede i stort tillgodoser\r\nvåra strävanden, men vi vill ändå att just detta skall\r\nvara en del av vår omvårdnadsgaranti.\r\nFallskador och bättre läkemedelshantering är and-\r\nra delar av omsorgsgarantin. Alla fallskador skall\r\nundersökas av läkare, och de skall rapporteras. Läke-\r\nmedelshanteringen måste bli bättre. Många gamla får\r\nfelaktig medicinering, som leder till ett försämrat\r\ntillstånd. Försök på sjukhem med läkemedelsbehand-\r\nlingsteam har visat sig framgångsrika och bör omsät-\r\ntas i större skala. Det finns också brister i kunskaper-\r\nna om hur åldrandet påverkar läkemedelseffekter.\r\nDärför behövs fortbildning om detta för såväl förskri-\r\nvare som övrig vårdpersonal.\r\nFru talman! Vi liberaler utgår från att det person-\r\nliga självbestämmandet, att själv kunna påverka sin\r\negen vardag, är ett hälsofrämjande inslag i männi-\r\nskors liv. Det måste det också få vara för äldre männi-\r\nskor. Vi tycker att det är självklart att kunna välja\r\nvilka varor vi vill köpa och var vi vill bo.\r\nDet är närmast en skandal att äldre, och i synner-\r\nhet äldre med speciella behov, fråntas den valfrihet\r\nman tidigare i livet har haft. Det är i praktiken ett\r\nomyndigförklarande. Det är för oss självklart att en\r\nmänniska som är över 65 år skall kunna påverka valet\r\nav boende och inte endast vara hänvisad till kommu-\r\nnens boendekö. Därför vill Folkpartiet införa en äld-\r\nrepeng. Den enskilde äldre skall själv kunna avgöra\r\nvilken typ av hemtjänst eller på vilket sjukhem eller\r\näldreboende han eller hon vill bo. Äldrepengen är ett\r\nadministrativt system som fördelar en viss summa\r\npengar per äldre person. Pengen följer sedan den\r\näldre som betalningsmedel från kommunen till det\r\nboende eller till den service som den äldre väljer. Det\r\nskall kunna vara kommunens hemtjänst och boende\r\nmen lika väl privata alternativ. En äldrepeng möjlig-\r\ngör en verklig valfrihet för de äldre.\r\nFolkpartiet har sedan 1985, när Bengt Westerberg\r\nväckte frågan, arbetat för att alla äldre som vill ha det\r\nskall få möjlighet till ett eget rum. Fortfarande delar\r\nca 13 000 människor rum med personer som de själva\r\ninte valt att dela rum med. Folkpartiet anser att en del\r\nav de extra statsbidragen till kommuner och landsting\r\nskall användas för att skyndsamt bygga bort bristen på\r\neget rum.\r\nFolkpartiet vill återinföra husläkarlagen. Den ger\r\nframför allt de äldre en kontinuitet och en trygghet i\r\nkontakten med läkaren. Husläkaren skall också funge-\r\nra som en övergripande organisation för all läkarkon-\r\ntakt inom primärvården för de äldre. Det behövs ock-\r\nså större inslag av rörlig läkarverksamhet. Både sjuk-\r\nhus- och husläkarna måste se över vilka funktioner\r\nsom praktiskt går att föra ut från den egna institutio-\r\nnen till patientens hem. Utvecklingen av hemsjukvår-\r\nden måste ske i nära samverkan mellan primärvården,\r\nsjukhusens specialistkliniker, med geriatriken och\r\nmed kommunernas hemtjänst och äldreomsorg.\r\nFru talman! Väntetiderna för vård och behandling\r\nökar. Det drabbar i mycket stor utsträckning de äldre.\r\nFör en äldre människa som drabbas av t.ex. starr och\r\nfår synen starkt nedsatt handlar det i hög grad om\r\nlivskvalitet de sista åren av livet.\r\nAtt inte kunna sköta sig själv och sitt hem, inte\r\nkunna läsa, promenera eller se på TV innebär inte\r\nminst ett stort socialt handikapp - ett handikapp som\r\ngenom en förhållandevis enkel och billig operation\r\nkan förbättras avsevärt. Är man gammal blir långa\r\nväntetider ännu längre, eftersom man också vet att\r\nden tid man har kvar att leva är begränsad. Därför\r\nmåste en ny, utvidgad vårdgaranti införas. Folkpartiet\r\nföreslår tillsammans med Moderaterna, Centern och\r\nKristdemokraterna att regeringen snarast måste åter-\r\nkomma till riksdagen med ett förslag på en vidareut-\r\nvecklad vårdgaranti, en vårdgaranti med verkligt\r\ninnehåll och inte något lösligt, som socialministern\r\nnyligen presenterade på Landstingsförbundets kon-\r\ngress.\r\nFru talman! Tillsynen inom äldreomsorgen är i\r\ndag otillräcklig. Detta bevisas inte minst av att i de\r\nfall som medierna har uppmärksammat dessa har\r\nansvariga politiker varit helt ovetande och överraska-\r\nde. Folkpartiet anser att tillsynen skulle kunna bli\r\neffektivare om Socialstyrelsen ensam har till-\r\nsynsansvaret i stället för att, som i dag, ansvaret delas\r\nmellan länsstyrelser och Socialstyrelsen.\r\nFör att detta skall bli effektivt krävs dock en ökad\r\nregionalisering av Socialstyrelsens resurser så att\r\ntillsynsverksamheten kommer närmare den verksam-\r\nhet som är föremål för tillsyn.\r\nFolkpartiet delar regeringens uppfattning att det är\r\nviktigt att utvärdera de insatser som görs inom äldre-\r\nomsorgen samt att forskning bedrivs på området.\r\nDäremot kan vi inte acceptera det föreslagna systemet\r\nmed rikstäckande individbaserad statistik som enligt\r\nvår mening är alltför integritetskänslig.\r\nFru talman! Eva Eriksson kommer senare att re-\r\ndogöra för andra förslag till förbättringar inom äldre-\r\nomsorgen som Folkpartiet anser är nödvändiga. Jag\r\nvill avsluta med att konstatera att socialutskottet har\r\nförbättrat propositionen i flera delar. Jag vill bl.a.\r\nnämna demensvården där utskottet klart markerar\r\nbehovet av utbyggnad av gruppboende och dagverk-\r\nsamhet och den uppsökande verksamhet som föreslås\r\ni propositionen. Viktigt är också att de statliga till-\r\nsynsmyndigheterna noga följer demensvården\r\nYtterligare en för oss i Folkpartiet viktig punkt är\r\ntillkännagivandet om att regeringen i budgetarbetet\r\nskall överväga om rätten till personlig assistans kan\r\nutvidgas så att den som erhållit personlig assistans\r\nföre 65 års ålder får behålla den även efter 65-\r\nårsdagen. Detta är också ett viktigt ställningstagande\r\nför att markera att man, även när man är äldre och är i\r\nbehov av stöd och hjälp, skall man inte behöva mista\r\nde rättigheter som man hade före pensionsdagen.\r\nFolkpartiet och jag gläder oss mycket åt detta av\r\nutskottet eniga tillkännagivande till regeringen.\r\nFru talman! Jag står bakom samtliga av Folkpar-\r\ntiets reservationer, men yrkar endast bifall till reser-\r\nvation nr 10.</pre><pre>I detta anförande instämde Isa Halvarsson, Eva\r\nEriksson och Sigge Godin (alla fp).</pre><pre>Anf.  4  STIG SANDSTRÖM (v):\r\nFru talman! Fru minister! Åhörare! Det har fram-\r\nförts en hel del kritik mot äldrevården, och detta mot\r\nbakgrund av det som har utspelat sig under de senaste\r\nåren. Det har varit vårdskandaler, skrivits tidningsar-\r\ntiklar osv. I själva verket handlar det om mycket mera\r\nän tillfälliga vårdskandaler. Det handlar om vår syn\r\npå äldre och på åldrandet. Det handlar också om en\r\nfördelningskamp som har hållit på i flera år. Åld-\r\nringsvården kostar enorma pengar, därav tystnaden\r\nmellan varven.\r\nDe flesta politiker vill inte lägga ut stora pengar\r\npå en s.k. tärande äldrevård utan i stället använda dem\r\ntill trevligare saker, såsom t.ex. skattesänkningar och\r\ndiverse investeringar. Därför lanserar man käcka\r\nslagord som Mer vård för pengarna och liknande.\r\nMan menar att det inte är pengar som saknas utan att\r\nproblemen kan fixas med organisationsförändringar\r\noch ekonomiska incitament.\r\nDärför var det inför valet 1994 inte någon tillfäl-\r\nlighet att Vänsterpartiet var det enda parti som ville\r\nskjuta till mer pengar till kommuner och landsting,\r\noch vi krävde 5 miljarder kronor. Det var inte heller\r\nnågon tillfällighet att socialdemokraterna och de bor-\r\ngerliga partierna i stort samförstånd - moderaterna\r\nvar kanske undantagna - drev igenom ädelreformen,\r\ndär ett av de viktigaste syftena var att öka avgifterna\r\nför pensionärerna och nagga på deras besparingar.\r\nDet är vidare ingen tillfällighet att hundratusentals\r\nanställda har avskedats från vården och omsorgen.\r\nEnbart under den senaste mandatperioden har 68 000\r\nanställda fått lämna vården.\r\nOfficiellt sade man i slutet av 80-talet och början\r\nav 90-talet att arbetskraft måste frigöras från den\r\noffentliga sektorn för att flyttas över till den privata\r\nsektorn som sades ropa på arbetskraft. Sedan kom\r\nEU:s konvergenskrav in i bilden som krävde en slim-\r\nmad offentlig sektor. Som om inte dessa motiv räckte\r\nhar s-regeringen tagit till saneringsargumentet för att\r\nfortsätta med nedskärningarna. Motiven har alltså\r\nväxlat, men resultatet har blivit detsamma: kraftiga\r\nnedskärningar och försämrade villkor för personalen\r\noch de vårdbehövande.\r\nProcessen har alltså pågått i flera år och med\r\nmålmedveten konsekvens. Gränserna för vad de\r\ngamla och personalen tål har prövats och tänjts ut.\r\nFör oss som lidit och kämpat för en annan utveck-\r\nling kom HSU:s betänkande om sjukvårdens framtida\r\nresursbehov som en möjlig vändpunkt och en liten\r\nljusglimt i mörkret.\r\nHär sades i varje fall klart ifrån att enbart demo-\r\ngrafiska skäl gjorde att vården måste tillföras 16 mil-\r\njarder kronor i nivåhöjning till sekelskiftet för att inte\r\nytterligare utarmas. Margot Wallström och s-\r\nkongressen tog till sig budskapet och har nu utfäst sig\r\natt uppnå den nivån - i och för sig med råge, men då\r\ninkluderas också skolans behov.\r\nDet kan alltså uppfattas som att det har skett en\r\nvändning, men fortfarande innebär ambitionerna en-\r\nbart att man hoppas att i bästa fall upprätthålla en\r\nminiminivå eller åtminstone undvika att försämring-\r\narna fortsätter och blir alltför uppenbara.\r\nVi välkomnar de totalt 72 miljarderna till vården.\r\nVi ser dem som en framgång för ett humanistiskt\r\ntänkande och en human politik. Vi välkomnar också\r\nden nationella handlingsplanen. Den är bra och tyder\r\npå en ambitionshöjning. Vården handlar mycket om\r\nvilken ambition som man vill lägga sig på. Vill man\r\nlägga sig på ett förvaringstänkande eller vill man\r\nutveckla den? För vår del vill vi ta fasta på den gamle\r\nsocialministern Gustaf Möllers tanke. Han uttalade:\r\nEndast det bästa är gott nog för dem om har byggt\r\nlandet. Det är en bra ambition även om den är litet\r\nhögt ställd.\r\nVi tycker att det börjar gå åt rätt håll, så vi är inte\r\noroliga för valet. Frågan som man kan ställa sig är:\r\nHur ser det borgerliga alternativet ut?\r\nVi har hört här från talarstolen en mängd önske-\r\nmål uppräknade. Vi har hört honnörsord som om-\r\nsorgsgaranti och trygghetsgaranti. Varudeklaration av\r\näldrevården, brukar moderaterna tala om ibland.\r\nVärdighetsgaranti, säger kristdemokraterna. Vårdga-\r\nranti, hjälpmedelsgaranti och välfärdkontrakt, står det\r\nom i någon reservation. Äldrepeng och servicecheck-\r\nar har det talats om här i dag.\r\nDet är många fina honnörsord, men det följer ald-\r\nrig med några pengar i dessa sammanhang. Då tappar\r\nni all trovärdighet. Jag tycker att det är bättre att göra\r\nsom regeringen har gjort, att lägga fram en nationell\r\näldreplan och tillföra resurser i den mån som vi har\r\nråd med det.\r\nSten Svensson nämnde försäkringslösningar. Om\r\nman utgår från det moderata alternativet är det skatte-\r\nsänkningar som är huvudlinjen. Till en del skall för-\r\nmodade skattesänkningar användas för självfinansie-\r\nring av den enskildes vård. Sedan har man också en\r\ndel finansieringsförlag som anknyter till vården. Man\r\nvill höja trafikförsäkringen med 4 miljarder kronor,\r\noch det innebär ca 1 000 kr per bil. Man vill ta 1\r\nmiljard kronor från det receptregister som redan är\r\ninfört, och dessa pengar finns inte. Man vill ta 4 mil-\r\njarder kronor från medicinförsäkringen, dvs. man vill\r\nhöja medicinkostnaderna med ett par tusen kronor per\r\nhushåll.\r\nVidare vill man införa en opreciserad allmän häl-\r\nsoförsäkring. Jag har inte riktigt uppfattat beloppet,\r\nmen det handlar om stora pengar eftersom den skall\r\ntäcka sjukvårdskostnaderna. Problemet är att de här\r\npengarna inte finns i dag. Den här typen av försäkring\r\nmåste ju förankras hos svenska folket och diskuteras.\r\nMan kan inte bara köra över dem utan vidare.\r\nVad blir då konsekvensen? Ja, den enda rimliga\r\nslutsaten är att moderaterna, tillsammans med de\r\növriga borgerliga partierna, på grund av sina vallöften\r\nblir tvungna att sänka skatten genom lånade pengar.\r\nPå samma sätt gjorde man 1976, när Bohman var\r\nbudgetminister, och under senaste valperioden. Vad\r\ninnebär då detta? Jo, pengarna får lånas upp, budge-\r\ntunderskottet skjuter i höjden, räntorna och statsskul-\r\nden ökar igen.\r\nMen har de andra borgerliga partierna, kd och\r\nFolkpartiet, något inflytande? De vill ju också ha mer\r\npengar till sjukvården. Hur skall de få fram dem? De\r\nfår ju lånas upp igen, vilket ökar budgetunderskottet\r\noch statsskulden.\r\nJag skulle vilja säga så här om läget i äldrevården.\r\nDet produceras stora överskott varje år i den svenska\r\nekonomin. Men tendensen är tyvärr den att det privata\r\ntillägnandet av överskottet ökar hela tiden. Den of-\r\nfentliga sektorn och vården har inga starkare före-\r\nspråkare i kampen om resurserna; i och för sig något\r\nstarkare på vänsterkanten än på den borgerliga sidan.\r\nUtfallet av fördelningen är alltså inte i första hand en\r\nresonemangsfråga utan en kampfråga - en kamp mel-\r\nlan ett solidariskt tänkande och ett kortsiktigt egois-\r\ntiskt tänkande.\r\nFru talman! Jag sade tidigare att jag tycker att be-\r\ntänkandet är bra. Det har också blivit mycket bättre\r\ngenom de fyra tillkännagivanden som vi har gjort.\r\nNågra av dem har räknats upp. Också jag vore väldigt\r\nglad om 65-årsgränsen kunde tas bort.\r\nOm man läser reservationerna märker man att det\r\när ganska stor samstämmighet i utskottet. Det är inga\r\nstora saker som vi bygger vår kritik på, utan ambitio-\r\nnerna är ungefär desamma.\r\nDet finns fem reservationer om samverkan mellan\r\nkommuner och landsting, och det visar ju på hur\r\nönskvärt och angeläget det är att komma till rätta med\r\nden. Vi har också flera reservationer om avgifterna,\r\nsom vi är missnöjda med, och om att vi inte har funnit\r\nnågon form för ett vettigt högkostnadsskydd som kan\r\nsamla flera avgifter i en. Men vi har nu fått ett löfte\r\nom en äldreberedning, så vi får hoppas att den kan\r\nkomma en bit på vägen.\r\nFör övrigt vill jag yrka bifall till reservation 4, där\r\nvi kräver en kvalitetsnorm. Det har sagts att det är så\r\nväldigt svårt att ta fram en sådan. Men å andra sidan\r\ntalas det mycket i betänkandet om kvalitetssäkring\r\nosv. Det är också ett exempel på honnörsord, men hur\r\nskall man kunna veta hur kvalitetssäkringen fungerar\r\nom det inte finns någonting att mäta. Jag menar att\r\nman kan mäta boendestandard, personaltäthet, medi-\r\ncinsk tillsyn och eventuella dåliga vårdformer. Sådant\r\nkan mätas, och det finns mycket som kan förbättras.\r\nFru talman! Tack för ordet.</pre><pre>Anf.  5  KERSTIN HEINEMANN (fp) re-\r\nplik:\r\nFru talman! Jag tycker att det skulle vara bra om\r\nStig Sandström, när han recenserar de andra partier-\r\nnas förslag, kunde hålla isär dem och bedöma dem\r\nvart och ett utifrån vad de står för och inte blanda\r\nihop dem.\r\nI Folkpartiets förslag följer pengar med, men det\r\nhandlar också om att använda pengarna på rätt sätt.\r\nRätt sätt tycker vi i Folkpartiet att det är att stärka de\r\näldres ställning och att ge dem möjligheten att själva\r\npåverka sin livssituation i stället för att bara hänvisa\r\ndem till kollektiva lösningar för en grupp människor\r\növer 65 år.\r\nTycker Stig Sandström att det är bättre att vi säger\r\ntill människor att när de blir 65 år skall de flytta in här\r\neller där, att de inte får välja var de själva vill bo, att\r\nde skall acceptera de olika typer av behandlingar och\r\nden hjälp de får utan att själva kunna påverka sin\r\nlivssituation?</pre><pre>Anf.  6  STIG SANDSTRÖM (v) replik:\r\nFru talman! När det gäller det sista tycker jag att\r\nman över huvud taget skall lyssna mycket mer på de\r\näldre. Det är en bit som jag tror saknas i äldrevården.\r\nDet finns faktiskt väldigt få undersökningar där man\r\nhar gått ut och frågat de äldre vad de själva tycker.\r\nSedan detta att hålla isär Centern, Moderaterna\r\noch Folkpartiet, det kan jag väl göra. Jag tycker att\r\ndet var ett alldeles utmärkt och intressant anförande\r\nsom Kerstin Heinemann nyss höll i talarstolen. Det\r\ninnehöll många konstruktiva förslag. Men problemet\r\nkvarstår: Ni skall ju försöka regera ihop med modera-\r\nterna, och det kan man inte bortse från.\r\nSå sent som i dag kunde vi läsa i tidningarna att ni\r\nhar gått ut med ett gemensamt handlingsprogram för\r\natt ta över regeringsmakten. Det är ju sådana saker\r\nsom man måste ta fasta på också.</pre><pre>Anf.  7  KERSTIN HEINEMANN (fp) re-\r\nplik:\r\nFru talman! När flera partier bestämmer sig för att\r\nregera tillsammans har man naturligtvis olika krav\r\noch förutsättningar. Det finns saker som man tycker är\r\nviktiga och saker som man tycker är mindre viktiga,\r\noch Stig Sandström vet också att man då måste komp-\r\nromissa. Vi har lagt fram våra förslag utifrån att vi vill\r\ngenomföra dem, och det kommer vi att arbeta för.\r\nStig Sandström säger att det är bra och viktigt att\r\nlyssna på de gamla, att man har gjort det alldeles för\r\nlitet och att man vet för litet om dem. Vi tycker att det\r\när bra att lyssna på de gamla, men vi vill också se till\r\natt det de säger blir verklighet och att de får de rättig-\r\nheter som vi tycker att de skall ha.</pre><pre>Anf.  8  STIG SANDSTRÖM (v) replik:\r\nFru talman! Kerstin Heinemann, ni kan ju ändå\r\ninte komma ifrån att ni vill regera tillsammans med\r\nmoderaterna. Frågan är då: Hur skall det fungera\r\negentligen? Har ni gjort något försök att presentera en\r\ngemensam plattform? Om inte, varför har ni inte gjort\r\ndet? Jag antar att ni i alla fall har haft några över-\r\nläggningar. Det vore intressant att höra Folkpartiets\r\nprincipiella syn på Moderaternas förslag till försäk-\r\nringslösningar, skattesänkningar osv.</pre><pre>Anf.  9  ROLAND LARSSON (c) replik:\r\nFru talman! När Vänsterpartiet och Stig Sand-\r\nström emellanåt brukar beslås med att de lovar ut\r\npengar som de inte har, brukar Stig Sandström säga\r\nlitet så där rätt över att man kan väl ta dem där de\r\nfinns. Det är precis vad vi har gjort, Stig Sandström,\r\nnär vi har gett löfte om servicecheckar, som Stig\r\nSandström nämnde som ett exempel på sådant som\r\ninte är finansierat. Förslaget är faktiskt finansierat\r\nfullt ut. Vi har avsatt 700 miljoner kronor i vårt bud-\r\ngetförslag för servicecheckarna. Vi har dessutom\r\nställt oss bakom regeringens förslag till höjda bidrag\r\ntill kommunerna. Dessa pengar har vi faktiskt knaprat\r\nihop tillsammans med regeringen genom det sane-\r\nringsarbete som vi har bedrivit gemensamt.\r\nOm någon enda skulle tro på vad Stig Sandström\r\nsäger vill jag faktiskt påpeka att detta är fullt ut fi-\r\nnansierat, i motsats till de mycket yviga löften som\r\nVänsterpartiet alltid håller sig med utan att ha någon\r\naning om hur man skall finansiera dem.\r\nTa pengarna där de finns, brukar Stig Sandström\r\nsäga. Vi har åtminstone tagit pengar som finns. Det är\r\nskillnaden.</pre><pre>Anf.  10  STIG SANDSTRÖM (v) replik:\r\nFru talman! Vi har också finansierat våra förslag.\r\nDet är inga problem.\r\nAtt jag bland exemplen räknade upp detta med\r\nservicecheckar var för att jag räknade upp alla hon-\r\nnörsord som virvlade runt i debatten. Det är klart att\r\njag är medveten om att det är stor skillnad på Centern\r\noch övriga borgerliga partier. Jag tycker att ni bitvis\r\nhar gjort ett bra arbete, som ni kanske inte har fått\r\nutdelning för. Jag har också tidigare i landstingssam-\r\nmanhang arbetat mycket utmärkt tillsammans med\r\nCenterpartiet.\r\nRoland Larsson får nog ta att det ibland handlar\r\nom andra honnörsord än detta med servicecheckar\r\nosv. Det är lätt att komma med sådana löften, men\r\nfolk vill se en konkret finansiering också. Jag är glad\r\nför att Roland Larsson har en sådan.</pre><pre>Anf.  11  ROLAND LARSSON (c) replik:\r\nFru talman! Vi har finansierat våra förslag fullt ut,\r\nså det är inga problem, säger Stig Sandström. Han är\r\nden enda som inte har något problem med finansie-\r\nringen. Alla vi andra har problem med den därför att\r\nvi vet att verkligheten måste följas på något sätt, och\r\ndet är väl litet grand det som är skillnaden. Vi har\r\ngenom vårt bidrag till saneringsarbetet tagit fram de\r\npengar som behövs, och det hoppas jag att vi ändå\r\nkan få Stig Sandströms erkännande för.\r\nVi har också genom det här arbetet gjort det möj-\r\nligt för andra partier att ge ut löften om att använda de\r\npengar som vi på det här sättet har åstadkommit.\r\nNi, Stig Sandström, vill gärna använda litet mer\r\npengar, men ni säger bara: Ta dem där de finns! Det\r\ntycker vi andra låter väldigt intressant. Var kan det\r\nvara någonstans? Men det har ni aldrig riktigt kunnat\r\nkomma fram till, tycker jag.</pre><pre>Anf.  12  STIG SANDSTRÖM (v) replik:\r\nFru talman! Jag sade i mitt anförande att det pro-\r\nduceras stora ekonomiska överskott i den svenska\r\nekonomin varje år. Det är bara att titta på börsvinster-\r\nna. De ligger runt 200 miljarder varje år. Till det\r\ntillkommer alla andra överskott i samhället.\r\nMen jag kan hålla med om, Roland Larsson, att\r\ndet inte är helt lätt att motivera folk att vara med och\r\nbetala skatt. Det är en stor ansträngning. Vi politiker\r\nhar tillsammans en jätteuppgift att ställa upp på en\r\nsolidarisk skattepolitik. Det får vi ju bidra till, allihop.\r\nDärför tycker jag att det är olyckligt när företräda-\r\nre för t.ex. den offentliga sektorn, som är beroende av\r\nskattemedel, går ut och kräver skattesänkningar. Det\r\när mycket störande. Det motarbetar vårt arbete att få\r\nin tillräckliga resurser till sjukvården.</pre><pre>Anf.  13  STEN SVENSSON (m) replik:\r\nFru talman! Stig Sandström nämnde att de bespa-\r\nringar beträffande läkemedel som vi har gått in för\r\nskulle drabba den enskildes förmån.\r\nDet är fel, Stig Sandström. De besparingar vi har\r\nräknat med gäller administrationen. Detta är relaterat\r\ntill att vi vill avveckla läkemedelsmonopolet, dvs.\r\nApoteksbolagets monopol.\r\nStig Sandström säger att det är oerhörda pengar\r\nsom är anslagna till den här sektorn. Jag tog genom\r\natt fråga utredningstjänsten reda på vad kommuner\r\noch landsting totalt förfogar över. Svaret jag fick var\r\n437 miljarder. Då ligger det väl nära till hands att ta\r\nlitet bättre reda på hur vi använder de pengar vi redan\r\nhar, i stället för att be skattebetalarna att tillskjuta\r\nännu mer.\r\nSom jag nämnde i mitt anförande är skillnaderna\r\nmellan oss inte så stora. Ytterligare 4 miljarder inne-\r\nbär ju bara 1 % av den totala sektor som kommuner\r\noch landsting förfogar över.\r\nVad vi behöver är flera skattebetalare, inte att höja\r\nskattetrycket för ett minskande antal skattebetalare.\r\nMen för detta krävs en politik som gör att vi får fler\r\njobb. Kan vi få, som jag också nämnde i mitt anföran-\r\nde, ytterligare 100 000 nya jobb i den privata sektorn\r\nökar kommuners och landstings inkomster med 20\r\nmiljarder. Det är den vägen vi moderater vill gå.\r\nFör att skapa förutsättningar för nya jobb, så att\r\ndet blir enklare och billigare att anställa, måste också\r\nskatteinstrumentet användas för att åstadkomma den\r\neffekten. Annars fortsätter vi en rundgång som bara\r\nger fler bidragstagare.</pre><pre>Anf.  14  STIG SANDSTRÖM (v) replik:\r\nFru talman! Det finns inget axiom som säger att\r\nskattesänkningar i sig ger fler jobb, utan det är andra\r\nfaktorer.\r\nSå till det här med Apoteksbolaget. Frågan har\r\nvarit uppe förut, men jag har inte fått något riktigt\r\nbesked. Nu säger Sten Svensson på nytt att de 4 mil-\r\njarderna, som står för medicinförsäkring, handlar om\r\natt sälja ut Apoteksbolaget. Men här har ni gett två\r\nolika besked. Ser man i andra handlingar från modera-\r\nterna framgår det att det handlar om en medicinför-\r\nsäkring som hushållen skall betala för att slippa höga\r\nläkemedelskostnader om man skulle drabbas av sjuk-\r\ndom.\r\nNu säger alltså Sten Svensson igen att vi skall\r\nsälja Apoteksbolaget. Då undrar jag: Vad är det för\r\nvits med det? Det är ju en engångsintäkt. Då bygger\r\nni verkligen er kalkyl på lösan sand. Engångsintänkter\r\när ju inga långsiktiga lösningar, de är inga uthålliga\r\nsjukvårdsfinansieringar.</pre><pre>Anf.  15  STEN SVENSSON (m) replik:\r\nFru talman! Jag har hänvisat till vad vi har anfört i\r\nden reservation där vi har presenterat vårt alternativ.\r\nDet handlar dels om att avveckla Apoteksbolagets\r\nmonopol, dels om att minska kostnaderna för admi-\r\nnistrationen. I det sistnämnda fallet blir detta bespa-\r\nringar över en längre tid.</pre><pre>Anf.  16  STIG SANDSTRÖM (v) replik:\r\nFru talman! Administrationen uppgår inte till 4\r\nmiljarder. Den kanske uppgår till 1 miljard. Vi har en\r\ntotal läkemedelsnota på 13 miljarder. Då kan man inte\r\nbörja inkassera administrationsvinster på 4 miljarder\r\noch samtidigt fortsätta att vara trovärdig.</pre><pre>Anf.  17  MARIANNE\r\nSAMUELSSON (mp):\r\nFru talman! Vi debatterar i dag en nationell hand-\r\nlingsplan för äldrepolitiken. Det låter väldigt bra, och\r\ndet finns också mycket som är bra i den. Men frågan\r\när om vi angriper problemen från rätt håll när vi de-\r\nbatterar de nationella målen för äldreomsorgen.\r\nDet är kris i äldrevården. Det har vi hört ganska\r\nmånga gånger. Äldre får inte den vård och omsorg de\r\nbehöver. Men vad är problemet? Kanske är det inte\r\nmålen, utan snarare bristen på personal, bristen på\r\nmänniskor i vården som har tid.\r\nDet som har framkommit här är att det skulle vara\r\nmycket av ett organisatoriskt problem. Bara vi organi-\r\nserade annorlunda skulle vi lösa problemen. Men jag\r\ntror inte att det är där skon klämmer. Det som är pro-\r\nblemet är att så mycket av den personal som har\r\nfunnits inom vård och omsorg har sagts upp därför att\r\nkommunen har tvingats att göra besparingar. Då kla-\r\nrar man inte längre att på samma sätt tillgodose de\r\ngamlas behov. Det måste vi naturligtvis försöka att\r\nkomma åt på olika sätt och med olika medel.\r\nDet är ju kommunens försämrade ekonomi och\r\nneddragningar av personal som har gett upphov till att\r\nman inte har hunnit med. För varje personal som har\r\nsagts upp har de gamla fått mindre vård, mindre ser-\r\nvice och mindre tid för nödvändig hjälp. För varje\r\ngång som personalstyrkan minskar i antal har det\r\nblivit allt svårare att hinna med att ge gamla den vård\r\noch omsorg som de behöver för att kunna åldras i\r\ntrygghet med bibehållet oberoende, för att kunna leva\r\nett aktivt liv, ha inflytande, bemötas med respekt och\r\nha tillgång till god vård och omsorg.\r\nDet är vad propositionen nu säger att vi skall ha\r\nsom nationella mål. Jag vet inte om det finns någon\r\nkommunpolitiker som skulle ha satt sig emot de här\r\nmålen. De har naturligtvis också strävat efter att våra\r\ngamla skall kunna få trygghet, skall kunna få tillgång\r\ntill god vård och omsorg. Men pengarna har inte\r\nräckt. Man har tvingats att säga upp personal och\r\ndärmed har man inte klarat målen.\r\nEgentligen tycker jag inte att det är så jättemycket\r\nnytt i den nationella handlingsplanen. Det är förmod-\r\nligen väldigt bra att vi sätter det på pränt, att vi får det\r\ntydligt. Men det är egentligen mål som är så självklara\r\natt de borde ha funnits med tidigare. Man borde ha\r\nklarat att uppfylla målen, att leva upp till det här.\r\nMin fråga är: Kommer kommunen att klara av att\r\nleva upp till det här i morgon? Hjälper det att vi fattar\r\nbeslut i dag om en nationell handlingsplan för äldre-\r\npolitiken? Ger det kommunerna bättre möjligheter -\r\nmed en nationell handlingsplan - att leva upp till\r\ndetta?\r\nTyvärr tvivlar jag. Jag tror inte att regeringens till-\r\nskjutna medel räcker för att kommunerna skall ha råd\r\natt anställa den personal som behövs för att klara de\r\nnationella målen. Det är framför allt personal som har\r\ntid som måste till för att man skall klara de nationella\r\nmålen.\r\nSedan 1994 har 106 000 personer försvunnit från\r\noffentlig sektor. En mycket stor andel av dem har\r\nfunnits inom vården. Regeringen tillskjuter nu 4 mil-\r\njarder till kommunerna. Det är bra. Men samtidigt\r\nhöjs egenavgifterna, och i många kommuner - jag tror\r\nnästan de flesta - blir det inte så många nya tjänster\r\nav de här miljarderna.\r\nMan får bara marginella möjligheter att anställa ny\r\npersonal för att klara de nationella målen - och utan\r\nfler händer i vården kommer vi inte att klara de natio-\r\nnella målen.\r\nOavsett hur många olika alternativ man har, i pri-\r\nvat eller kooperativ regi osv., hinner man inte bättre\r\nmed uppgifterna, om man inte har personal på de\r\nolika ställena. De ger större valmöjligheter, och det\r\nkan vara bra när man blir äldre, men det måste till\r\npersonal och resurser. Det tar tid att mata, att vårda,\r\natt vända och att ta upp de gamla, att gå ut och gå\r\nmed dem osv. Har man inte personal, blir det brister i\r\nvården.\r\nJag har litet svårt att riktigt förstå varför socialde-\r\nmokraterna inte kan tänka sig att göra en skatteväx-\r\nling, alltså sänka arbetsgivaravgifterna och växla över\r\ntill höjda miljöskatter. Det skulle innebära en stor\r\nfördel för kommunernas möjligheter att anställa och\r\nbehålla personal. Det skulle också vara positivt på\r\nmiljösidan.\r\nJag har vid ett flertal tillfällen, bl.a. i partiledarde-\r\nbatter, tagit upp vården och problemen i vården uti-\r\nfrån att personalresurserna inte räcker till. Jag minns\r\nsärskilt när jag talade om vårdpersonalens situation\r\noch pekade på att det i dag har blivit så kärvt för\r\nvårdpersonalen att den inte törs tala om hur den har\r\ndet. Man törs inte ens skriva upp sin övertid och lar-\r\nmar inte heller om att man inte längre räcker till.\r\nJag blev väldigt mycket hånad för det här talet av\r\nnågra ledarskribenter, som talade om att jag ville\r\nframställa undersköterskorna som rädda personer som\r\ninte vågar säga något. Det var väl i stort sett så att jag\r\nbluffade. Men jag hade talat med undersköterskor\r\nsom hade en sådan här arbetssituation, och jag visste\r\nmycket väl att de hade det väldigt kärvt och att deras\r\nsituation var ohållbar.\r\nVi står nu införa att anta en lex Sarah på grund av\r\natt Sarah vågade gå ut och riskera sitt jobb med att\r\ntala om hur det såg ut på hennes arbetsplats. Som\r\nföljd av detta ändras nu socialtjänstlagen så, att alla\r\nhennes kolleger skall ha rätten och skyldigheten att\r\nredovisa sina möjligheter att klara vården på ett bra\r\nsätt.\r\nDet är nödvändigt att vi tydliggör det här. Ar-\r\nbetsgivaren skall också ha skyldighet att ta tag i för-\r\nhållandena och får inte hota med uppsägning för att\r\nman talar om hur det är på jobbet. Jag vet inte om vi i\r\ndag riktigt kan överblicka konsekvenserna av detta.\r\nJag tror att många liksom Sarah skulle kunna berätta\r\natt man inte hinner med den vård som man skulle vilja\r\nhinna med och att personalresurserna inte räcker till\r\nför att man skall kunna leva upp till de nationella mål\r\nsom vi nu skall besluta om.\r\nJag tror att det i dag är ganska många gamla som i\r\ndag känner att vården och omsorgen inte räcker till\r\nför deras behov och att personalen inte har den tid\r\nsom den behöver. De märker att kommunen med sina\r\nnedskärningar har tvingat fram allt kortare tid för att\r\nhinna med att vårda de gamla, samtidigt som också\r\narbetsbelastningen har ökat genom att det blir fler\r\näldre som kräver mer vård. Det här går inte riktigt\r\nihop. Man kan inte samtidigt minska personalen och\r\nta hand om fler som behöver vård.\r\nJag tror inte att de här problemen riktigt kommer\r\natt lösas med vår nationella handlingsplan, men det är\r\nbra att vi antar den och även försöker se till att det\r\ntillskjuts sådana resurser att kommunerna kan leva\r\nupp till den. Vi vill ju att kommunerna, som har an-\r\nsvaret, skall klara att leva upp till detta.\r\nJag är glad att också en del av det som vi hade\r\nmed i vår motion har tagits med i utskottets förslag till\r\ntillkännagivande. Jag har aldrig riktigt förstått varför\r\nman just när man fyller 65 år inte längre skall ha\r\nbehov av en personlig assistent. Man blir inte plötsligt\r\nen annan människa när man fyller 65 år utan har sä-\r\nkert ett bra tag till samma behov. Det är viktigt att\r\nman har möjlighet att behålla sin personliga assistent\r\näven sedan man har passerat 65-årsstrecket. Det är\r\npositivt att den möjligheten kommer med och att man\r\nförhoppningsvis skjuter till pengar för att ekonomiskt\r\nklara det här. Det är en förutsättning för att man skall\r\nkunna leva upp till målen.\r\nNågot som jag också är glad att man har tagit med\r\ngäller förbehållsbeloppet. Man skall nu göra en över-\r\nsyn av de gamlas ekonomi och vilka möjligheter de\r\nhar att klara olika avgifter. Den nedre gränsen 896 kr\r\nper månad innebär att de gamla egentligen inte har\r\nsärskilt mycket att klara sig på. Det blir 30 kr per dag,\r\nsom naturligtvis skall användas till snus, godis och\r\nannat som man behöver.\r\nNyligen berättade en sjuksköterska för mig att hon\r\nhade varit inne hos en av sina gamla, som hade ramlat\r\noch slagit upp ett jack i pannan. Sköterskan sade att\r\nden gamla behövde åka till sjukhus, men det ville hon\r\ninte. Sköterskan tejpade ihop såret och kom tillbaka\r\nom en stund. Då kunde hon tydligt se att den gamla\r\nhade symtom på hjärnskakning. Sköterskan upprepa-\r\nde att den gamla måste skickas till sjukhuset. Då bör-\r\njade den gamla att gråta och sade: Jag har inte råd att\r\nåka till sjukhuset.\r\nAvsikten med våra nationella mål är inte att våra\r\ngamla skall ha det så kärvt att de känner att de inte\r\nkan åka till sjukhuset ens när de har ramlat och slagit\r\nsig och behöver hjälp, men så ser det faktiskt ut för\r\nmånga gamla i dag. Det är särskilt för dem som har en\r\nväldigt låg pension inte lätt att få det att gå runt när de\r\nskall betala en mängd olika avgifter för att få den\r\nservice, den vård och den hjälp som de behöver.\r\nDetta måste vi naturligtvis se över. Det borde vara\r\nen självklarhet att våra gamla har rätt till och råd med\r\nbra vård och omsorg. De skall inte behöva gråta där-\r\nför att de känner att de inte har råd när någon säger att\r\nde måste åka till sjukhuset.\r\nJag hoppas att vi med den här propositionen och\r\ndet här betänkandet också får till de resurser som\r\nbehövs för att leva upp till de vackra målen och att det\r\nkommer en bra kontrollmöjlighet, så att man i kom-\r\nmunerna kan följa upp kvaliteten och kontrollera att\r\nman inte lever upp bara till de ekonomiska ramarna.\r\nTyvärr får man som kommunpolitiker ofta tydliga\r\nrapporter i frågan om budgeten har hållit medan man\r\nofta inte får rapporter om ifall de mål som satts upp\r\nhar klarats. Det beror delvis på att vi inte har haft bra\r\nkvalitetsmätningskontroller och kanske också på att vi\r\ninte satsat ordentligt på att få sådana gjorda. Jag tror\r\natt det är oerhört viktigt att man som kommunpoliti-\r\nker får tydliga rapporter om hur verksamheterna ser ut\r\nnär det gäller målen, inte bara när det gäller medlen.</pre><pre>Anf.  18  CHATRINE PÅLSSON (kd):\r\nFru talman och värderade vänner! Det är lätt att i\r\ntalarstolen tycka att just de egna frågorna som har\r\nbehandlats i utskottet är de viktigaste att diskutera.\r\nOlika opinionsundersökningar visar att mer än hälf-\r\nten, ibland tre fjärdedelar, av svenska folket tycker att\r\nfrågor om vården och omsorgen i stort och vården och\r\nomsorgen om våra äldre kommer först i ordningen för\r\nprioritering av samhällets gemensamma resurser. Det\r\när bra. Det är vitalt för ett välfärdssamhälle som vill\r\nföreträda ett människovärde.\r\nJag var glad när förslaget till nationell handlings-\r\nplan lades fram. Jag har tidigare beklagat att det tog\r\ntid innan den lades fram. Men det finns mycket som\r\när bra i den. Jag har tidigare sagt till socialministern\r\natt jag har sett en del av kristdemokraternas förslag i\r\ndenna plan, och jag förstår att andra partier känner\r\nlikadant. Det känns bra.\r\nIbland vill man citera olika siffror för att få en\r\nbakgrund till ett partis ställningstagande. För att detta\r\nskall bli riktigt rätt, har jag valt siffror från regering-\r\nens skrivelse 1997/98:155. Den lades fram för riksda-\r\ngen i april månad och rör utvecklingen inom den\r\nkommunala sektorn. Där framgår bl.a. att för patienter\r\nmed fastställd diagnos har andelen som väntat mer än\r\ntre månader ökat från 12 % till 25 % mellan april och\r\noktober 1997. Vid en analys över antalet vårdplatser\r\noch den kraftiga reducering som gjorts av såväl so-\r\nmatisk korttidsvård, psykiatrisk vård som långtids-\r\nvård, inklusive geriatrik, framgår att platsantalet\r\nskurits ned från totalt 111 000 vårdplatser år 1985 till\r\n37 000 år 1996. I beaktan skall tas att 31 000 sjuk-\r\nhemsplatser överfördes från landstingen till kommu-\r\nnerna i samband med ädelreformen. Men med hänsyn\r\ntagen till detta förhållande kvarstår ändå det faktum\r\natt antalet vårdplatser på sjukhusen reducerats från\r\n79 000 till 37 000 på en tioårsperiod.\r\nFru talman! Jag skulle vilja påstå att den reduktio-\r\nnen i hög grad har drabbat våra äldre. Den medicinska\r\nutvecklingen har givetvis gått framåt, dvs. gått mot\r\nkortare vårdtider och mot att alltmer sjukvård kan\r\nskötas polikliniskt. Det är naturligtvis bra.\r\nDet är bra att man kan åka hem tidigt, och det är\r\nbra att metoderna har förfinats med t.ex. titthålski-\r\nrurgi. Men många vårdtagare har tvingats hem på\r\ngrund av platsbrist. Det är oacceptabelt med överbe-\r\nläggningar med sängar i korridorer. Situationen med\r\nvårdplatserna är i dag ett växande problem på våra\r\nsjukhus. Det får vi av och till rapporter om. Vårdkö-\r\nerna har under den senaste tiden utvecklats på ett sätt\r\nsom vi inte kan acceptera. Från alltfler håll inom\r\nsjukvården kommer rapporter om att en av orsakerna\r\ntill att köerna till operationer växer är att det saknas\r\nvårdplatser.\r\nFru talman! Det är viktigt att komma ihåg att när\r\nflaskhalsar upptäcks skall de tas bort. Flaskhalsarna\r\nmåste vidgas så att innehållet kommer ut.\r\nFru talman! I samma skrivelse kan vi ta del av\r\nuppgifter om den kommunala äldreomsorgen. Där\r\nredovisas att andelen som får hjälp i det egna hemmet,\r\ndet ordinära boendet, har successivt minskat de senas-\r\nte 15 åren från 17 % år 1980 till 8 % år 1996.\r\nJag vill ställa en fråga till socialministern. Jag\r\nhoppas att hon hör mig någonstans i huset. Hur går\r\ndet för alla äldre som i dag saknar närstående och\r\nvänner som kan hjälpa till med olika praktiska uppgif-\r\nter i boendet? Var någonstans skall de få sin hjälp?\r\nInom den kommunala hemtjänsten har ju verksamhe-\r\nten mer och mer renodlats till medicinsk verksamhet.\r\nVi är tre partier som i reservation 36 har reserve-\r\nrat oss till förmån för ett förslag om en subventione-\r\nrad hemtjänst. Jag blev häromdagen glad när jag i ett\r\nmeddelande läste att Margot Wallström hade öppnat\r\nför att när det finns pengar så skall de gå till den sek-\r\ntorn. Jag tycker att det är en viktig fråga om livskvali-\r\ntet. Många äldre i dag vill bo kvar hemma - det är\r\nfantastiskt fint - trots att de kanske är ensamma och\r\nsaknar vissa möjligheter. Kan vi skönja någon möj-\r\nlighet att lösa problemet så fort som möjligt?\r\nDet är viktigt med de anhörigas roll i äldrevården.\r\nDet är vi överens om. Det framgår i regeringens skri-\r\nvelse. Men hur skall vi ge de anhöriga verktyg att vara\r\nden enorma kraft som vi behöver för att det skall\r\nfungera? Vi kristdemokrater tycker att alla människor\r\nskall ha rätt att kunna få en anhörig som hjälper till\r\nmed vården, med ersättning och stöd på olika sätt om\r\nden enskilde så önskar. Kommer det några förslag i\r\nden delen?\r\nDet finns mycket mer i skrivelsen som regeringen\r\nhar lagt fram som visar att förändringarna som har\r\nskett de senaste tio åren kommer att kräva nya förslag\r\nför att det hela skall fungera.\r\nVi kristdemokrater har under ett års tid talat om en\r\nvärdighetsgaranti i äldrepolitiken. Jag kan till min\r\nglädje notera att flera av våra konkreta förslag också\r\nhar antagits av socialutskottet. Det är bra. Ju fler\r\nlarmrapporter det kommer i vårt land om att det finns\r\nområden där äldrevården inte fungerar, speciellt bland\r\ngrupper som själva inte kan hävda en rätt till vård -\r\nsenildementa och andra - desto mer framgår det att\r\ngarantin är så viktig. Den är inte bara viktig för de\r\näldre, den är viktig för hela vårt samhälle. Alla skall\r\nkunna känna och tillförsäkras trygghet.\r\nDet finns ett tillkännagivande i utskottet om att det\r\nskall finnas en läkare, helst en geriatriker, knuten till\r\nvarje enhet. Jag är glad för att Hans Karlsson, som\r\ndeltagit i den lilla gruppen i socialutskottet, har öpp-\r\nnat för ett tillkännagivande på den punkten.\r\nFlera talare har framfört fina ord och önskemål om\r\nfina mål. Men de kommer inte att gagna en enda en-\r\nskild förrän de blir verklighet. Därför är det viktigt att\r\nantalet platser inom utbildningen av geriatriker på sikt\r\nkommer att bli fler. Vi behöver alla hjälpas åt att\r\nskapa en högre status på geriatriker som specialist-\r\nkompetens.\r\nVi har i vår värdighetsgaranti krävt att det skall\r\nfinnas skilda vårdenheter för senildementa och psy-\r\nkiskt friska.\r\nHur viktigt detta är förstår man mer när man ser\r\nmänniskor tillsammans i ett gruppboende. Att det\r\nskall finnas ett eget rum till dem som så önskar är vi\r\nockså överens om. Det är också viktigt att det finns\r\nrum där det är någon mer som man kan välja om man\r\ninte vill ha ensamheten.\r\nVi tycker också att det är viktigt att man när man\r\nblir äldre får ett boende inom den kommundel där\r\nman har varit bosatt. På så sätt underlättas kontakten\r\noch relationen med vänner och anhöriga.\r\nSjälvklart skall ingen behöva ligga länge innan en\r\nblöja med avföring eller urin byts ut. Det skall natur-\r\nligtvis finnas tillräckligt med personal för att få hjälp\r\nmed mat och dryck. Det skall naturligtvis finnas möj-\r\nligheter att få lämna rummet och gå ut och få möjlig-\r\nhet att få frisk luft, speciellt på sommaren.\r\nFru talman! Det är möjligt att en del tycker att jag\r\ngår ned på en alldeles för enkel och nära nivå. Men\r\njag tror att det är viktigt att vi också vågar tala om det\r\nenkla och det nära i det här sammanträdesrummet.\r\nNär man möter dessa människor är det ofta de enkla\r\nnära sakerna man lyfter fram som det mest angelägna.\r\nDet är respekt, bemötande och möjlighet att påverka\r\nsin situation.\r\nNär det gäller de äldre - våra kära medvandrare -\r\när det mycket av personlighet i deras egna önskemål.\r\nDet finns många ställen i landet där man borde bli\r\nbättre på att lyssna in vad den äldre verkligen vill, var\r\nman vill bo, vilka uppgifter man vill ha utförda under\r\nhemtjänsttimmarna, osv. Det är också värdighet att bli\r\nbehandlad med respekt.\r\nFru talman! Framtidens stora utmaning är att kun-\r\nna leva upp till målen och handlingsplanen, med de\r\ntillkännagivanden som socialutskottet nu har enats om\r\natt göra och som vi hoppas att riksdagen antar. I det\r\narbetet behövs alla. Jag tror inte att vi löser framti-\r\ndens stora problem inom äldreomsorgen om inte ock-\r\nså frivilliga ideella krafter får känna att de får vara\r\nmed i det arbetet.\r\nNaturligtvis har anhöriga en viktig roll. Vårdper-\r\nsonalen är här nyckeln. Det är utifrån en kompetent\r\nvårdpersonal som klangen och idéerna sprids runt så\r\natt övriga runtomkring den vårdbehövande får hjälp.\r\nDärför är det viktigt att påminna om att vi alla som\r\nmänniskor har ett gemensamt ansvar i den här delen.\r\nJag vill också lyfta fram 65-årsgränsen. Jag är så\r\nglad att alla ni är glada i dag. Jag har talat om 65-\r\nårsgränsen många gånger från den här talarstolen. Det\r\när alldeles fantastiskt om vi nu kan hjälpas åt att driva\r\nigenom det här.\r\nDet kanske passar sig att sluta med vården i livets\r\nslutskede. Den är en del av livet. Jag är också glad för\r\nden parlamentariska kommitté som skall arbeta med\r\nfrågorna för att lyfta fram konkreta förslag som kan\r\ngöra det bättre.\r\nJag var glad när jag läste propositionen första\r\ngången och såg att det fanns med att ingen skall be-\r\nhöva dö i ensamhet och att man också här var villig\r\natt prioritera den mänskliga kontakten för människor\r\nsom ofta är ensamma när de skall ta avsked av livet.\r\nJag ser verkligen fram emot att få se resultatet av den\r\nutredning som kommer att ledas av Bo Holmberg.\r\nFru talman! Jag vill avluta med att yrka bifall till\r\nreservation 6 och reservation 19. För tids vinnande\r\nyrkar jag inte bifall till de övriga, men självklart stäl-\r\nler sig kristdemokraterna här i kammaren bakom de\r\nreservationer vi finns med på i betänkandet från soci-\r\nalutskottet.</pre><pre>Anf.  19  HANS KARLSSON (s):\r\nFru talman! Jag vill börja med att yrka bifall till\r\nhemställan i betänkande SoU:24. Jag skall också\r\ninledningsvis säga att förutom de motioner som har\r\nbifogats betänkandet i anledning av propositionen\r\nfinns också ett antal motioner från allmänna motions-\r\ntiden.\r\nDen offentliga debatten om äldres situation har\r\nstundtals varit ganska intensiv under senare år. Vi har\r\nkanske ibland tyckt att den har haft en del övertoner.\r\nSamtidigt vill jag passa på att säga att jag tycker att\r\nden är och har varit oerhört viktig, och det är viktigt\r\natt den fortsätter.\r\nDet är inte alltid som vi omedelbart har på näthin-\r\nnan det faktum att samhället förändras. Om vi ser i ett\r\nperspektiv av en 25-30-årsperiod har situationen och\r\nmöjligheterna för äldre att delta i samhället förändrats\r\npå ett kraftigt sätt.\r\nDen nationella handlingsplanen för äldrepolitiken\r\när uppfordrande. Jag tycker inte att man kan säga att\r\ndet är ord som inte måste fyllas med ett innehåll. De\r\nskall fyllas med ett innehåll. Det är en uppfordran till\r\nalla oss som står bakom detta betänkande och som\r\nockså har att fatta beslut om det senare och även fort-\r\nsättningsvis delta i debatten.\r\nVi har i utskottet en betydande enighet om de här\r\nfrågorna, framför allt en enighet när det gäller målen.\r\nSedan finns det en del olikheter när det gäller på vil-\r\nket sätt vi skall komma fram på det här området. Det\r\nfinns dock ett parti som ställer sig vid sidan av när det\r\ngäller målen, och det är Moderaterna. Det kan jag\r\nnaturligtvis beklaga. Men samtidigt blir debatten mer\r\nlivfull här i kammaren om någon intar en helt annan\r\nställning än de övriga sex partierna.\r\nDet finns en mängd motioner, och en mängd re-\r\nservationer har fogats till betänkandet. De reservatio-\r\nnerna kan för en utomstående te sig som att det jag\r\nsäger om enighet inte äger särskilt stor giltighet. Men\r\ndessa reservationer tar till betydande delar upp en-\r\nskildheter och detaljer.\r\nInnan jag går vidare vill jag också för att undvika\r\nalla missförstånd slå fast att äldreomsorgen och äldre-\r\npolitiken inte var bättre förr. De som vill tillbaka till\r\nett sjukhemsboende osv. tror jag nog har glömt bort\r\nhur det fungerade på den tiden och vilka brister som\r\nfanns i kvaliteten.\r\nJag tänker till att börja med beröra målen. Jag vill\r\nockså i det sammanhanget peka på att det inte räcker,\r\nsom flera har sagt här, att enbart ställa upp fina mål.\r\nDet handlar också om att se till att vi lever upp till de\r\nmålen. Det klarar vi inte att göra om vi inte tillför mer\r\nresurser till i det här fallet kommunerna och till sjuk-\r\nvården.\r\nJag vill börja med att peka på de tre huvudprinci-\r\nper som vi vill att äldrevården skall styras av. Den\r\nskall vara demokratiskt styrd av folkvalda församling-\r\nar, den skall vara solidariskt finansierad genom\r\nskattemedel och den skall vara tillgänglig efter behov.\r\nDessa tre principer, som jag tolkar det, delas av sex\r\nav kammarens sju partier.\r\nEtt gott samhälle för alla åldrar måste bygga på\r\nsolidaritetens grund. Med utgångspunkt i varje männi-\r\nskas lika värde blir det gemensamma ansvarstagandet\r\nen sammanhållande kraft i samhället. Den gemensamt\r\nfinansierade vården och omsorgen är en naturlig följd\r\nav solidaritetens principer. Den är grunden för ett\r\nsystem där var och en får hjälp och stöd efter behov\r\noberoende av personlig ekonomi och social bakgrund.\r\nJag kommer tillbaka till detta litet grand när jag\r\nkommer till reservationerna.\r\nDet finns några övergripande mål: äldre skall kun-\r\nna leva ett aktivt liv och ha inflytande i samhället och\r\növer sin vardag, de skall kunna åldras i trygghet och\r\nmed bibehållet oberoende, de skall bli bemötta med\r\nrespekt och de skall ha tillgång till god vård och om-\r\nsorg. De här målen kanske vi som sitter i den här\r\nkammaren i första hand ser som en uppfordran till\r\noss, till regeringen, till landstingen och till kommu-\r\nnerna. Men de är också en uppfordran till samhället i\r\növrigt; till organisationer, till näringsliv och till myn-\r\ndigheter. Det är naturligtvis vår förhoppning att man\r\nute i kommunerna som en följd av detta handlings-\r\nprogram och denna handlingsplan kommer att utarbe-\r\nta lokala program där man mer kan gå ned på detaljer\r\noch på detaljnivå kan ägna sig åt att studera målupp-\r\nfyllelsen.\r\nLåt mig bara göra några nedslag under de här\r\növergripande målformuleringarna som ändå visar att\r\ndet finns väldigt mycket konkret att ta på här. I betän-\r\nkandet står att:\r\nÄldre skall ha inflytande. Den enskilde skall ha\r\ninflytande i samhället som boende, patient, mottagare\r\nav hemtjänst eller i andra sammanhang.\r\nÄldre bör finnas representerade bland förtroende-\r\nvalda i kommuner, landsting och riksdag. Pensionär-\r\nsorganisationernas möjlighet att medverka i processen\r\ninför beslut i kommuner och landsting som rör äldres\r\nförhållanden skall tas till vara.\r\nÄldre skall kunna arbeta om de själva vill. De\r\nskall ha möjlighet att påverka sin arbetstid.\r\nHär kommer vi tillbaka till det som senare kom-\r\nmer att hända här i kammaren i dag när pensionsfrå-\r\ngan debatteras.\r\nVidare står det att:\r\nÄldre skall ha möjlighet att förmedla sina erfaren-\r\nheter till yngre generationer i arbetslivet, i familjen,\r\ninom organisationer, i skolan, i den högre utbildning-\r\nen och i det politiska livet. Det behövs kunskap om\r\ngångna tider, om kulturarv, om andra länders kulturer\r\noch om livet självt.\r\nDe skall ha möjlighet att lära nytt. Äldres lust och\r\nförmåga att få nya kunskaper, färdigheter och intres-\r\nsen skall tillgodoses.\r\nFöreningslivet, men också utbildningsväsendet,\r\nkan bidra. När framtidens informationssamhälle växer\r\nfram skall de äldre finnas med.\r\nFru talman! För att inte dra ut alltför mycket i tid\r\npå mitt anförande tänker jag därmed lämna målen för\r\natt i stället använda några minuter till att kommentera\r\nde tillkännagivanden som utskottet föreslår. Till att\r\nbörja med tycker jag att det är viktigt att klargöra att\r\ndessa tillkännagivanden inte på någon punkt står i\r\nmotsats till regeringens proposition. De bygger på de\r\nmotioner som har inlämnats och behandlats i det här\r\nsammanhanget, och som har en koppling till dessa\r\nfrågor.\r\nJag kan börja med den reservation som tidigare\r\nhar diskuterats litet grand här. Den handlar om att vi\r\nföreslår att 65-årsgränsen i LASS avvecklas. Jag\r\ntycker att det är på sin plats att påminna om varför\r\nden gränsen en gång i tiden kom till. Det hade statsfi-\r\nnansiella skäl, och det berodde på att den dåvarande\r\nborgerliga regeringen inte kunde se någon möjlighet\r\natt finansiera personlig assistans också efter 65-\r\nårsgränsen. Det var en korrekt slutsats, kan vi konsta-\r\ntera i dag. Vi vet ju hur kostnaderna för den personli-\r\nga assistansen har ökat. Jag tycker att denna historie-\r\nskrivning är viktig. Vi har faktiskt varit överens i den\r\nhär kammaren om att det är statsfinansiella skäl som\r\nhar gjort att vi inte har haft möjlighet att erbjuda per-\r\nsonlig assistans inom ramen för det statliga åtagandet\r\nför dem som har fyllt 65 år.\r\nNu tycker vi att det är dags att regeringen inför\r\nbudgetarbetet i höst verkligen prövar möjligheterna.\r\nVi vet ju att de ekonomiska förutsättningarna är bättre\r\nän de har varit under väldigt lång tid. Därför tycker\r\nutskottet enigt att detta är ett sådant område som det\r\nfinns anledning att se om man inte skulle kunna pri-\r\noritera.\r\nFru talman! Nästa tillkännagivande handlar om\r\navlösning och om situationen för anhöriga. Vi vet i\r\nden här kammaren att de anhörigas insatser är oerhört\r\nviktiga. Vi vet det eftersom vi har fått det omvittnat i\r\nen mängd olika sammanhang. Vi har försökt att på\r\nolika sätt markera detta i lagstiftningen. Samtidigt har\r\nvi nåtts av information om att man på en del håll i\r\nlandet faktiskt funderar över om man inte kan spara\r\npå det här området. Det har vi upprörts av i utskottet.\r\nVi tycker att möjligheten för anhöriga att få avlösning\r\när oerhört central för att man skall kunna ha en god\r\nkvalitet i äldreomsorgen. Därför ber vi regeringen\r\növerväga om det inte finns skäl att stärka lagregle-\r\nringen när det gäller rätten till avlösning.\r\nDet tredje tillkännagivande som jag vill nämna\r\nhandlar om läkarmedverkan i särskilda äldreboenden.\r\nFlera av er här har tidigare nämnt detta. Åtminstone\r\nfrån kommunal- och landstingshorisont kan detta\r\ntyckas vara litet grand som att slå in öppna dörrar. Det\r\npågår ett omfattande arbete runt om i landet på detta\r\nområde, och man har kommit ganska långt. Men för\r\natt det inte skall råda någon som helst tvekan om vad\r\nvi tycker och vad vi anser är viktigt i det här fallet\r\ntycker vi att arbetet skall understrykas också av ett\r\nbeslut i Sveriges riksdag.\r\nFru talman! Jag skall ta några minuter till i an-\r\nspråk. Jag tänker då kommentera några av reservatio-\r\nnerna.\r\nJag börjar med nr 1, som är en moderat reserva-\r\ntion. Den handlar om att Moderaterna avvisar målen.\r\nModeraterna har en annan modell för både sjukvården\r\noch äldreomsorgen. Jag tycker inte att det finns an-\r\nledning att kritisera moderaterna för att de inte ställer\r\nupp på vår modell, utan förespråkar sin egen. Men jag\r\nvill säga att för egen del, och för socialdemokratins\r\ndel, så tror vi inte på den modellen. Vi tror att den\r\nleder till sämre kvalitet och till att vården och omsor-\r\ngen på sikt kommer att skiktas.\r\nJag ser här konturerna av ett annat samhälle. Jag\r\nser konturerna av ett samhälle där den enskilde i stör-\r\nre utsträckning måste se till att klara och bygga upp\r\nresurser för sin egen ålderdom, även om inte detta\r\nrakt framgår av reservationen.\r\nI det här sammanhanget vill jag berätta om David\r\nKarlsson. Han är 82 år. Han har berättat för mig att\r\nhan under en längre tid har varit ganska krasslig. Han\r\nsitter i rullstol, och för att han över huvud taget skall\r\nkunna fortsätta att leva måste han ha tre tuber oxygen\r\nvarje dag. Han tyckte att det lät ganska häftigt när han\r\nfick höra hur mycket insatser han behövde. Därför\r\nbad han sjukhusapoteket räkna på vad det hela kosta-\r\nde. Efter några matematiska övningar där kom man\r\nfram till att insatsen kostar David ungefär 500 kr per\r\ndygn. Om vi multiplicerar det med 365 dygn per år\r\nkan vi med lätthet konstatera att detta kostar runt\r\n180 000 kr per år för David Karlsson. Han sade så här\r\ntill mig: Jag kan inte förstå hur samhällets resurser\r\nräcker till för att ge mig och en hel del andra i samma\r\nsituation denna enormt dyra insats och vård. Jag tyck-\r\ner att det är fantastiskt. Jag ser också att det enda\r\nsamhälle som klarar att göra det utan att man i förväg\r\nhar försäkrat sig för detta är den svenska modellen.\r\nJag blev väldigt rörd över Davids recension av\r\nden svenska modellen. Jag tycker att det är viktigt att\r\nvi här i kammaren är medvetna om att det finns väl-\r\ndigt skiftande behov. Därför tycker jag att talet om att\r\nvar och en skall kunna ta med sig sina pengar och\r\nskaffa sig det man behöver inte riktigt håller.\r\nFru talman! Nu ser jag att klockan har gått betyd-\r\nligt längre än jag hade tänkt mig. Jag skall försöka att\r\nta mig vidare ganska raskt. Jag skall landa i Folkpar-\r\ntiets reservation nr 3. Jag börjar med att konstatera att\r\nden i allt väsentligt innehåller det som också majorite-\r\ntens text innehåller. Men sedan säger Folkpartiet att\r\nman vill ha en omsorgsgaranti. Man vill att den om-\r\nsorgsgarantin skall styras så att den som inte har fått\r\nden omsorg som man har rätt till enligt garantin skall\r\nfå sin avgift sänkt. Jag måste då ställa mig frågan om\r\ndet är rimligt att man skall kunna bli kompenserad\r\nmed en sänkt avgift för att man har fått utstå vanvård.\r\nJag tycker för egen del att det är mycket bättre att\r\nvi ser till att det blir mer resurser, att vi får en kvali-\r\ntetssäkring och att vi får tillsynen att fungera. Det ger\r\nmycket större förutsättningar för att inte någon skall\r\nbehöva hamna i den här situationen. Det tycker jag är\r\nvårt mål nummer ett. Ingen skall behöva utsättas för\r\nvanvård. Vi måste se till att det fungerar på det sättet.\r\nJag tycker inte att det behövs ekonomiska incitament,\r\nutan vi måste se till att personalen finns, att kvalitet-\r\nsarbetet är bra och att ledningsorganisationen funge-\r\nrar.\r\nFru talman! Med dessa ord vill jag sluta mitt anfö-\r\nrande och tacka för mig.</pre><pre>Anf.  20  STEN SVENSSON (m) replik:\r\nFru talman! Hans Karlsson är en insiktsfull person\r\noch har goda kunskaper om det här området. Därför\r\när det naturligt att han har lett en arbetsgrupp inom\r\nutskottet som har kommit fram till att göra tydliga och\r\nbra förbättringar i propositionen. Hans Karlsson har\r\nju själv alldeles nyss redovisat vilka tillkännagivan-\r\nden det rör sig om. Jag vill gärna ge ett erkännande\r\nför den insatsen till Hans Karlsson.\r\nMen sedan säger Hans Karlsson att vi moderater\r\nskulle isolera oss ifrån de andra. Det är inte en korrekt\r\nbild. Vi får ju stöd av både läkare och vårdfack när\r\ndet gäller vår modell med en allmän hälsovårdsför-\r\nsäkring. Det är viktigt att göra tydligt att vårt förslag\r\när ett solidariskt finansierat system genom en försäk-\r\nring i stället för landstingsskatten. Vi skiljer alltså\r\nmellan finansiering och produktion. På det sättet ger\r\nvi inflytande till patienten. Vi ger valfrihet mellan\r\nprivat och offentlig vård. Detta leder också till att det\r\nblir fler arbetsgivare att välja mellan för personalen.\r\nDetta är inte, som det har påståtts i debatten, något\r\nslags amerikanskt system.\r\nSedan är vi dessutom eniga med övriga borgerliga\r\npartier om ett återinförande av vårdgarantin. Vi har\r\nockså enighet på en rad andra punkter, t.ex. när det\r\ngäller valfrihetsfrågorna.</pre><pre>Anf.  21  HANS KARLSSON (s) replik:\r\nFru talman! Jag tackar Sten Svensson för de vär-\r\nmande orden om arbetet i utskottet och i beredningen\r\nav det här betänkandet.\r\nMen jag konstaterar att Moderaterna är det enda\r\nparti som vill avvisa de nationella målen. Jag respek-\r\nterar att Moderaterna har en annan modell, Sten\r\nSvensson. Det gör ju att debatten på det här området\r\nblir litet mer livfull än den kanske hade blivit annars.\r\nMen samtidigt måste jag slå fast att jag och mitt parti\r\ninte kan se att den modell som Sten Svensson företrä-\r\nder skulle vara bättre. Jag tror tvärtom att den på sikt\r\nleder till att vi låter den svenska modellen erodera så\r\natt den inte kan svara upp mot de behov som finns.\r\nDetta med valfrihet är ju gott och väl. Vi har ju på\r\nolika sätt sagt att det är positivt om det är möjligt att\r\nerbjuda en valfrihet, men vi tycker inte att det är\r\nnummer ett. Nummer ett handlar om att det måste\r\nfinnas tillgång till god vård och omsorg på lika villkor\r\növer hela landet för alla invånare. Vi tror att det\r\nskulle bli svårt att uppnå det på sikt med en moderat\r\nmodell. Det går säkert att uppnå det på Östermalm i\r\nStockholm, men jag tror att det är besvärligare i\r\nSkinnskatteberg och Bjurholm, för att nämna några\r\nmindre orter runt om i landet.\r\nJag framhärdar i uppfattningen att den modell som\r\nsex av kammarens sju partier omfattar är den modell\r\nsom bäst tjänar att uthålligt tillhandahålla god vård\r\noch omsorg för alla, Sten Svensson.</pre><pre>Anf.  22  STEN SVENSSON (m) replik:\r\nFru talman! Det förefaller mig som om Hans\r\nKarlsson vill få det till att vi skulle ha andra syften än\r\növriga partier med vår politik. Vi har självfallet sam-\r\nma syften när det gäller att ta ansvar för vården inom\r\nalla vårdområden och att åstadkomma så god kvalitet\r\noch personalförsörjning och så god och sund ekonomi\r\nsom möjligt. Det tror jag att alla kan säga. I stället kan\r\nman uttrycka saken så att vi väljer olika lösningar, vi\r\nhar olika delmål för att nå de övergripande syftena.\r\nMen när man lyssnar litet mer noggrant till Soci-\r\naldemokraterna får man klart för sig att de inte vill gå\r\nså långt och låta privata vårdformer få konkurrera\r\nmed de offentliga. Det kan de inte göra av uppenbart\r\nideologiska skäl. Det hjälper inte att man då och då\r\nsäger några vänliga ord om privatvården när verklig-\r\nheten talar ett annat språk. Det Socialdemokraterna\r\negentligen vill slå vakt om är vårdmonopolen, och\r\nvårdmonopol innebär köer. Det innebär också att det\r\nblir dyrare och inte så bra vård.</pre><pre>Anf.  23  HANS KARLSSON (s) replik:\r\nFru talman! Jag har litet svårt att riktigt ta Sten\r\nSvensson på allvar när han säger att den svenska\r\nmodellen, det som han kallar vårdmonopol, innebär\r\natt vården blir dyrare. Jag tror att all tillgänglig statis-\r\ntik säger att den vård som vi faktiskt kan erbjuda i\r\nSverige inte kan erbjudas någon annanstans, i alla fall\r\ninte till lägre kostnad. I många jämförelser har vi\r\nbetydligt lägre kostnader än andra länder. Jag tar det\r\ntill intäkt för att vi faktiskt har en bra modell. Den kan\r\nsäkert bli bättre, men jag vill inte byta modell, Sten\r\nSvensson.\r\nSom jag har sagt tidigare, har jag all respekt för att\r\nModeraterna förespråkar ett annat förslag. Jag tycker\r\nkanske att det är litet trist att ni inte vågar säga helt\r\nöppet att ni vill ha en annan modell. Ni försöker att\r\nsäga att den är väldigt lik den modell som vi andra\r\nvill ha. Jag tror att en övergång till en försäkringslös-\r\nning på sikt kommer att leda till att den solidariskt\r\nfinansierade vården ruckas i sina principer. Det vill\r\njag inte vara med om.\r\nFru talman! Jag vill i mitt sista svar till Sten\r\nSvensson i den här replikomgången tacka Sten Svens-\r\nson för den här tiden i utskottet. Sten Svensson har\r\nlett utskottsarbetet på ett alldeles förträffligt sätt och\r\nglatt oss med en mängd historier under årens lopp.\r\nJag vill passa på att tacka dig och önska dig all lycka\r\noch framgång i ditt fortsatta värv.</pre><pre>I detta anförande instämde Stig Sandström (v) och\r\nBirgitta Wichne (m).</pre><pre>Anf.  24  CHATRINE PÅLSSON (kd) re-\r\nplik:\r\nFru talman! Jag tror att vi alla instämmer med\r\nHans Karlsson när det gäller Sten Svensson, som ju\r\ngör sin sista debatt här i kammaren i dag.\r\nJag hade hoppats att Hans Karlsson skulle ta upp\r\ntråden när det gällde vårdplatserna. Jag nämnde i mitt\r\nanförande att de som har fått hjälp i det egna hemmet\r\noch som har ordinärt boende successivt har minskat\r\nde senaste 15 åren, från 17 % år 1980 till 8 % år\r\n1996. Andelen i särskilt boende har i stort sett varit\r\noförändrad under samma period, ca 8 %. Antalet\r\nplatser i särskilt boende, inklusive långtidsvården,\r\nökade under första hälften av 90-talet men har nu\r\nbörjat minska. Regeringen skriver själv att detta kan\r\nvara en konsekvens av de besparingar som man har\r\ngjort.\r\nHemma i mitt landsting, Landstinget i Kalmar län,\r\nhar man minskat vårdplatserna inom sjukvården från\r\n917 år 1991 till 431 förra året. Det är en minskning\r\nmed ungefär hälften.\r\nI min reservation nr 6 har jag antytt att det är väl-\r\ndigt viktigt att det finns tillräckligt med vårdplatser.\r\nVi vet ju också att det är långa köer inom det särskil-\r\nda boendet. Jag har hört skräckexempel från Skåne\r\ndär 300-400 människor som verkligen behöver ett\r\nannat boende inte får det på grund av att det finns\r\nmedborgare som har ett större vårdbehov.\r\nJag måste fråga Hans Karlsson och socialdemo-\r\nkraterna: Vad tänker ni göra åt det skriande behovet\r\nav vårdplatser i olika sektorer inom vård och omsorg?</pre><pre>Anf.  25  HANS KARLSSON (s) replik:\r\nFru talman! Till Chatrine Pålsson vill jag säga att\r\nde siffror som hon redovisar säkert är alldeles riktiga.\r\nMen lösryckta ur sitt sammanhang är det inte säkert\r\natt de beskriver en hel verklighet. Vi vet ju att antalet\r\nvårdplatser inom sjukvården har minskat och att det i\r\nhuvudsak beror på att vårdens karaktär har förändrats.\r\nChatrine Pålsson nämnde själv i sitt anförande att\r\ntitthålskirurgi osv. har gjort väldigt stora framsteg,\r\nvilket innebär att vi inte behöver lika många vårdplat-\r\nser i dag som vi gjorde tidigare.\r\nHuruvida avvägningen har varit den bästa möjliga\r\nvill jag låta vara osagt. Det kan i vissa sammanhang\r\nha skett en alltför hastig reduktion, kanske inte minst\r\npå grund av bekymret med att få pengarna att räcka\r\ntill. Men när vi beskriver utvecklingen kan vi inte\r\nbara peka på det minskande antalet vårdplatser, utan\r\nvi måste också komma ihåg att vården har ändrat\r\nkaraktär ganska dramatiskt under de senare åren.\r\nDetta har också varit till nytta för väldigt många\r\nmänniskor. Vi kan behandla väldigt många fler i dag\r\nän vi kunde för tio år sedan. Det är klart att detta\r\nställer väldigt stora krav på förändringar. Det ställer\r\nockså stora krav på att vi kan tillföra de resurser som\r\nbehövs.\r\nDärför är det väldigt bra att Chatrine Pålsson\r\nställer upp på de tillskott som vi socialdemokrater vill\r\nge till vården och omsorgen. Jag ser dock ett bekym-\r\nmer för Chatrine Pålsson, och det är hur hon skall\r\nkunna klara det tillsammans med den regering som\r\nhon säger att hon vill sitta i.</pre><pre>Anf.  26  CHATRINE PÅLSSON (kd) re-\r\nplik:\r\nFru talman! Kristdemokraterna ställer inte bara\r\nupp på de 4 miljarderna, utan vi skjuter också till\r\nytterligare medel. Vi tror nämligen att det inte kom-\r\nmer att räcka, och jag har förstått att Hans Karlsson\r\ndelar den oron med mig.\r\nVad jag har försökt framföra här i kammaren ett\r\nantal gånger är att vi måste ha olika vårdnivåer, olika\r\nvårdformer. Vi tenderar att hamna i antingen det ena\r\ndiket eller det andra. Jag vill plädera för att vi skall\r\nskapa olika vårdformer så att enskilda människor med\r\nolika behov och olika personligheter kommer på rätt\r\nvårdnivå.\r\nVad som saknas på många håll inom olika verk-\r\nsamheter i dag, men som fanns när jag var nyutbildad\r\nsjuksköterska, är flexibilitet. Man kan inte överbeläg-\r\nga lika lätt. Man har strukturerat och byggt på ett sätt\r\nsom gör att det blir alldeles för stelt i strukturen.\r\nSedan är ju inte den enskilda människa som står i\r\nen vårdkö eller i en kö för att få lämplig vårdplats\r\neller lämpligt boende hjälpt av att vi diskuterar olika\r\nstrukturer och tabeller. Jag har varit rädd för att det\r\nskall bli organisationen som börjar styra behoven, i\r\nstället för att det är de mänskliga behoven som styr\r\nhur vi organiserar oss.\r\nNär det gäller det här med titthålskirurgi är vi\r\növerens. Jag tror dock inte att det är tillräckligt, åt-\r\nminstone inte när jag tittar på kösituationen inom\r\nmånga områden. Jag vill fråga, angående de långa\r\nväntetiderna för att få ett gruppboende, om Hans\r\nKarlsson ändå inte tycker att det är förskräckligt att\r\nmänniskor som har betalat skatt i hela sitt liv inte kan\r\nfå detta när de väl behöver det.</pre><pre>Anf.  27  HANS KARLSSON (s) replik:\r\nFru talman! Jag kan hålla med Chatrine Pålsson\r\nom att det inte är bra när man inte kan få den vård och\r\ndet boende man behöver. Men vi måste också se det-\r\nta, Chatrine Pålsson, i perspektivet av den situation\r\nsom Sverige har befunnit sig i. Ingen av oss i den här\r\nkammaren kan bortse från den ekonomiska kris som\r\nsåväl landet som dess landsting och kommuner ge-\r\nnomgått. Det är väl möjligt att man inte alltid har\r\nprioriterat rätt, och därför känns det väldigt bra att vi\r\nnu kan anta den här nationella handlingsplanen och att\r\nvi kan göra det tillsammans, Chatrine Pålsson. Vi står\r\nupp för dessa övergripande mål tillsammans.\r\nJag hade tänkt kommentera fler reservationer, men\r\njag ville se till att det också gavs utrymme för alla\r\npartier att debattera med socialministern. Därför ville\r\njag inte ta mer tid i anspråk. Men vi får väl tillfälle,\r\nChatrine Pålsson, att fortsätta debatten om de olika\r\ndelfrågorna inom äldreomsorgen längre fram.\r\nLåt mig bara säga när det gäller hemtjänsten, som\r\nChatrine Pålsson har tagit upp vid flera tillfällen, att\r\njag tycker att vi skall ha ett öppet förhållningssätt till\r\nhur vi skall ta oss an den uppgiften. Det är uppenbart\r\natt det finns behov att fylla, men om det skall ske på\r\ndet ena eller det andra sättet vill jag inte säga med\r\nbestämdhet i dag. Jag tror att det finns anledning att\r\ntitta på hur man når det man egentligen vill nå med\r\ndetta, så att de resurser man sätter in på det här områ-\r\ndet inte spiller ut någon annanstans utan verkligen\r\nkommer dem till del som behöver det. Därför tycker\r\njag att det arbete som pågår i Regeringskansliet för att\r\nhitta bra former för detta skall fortgå. Jag tror att\r\nsocialministern kommer tillbaka till det senare.</pre><pre>Anf.  28  KERSTIN HEINEMANN (fp) re-\r\nplik:\r\nFru talman! Jag tycker kanske att Hans Karlsson\r\nläser ut litet väl mycket ur vår reservation när det\r\ngäller att man skulle bli kompenserad när man blir\r\nutsatt för vanvård. Vi vill naturligtvis inte heller att\r\nnågon människa skall utsättas för vanvård. Men är det\r\nså att kommunerna inte bryr sig om sitt åtagande\r\ntycker vi att det skall finnas det här ekonomiska inci-\r\ntamentet som gör att de känner pressen på sig. Vi\r\ntycker också att den som har blivit drabbad skall ha\r\nen kompensation, en ersättning för det man har blivit\r\nutsatt för. Det här får naturligtvis aldrig bli en fråga\r\nom att betala sig från sitt ansvar, men vi tycker ändå\r\natt det kan behövas.\r\nJag skulle också vilja kommentera det Hans Karls-\r\nson säger om att det mesta i vår reservation, reserva-\r\ntion 3, stämmer överens med propositionens och\r\nbetänkandets innehåll. Är Hans Karlsson då också\r\nberedd att ställa upp på Folkpartiets förslag om att se\r\ntill att garantera de här rättigheterna för de äldre?</pre><pre>Anf.  29  HANS KARLSSON (s) replik:\r\nFru talman! Det är klart att man kan tolka texter\r\npå litet olika sätt, som när det gäller omsorgsgarantin.\r\nMen min tolkning är att Folkpartiet genom ekonomis-\r\nka incitament vill se till att kommunerna uppfyller de\r\nbehov som finns. Min kännedom om kommunpoliti-\r\nkers förhållningssätt och inställning är att man gör\r\nvad man kan och förmår. Därför tror jag att ekono-\r\nmiska bestraffningar inte är rätt metod.\r\nJag tror i stället på det som vi nu gör, dvs. ett na-\r\ntionellt handlingsprogram. Där säger vi sex partier\r\nfaktiskt vad det är vi tycker att vi skall uppfylla. Se-\r\ndan hjälps vi också åt med att få fram resurser till att\r\nklara av detta. Tillsammans med kvalitetssäkring,\r\ntillsammans med bättre tillsyn, tillsammans med att\r\nutbilda framför allt ledningsorganisationer är det ett\r\nbra mycket bättre sätt att komma till rätta med de\r\nbrister som finns än att säga att vi sänker avgiften så\r\natt du får några hundralappar tillbaka om du har blivit\r\nutsatt för vanvård. Det tycker inte vi är någon bra\r\nmodell.</pre><pre>Anf.  30  KERSTIN HEINEMANN (fp) re-\r\nplik:\r\nFru talman! Jag kan konstatera att Hans Karlsson\r\nväljer att tolka våra förslag på ett sätt som inte är\r\nmeningen. Det tycker jag är tråkigt, eftersom vi tydli-\r\ngen är överens om mycket annat.\r\nDäremot kan jag konstatera att socialdemokrater-\r\nna inte är beredda att stärka de äldres ställning, att se\r\ntill att de också får den styrka bakom sina krav som\r\nfaktiskt behövs. Vi vet att det är mycket svårt för\r\nmånga i dag att hävda sin rätt. Det är också svårt att\r\nveta vilka rättigheter man har. Det är det som är grun-\r\nden i våra förslag.</pre><pre>Anf.  31  HANS KARLSSON (s) replik:\r\nFru talman! Jag beklagar om Kerstin Heinemann\r\ntycker att jag vantolkar Folkpartiets förslag. Jag för-\r\nsöker att läsa det så objektivt som det är möjligt att\r\ngöra. Jag hoppas att jag senare av Kerstin Heinemann\r\nskall få ett förtydligande. Men det står de facto på\r\ndetta sätt i reservationen.\r\nAtt vi inte skulle ställa upp för att stärka de äldres\r\nställning tycker jag försiktigt uttryckt är att ta till litet\r\nstora ord. Denna nationella handlingsplan är just till\r\nför detta, Kerstin Heinemann. Både principerna och\r\nmålen tar faktiskt sikte på att stärka de äldres ställ-\r\nning.\r\nJag försökte säga i mitt anförande att jag tror att vi\r\nalla har anledning att ibland vara litet självkritiska. Vi\r\nhar inte alldeles omedelbart på näthinnan att just den\r\nhär situationen har förändrats så mycket, att man är\r\npiggare långt upp i åren nu. En del av de äldre har\r\nförmodligen möjlighet att jobba litet längre om de får\r\nchansen till det. Då tycker jag att det minst sagt är en\r\nmisstolkning att påstå att vi socialdemokrater inte vill\r\nställa upp på att stärka de äldres ställning.</pre><pre>Anf.  32  MARIANNE SAMUELSSON (mp)\r\nreplik:\r\nFru talman! I stort sett håller jag med Hans Karls-\r\nson om det mesta han har sagt om god vård, omsorg\r\noch vad vi egentligen skulle behöva ge våra gamla.\r\nMen steget mellan det som kallas för vanvård och det\r\nsom kallas för god vård är trots allt en bit.\r\nEn av de vanligaste saker som personalen påpekar\r\nnär man träffar dem är: Förut kunde vi, förut hade vi\r\ntid, därför att då var vi fler som jobbade. Nu har vi\r\ndragit ned så mycket på personalen, så nu hinner vi\r\ninte, nu har vi inte tid.\r\nOm man pratar om god vård är det ett stort di-\r\nlemma. Den viktiga delen i att ge god vård hinns\r\nliksom inte med. Det ser ofta vackert och trevligt ut,\r\nmen det finns ingen som riktigt har tid längre. Att\r\nläsa, att ta med den gamla ut eller att göra någonting\r\nextra finns det ingen tid kvar till.\r\nJag skulle vilja fråga vad socialdemokraterna har\r\ntänkt att göra förutom de 4 miljarderna, som är ett\r\ntillskott men som inte kommer att räcka för att se till\r\natt vi får personal. Kan man tänka sig att använda den\r\npersonal som i dag går arbetslös och tillskjuta medel\r\nså att de kan anställas igen? Arbetslösheten kostar oss\r\nmycket pengar på statliga nivå. De pengarna skulle\r\nkunna användas på kommunal nivå för att ge oss råd\r\natt ha personal i stället för att betala dem för att inget\r\ngöra.</pre><pre>Anf.  33  HANS KARLSSON (s) replik:\r\nFru talman! Jag håller naturligtvis med Marianne\r\nSamuelsson om att det är ett stort avstånd mellan\r\nvanvård och god vård. Det finns en gråzon däremellan\r\ndär det finns mycket att jobba med.\r\nJag gör också ganska ofta besök inom äldreom-\r\nsorgen. Den bild jag får är att vi relativt sett har en\r\nmycket bra äldreomsorg i Sverige. Vi har det därför\r\natt personalen gör en fantastisk insats. Jag vet också\r\natt man på många håll inte orkar om man inte får fler\r\nhänder, fötter och huvuden på de olika avdelningarna.\r\nDärför skjuter vi nu till ytterligare pengar, som Mari-\r\nanne Samuelsson konstaterade. Om vi bara tillåter oss\r\natt räkna på vad de 4 miljarderna kan betyda i perso-\r\nnal ser vi att det är runt 12 000 nya huvuden i vården\r\noch omsorgen. Oavsett vad som händer i ekonomin i\r\növrigt i kommunerna går det inte att komma ifrån att\r\ndet här är ett tillskott som inte hade funnits om inte de\r\n4 miljarderna hade lagts till det tidigare statsbidraget.\r\nHuruvida detta räcker tror jag vi alla skall låta va-\r\nra osagt för närvarande. Det kan vi inte läsa ut. Till-\r\nskotten har ännu inte fått genomslag ute i kommuner\r\noch landsting, därför måste vi avvakta och se. Men\r\njag tycker att det även på det här området finns an-\r\nledning att ha ett öppet förhållningssätt och att vara\r\nberedd att göra mer om det behövs och om vi har de\r\nekonomiska förutsättningarna.\r\nVi har, som Marianne Samuelsson känner till\r\nöppnat för arbetslösa genom resursarbeten. Det har\r\nvarit framgångsrikt i ganska många kommuner. Men\r\nvi skall också komma ihåg att det inte alltid är på det\r\nsättet att de som är arbetslösa har den utbildning som\r\nbehövs för att jobba i vården. Det är inte så enkelt\r\nsom att bara öppna och styra arbetslöshetskön till\r\näldreomsorgen i stället för till utbildning.</pre><pre>Anf.  34  MARIANNE SAMUELSSON (mp)\r\nreplik:\r\nFru talman! Det är en ganska stor skillnad mellan\r\ndet jag talar om, att flytta över de pengar som vi i dag\r\nanvänder till arbetsmarknadsåtgärder och arbetslöshe-\r\nten till kommunerna, och resursarbetena. Resursarbe-\r\ntena går i princip ut på att man först blir sparkad, och\r\nsedan får man gå in och göra samma jobb med 90 %\r\nav lönen. Det har inte varit särskilt populärt bland\r\nmånga av dem som redan är lågavlönade, eftersom\r\nman är det inom vård och omsorg.\r\nEn undersköterska som i dag går i arbetsmarknad-\r\nsåtgärd kostar samhället mer pengar än hon skulle\r\nkosta om hon gick som undersköterska på vårdavdel-\r\nningen. Väldigt många av dem vill faktiskt hellre vara\r\ninom vården än att gå på någon form av AMS-\r\nutbildning för att klara av uppehället.\r\nJag tycker att det är ett dilemma att vi i dag betalar\r\nväldigt stora summor för att människor inget skall\r\ngöra i vårt samhälle, samtidigt som vi inte har perso-\r\nnal så att det räcker till inom vården och omsorgen.\r\nDet tycker jag faktiskt vore ganska enkelt att åtgärda.\r\nDet är våra gemensamma pengar. Det gäller bara att\r\nvåga blanda kassorna litet mer livfullt.\r\nDen andra delen handlar om de problem vi har\r\nmed de kortare vårdtiderna. Äldre människor kanske\r\ninte på samma sätt som yngre kan kliva upp och gå\r\nefter en titthålsoperation eller något annat. Man har\r\nett handikapp i att man är äldre och tröttare från bör-\r\njan. Det finns egentligen inget mellanled i dag där\r\nkommunerna kan placera de människorna. Det kan\r\nman se ganska tydligt. Den som är färdigbehandlad\r\nför att åka hem men som är ensam hemma finns det\r\ningen möjligt att skicka hem. Men det finns ingen\r\nmellanform av vård.\r\nJag tror att man bör titta närmare på någon form\r\nav rehabilitering, med boendeform för äldre, innan\r\nman skickar tillbaka dem till det egna boendet igen.\r\nDet är ett stort problem. Många kommuner skickar\r\nrunt de gamla till andra kommuner där det finns\r\nvårdplatser, långt från deras anhöriga, för att klara det\r\nhär problemet.</pre><pre>Anf.  35  HANS KARLSSON (s) replik:\r\nFru talman! Marianne Samuelsson har inte deltagit\r\ni arbetet i utskottet och kan därför av naturliga skäl\r\ninte vara kunnig om de olika diskussioner vi haft i\r\nutskottet. En mellanvårdsform, som Marianne Samu-\r\nelsson tar upp, har vi skrivit om i betänkandet och tas\r\nockså upp i motionerna. Det pågår ett arbete på väl-\r\ndigt många håll runt om i landet för att bygga upp\r\nsådana här mellanvårdsformer. Landsting och kom-\r\nmuner gör det tillsammans för att hitta en brygga\r\nmellan den slutna sjukhusvården och äldreboendet.\r\nSedan till arbetslösheten och behovet av personal\r\ntill vård och omsorg. Vi har också på det området haft\r\nanledning att vara litet bekymrade, men inte på sätt\r\nsom Marianne Samuelsson, att det finns så många\r\nbland sjukvårdspersonal som är beredda att börja\r\njobba utan därför att det finns för få utbildade. Vi ser\r\ndet inför sommaren. På många håll har man problem\r\nmed att få tag i utbildad personal till vården och om-\r\nsorgen. Det är det vi ser som ett betydande bekymmer\r\nframöver. Nu måste vi se till att rekrytera, utbilda och\r\nmotivera ungdomarna med att det här är ett fram-\r\ntidsjobb som det finns anledning att satsa på. Bekym-\r\nret är inte i första hand, Marianne Samuelsson, att det\r\nstår en mängd sjukvårdspersonal i arbetslöshetskön\r\noch vill börja jobba. De finns inte där, de står inte i\r\nden kön. Vi har för få som är utbildade för vård- och\r\nomsorgsjobb just nu.</pre><pre>Anf.  36  Socialminister MARGOT\r\nWALLSTRÖM (s):\r\nFru talman! Äldrefrågorna har utgjort en naturlig\r\noch viktig del av mitt jobb ända sedan första dagen på\r\nSocialdepartementet. Den utmärkta uppföljning av\r\nädelreformen som Socialstyrelsen har gjort med olika\r\nårliga rapporter, demografiska fakta och överlägg-\r\nningar med kommuner och landsting och den debatt\r\nsom förts i samhället om äldrefrågorna har gjort att\r\ndet här har varit en viktig fråga för oss. Vi har också\r\nständigt arbetat med olika förslag och åtgärder. Vi har\r\ndelat ut uppdrag och pengar, och vi har följt de här\r\nfrågorna intensivt. Jag har också själv deltagit i den\r\nallmänna debatten om äldrefrågorna. Egentligen var\r\ndet inte när vårdskandalerna började uppmärksammas\r\ni medierna som den partipolitiska debatten tog or-\r\ndentlig fart.\r\nJag vill först bara tillbakavisa påståenden om att\r\ndet här skulle vara någon sorts nyväckt intresse eller\r\natt propositionen skulle ha kommit hastigt på. Vi har\r\narbetat länge med äldrefrågorna i departementet. Det\r\när en naturlig följd att vi presenterar ett samlat förslag\r\nav den här typen nationell handlingsplan för äldrepo-\r\nlitiken. Man kan också säga att den debatt som har\r\nvarit i medierna har gjort att vi har kastats mellan\r\nhopp och förtvivlan. Vad är det som är sant? Hur ser\r\nen nyanserad, riktig och sann bild av verkligheten ut?\r\nDet har inte alltid varit lätt att beskriva den.\r\nJag har också hört många beskrivningar där det\r\nökande antalet äldre och mycket gamla liknas vid en\r\ntickande bomb. Jag vänder mig väldigt starkt mot ett\r\nsådant synsätt. Jag kan inte acceptera det. Det är i\r\nstället en rikedom med många äldre. Det är ett rikt\r\nsamhälle som har så många äldre. Det är ett välfärds-\r\nsamhälle som kan ha så många äldre. Vi svenskar\r\ntillhör dem som lever längst i världen. De allra flesta\r\nfår också behålla hälsan långt uppe i åren. Det är\r\nverkligen någonting att glädjas över. Det borde vi\r\nkanske göra litet oftare och se det som att vi är ett rikt\r\nland med så många äldre, samtidigt som vi naturligt-\r\nvis inte skall blunda för bristerna. Det är också i hög-\r\nsta grad en global företeelse. Både den industrialise-\r\nrade delen av världen och utvecklingsländerna står\r\ninför mycket stora befolkningsförändringar. Sverige\r\nligger i framkant på den utvecklingen. Vi har redan\r\nerfarenheter som andra länder gärna tar del av. Nu\r\nstår vi inför nya utmaningar.\r\nInom ett par decennier är var fjärde svensk pen-\r\nsionär. Innebörden av detta faktum är det alltför få\r\nsom ens har börjat fundera över. Hela samhället på-\r\nverkas av en sådan förändring. Förr såg man pensio-\r\nnärstillvaron som en välförtjänt vila på ålderns höst,\r\noch det under en ganska begränsad tid. Nu kan vi se\r\nnyblivna pensionärer med god hälsa, högre pensioner\r\noch möjlighet till många års aktivt liv framför sig. Det\r\nställer helt nya krav på samhället. Det ger också helt\r\nnya möjligheter. Miljontals aktiva äldre med ett långt\r\nlivs erfarenheter är en oerhörd resurs. Låt oss använda\r\nden.\r\nNu krävs en bred äldrepolitik. Det är det vi har\r\ngett oss på med den här propositionen och försökt\r\nbeskriva inte bara situationen för den som är sjuk och\r\nbehöver vård och omsorg, utan vi har försökt teckna\r\nen bred äldrepolitik som omfattar alla samhällsområ-\r\nden och som syftar till ett gott samhälle för alla åldrar.\r\nFör att få mesta möjliga kraft i utvecklingen måste\r\nresurserna samlas. Kommun, landsting och stat har\r\ngivna roller men också företag, fackföreningar, ideella\r\norganisationer och enskilda människor kan bidra till\r\nett gott liv för äldre. Om vi alla går mot samma håll\r\ngår det förstås mycket bättre. Därför har regeringen\r\nföreslagit att riksdagen skall fastställa nationella mål\r\nför äldrepolitiken. Vi har inte hittat på dem själva.\r\nSjälva ursprunget till målen är FN:s deklaration om\r\nprinciper för äldre personer. Av nödvändighet är\r\nsådana mål ganska allmänt hållna, men jag vill påstå\r\natt de ändå ger en tydlig signal om hur äldre skall\r\nbehandlas och hur vi vill att samhället skall utvecklas.\r\nMålen är att äldre skall kunna leva ett aktivt liv\r\noch ha inflytande i samhället och över sin vardag. De\r\nskall kunna åldras i trygghet och med bibehållet obe-\r\nroende. De skall bemötas med respekt samt ha till-\r\ngång till god vård och omsorg.\r\nRegeringen har i propositionen visat hur de här\r\nmålen kan brytas ned i allt tydligare delmål. Det är en\r\nviktig uppgift för kommuner, företag, organisationer\r\noch andra att på lämpligt sätt ta fram lokala och regi-\r\nonala mål, program eller handlingsplaner för sin verk-\r\nsamhet. Därför tycker att de utmärkta förslag som har\r\nkommit fram från riksdagspartier i motioner framföra\r\nallt är en uppgift att på regional och lokal nivå bryta\r\nned till program och policy som man vill ha för sin\r\negen verksamhet. Om äldre verkligen skall ha infly-\r\ntande i samhället krävs bl.a. att de återfinns i beslu-\r\ntande församlingar. Det behövs pensionärer i kom-\r\nmun- och landstingsfullmäktige men också i riksda-\r\ngen. Socialdemokraterna har med framgång prövat\r\n\"varannan damernas\" på valsedlarna. Vem blir först\r\nmed \"var fjärde pensionär\" på valsedlarna?\r\nEtt annat mål är att äldre skall behandlas med re-\r\nspekt. Det kändes som ett uppfordrande mål. Men jag\r\nkänner mig stolt och övertygad om att det är rätt att\r\nlägga fram det för riksdagen. Jag är också medveten\r\nom svårigheterna med att förverkliga det. Jag vill\r\npåstå att det är en viktig signal. Här handlar det om\r\nattityder och hur enskilda människor beter sig.\r\nDe nationella målen ställer krav på en aktiv äldre-\r\npolitik. Jag vill kort beröra den huvudsakliga inrikt-\r\nning som regeringen vill se.\r\nDe tre huvudpunkterna är solidariteten, resurserna\r\noch en god vård och omsorg. Ett gott samhälle för alla\r\nåldrar måste byggas på solidaritetens grund. Det ge-\r\nmensamma ansvaret gör att generationerna hålls\r\nsamman av uppgiften att ge varje människa möjlighet\r\ntill ett gott liv. Som en naturlig följd av det finansierar\r\nvi vård och omsorg gemensamt via skatten. En stabil\r\nsamhällsekonomi är förutsättningen för att äldre\r\nmänniskor skall ha ett gott liv. Det gäller både att\r\nskapa ekonomisk trygghet genom pensionerna och att\r\nkunna erbjuda vård och omsorg av god kvalitet. Re-\r\ngeringens högst prioriterade uppgift är därför att stär-\r\nka den ekonomiska tillväxten och bekämpa arbetslös-\r\nheten och öka sysselsättningen.\r\nEn god vård och omsorg för äldre är ett bärande\r\ninslag i välfärdssamhället. Äldreomsorgen och sjuk-\r\nvården är väl utbyggda, men förutsättningarna har\r\nförändrats kraftigt på senare år. Befolkningsföränd-\r\nringen med alltfler äldre har kraftigt ökat behoven av\r\nsåväl sjukvård som äldreomsorg. Den ekonomiska\r\nkrisen har å sin sida försvårat möjligheterna att leva\r\nupp till alla krav.\r\nI min beskrivning har jag visat att äldrepolitiken\r\nhandlar om mer än vård och omsorg. De allra flesta\r\näldre är friska och lever ett aktivt och självständigt\r\nliv.\r\nDet senaste halvåret har ändå just omsorgsfrågor-\r\nna debatterats livligt. Rubrikerna har varit stora och\r\ntonläget högt. Jag skulle gärna vilja ge min bild.\r\nDen bild av äldreomsorgen som har målats upp i\r\nmedierna har handlat om kris och elände. Jag försva-\r\nrar inte för ett ögonblick de missförhållanden som har\r\nlyfts fram, men däremot finns risken att människors\r\nuppfattning om äldrevården helt präglas av den ny-\r\nhetsrapporteringen. Bra nyheter är inga nyheter - det\r\nvet vi alla.\r\nSedan i somras är jag ute så gott som varje onsdag\r\noch besöker äldreboenden och andra verksamheter i\r\nkommuner och landsting. Jag passar på att prata med\r\näldre, personal, allmänhet och ansvariga politiker.\r\nEfter besök i Helsingborg, Luleå, Rättvik och Kalmar,\r\nför att bara nämna några platser, kan jag säga ungefär\r\nså här.\r\nDet ser i allmänhet bra ut. Lokalerna är fina och\r\nbostäderna hemlika. Här har väldigt mycket hänt de\r\nsenaste tio åren. Minns bara hur det var på långvården\r\nföre ädelreformen! De gamla låg i akutsjukhusens\r\nkorridorer. De äldre får en god fysisk omvårdnad av\r\nvänlig personal, som verkligen anstränger sig och\r\nmånar om sina gamla.\r\nSamtidigt är det tråkigt på sina håll. Visst har per-\r\nsonalen ofta svårt att hinna med mer än det allra nöd-\r\nvändigaste. Jag frågar mig också hur det står till med\r\nsjälvbestämmandet. Hur mycket utrymme finns det\r\nför de boende att själva styra sin vardag?\r\nI några avseenden skiftar också förutsättningarna\r\nkraftigt mellan olika orter och landsändar. Kommun-\r\nförbundets äldreberedning konstaterade att ungefär\r\nhälften av vårdbiträdena i landet saknar adekvat ut-\r\nbildning. Samtidigt finns det orter där alla eller de\r\nflesta har gått vårdlinjen på gymnasiet eller motsva-\r\nrande. Också de ekonomiska förutsättningarna skiljer\r\nsig. Det finns kommuner där de värsta tiderna är över\r\noch där de ökade statsbidragen direkt ger möjlighet\r\natt satsa nytt och bättre och anställa fler. På andra håll\r\nminskar invånarantalet och därmed skattemedlen,\r\nsamtidig som de gamla med stora vårdbehov bor kvar.\r\nDen ganska yviga debatten har förts över vida fält.\r\nSarah Wägnert och Ann-Charlotte Marteus har givit\r\noss helt olika bilder. De har tett sig motstridiga, men\r\njag vill nog ändå påstå att verkligheten kan vara så\r\nsammansatt att de båda har rätt.\r\nVanvård av gamla kan aldrig och skall aldrig ac-\r\ncepteras. Samtidigt innebär åldrandet och döendet att\r\nmänniskor också med den bästa tänkbara vård ibland\r\ntynar bort.\r\nÄven om tillståndet i äldreomsorgen generellt sett\r\ninte alls är så illa som det emellanåt beskrivs finns det\r\nhelt uppenbart mycket som måste åtgärdas. Jag vill\r\nkort beröra de insatser som jag tycker är viktigast för\r\nen god äldreomsorg.\r\nFörst och främst måste man ha tillräckligt med\r\npersonal. Regeringens framgångsrika ekonomiska\r\nsaneringspolitik har medfört att statsfinanserna för-\r\nbättrats. Då har det blivit möjligt att såväl förbättra\r\npensionerna som att öka statsbidragen till kommuner\r\noch landsting. Möjligheterna att anställa mer personal\r\nhar därmed ökats.\r\nPå vissa håll saknas platser i äldreboendet. Rege-\r\nringen har därför föreslagit 400 miljoner kronor till att\r\nskapa fler och bättre platser i äldreomsorgen. Vi ser\r\nförstås att det finns stora behov av att t.ex. bygga ut\r\ndemensboende.\r\nUtöver det skall kvaliteten i äldreomsorgen för-\r\nbättras, och det sker genom en samling olika åtgärder.\r\nDe medicinska bristerna skall åtgärdas. Det betyder\r\nbl.a. att läkarmedverkan i äldreomsorgen skall ökas.\r\nMycket handlar om bättre samverkan mellan kommu-\r\nner och landsting.\r\nDär man har löst detta - där man har hittat meto-\r\nder och har ett mycket gott samarbete som löper smi-\r\ndigt - är man förstås bekymrad över bilden att äldre-\r\nomsorgen inte fungerar någonstans. Det är som om\r\ndet inte skulle gå att hitta sätt att samverka och sam-\r\narbeta.\r\nAvgifterna för äldreomsorg har uppmärksammats,\r\nsärskilt på grund av att nivåer och regler skiftar kraf-\r\ntigt över landet. Jag har själv sagt att jag inte vill se\r\nfler fall av att man uppmuntrar gamla makar att skilja\r\nsig från varandra för att den ena skall ha råd att bo i\r\nsärskilt boende. Jag vill inte se sådant något mer.\r\nVissa kommuner har utmärkt sig genom orimligt\r\nhöga avgifter för somliga pensionärer. Andra har\r\ntillämpat reglerna på ett fyrkantigt sätt och t.o.m. i\r\nstrid med lagstiftningens intentioner. Regeringen har\r\ndärför i propositionen föreslagit att socialtjänstlagens\r\nregler för avgifter i äldre- och handikappomsorg för-\r\ntydligas när det gäller hur mycket pengar som skall\r\nförbehållas den enskilde. Vidare görs kommunerna\r\nskyldiga att ta hänsyn till den andra makens situation.\r\nDet skrivs ut på ett mycket tydligare sätt. Kommunen\r\när skyldig att sköta jämkningen.\r\nDärutöver har regeringen tillsatt en särskild utre-\r\ndare, som skall titta på avgiftsfrågorna i vård och\r\nomsorg. Det är klart att det behövs ett nytt system.\r\nMan behöver gå igenom detaljerna. Det är ingen\r\nokomplicerad fråga, men Mariann Ytterberg skall i\r\nalla fall vara färdig med ett sådant förslag till årsskif-\r\ntet.\r\nYtterligare förslag för att ge rättvisa och rimliga\r\navgifter är att vänta. Det är en mycket viktig punkt\r\nsom jag gärna vill stryka under.\r\nTillsynen skall förstärkas. Kontrollen skall bli ef-\r\nfektivare och kvalitetsarbetet utvecklas. Det håller\r\nSocialstyrelsen för närvarande på med. Man kommer\r\nmed kvalitetsuppföljningssystem och förslag till all-\r\nmänna råd när det gäller kvalitetsuppföljning och\r\nkvalitetssäkring i äldreomsorgen. Detta sker också\r\ngenom den s.k. lex Sarah, ökade resurser till Social-\r\nstyrelsen och en kvalitetsbestämmelse i socialtjänstla-\r\ngen.\r\nForskningen inom äldreområdet är eftersatt, och\r\nett nytt forskningsprogram är därför viktigt. Vi avsät-\r\nter stora pengar till det. Fortbildning av arbetsledare\r\nger en viktig kompetenshöjning, och ytterligare insat-\r\nser för höjd kompetens behövs. Därför skall personal-\r\nförsörjningen och utbildningsbehoven undersökas.\r\nDet måste man kunna få säga samtidigt som man\r\nsäger att vi har en fantastisk personal i äldreomsor-\r\ngen. Det är tack vare den som omsorgen står på fötter\r\noch som de allra flesta gamla också säger att de är\r\nnöjda med den äldreomsorg som de får. De tycker att\r\npersonalen är så underbar.\r\nSamtidigt tycker jag att personalen har rätt att krä-\r\nva att få del av forskningsrön när det gäller rehabili-\r\ntering, demenssjukdomar osv. Det skall också ses som\r\nen möjlighet för dem att utvecklas i sitt arbete.\r\nFör att främja utveckling och förnyelse anslår vi\r\nsärskilda utvecklingsmedel. Regionala äldrecentrum,\r\nförsöksområden och andra lokala initiativ skall få\r\nstöd.\r\nJag vill också särskilt uppmärksamma anhörigas\r\ninsatser. Det gäller avlastning och information. Vi\r\nbehöver skapa nätverk eller kontakter som gör att de\r\nanhöriga upplever att de får stöd och hjälp. Jag vet att\r\ndet finns de som har tolkat vårt förslag att anslå 100\r\nmiljoner kronor till stöd till anhöriga som ett sätt att\r\nvältra över ansvar på de anhöriga. Så skall det inte\r\nses. Redan i dag är det de anhöriga som bär upp hu-\r\nvuddelen av äldreomsorgen i landet. Om de skall orka\r\nmåste de känna att de får stöd från kommunen på ett\r\nbra sätt. Det är det som pengarna skall användas till.\r\nVi skall hitta sådana system.\r\nDet är också ett sätt att hjälpa frivilligorganisatio-\r\nner som vill gå in och göra det där lilla extra för\r\ngamla människor. Det kan vara att skapa vänskaps-\r\nförhållanden, hjälpa till att rulla håret på någon, läsa\r\nen bok eller kanske följa någon ut. Det är sådant som\r\nvi kan se att kommunalt anställd personal inte hinner\r\nmed i alla lägen. Jag tycker att det är bra insatser, och\r\norganisationerna skall ha stöd.\r\nInsatser mot ohälsa genom uppsökande verksam-\r\nhet i hemtjänsten och folkhälsoarbete för äldre har\r\nstor betydelse på litet längre sikt.\r\nUtöver dessa insatser, som huvudsakligen rör äld-\r\nreomsorgen, måste ytterligare steg tas för att vi verk-\r\nligen skall kunna leva upp till de nationella målen.\r\nFN:s äldreår 1999 ger anledning att uppmärksamma\r\näldres situation och villkor ur allehanda aspekter. För\r\natt äldrefrågorna skall behållas i fokus kommer vi att\r\ntillsätta en parlamentarisk äldredelegation. Det är\r\nviktigt att det inte är någonting kortsiktigt. Här skall\r\nvi följa dessa frågor intensivt i framtiden.\r\nJag vill betona att de äldres väl är ett gemensamt\r\nansvar. Därför ligger det ett stort värde i att äldrepo-\r\nlitiken så långt möjligt utformas i bred partipolitisk\r\nenighet. Utskottets betänkande innebär enligt min\r\nmening att vi lägger en sådan grund. De avvikande\r\nuppfattningar som ändå visats motsäger inte det.\r\nTvärtom är de nödvändiga för att vi skall kunna be-\r\nhålla spänsten i den politiska debatten.</pre><pre>Anf.  37  CHATRINE PÅLSSON (kd) re-\r\nplik:\r\nFru talman! Under de här sista dagarna vill jag\r\nframföra ett tack till socialministern för många fina\r\ntankar i anförandet och under den här perioden. Men\r\njag vill litet grand kommentera det här att debatten\r\ntog fart när skandalerna kom. Jag känner nog att vi\r\nkristdemokrater har försökt att lyfta den här frågan\r\nunder hela den tid då vi har varit i riksdagen. Men på\r\nnågot sätt blir det ingen riktig fart förrän man ser\r\nskandalerna, och det beklagar jag.\r\nVi har ju haft utredningar om det här. Vi vet att\r\nantalet äldre äldre kommer att öka. Vi har sett olika\r\nsådana här skisser. Men på något sätt krävs det något\r\nmer så att det blir vind i seglen i debatten. Jag tycker\r\nändå att det är bra att debatten har kommit upp, och\r\njag tror att det är helt nödvändigt att vi som parlamen-\r\ntariker inte blundar för att det inte fungerar överallt.\r\nJag håller med socialministern om att vi inte får\r\nsvartmåla allt. Det skulle vara att underkänna mycket\r\nsom är bra. Men vi får inte heller acceptera det som\r\ninte fungerar.\r\nSedan vill jag på nytt ställa den fråga som jag tog\r\nupp i mitt anförande. Det gäller det här med tjänste-\r\nsektorn och alla ensamma människor som inte har\r\nnågot alternativ. De vill kanske inte anlita svarta\r\ntjänster för ett bullbak eller för att putsa sina fönster.\r\nDe har kanske inte råd att anställa städfirmor.\r\nDå undrar jag om ändå inte socialministern i dag\r\nskulle kunna tala om för alla äldre i landet som skulle\r\nvilja betala för en liten tjänst som numera inte hem-\r\ntjänsten utför att de får det. Det kan gälla inköp av\r\ndagligvaror och sådant. Socialministern vet säkert att\r\nFolkpartiet, Moderaterna och Kristdemokraterna har\r\nlagt fram ett gemensamt förslag om en subventionerad\r\ntjänstesektor som skulle gynna alla. Jag vill fråga: Är\r\ndet på gång?</pre><pre>Anf.  38  Socialminister MARGOT\r\nWALLSTRÖM (s):\r\nFru talman! Tack själv, Chatrine Pålsson! Vi be-\r\nhöver inte gräla om vem som var först ut i debatten.\r\nJag struntar i det. Det viktiga är väl att vi kommer\r\nmed konkreta förslag och att man ser att vi tar det här\r\nseriöst. Det är säkert riktigt att kristdemokraterna har\r\nvarit ute tidigt i debatten. Jag kan bara hålla med om\r\ndet.\r\nNär det gäller hemtjänstfrågan har jag flera gånger\r\nsagt att jag tycker att om det är någon subventionering\r\nsom skall diskuteras så skall det vara riktat till de\r\ngamla. Hur det sedan skall utföras har vi ännu inte\r\nhittat några riktigt bra modeller för. Men jag kan se\r\natt det är absolut nödvändigt. Det kan jag säga rakt\r\nav.\r\nJag tror att den här debatten kommer att fortsätta.\r\nDen kommer att försätta i takt med att vi får nya gene-\r\nrationer av pensionärer som har det bättre ställt eko-\r\nnomiskt och som säkert kommer att kräva mer. De vill\r\nbo kvar hemma längre. De är aktiva. Men de kanske\r\ninte orkar med en del av de tunga uppgifterna i ett\r\nhem. Då kommer de också att vilja köpa de här tjäns-\r\nterna, för vi kommer inte att med skattemedel kunna\r\nordna alla behov. Det är bara att konstatera det.\r\nJag är säker på att den här debatten kommer att\r\nvara levande framöver. Jag har ingen färdig lösning\r\npå det här. Det diskuteras, som alla förstår, också i\r\nregeringen. Svårigheten har varit hur man avgränsar\r\ndet. Hur hittar man ett system som i så fall riktar spe-\r\nciellt till sig de äldre. Jag är alltså inte främmande för\r\ndet. Jag tycker tvärtom att det är viktigt att lösa den\r\nhär frågan.</pre><pre>Anf.  39  CHATRINE PÅLSSON (kd) re-\r\nplik:\r\nFru talman! Då vill jag tacka för det beskedet. Jag\r\nser fram emot konkreta förslag. Jag tycker också att\r\ndet är viktigt att de människor som vi nu utbildar\r\ninom äldrevården får göra det som de är bra på och\r\nsom de äldre så väl behöver. Då känns det också\r\nbättre för dem när de vet att de äldre kan få hjälp med\r\nde andra sakerna. Jag tror nämligen att väldigt många\r\ninom äldreomsorgen i dag känner att det inte är riktigt\r\nbra att olika saker inte blir gjorda. Jag tror därför att\r\ndet finns väldigt stora vinster att göra, och jag ser\r\nfram emot förslag i den riktningen.</pre><pre>Anf.  40  Socialminister MARGOT\r\nWALLSTRÖM (s):\r\nFru talman! Det har ju också börjat uppstå en del\r\nförsök med detta att erbjuda servicetjänster till gamla.\r\nJag vet att det finns ett exempel där jag tror att det var\r\narbetslösa undersköterskor, eller om det var vårdbi-\r\nträden, som tog initiativ till att starta en sådan här\r\nverksamhet. Jag tror alltså att vi kan se ganska hopp-\r\nfullt på möjligheten att hitta olika system, olika mo-\r\ndeller för det här. Det kommer säkert.</pre><pre>Anf.  41  STEN SVENSSON (m) replik:\r\nFru talman! Jag vill rikta ett tack också från mig\r\nför beskedet till Chatrine Pålsson. Men det verkliga\r\ntacket kommer först när vi har fått se detta omsatt i\r\nhandling. Vi vet ju av erfarenhet vad löften ibland kan\r\ninnebära.\r\nVi har ju i utskottet, som framgått av debatten,\r\ngjort ändringar på en rad punkter i propositionen. Det\r\nkom en rad idéer och synpunkter från de olika parti-\r\nerna. Vi är naturligtvis tacksamma för att vi har enat\r\noss om dessa fem tillkännagivanden. Jag har redan\r\ntidigare i debatten framfört ett tack till utskottets\r\nföreträdare för den socialdemokratiska gruppen.\r\nDet stora hotet på det här området gäller ju möj-\r\nligheten att på sikt kunna försörja den offentliga väl-\r\nfärden. Då måste vi förbättra sysselsättningsläget.\r\nHade Sverige haft samma utveckling som våra nor-\r\ndiska grannländer hade vi i dag haft 260 000 fler\r\njobb. Jag nämnde i mitt anförande att om vi får ytter-\r\nligare 100 000 jobb inom den enskilda sektorn ökar\r\ninkomsterna för kommuner och landsting med 20\r\nmiljarder kronor.\r\nDet är den vägen man måste gå för att långsiktigt\r\nsäkra välfärden. Vi kan inte bara höja skattetrycket\r\nför ett minskande antal skattebetalare. Vi måste också\r\nfå fler skattebetalare. För att nå det syftet måste vi\r\nföra en politik som gör att antalet sysselsatta ökar\r\ninom den enskilda sektorn. Det behövs även ett skat-\r\ntepolitiskt instrument för att åstadkomma detta.</pre><pre>Anf.  42  Socialminister MARGOT\r\nWALLSTRÖM (s):\r\nFru talman! Hade vi inte haft en så stor upplåning\r\natt betala ränta på sedan de borgerliga regeringsåren\r\nhade vi haft 100 miljarder kronor mer att lägga på\r\nsjukvård, vård- och omsorgsfrågor, skolan eller vad vi\r\nnu vill prioritera. Det är ju också sanningen.\r\nJag är bekymrad över moderaternas alternativ och\r\nmoderaternas förslag. Jag tycker för det första inte att\r\ndet blir trovärdigt. Å ena sidan säger man att man\r\nlovar mycket stora skattesänkningar. Å andra sidan\r\nsäger man att vi skall klara av utökade åtaganden\r\ninom vård- och omsorgssektorn. Det är det konst-\r\nstycke som moderaterna försöker sig på.\r\nFör det andra gäller det det systembyte som ni än-\r\ndå föreslår om man läser ganska noga. Det innebär att\r\ndet kommer att bli efterfrågan som styr. Vi vet ju att\r\nefterfrågan och behov inte alltid är samma sak. Det\r\nhär är ett område där detta blir alldeles särskilt tydligt.\r\nMed de förslag som moderaterna lägger fram blir\r\ndet andra principer som kommer att fördela på ett\r\nannat sätt. Jag är rädd för att det tyvärr kan vara så att\r\näldreboende för senildementa inte kommer att tillhöra\r\ndet som är mest lönsamt att satsa på.</pre><pre>Anf.  43  STEN SVENSSON (m) replik:\r\nFru talman! Jag vill bara påminna Margot Wall-\r\nström om att vi fick överta en ekonomi i fritt fall med\r\nbankkris och räntekris när den borgerliga regeringen\r\nstartade 1991. Det var en följd av den ansvarslösa\r\npolitik som kulminerade på 80-talet och som har sina\r\nrötter i en socialdemokratisk politik i många decenni-\r\ner.\r\nVad jag förstår är socialdemokraterna inriktade på\r\natt med alla medel försvara de offentliga vårdmono-\r\npolen så lång det är möjligt. Vi har nu konstaterat att\r\nvi under innevarande period, efter att man avskaffade\r\nvårdgarantin och etableringsfriheten för läkare, har får\r\nnya köer. Vården har blivit både sämre och dyrare.\r\nJag förstår att Margot Wallström gärna vill tona\r\nned effekterna av det här när man nu sitter med ansva-\r\nret i 22 av 23 landsting, när man har posten som\r\nkommunstyrelseordförande i 210 kommuner och när\r\nman själv sitter med regeringsmakten. Men ansvaret\r\nfinns där likväl.\r\nNu är vi eniga inom de borgerliga partierna om att\r\nåterinföra vårdgarantin och ta bort köerna. Vi är eniga\r\nom att göra det så fort som möjligt. Vi vet att detta\r\nleder till kostnader i ett övergångsskede. Men dessa\r\nkostnader är långt mer begränsade än vad socialde-\r\nmokraterna har sagt i debatten.\r\nVi är alltså beredda att betala vad detta kostar. Det\r\nbekräftade Carl Bildt i den tidigare sjukvårdsdebatten.\r\nMen efter ett övergångsskede blir det både billigare\r\noch bättre utan ständigt växande köer.\r\nUnder den förra mandatperioden hade vi lägre\r\nskatt och kortare köer. Men under denna mandatperi-\r\nod har vi fått högre skatt och längre köer.</pre><pre>Anf.  44  Socialminister MARGOT\r\nWALLSTRÖM (s):\r\nFru talman! Jag vill kalla det som Moderaterna\r\nvill utföra för ett trolleritrick. De har inte gått med på\r\ndet tillskott till kommuner och landsting som rege-\r\nringen har föreslagit och som det finns en majoritet\r\nför. Och de säger samtidigt att de skall garantera varje\r\nmedborgare i detta land att all upptänklig vård och\r\nbehandling skall ges inom tre månader i hela Sverige.\r\nJag tror inte att människor går på det tricket eller tror\r\natt det är möjligt.\r\nJag vill också påpeka att det som hände med Mo-\r\nderaternas förslag både vad gäller läkarmedverkan\r\noch fri etablering var att det blev väldigt många nya\r\nläkare på Östermalm men i Norrbotten tittar man efter\r\ndem än.\r\nDen vårdgaranti som Socialdemokraterna faktiskt\r\nslöt en överenskommelse med Landstingsförbundet\r\nom tillsköt man en halv miljard kronor för. Den av-\r\nskaffade sig själv efter ett tag.\r\nVi visar i handling att vi vill åstadkomma resultat.\r\nDet är klart att långa väntetider skall kortas. Det är\r\nklart att köerna skall kortas. Därför skjuter vi till mer\r\npengar, eftersom det behövs. Vården är så hårt pres-\r\nsad att den behöver mer resurser. Det går inte att både\r\nta bort resurser och samtidigt säga att uppgifterna\r\nskall bli större.</pre><pre>Anf.  45  KERSTIN HEINEMANN (fp) re-\r\nplik:\r\nFru talman! Många av våra äldre är ju i olika typer\r\nav beroendesituationer. De är beroende av kommu-\r\nnens eller någon annans hjälp, och de är alltså ganska\r\nutsatta.\r\nDet är många äldre och även anhöriga som varken\r\nvågar eller vill ta strid för de rättigheter som de ändå\r\nhar i dag. Vi vet också att anmälningar om missförhål-\r\nlanden ofta kommer efter att den äldre har avlidit.\r\nDet är bl.a. därför som Folkpartiet talar om olika\r\ntyper av garantier för de äldre, eftersom vi anser att\r\nman inte kan ta till vara sin rätt förrän man vet vilka\r\nrättigheter som man har.\r\nJag skulle vilja fråga socialministern om hon är\r\nberedd - vilket det finns förslag från bl.a. HSU 2000\r\nom - att stärka patientens rättigheter på olika sätt och\r\nom hon är beredd att på olika sätt arbeta för att stärka\r\nde äldres rättigheter.</pre><pre>Anf.  46  Socialminister MARGOT\r\nWALLSTRÖM (s):\r\nFru talman! Svaret på båda dessa frågor är ja. Vi\r\narbetar med en proposition som skall framläggas för\r\nriksdagen inom kort och som handlar just om hur vi\r\nskall stärka patientens ställning.\r\nJag kan hålla med Kerstin Heinemann om att detta\r\när något som är mycket allvarligt, att så många gamla\r\nmänniskor och deras anhöriga inte vågar påtala felak-\r\ntigheter och sådant som de känner att de lider av när\r\ndet gäller omsorgen och vården av de gamla. Det skall\r\nnaturligtvis finnas ett system där det är välkommet\r\nmed synpunkter och faktiskt också klagomål. Hela\r\ndenna proposition syftar ju till att åstadkomma resur-\r\nser nog så att man kan sköta uppdraget att ta hand om\r\nvåra gamla och våra sjuka. Den syftar också till att se\r\ntill att stärka de gamlas position, ställning och villkor.\r\nI fråga om detta behöver man bli mycket bättre. Jag\r\nhoppas naturligtvis att allmänna råd och regler från\r\nSocialstyrelsen skall hjälpa till och att kvalitetsupp-\r\nföljningen skall hjälpa till. Men det behövs något\r\nannat också, nämligen en attitydförändring till de\r\ngamla.\r\nJag tror däremot inte bara på tjusiga begrepp. En\r\ngaranti måste ju betyda något, att jag i så fall kan\r\nutkräva min rätt. Vad händer om motparten inte upp-\r\nfyller denna garanti? Vilka möjligheter har jag då?\r\nInnan man lovar och garanterar något skall man se\r\ntill att man har gett möjligheter att leva upp till en\r\nsådan garanti.</pre><pre>Anf.  47  KERSTIN HEINEMANN (fp) re-\r\nplik:\r\nFru talman! Självklart är mycket av detta en atti-\r\ntydfråga. Och det finns attityder när det gäller äldre i\r\ndag som skrämmer mig. Vi har alla ett stort ansvar att\r\narbeta för att det blir förändringar. Jag är lika orolig\r\nsom socialministern i fråga om att beteckna de äldres\r\nsituation som en tickande bomb. Det är snarare en\r\nutmaning för oss alla politiker att se till att det inte är\r\nen tickande bomb utan en möjlighet för oss att se till\r\natt de människor som har byggt upp Sverige också får\r\nen bra och värdefull äldrevård när de behöver den och\r\natt de kan leva ett aktivt liv.\r\nJag tycker också att det låter bra att socialminis-\r\ntern säger att man skall se över detta och stärka de\r\näldres ställning. Jag tror att det är helt nödvändigt att\r\ndet ändå blir klara regler, så att man som äldre och\r\nsom anhörig vet vad det är som gäller. Om man sedan\r\nvill kalla det för garanti, som vi gör, och där man klart\r\ntalar om vad den enskilde kan förvänta sig av kom-\r\nmunen, eller om man vill kalla det för något annat\r\nkanske har mindre betydelse. Men jag tror att det är\r\noerhört viktigt att man gör klart vad det är som sam-\r\nhället ställer upp med. Och om samhället brister, då\r\ntycker jag att den äldre t.ex. skall få en avgiftsreduk-\r\ntion som ett erkännande för att kommunen tyvärr har\r\nmissat något en viss dag, t.ex. att hemtjänsten inte\r\nkunde komma. Men då skall den äldre inte heller\r\nbehöva betala för denna tjänst.</pre><pre>Anf.  48  Socialminister MARGOT\r\nWALLSTRÖM (s):\r\nFru talman! De nationella mål som föreslås i den-\r\nna proposition är ju tänkta att fungera på just det\r\nsättet, som en drivkraft så att man lokalt och regionalt\r\nställer upp den sortens rättighetsförklaringar eller\r\ngarantier, eller vad man vill kalla det, i en kommun\r\neller i ett landsting. Jag har redan sett utmärkta exem-\r\npel på kommuner som just har räknat upp vad de\r\näldre får för sina avgifter, vilken vård och omsorg\r\nsom kommunen ställer upp med och vilka rättigheter\r\nsom de äldre har och vilka skyldigheter som kommu-\r\nnen har. Då skall man kunna göra en avstämning mot\r\ndetta.\r\nJag är mer tveksam till de ekonomiska incitamen-\r\nten och hur de kommer att slå. Men det är precis som\r\nKerstin Heinemann säger som jag har tänkt mig att\r\nman skall jobba vidare lokalt och regionalt med dessa\r\nmål. Det måste betyda något, och det skall vara ett\r\nbudskap till den enskilde gamle och hans eller hennes\r\nanhöriga vad de skall ha rätt att förvänta sig.</pre><pre>Anf.  49  STIG SANDSTRÖM (v) replik:\r\nFru talman! Jag vill också ta upp en framtidsfråga\r\nsom jag tror gäller sjukvårdens väl och ve. Jag vill\r\nbörja med att ta upp den äldreboom som vi kan vänta\r\noss framöver. Ministern sade att 25 % kommer att\r\nvara pensionärer omkring år 2010 när vi 40-talister\r\ngår i pension och att det är en resurs som vi skall\r\nanvända oss av. Det tror jag är viktigt. Underförstått\r\ntänker jag att vi har framför oss en diskussion om\r\npensionsåldern. I eftermiddag skall vi ju ha en debatt\r\nom pensionsreformen som till vissa delar även inne-\r\nbär en höjning av pensionsåldern. Men då kommer\r\nmin fråga. Det gäller ju att människor är friska och att\r\nman hushållar med människor så att de orkar arbeta\r\nfram till pensionsåldern och är pigga och alerta. Där\r\nkommer min tanke om kortare arbetstid in. Man har\r\nhaft mängder av försök inom sjukvården med kortare\r\narbetstid, i Kiruna, Södertälje, Gullberna, m.m. Alla\r\nförsök visar entydigt att detta är mycket värdefullt.\r\nMänniskor återhämtar sig mycket snabbare när de har\r\nkortare arbetsdag, kvaliteten i vården blir mycket\r\nbättre, och de får bättre scheman. Detta är perfekt just\r\ninom vårdsektorn och framför allt för de deltidsarbe-\r\ntande. Det finns en miljon deltidsarbetande inom den\r\noffentliga sektorn som helst av allt vill gå upp i ar-\r\nbetstid.\r\nJag vill därför veta om ministern har funderat på\r\ndessa frågor.</pre><pre>Anf.  50  Socialminister MARGOT\r\nWALLSTRÖM (s):\r\nFru talman! Jo, det har vi gjort. Det förs ju en de-\r\nbatt om arbetstiden. Jag tror att detta blir särskilt\r\ntydligt i vård- och omsorgsyrkena därför att de är så\r\nslitsamma. De är både fysiskt och psykiskt påfrestan-\r\nde, vilket gör att väldigt många väljer att arbeta deltid\r\neftersom de känner att de inte orkar med mer. För\r\negen del skulle jag mycket väl kunna tänka mig litet\r\nkortare arbetstid. Denna fråga kommer att följa oss en\r\nlång tid framöver.\r\nHur skall man åstadkomma detta? Skall vi gene-\r\nrellt korta arbetstiden, eller skall detta ske avtalsvä-\r\ngen? Hittills har ju linjen varit att man föredrar att\r\navtalsvägen komma fram till kortare arbetstid. Men\r\njag är inte alls främmande för att vi behöver korta\r\narbetstiden. Det är naturligtvis också en välfärdsfråga.\r\nVidare är det så orättvist. De som har jobb jobbar\r\nsom galningar. De jobbar mer än heltid, medan många\r\ngår utan jobb. Det är en paradox i sig.</pre><pre>Anf.  51  STIG SANDSTRÖM (v) replik:\r\nFru talman! Jag tackar för det! I går såg jag ett\r\nTV-program från Norge. Tydligen har man där på\r\nmånga håll inom sjukvården infört sex timmars dag,\r\njust som ett rekryteringsargument. Det var svenska\r\nsjuksköterskor och tandläkare som intervjuades. De\r\ntyckte att det var ett fantastiskt bra system. Jag tror att\r\nen sådan sak ökar attraktiviteten vad gäller vården.\r\nI frågan om detta skall ske genom lagstiftning eller\r\navtalsvägen kan jag bara säga att det i och med att det\r\nhandlar om den offentliga sektorn är en självklarhet\r\natt det skall ske genom lagstiftning. Risken är annars\r\nuppenbar att det blir orättvisor på arbetsmarknaden.\r\nDet gick ju väldigt bra tidigare då vi kortade ned tiden\r\nfrån 48 till 40 timmar. Det skedde till övervägande\r\ndelen genom lagstiftning.</pre><pre>Anf.  52  ROLAND LARSSON (c) replik:\r\nFru talman! Som jag sade tidigare tycker jag att\r\ndet är bra att de nationella målen har kommit fram.\r\nDet finns mycket i skrivningarna här som jag tycker är\r\nväldigt bra. Ännu bättre blev det när vi fick behandla\r\ndet hela i utskottet och göra ytterligare några tillkän-\r\nnagivanden på punkter där det rådde oklarhet. Det\r\nfinns dock fortfarande en del saker som jag anser\r\ntillhör det litet ofullbordade i de här sammanhangen.\r\nMargot Wallström sade här att en idé med målen\r\när att de på något sätt skall utgöra en drivkraft gente-\r\nmot kommuner och landsting. På en punkt är det\r\nemellertid synd att regeringen inte har velat gå längre\r\nän man har gjort. Det gäller då valfriheten, den en-\r\nskildes möjligheter och rätt att få välja vårdgivare,\r\neller former för vården. Observera att jag inte talar\r\nom vården som sådan! Det måste ju ske en behovs-\r\nprövning. Behoven är alltså styrande. I stället handlar\r\ndet om sättet på vilket vården skall utföras och om\r\nvem som skall utföra den. Här tycker jag inte att re-\r\ngeringen fullt ut har velat gå till mötes de önskemål\r\noch krav som har funnits. Jag har inte riktigt förstått\r\ndet. T.o.m. inom barnomsorgen är det ju tillåtet att\r\nfritt välja vårdgivare för sina barn men inom det här\r\nområdet skall det inte vara så.\r\nSedan gäller det en sak som litet grand har berörts\r\nhär, nämligen vårdcheckar, servicecheckar o.d. som vi\r\nhar tagit upp. Ytterst handlar det egentligen om att\r\nmöjliggöra att äldre människor klarar sig längre i sitt\r\neget boende innan de måste tas in för vård och om-\r\nsorg. Det är den utgångspunkten som måste finnas\r\nhär. På den punkten skulle jag vilja rekommendera\r\nsocialministern att titta närmare på våra förslag om\r\nservicecheckar. Träffsäkerheten med utgångspunkt i\r\ndet som socialministern säger att hon vill uppnå är där\r\nganska bra.</pre><pre>Anf.  53  Socialminister MARGOT\r\nWALLSTRÖM (s):\r\nFru talman! Jag räknade med att utskottet skulle\r\nförbättra den här produkten. Det har ni i utskottet\r\nockså gjort. Det är klart att det inte är vi som sitter\r\ninne med alla goda idéer. Utskottet har på flera sätt\r\nkommit med många goda exempel och idéer men\r\nockså med tillkännagivanden, som vi naturligtvis\r\nmåste ta till oss och se till att vi rättar oss efter. Denna\r\nprodukt har alltså blivit bättre i och med utskottsbe-\r\nhandlingen.\r\nSystemet med servicetjänster finns ju redan på an-\r\nnat håll. Vad man har bedömt är väl att det är svårt att\r\npassa in det hela i vårt skattesystem och att få det att\r\nfungera; om man nu skall ge sig in i en sakdebatt i just\r\ndet avseendet. I övrigt tycker jag att det faktiskt är ett\r\nganska sympatiskt förslag. Också när det gäller en del\r\nav vad Roland Larsson i övrigt säger kan jag bara\r\nhålla med. Jag tror att det är mycket viktigt att kom-\r\nmunerna funderar över hur man skall öka valfriheten\r\n- att faktiskt se till att man kan komma fram till ett\r\nkooperativt äldreboende och att fler driftsformer\r\nhittas i äldreboendet så att valfriheten ökar. Detta är\r\notroligt viktigt. Det här kan man göra utan att behöva\r\nbryta mot principen om att detta skall ske efter behov.\r\nHär har vi, inte minst i Jämtland, sett många bra ex-\r\nempel på äldreboende i kooperativ form. Jag tror\r\nmycket på ett sådant system. Det innebär nog en stör-\r\nre tillfredsställelse för dem som jobbar där men också\r\nför de gamla själva. Frågan är således viktig.</pre><pre>Anf.  54  ROLAND LARSSON (c) replik:\r\nFru talman! Jag noterar med glädje att socialminis-\r\ntern uppfattar processen genom riksdagen som en\r\nförädlingsprocess. Samtidigt gläder det mig natur-\r\nligtvis att det inte är moms på det, för då skulle det\r\nkanske också kosta pengar.\r\nDetta med rätten till valfrihet är många gånger\r\nförenat med problem ute i kommunerna. Många äldre\r\ntycker kanske att anhörigvård är att föredra, dvs. att\r\nnågon anhörig sköter vården. Kanske tycker också\r\nden anhörige det. Men här är det ofta så att regelsys-\r\ntemen inte medger den möjligheten. I varje fall för-\r\nhindras den.\r\nJag läste i lördags i en tidning om en mor och en\r\ndotter. Dottern sköter mamman sedan 15 år. Nu be-\r\nhövs det några timmar till i veckan men plötsligt täcks\r\ndet hela inte av regelsystemet. Just den typen av val\r\nav vårdgivare och former för vården tycker jag måste\r\nutgöra en viktig del av detta med självbestämmande,\r\nvalfrihet och livskvalitet.\r\nServicecheckar är alltså vår variant för att stimule-\r\nra tjänstesektorn, i det här fallet till förmån för de\r\ngamla. Vårt system är litet annorlunda jämfört med\r\nsystemet med avdragsrätt. I vårt fall handlar det om\r\nett rent och skärt checksystem så att säga. Man får via\r\nförsäkringskassan eller posten köpa subventionerade\r\ncheckar som man sedan betalar med. Det är ett ganska\r\nrakt och enkelt system. Varken kommunerna eller\r\nskattemyndigheterna, och inte eller någon annan,\r\nblandas in. Staten hanterar detta utan vidare via sina\r\nkanaler. Det är alltså fråga om ett till socialministerns\r\ntankegångar mycket mera anpassat system, om jag får\r\nuttrycka det så.</pre><pre>Anf.  55  MARIANNE SAMUELSSON (mp)\r\nreplik:\r\nFru talman! Det här med kooperativa former för\r\näldreboende är ganska intressant. Vi har ju föräldra-\r\nkooperativ när det gäller barnomsorgen. Jag har\r\nibland funderat på om det inte vore dags att starta\r\nnågon form av barnkooperativ inom äldreomsorgen,\r\njust för att ha kvar ansvaret men kanske få en avlast-\r\nning vid vård i hemmet, något som många inte får.\r\nDet var dock egentligen inte den saken som jag hade\r\ntänkt ta upp med socialministern. I stället gäller det\r\nmera detta med att vara äldre.\r\nJag tycker att det är positivt att socialministern\r\npekar på att vi är många som är äldre och som fortfa-\r\nrande är pigga och inte har behov av vård. Däremot\r\nhar vi behov av att behövas i samhället. Dessutom\r\ngäller det vikten att få människor att vara med och att\r\nengagera sig. Till min glädje har jag upptäckt att vi i\r\nvårt parti har fått in flera pensionärer som efter att ha\r\ngått i pension har börjat med kommunpolitik. De har\r\ninsett att de nu har tid. Jag tycker att det är väldigt\r\npositivt när människor tar ansvar på det sättet. För\r\ndetta behövs det som socialministern tog upp, nämli-\r\ngen forskning kring vilka behov vi har när vi blir\r\näldre, vilka sjukdomar vi kanske får osv. Det är alltså\r\npositivt att detta också kommer med.\r\nDessutom gäller det detta med att vi blir sämre\r\noch behöver vård och omsorg samt att även persona-\r\nlen skall kunna utvecklas och gå vidare i sitt arbete.\r\nSocialministern var inne på frågan om någon form\r\nav hushållstjänster. Men har inte socialministern fun-\r\nderat på vikten av skatteväxling - sänkt skatt på arbe-\r\nte och arbetsgivaravgifter samt höjd skatt till följd av\r\nmiljöbelastningen, dvs. miljöskatter? På det viset blir\r\ndet ett betydligt större utrymme för kommunerna att\r\nha personal och god service för sina gamla.</pre><pre>Anf.  56  Socialminister MARGOT\r\nWALLSTRÖM (s):\r\nFru talman! Marianne Samuelsson och alla andra\r\när väl liksom jag väldigt glada över att jag inte är\r\nskatteminister. Jag är inte bra på skattefrågor över\r\nhuvud taget. Däremot har jag verkligen noterat beho-\r\nvet av servicetjänster för gamla. Som jag sade i ett\r\ntidigare inlägg utgår jag från att den här debatten går\r\nvidare. Försöken med att hitta bra lösningar på detta\r\nproblem måste fortgå.\r\nRedan i dag finns det äldrekooperativ, som Mari-\r\nanne Samuelsson kanske vet. Jag tror att man försöker\r\nhitta mellanformer och kombinationer som gör att det\r\ngår lättare att anpassa sig efter de anhörigas och de\r\ngamlas behov. Det är viktigt att vara öppen för det\r\noch att jobba smidigt med det.\r\nVi skall väl försöka plocka fram så många goda\r\nexempel som möjligt och sprida dem, och vi skall ha\r\nett gott samarbete med både landsting och kommuner\r\nför att öppna.\r\nDet blev en ganska infekterad debatt med anled-\r\nning av alla vårdskandalerna. Var det privat verksam-\r\nhet som var dålig, eller var det kommunalt driven\r\nverksamhet som var dålig? Hur ligger det till? Går det\r\növer huvud taget att jämföra på det sättet?\r\nJag har en pragmatisk inställning. Om man kan\r\nkontrollera kvaliteten och verkligen garantera att\r\nvården ges på ett bra sätt, om man kan följa kvaliteten\r\ni äldreomsorgen, tycker jag att det är okej också med\r\nandra entreprenörer, med privata entreprenörer, ko-\r\noperativ eller andra blandformer. Det är viktigt. Men\r\nom man inte tycker att man kan kontrollera kvaliteten,\r\natt det blir en god vård och omsorg, skall man behålla\r\ndet i egen regi. Här skall vi naturligtvis ta hjälp av\r\nSocialstyrelsen för att se till att vi får en kvalitetshöj-\r\nning i hela äldreomsorgen och ett sätt att mäta den.</pre><pre>Anf.  57  MARIANNE SAMUELSSON (mp)\r\nreplik:\r\nFru talman! Jag håller med socialministern om att\r\ndet viktiga är att man kan kontrollera kvaliteten även\r\nom det är andra ägandeformer. Men man kan inte se\r\natt det därför blir en mindre skattekostnad. Även om\r\ndet är någon annan som har driften av en boendeform\r\nmåste det finansieras, och det görs ändå via den of-\r\nfentliga budgeten, via kommunens budget. Om man\r\nskall minska kostnaderna i ett äldreboende skär man\r\nförmodligen ned på personalen, och då minskar också\r\nkvaliteten. Det krävs ju händer för att man skall hinna\r\nmed. Ju mer vårdkrävande våra äldre blir, genom att\r\nde lever längre, desto mer resurser i form av personal\r\nbehövs det. Det är viktigt att vara medveten om det.\r\nVi måste ju planera så att vi har de resurserna, för att\r\nkunna tillgodose de äldres behov - om vi nu skall\r\nklara de vackra mål som vi skall besluta om i dag. De\r\nmålen är väldigt fina i sig när man läser om dem, men\r\ndet måste också till resurser för att vi skall leva upp\r\ntill dem. Annars ger man ett dubbelt budskap; kom-\r\nmunerna kanske förväntar sig att få resurser, men\r\nsedan finns de inte.\r\nHans Karlsson sade att de 4 miljarderna räckte till\r\n12 000 anställda. Men då skall man också veta att det\r\nförutsätter att man inte gör någonting annat för de\r\npengarna än anställer ny personal. Dessutom skall de\r\ndelas mellan barnomsorg, skola, sjukvård och äldre-\r\nomsorg. En fjärdedel av det är 3 000, och då blir det\r\nkanske 8 personer per kommun. I en liten kommun\r\nkan 8 personer räcka till för att ge ett bra tillskott,\r\nmen i en stor kommun kanske det är ganska litet.</pre><pre>Anf.  58  Socialminister MARGOT\r\nWALLSTRÖM (s):\r\nFru talman! Vad vi har kunnat se av statistik och\r\nuppgifter från både Socialstyrelsen och kommun- och\r\nlandstingsförbunden är att det är väldigt stora skillna-\r\nder mellan kommunerna. I somliga kommuner har\r\nman haft en mycket stark prioritering av den här frå-\r\ngan, och det innebär att man inte har skurit ned sär-\r\nskilt mycket på personalen eller lyckats följa med i\r\nutvecklingen av antalet äldre, medan man på andra\r\nhåll haft en ganska jobbig ökning av behoven och en\r\nminskning av antalet anställda.\r\nDet går inte att generalisera, och det går inte heller\r\natt detaljstyra pengarna, därför att det måste också få\r\nvara kommunen som ser till hur resurserna skall an-\r\nvändas på bästa sätt just där. Det hänger ihop med\r\nresurstilldelningen, särskilt i en tid när vi vet att ef-\r\nfektivisering och pressen har varit så hård på kommu-\r\nner och landsting och de har haft stora ekonomiska\r\nsaneringsplaner också där. Då kan man inte påstå att\r\ndet finns mer luft att pressa ur systemet, utan här\r\nbehövs det ett resurstillskott om vi skall kunna leva\r\nupp till nya, djärvare mål.\r\nDet är därför vi skjuter till pengar till kommuner\r\noch landsting. Det är därför vi gör en beställning och\r\nen tydlig prioritering. Vi säger att det är omsorgen om\r\nde gamla och sjuka och barnen som skall komma i\r\nförsta hand. Det är där vi förväntar oss att insatserna\r\nskall riktas till de områdena.\r\nDet är också det som bekymrar mig med alternati-\r\nven, dvs. att man vill gå till andra system, som jag är\r\nrädd för skapar större klyftor och större ojämlikhet.\r\nDet vill jag inte vara med om.</pre><pre>Anf.  59  BIRGITTA WICHNE (m):\r\nFru talman! Fru minister! Det finns knappast något\r\nämne i svensk politik som har intresserat och engage-\r\nrat så många människor som just äldrevården. Vi har\r\nfått belägg för detta i dagens kammardebatt men fram-\r\nför allt i otaliga artiklar i pressen och de många ut-\r\nredningar och rapporter som producerats under de\r\nsenaste åren. Socialstyrelsen har kontinuerligt följt\r\nupp ädelreformen, och statliga utredningar har gjort\r\nanalyser och kommit med förslag för att avhjälpa\r\nbristerna i dagens vård och omsorg.\r\nSom ett resultat av detta har regeringen lagt fram\r\npropositionen om en nationell handlingsplan för äld-\r\nrepolitiken. Denna bok på 135 sidor innehåller en\r\nmängd vackra ord och allmänt välvilliga skrivningar\r\nämnade att förbättra vården och omsorgen för de\r\näldre, men väldigt litet av konkreta förslag för att\r\nåstadkomma detta. Somliga frågor hänskjuts försik-\r\ntigtvis till ytterligare utredningar, vilket innebär att\r\nproblemen skjuts på framtiden.\r\nJag är väl medveten om att äldrevården måste\r\nföljas upp kontinuerligt och att en noggrann tillsyn är\r\nnödvändig, lika väl som att vissa frågor måste utredas\r\nytterligare.\r\nDet går dock att omedelbart verkställa merparten\r\nav de förslag som vi moderater framför i våra motio-\r\nner. Lika väl kunde propositionen ha utmynnat i di-\r\nrekta förslag för omedelbara åtgärder. Uttrycket\r\n\"medan gräset gror dör kon\" kommer osökt i tankar-\r\nna. De äldre som i dag är i behov av förbättringar\r\ninom vård och omsorg kan av naturliga skäl inte vän-\r\nta. Deras behov finns just nu. Det finns inget skäl att\r\nvänta, eftersom det finns tillräckligt med faktaunder-\r\nlag i befintliga utredningar.\r\nI dagens betänkande behandlas nära 200 yrkan-\r\nden. Glädjande nog har det varit möjligt att enas om\r\nnågra, vilket har resulterat i fem tillkännagivanden till\r\nregeringen. Vi är alla, såvitt jag har förstått, mycket\r\nglada i dagens kammardebatt att så har skett, att vi har\r\nkommit några steg ytterligare på vägen. Det gäller\r\nbl.a. läkare i det särskilda boendet, slopandet av 65-\r\nårsgränsen för personlig assistans och rätten till an-\r\nhörigstöd. Ansvarig läkare och rätt till anhörigstöd är\r\nnågot som vi moderater har pläderat för sedan lång tid\r\ntillbaka. Dessa tillkännagivanden är av stor betydelse\r\nför vårdtagarna och deras anhöriga. Men mycket mer\r\nskulle ha varit möjligt att besluta om.\r\nFru talman! Sverige har i dag mer än 1 ½ miljon\r\nmänniskor som är 65 år och äldre. Det är en stor andel\r\nav befolkningen. Det är självklart så att deras behov\r\noch förutsättningar är mycket olika. Men en sak har vi\r\nalla gemensamt - såväl unga som gamla - nämligen\r\nviljan att påverka och bestämma själva. Det är därför\r\nviktigt att valfriheten stärks inom alla områden.\r\nVi moderater vill därför att valfriheten skall regle-\r\nras i socialtjänstlagen. Vi anser att det är rimligt att\r\nman t.ex. skall få välja boendeform eller hemtjänst-\r\nservice. Därför skall man kunna anställa t.ex. en gran-\r\nne eller anhörig efter samma taxa som gäller i hem-\r\ntjänsten. En \"hemtjänstpeng\" är ett enkelt sätt att göra\r\ndetta möjligt.\r\nFör de äldre som inte är berättigade till hemtjänst\r\nmen ändå är i behov av hjälp med vissa hushålls- eller\r\nträdgårdssysslor kan en skattefri rabatt på sådana\r\ntjänster göra det möjligt att anställa någon. Det är\r\nflera som har framfört det förslaget i dag.\r\nEnligt många undersökningar finns det en stark\r\nönskan att bo hemma så länge som möjligt - en\r\nsjälvklarhet, kan man tycka. Genom att vistas i sin\r\ninvanda miljö och utföra vissa sysslor håller man sig\r\ndessutom i bättre fysisk och psykisk form och kan\r\ndärför uppskjuta ett institutionsboende.\r\nSamtidigt kan man konstatera att detta är ett klart\r\nbilligare alternativ för samhället. Här sammanfaller\r\nalltså den äldres önskemål med kravet på att våra\r\nresurser skall hanteras på bästa möjliga sätt för att\r\nräcka till mera service. Förebyggande insatser och\r\nstöd i hemmet borde därför vara en självklarhet. Mot\r\nden bakgrunden är det svårt att förstå Socialdemokra-\r\nternas negativa inställning till \"hemtjänstpeng\" och\r\nskattelättnader för vissa tjänster. Problemet i detta fall\r\ntycks inte vara pengar utan en rent ideologisk blocke-\r\nring.\r\nMan kan konstatera att vården och omsorgen för\r\nde äldre är av skiftande slag. Det finns äldreomsorg\r\nav utomordentligt god kvalitet med kunnig och kom-\r\npetent personal. Men motsatsen är också tyvärr van-\r\nlig.\r\nSvenska Dagbladet hade den 10 maj i år en lista\r\npå brister och misstag inom äldrevården. Listan om-\r\nfattar 491 grava försummelser som Socialstyrelsen\r\nhar utrett sedan 1992 i Stockholms län. Listan är en\r\nskrämmande uppräkning av slarv, brister, okunnighet,\r\nvåld och brist på empati. Här finns allt från utdelande\r\nav dubbel dos medicin, larm som inte fungerar, glöm-\r\nda vårdtagare på toaletten, fallskador till avklippning\r\nav en tå utan bedövning. Man vill inte tro att det är\r\nsant, men faktum är att det handlar om officiella rap-\r\nporter.\r\nDenna kompakta larmsignal kan knappast vara or-\r\nsakad enbart av brist på pengar, såsom ofta hävdas i\r\ndebatten. Som min kollega Sten Svensson tidigare har\r\npåtalat är det snarare ett systemfel.\r\nEnligt Stefan Fölsters utredning Kommuner kan!\r\nKanske. är det stora skillnader i kommunernas kost-\r\nnader för äldreomsorg utan att man kan påvisa några\r\negentliga skillnader i kvalitet. Det som är avgörande\r\när hur kommunerna hanterar sina medel. Problemen\r\nmåste alltså lösas på annat sätt än med pengar. Det är\r\nbl.a. därför som vi moderater inte föreslår några nya\r\nmedel till kommunerna. Enligt många uppgifter\r\nkommer de s.k. Perssonpengarna dessutom att använ-\r\ndas till mycket annat än skola, vård och omsorg.\r\nNej, vi har i stället lagt fram andra förslag för att\r\nstärka ekonomin och förbättra vården. Sten Svensson\r\nhar tidigare nämnt flera av dem. Jag vill här nämna\r\nförslaget om att kommunerna skall ha ett samlat an-\r\nsvar för äldrevården. Därmed skapas en bättre över-\r\nblick över hela vårdkedjan samtidigt som resurserna\r\nkan utnyttjas effektivare.\r\nVidare: För att få konkurrens och valfrihet i vår-\r\nden måste enskild verksamhet få bedrivas på samma\r\nvillkor som den offentliga. Här krävs en lagstiftning\r\nför att uppnå ett sådant resultat. Konkurrens i vården\r\nger också billigare vård.\r\nDen enskilda vården kännetecknas som regel av\r\nen enkel, effektiv organisation med korta beslutsvägar\r\noch ett stort inflytande för personalen. Därigenom\r\nlyckas man åstadkomma såväl en kvalitativt god vård\r\nsom en mycket kostnadseffektiv verksamhet. Detta är\r\nalltså ytterligare ett exempel på god hushållning med\r\nallmänna medel.\r\nJag har besökt åtskilliga entreprenader. En av dem\r\när Blombacka servicecenter i Borås med 32 boende\r\noch därtill ett hemtjänstdistrikt. Utvärderingen som\r\ngjordes förra året gav ett mycket högt betyg på verk-\r\nsamheten. Jämfört med motsvarande verksamhet i\r\nBorås är driftskostnaderna minst en halv miljon lägre.\r\nMan kan göra tankeexperimentet att all äldrevård i\r\nSverige lades ut på entreprenad. På goda grunder kan\r\nman förutsätta att den nuvarande kostnadskrisen inom\r\näldrevården i så fall i det närmaste skulle försvinna.\r\nMen det viktigaste i sammanhanget är trots allt att\r\nvården utvecklas och förbättras med olika vårdgivare\r\noch att vårdtagaren har en verklig valfrihet.\r\nAvslutningsvis vill jag ta upp ytterligare två\r\npunkter. Den första gäller personalens utbildning och\r\nfortbildning. Det finns skäl att anta att många av de\r\nfel och brister som vi har hört talas om bottnar i brist\r\npå kunskap. Med en god grundutbildning som bygger\r\npå modern forskning skapas förutsättningar för en god\r\nvård. En bra utbildning underlättar också för persona-\r\nlen att utföra sitt krävande arbete.\r\nDå det sker en ständig utveckling inom området är\r\ndet dessutom nödvändigt med en kontinuerlig fort-\r\nbildning. Jag tror också att förmågan till empati för-\r\nstärks med en bättre utbildning. Verklig inlevelseför-\r\nmåga är fundamentalt för en god vård och omsorg.\r\nMin andra punkt gäller avgifterna i det särskilda\r\nboendet. Här behövs en snabb utredning för att lösa\r\nde ekonomiska problemen för den hemmaboende\r\nmaken. Det är inte rimligt att man skall behöva gå\r\nfrån sitt hem då den ena parten måste flytta för att få\r\nvård. Det är inte heller rimligt att man i det särskilda\r\nboendet får en så liten del av sin inkomst kvar att det\r\ninte räcker till nödvändiga personliga utgifter. Här\r\nfinns alltså starka önskemål om snabba beslut i den\r\nfrågan.\r\nDet är stora skillnader i kommunernas regler om\r\navgifter. Detta upplevs som djupt orättvist, och är det\r\nde facto också. I avvaktan på en utredning förslår vi\r\nmoderater en temporär lösning för att minska orättvi-\r\nsorna. Fru talman! Mycket mer skulle givetvis ha\r\nkunnat sägas i dessa frågor. Men jag är säker på att\r\ndebatten om äldrevården med all säkerhet kommer att\r\nfortgå under lång tid. Vi moderater har visat på en\r\nlång rad av förslag i våra motioner. Några av idéerna\r\nhar redan slagit rot. Men för de äldre som väntar på\r\nvård och service eller redan får sådan skulle man\r\nönska en snabbare takt i förändringsarbetet. Några\r\nsteg har vi tagit här i dag, men raska kliv krävs i fort-\r\nsättningen.</pre><pre>Anf.  60  HANS KARLSSON (s) replik:\r\nFru talman! Birgitta Wichne gör en beskrivning\r\nsom inte verkar fullt trovärdig i ljuset av den debatt\r\nsom vi har haft här tidigare i dag. Hon säger att den\r\nnationella handlingsplanen är välvilligt formulerad\r\nmen att den inte innehåller något konkret.\r\nJag har tidigare försökt att exemplifiera massor av\r\nkonkreta saker. Jag skall nu peka på ett par saker som\r\när oerhört konkreta, Birgitta Wichne.\r\nDen första gäller mer pengar till kommuner och\r\nlandsting i form av ökat statsbidrag och mer pengar\r\nför att bygga ut äldreboendet. Jag vet inte vad som\r\nkan gå snabbare och vara mera konkret än just detta,\r\natt kommunerna får möjlighet att anställa mer perso-\r\nnal och att bygga ut det boendet.\r\nOm man skulle göra en välvillig tolkning av den\r\nskiss till regeringsprogram som de tre borgerliga\r\npartierna har gjort tar det i alla fall någon tid innan\r\nden har fått ett sådant genomslag att skattemedlen till\r\nkommunerna har ökat på det sätt som statsbidragen\r\nmotsvarar. Så om man är angelägen om att någonting\r\nskall ske snabbt kan man inte komma fortare fram än\r\nom man tillämpar den socialdemokratiska modellen,\r\nBirgitta Wichne.\r\nJag vill också ställa en fråga. I reservation nr 1\r\nstår det: Den enskilde skall kunna välja hemtjänstper-\r\nsonal. Det skall vara möjligt att anställa en granne\r\neller anhörig efter samma avgift som gäller för den i\r\növrig hemtjänst.\r\nTvå meningar längre fram står det: Personalen in-\r\nom äldrevården måste ges den status som följer bl.a.\r\nav gedigen utbildning och fortbildning.\r\nKan man göra sannolikt, Birgitta Wichne, att\r\ngrannar och anhöriga har den utbildning och får den\r\nfortbildning som innebär att man ger äldrevården\r\nstatus?</pre><pre>Anf.  61  BIRGITTA WICHNE (m) replik:\r\nFru talman! Jag sade att det inte är mycket konkret\r\nsom har kommit fram. Jag sade inte att det inte var\r\nnågonting.\r\nNär det gäller detta med att socialdemokraterna\r\nsatsar mer pengar försökte jag i mitt anförande att\r\nredogöra för att det kanske inte i första hand är en\r\nfråga om pengar utan om organisationsförändringar\r\noch om fri etablering av enskild verksamhet. Det\r\nskulle bättre gynna vården och omsorgen om de\r\ngamla.\r\nVi har i vår motion skrivit att målen är abstrakta\r\noch inte innehåller några prioriteringar av olika upp-\r\ngifter. Jag tror att man måste ha mera konkreta för-\r\nslag. De flesta av förslagen i våra motioner skulle\r\nockså kunna genomföras ganska snabbt.\r\nNär det sedan gäller hemtjänstpengen finns det en\r\nmöjlighet att ge personalen fortbildning och utbild-\r\nning. Sedan beror utbildningsnivån litet grand på\r\nvilket behov vårdtagaren, den äldre, har. Det finns ju\r\nolika grader. Man kan ju inte ge sprutor om man inte\r\när behörig att göra det t.ex. För övrigt finns det möj-\r\nlighet att ge fortbildning även till dem som uppbär\r\nhemtjänstpeng.</pre><pre>Anf.  62  HANS KARLSSON (s) replik:\r\nFru talman! Jag är inte nöjd med svaret, Birgitta\r\nWichne. Reservationen och den moderata politiken\r\nhänger inte ihop i det här fallet.\r\nJag har tidigare sagt att jag har full respekt för den\r\nmoderata modellen, även om jag tror att den på sikt\r\nleder till en sämre vård och omsorg, om vi ser till hela\r\nfolket intresse. Men i det här avseendet vill jag påstå\r\natt den moderata politiken inte hänger ihop.\r\nSedan säger Birgitta Wichne att det finns ju något\r\nkonkret i vårt förslag, att det inte i första hand är\r\npengar som behövs och att det mesta nog går att lösa\r\nmed fri etablering. Jag sade i mitt anförande att det\r\nkanske går bra att ha fri etablering på Östermalm.\r\nMen hur går det i Ljusnarsberg och i Bjurholm? Den\r\nmarknad som moderaterna vill ha för sjukvården finns\r\ninte på dessa orter.\r\nJag konstaterar än en gång att moderaterna har\r\nställt sig vid sidan av huvudlinjerna i det nationella\r\nhandlingsprogrammet för äldrepolitiken. Det finns\r\nskäl att göra detta tydligt för väljarna inför den valrö-\r\nrelse som vi nu skall gå igenom. Det finns också an-\r\nledning att påminna om att det inte alltid är privatise-\r\nring som hjälper. Det räcker väl kanske, Birgitta\r\nWichne, att påminna om Solna.</pre><pre>Anf.  63  BIRGITTA WICHNE (m) replik:\r\nFru talman! Hans Karlsson påstår att vår politik\r\ninte hänger ihop, men jag skulle vilja säga att det gör\r\nden i allra högsta grad. Man måste ha olika delar i\r\npolitiken för att det skall bli en bra helhet.\r\nNär det gäller fri etablering av läkare och läkare\r\nsom etablerar sig på Östermalm kontra Norrbotten,\r\nsom har nämnts här tidigare i debatten, kan jag ta ett\r\nannat exempel, nämligen Älvsborgs län, som har haft\r\nen av de minsta läkartätheterna under väldigt många\r\når. Man kan inte göra det så enkelt för sig, Hans\r\nKarlsson, som att säga att läkare etablerar sig på Ös-\r\ntermalm men inte i Norrbotten. Självfallet måste alla\r\nha tillgång till läkare. Vi menar att med vårt system\r\nkommer detta också att vara möjligt, därför att patien-\r\nten har ju sin vårdpeng med sig. Med vårdpengen\r\nkommer det att uppstå vård där patienterna finns.\r\nJag förstår inte hur Hans Karlsson menar att vi\r\nställer oss vid sidan om i det här sammanhanget. Jag\r\nfinner att det är en väldigt stor samsyn här. Vi har\r\nmånga gemensamma reservationer. Vi har också, som\r\njag har sagt, glädjande nog enats om tillkännagivan-\r\nden på flera punkter. Det har också blivit starkare\r\nskrivningar, och jag tackar Hans Karlsson för att de\r\nidéer som olika motionärer har framfört har gett detta\r\ntill resultat.</pre><pre>Anf.  64  ROLAND LARSSON (c) replik:\r\nFru talman! Jag vill börja med att säga att jag de-\r\nlar Birgitta Wichnes synpunkter på detta med konkur-\r\nrens och valfrihet. Jag tycker att det behövs mer kon-\r\nkurrens inom äldrevården och att det bör vara mer\r\nvalfrihet, precis som jag har sagt tidigare.\r\nSjälv har jag min gamla mor på ett privat äldrebo-\r\nende, som naturligtvis finansieras via kommunen men\r\nsom drivs av en privat vårdgivare. Hon flyttade nyli-\r\ngen av praktiska skäl från en annan privat vårdgivare.\r\nBåda dessa vårdformer har fungerat alldeles utmärkt.\r\nDet finns alltså ingenting som säger att detta inte\r\nskulle fungera. Man får inte skapa motsättningar\r\nmellan de olika vårdformerna, för både de kommunalt\r\noch de privat drivna vårdformerna har sina fördelar.\r\nJag delar alltså den uppfattningen.\r\nPå en punkt delar jag inte moderaternas uppfatt-\r\nning och kan inte riktigt förstå ert resonemang, och\r\ndet är när ni säger att det inte behövs mer pengar till\r\nvården. Det finns ingen täckning för att påstå att det\r\när på det viset. Ni har inget praktiskt belägg för detta.\r\nNi hade vunnit i trovärdighet om ni kunde beskri-\r\nva hur organisationsförändringarna och rationalise-\r\nringarna skall gå till. Vård är inte som annan produk-\r\ntion. Vård är inte som andra näringar som man kan\r\nrationalisera. Det går inte att driva upp tempot när det\r\ngäller att hjälpa de gamla att gå på toaletten eller äta.\r\nDet är de gamlas eget tempo som råder. Det finns\r\norganisatoriskt inte så många möjligheter att ändra på\r\ndessa förhållanden. Ni är inte riktigt trovärdiga här.\r\nUppriktigt sagt, Birgitta Wichne, tror jag inte riktigt\r\natt ni tror på detta själva, utan det har blivit en kly-\r\nscha i den allmänna diskussionen om skattesänkning-\r\nar.</pre><pre>Anf.  65  BIRGITTA WICHNE (m) replik:\r\nFru talman! Jag tackar för den samstämmighet\r\nsom vi har om valfriheten. Den tycker jag är väldigt\r\nviktig.\r\nVad jag menar med pengarna är att vi i första hand\r\nmåste se till att göra de förändringar som är ganska\r\nnaturliga att göra och som gynnar både vårdtagare och\r\nhela vårt ekonomiska system.\r\nJag nämnde exemplet Blombacka i Borås - det är\r\ninte något unikt utan det finns flera sådana exempel -\r\nsom var en halv miljon kronor billigare. Det är ganska\r\nmycket pengar i en medelstor kommun för ett enda\r\nprojekt. Dessa pengar skulle kunna användas till an-\r\nnat.\r\nJag kan bara nämna FINSAM, där man samordnar\r\nmedel från kommunerna och försäkringskassan. Den\r\nutvärdering som gjordes av FINSAM visade ju en\r\nbesparing på ungefär 9 %. Det är inte litet pengar.\r\nUtvärderingen i de fem länen visar att besparingen i\r\nkronor räknad var så stor som 154 miljoner kronor.\r\nDet är bara några exempel på hur man kan göra för att\r\nfå loss mer pengar i kommunerna. Det finns många\r\nfler: totalansvaret, en annan organisation inom kom-\r\nmunen för att bättre följa upp patienterna, vårdkedjan,\r\nsamverkan och samarbete.</pre><pre>Anf.  66  ROLAND LARSSON (c) replik:\r\nFru talman! Jag tycker inte att jag fick något svar\r\npå frågan hur man i praktiken skall gå till väga för att\r\nkunna omorganisera och rationalisera inom äldrevår-\r\nden för att få ned kostnaderna. Det som Birgitta\r\nWichne sade är egentligen inget svar på frågan. Det\r\nkan vara ett delsvar på hur man kan få fram mer\r\npengar för vård och omsorg, men i övrigt var det inget\r\nsvar på frågan.\r\nJag tycker att ni i den här frågan talar litet grand\r\nmed kluven tunga när ni säger att det inte behövs mer\r\npengar i vården och omsorgen, samtidigt som era\r\nkommunpolitiker ute i landet ger uttryck för en helt\r\nannan uppfattning när det gäller behovet av pengar\r\ninom omsorgen. Det har också framgått ganska tydligt\r\nvid era egna träffar med ert kommunfolk att ni inte\r\nhar riktigt samma uppfattning. Ni skjuter litet grand\r\nifrån er ansvaret på den nationella nivån ned till den\r\nkommunala. Det är någonting som vi litet till mans\r\nhar hållit på med ganska länge när vi har sparat peng-\r\nar och som vi har drivit litet för långt. Vi har nu funnit\r\natt det inte går att driva det så långt, men ni vill fort-\r\nsätta ytterligare ett steg. Det går inte att göra så här,\r\nom man skall ha någon trovärdighet.\r\nFinansieringen, som ni vill ha genom ett försäk-\r\nringssystem, är en sak. Det ger i och för sig inte mind-\r\nre pengar till verksamheten men inte mer heller. Men\r\nnär ni säger att ni skall rationalisera och omorganisera\r\nblir det klyschor. Det blir något slags hokuspokusre-\r\nsonemang innan man har sett hur detta kan omsättas i\r\npraktiken.</pre><pre>Anf.  67  BIRGITTA WICHNE (m) replik:\r\nFru talman! Jag kan inte mer än hänvisa till att det\r\nhar gjorts mängder av utredningar om hur man skulle\r\nkunna åstadkomma en bättre vård och omsorg till ett\r\nlägre pris. Om man organiserade den offentliga vår-\r\nden på samma sätt som i de få exemplen med enskild\r\nvård som finns, borde ju kostnaderna rimligtvis bli\r\nsamma som för den enskilda vården, som nästan alltid\r\när billigare.\r\nPersonalen har väl så hög kompetens, samtidigt\r\nsom den är billigare. Det finns alltså inte någon mot-\r\nsats i att man skulle kunna göra de förändringarna.\r\nOch de skulle man kunna göra ganska snabbt.</pre><pre>Anf.  68  EVA ERIKSSON (fp):\r\nFru talman! När ministern debatterade här blev jag\r\nför en stund väldigt orolig. Det spred sig ett samför-\r\nstånd i den här kammaren, som om politik bara hand-\r\nlade om svart och vitt, som om den inte längre skulle\r\ninnehålla debatt och kritik. Det är ju det som ger\r\ndemokratin luft och som också ger äldrepolitiken\r\nkritik och underlag för att vi skall fatta riktiga beslut.\r\nJag vet, fru talman, att jag inte har någon rätt att\r\nkritisera, och det är inte det jag gör. Men jag vill ändå\r\nta fram en väldigt viktig fråga när det gäller att fatta\r\nbeslut i dag. Det är känslan av och tanken på att det\r\nskall finnas samförstånd i varenda fråga. Jag tror att\r\ndet är farligt och att det hämmar debatten. Jag tror\r\ninte heller att vi kommer att komma fram till kärnan i\r\nde problem som finns.\r\nDen debatt vi har haft nu är faktiskt inte hela san-\r\nningen. Sanningen är ju den att Folkpartiet och andra\r\npartier har drivit på för att regeringen skall lägga fram\r\nen äldreplan för äldrepolitiken. Det är sanningen.\r\nNu sitter vi här två dagar före riksdagens avslut-\r\nningsdebatt och skall fatta beslut. Jag menar att det är\r\nett tecken på ett mycket svagt politiskt ledarskap från\r\nregeringens sida. Det är sanningen.\r\nJag vet inte om det var någon förklaring, men\r\nHans Karlsson sade tidigare i sitt inledande anförande\r\natt det ibland har förekommit övertoner i debatten om\r\nbristerna i äldrepolitiken. Det kanske är en liten för-\r\nklaring till varför det har dröjt.\r\nNu kan man väl ändå säga att insikten har kommit\r\nhos ministern. Nu ligger det en handlingsplan på\r\nbordet, och ministern hade också i sina inlägg några\r\ninsiktsfulla åsikter.\r\nMen senfärdigheten att få fram denna proposition\r\nom en handlingsplan för äldrepolitiken i Sverige är\r\ninte det allvarligaste. Det allvarligaste är att social-\r\ndemokraterna och regeringen inte inser att det lika\r\nmycket handlar om ett levande och nödvändigt samtal\r\nom etik.\r\nI en demokrati med en utvecklad välfärd har det\r\nalltid funnits en överenskommelse om att demokrati\r\noch människors värdighet inte är förhandlingsbara.\r\nDet har varit en grundläggande princip. Tyvärr, fru\r\ntalman, börjar man fundera. Vi har sett förändringar i\r\npolitiken när det gäller vården, äldrepolitiken och\r\nhandikappolitiken som faktiskt har kränkt människors\r\nvärdighet.\r\nDet blir alltid så när man börjar förhandla med\r\nmänniskors värdighet och med demokratin att det är\r\nde svagaste i samhället som får betala. Det vet vi av\r\nerfarenhet. Vi vet också att det inte är värdigt ett\r\nvälfärdssamhälle. Det är inte någon vacker bild av\r\nvälfärdspolitiken och den ger verkligen en bitter efter-\r\nsmak. Jag vill säga att det här inte är några övertoner.\r\nDet var ju det som flera inledningsanföranden hand-\r\nlade om.\r\nJag skulle vilja säga något till Stig Sandström -\r\ntyvärr har han lämnat kammaren. Stig Sandström\r\noroade sig mycket för Folkpartiet och Folkpartiets\r\npolitik, och det blev nästan litet rart. Men jag vill\r\nförsäkra Stig Sandström att den drivkraft jag känner\r\nsom folkpartipolitiker handlar om att det fortfarande\r\nfinns orättvisor i vårt samhälle. Den vrede jag känner\r\növer det driver mig att arbeta politiskt. Den driver\r\nmig också att driva Folkpartiets politik tillsammans\r\nmed mina partikamrater på ett sätt som gör att vi\r\nvärnar de människor som behöver samhällets stöd\r\nallra mest. Därför har det varit viktigt att jaga rege-\r\nringen i den här frågan och se till att man får fram en\r\nproposition och ett betänkande om en handlingsplan\r\nför äldrepolitiken.\r\nFrån talarstolen har det i dag givits många bilder\r\nav hur det ser ut i vårt land och av hur dåligt det har\r\nfungerat. Några har också pekat på att det finns goda\r\nexempel som man också behöver ta fram. Det är helt\r\nriktigt att det är så.\r\nDet har också lett till att regeringen och utskottet\r\nhar lagt fram ett betänkande. Man har pekat på några\r\nbrister och också gjort tillkännagivanden inom de här\r\nområdena. Vi i Folkpartiet tycker framför allt att det\r\när bra - det var också Kerstin Heinemann inne på\r\ntidigare - att man understryker att det är viktigt att\r\nmedicinskt ansvariga läkare kopplas till boendefor-\r\nmerna och att man får en kompetens inom det medi-\r\ncinska området och även tillräckligt med sjuksköter-\r\nskor.\r\nMan kan väl ändå säga - eftersom Stig Sandström\r\nockså var inne på det tidigare - att det fanns brister i\r\nden ädelöverenskommelse vi gjorde. Den analys av\r\nvad ädel innebar som gjordes tidigare kan jag inte\r\nställa upp på. Vi politiker måste ha ett sådant mod att\r\nvi ändå kan fatta beslut som gör att vi rättar till de\r\nbrister som vi har fattat beslut om tidigare.\r\nI olika rapporter som har lämnats det sista halvåret\r\nkan vi också läsa om vilken villrådighet och oro det\r\nfinns hos personalen när man ställs inför svåra situa-\r\ntioner. Det är inte bara det att man känner att man är\r\nensam och att det är brist på personal. Man känner\r\nockså att man inte riktigt har den kompetens som\r\nbehövs inför de nya krav som ställs för att jobba i\r\nåldringsvården.\r\nDet visar ju på att det finns ett oerhört stort behov\r\nnär det gäller fortbildning, vidareutbildning, kompe-\r\ntenshöjning. Det skriver man också väldigt tydligt i\r\nbetänkandet. Men det saknas någonting. Det räcker\r\ninte till. Visserligen är det en ambitionshöjning. Det\r\nfinns pengar till äldreforskningen. Det är bra, det har\r\nvi saknat under många år. Det finns också ett stimu-\r\nlansbidrag till kommunerna för kompetensutveckling.\r\nMen det gäller inte alla. Det gäller nu den ledande\r\npersonalen, chefstjänsterna, dem som skall leda verk-\r\nsamheten. Man gör en analys och säger att det är\r\nviktigt att den ledande personalen får tillräckligt med\r\nkompetenshöjning därför att det kommer att ha smit-\r\ntoeffekter.\r\nJag menar att det ändå är viktigt att vi nu ger en\r\nklar och tydlig signal om att personalen skall känna\r\natt man får den kompetensutveckling och fortbildning\r\nman behöver för att klara sitt jobb. Man måste få\r\nkänna glädje över att gå till jobbet, över att göra de\r\ninsatser man skall göra där. Men det gäller också att\r\nkunna gå hem därifrån utan att ha ont i magen varje\r\ndag och utan att känna att man borde ha gjort mer.\r\nDärför är det viktigt att alla hjältinnor och hjältar som\r\njobbar i äldrevården får det stöd de behöver för att\r\nklara sitt jobb. Det är viktigt.\r\nMin fråga blir då: När avser regeringen att åter-\r\nkomma med förslag till åtgärd när det gäller utbild-\r\nning och kompetensbehov för hela äldreomsorgen?\r\nFru talman! Om man nu kan konstatera att perso-\r\nnalen i många fall har svårt att veta vart man skall\r\nvända sig när man har ett problem kan vi ju ställa oss\r\nfrågan: Hur skall då gamla människor veta vart de\r\nskall vända sig för att få stöd och råd, för att få svar\r\npå de frågor som oroar dem litet grand? Myndigheter\r\när ju inte alltid den ideala partnern när det gäller att\r\ndiskutera insatser som skall ges från det offentliga och\r\ninte heller när det gäller att ställa de där svåra frågor-\r\nna.\r\nDärför har vi i Folkpartiet sedan länge jobbat för\r\nen kommunal äldreombudsman. Jag kan inte förstå att\r\ndetta kan vara ett sådant orimligt krav. Jag tycker att\r\ndet är självklart när vi vet att många äldre upplever\r\nsvårigheter, när vi vet att många anhöriga inte vågar\r\nuttrycka det de känner, de frågor de har, det man\r\nskulle vilja få ändrat till myndigheterna.\r\nMan måste för dessa människor skapa en annan\r\ninstitution, genom vilken de kan känna tryggheten i att\r\nfå vara med, påverka och ställa sina frågor.\r\nVi har presenterat äldreombudsmannen som en\r\nfristående instans, dit äldre och anhöriga skall kunna\r\nvända sig med frågor och klagomål och för att få\r\ninformation.\r\nDen vanvård som vi har sett under den senaste ti-\r\nden, de skyhöga avgifter som många här redan har\r\ntalat om och som vi läser mycket om liksom även\r\ndiskrimineringen av äldre visar på nödvändigheten av\r\natt införa en äldreombudsman. Varför det inte finns\r\nnågon majoritet för en sådan i Sveriges riksdag är\r\nobegripligt. Jag skulle vilja höra Hans Karlsson redo-\r\ngöra för varför en äldreombudsman inte skulle kunna\r\nge gamla människor möjligheter till trygghet, insyn,\r\ndelaktighet och påverkan.\r\nFör att gamla människors delaktighet skall öka\r\noch deras kunskap tillvaratas behövs det inte bara\r\nkontakter med samhället om deras rättigheter. För\r\nkänslan av att de gamla faktiskt skall kunna spela en\r\nviktig roll i samhället är samarbetet med pensionär-\r\nsorganisationerna oerhört betydelsefullt.\r\nSocialministern sade att det är en rikedom, och det\r\när precis rätt. Det finns en enorm rikedom hos PRO\r\noch hos FPF, som Folkpartiet tycker att man borde\r\nutnyttja mycket mer. Jag kommer väldligt tydligt ihåg\r\nde stunder som jag har haft vid kommunstyrelsebordet\r\ntillsammans med PRO-föreningens ordförande Hans\r\nRundqvist och med FPF-föreningens ordförande Runa\r\nHedin-Hultén i diskussioner om pensionärsorganisa-\r\ntionernas roll och delaktighet i utformandet av äldre-\r\npolitiken i kommunen.\r\nDeras kunskaper och det som de gav till debatten\r\nblev viktiga komplement i arbetet med kommunens\r\näldreomsorg. Det var inte så att de skulle ta över\r\nnågon verksamhet, utan pensionärsorganisationerna\r\nskulle vara delaktiga. Det resulterade i att vi fick ett\r\nhundratrettiotal ideellt arbetande pensionärer i äldre-\r\nomsorgen.\r\nDet är en modell med ett mer formaliserat samar-\r\nbete, men det fungerade utmärkt. Det var inte bara så\r\natt gamla människor fick stöd hjälp med att läsa tid-\r\nningen, handla eller vad det nu kunde vara, utan Hans\r\noch Runa och alla deras aktiva kamrater kände också\r\natt de betydde någonting. De blev faktiskt sedda i\r\nsamhället och fick vara med om att forma framtiden i\r\nTidaholm.\r\nFru talman! Jag tror att delaktighet är en mycket\r\nviktig äldrefråga.\r\nFru talman! Till sist: För de gamla som har valt att\r\nbo hemma är hemtjänsten av avgörande betydelse.\r\nProfessionella omvårdnadsinsatser behöver stärkas\r\ninom hemtjänsten, och det gäller i synnerhet hur upp-\r\nföljningen, behovsplaneringen och tillgodoseendet av\r\ngrundläggande behov skall ske för de sjuka äldre.\r\nFolkpartiet har tidigare lyft fram flera delåtgärder\r\nsom skall ge den enskilde rätten till en fungerande\r\nvårdkedja, och vi lyfter fram detta igen. Vi kallar det\r\nvälfärdskontrakt inom hemtjänsten. Vi har utvecklat\r\ndet kontraktet i vår reservation 37, som jag yrkar\r\nbifall till. Jag skall inte utveckla detta i detalj, men\r\nsom avslutning vill jag säga att välfärdskontraktet\r\nbygger på ett avtal som är uppgjort i samråd med\r\nbrukarna och deras anhöriga. Vi tror att dessa åtgär-\r\nder, om de genomförs, kommer att ge en bättre och\r\ntryggare hemtjänst.</pre><pre>Anf.  69  HANS KARLSSON (s) replik:\r\nFru talman! Eva Eriksson inledde med att beklaga\r\ndet samförstånd som vi har i den här debatten. Man\r\nkan kanske när man kommer in utifrån utan att del-\r\ntagit i arbetet tycka att vi har lagt den politiska debat-\r\nten åt sidan. Det är nu så att vi har bestämt oss för på\r\nvilka punkter vi är oeniga, och om dem debatterar vi\r\nganska rejält, medan vi på andra områden, som i\r\nmycket rör liv och död, tycker att det ligger ett extra\r\nvärde i om utskottet kan vara enigt. Det är min för-\r\nhoppning att vi i utskottet även under kommande\r\nmandatperioder skall kunna jobba på det sättet.\r\nNär det sedan gäller frågan om senfärdighet för-\r\nstår jag om en del partier försöker vinna politiska\r\npoänger i den diskussion som pågått om när proposi-\r\ntionen skulle läggas fram och när kammaren skulle\r\nbehandla den. Men jag vill samtidigt säga att det\r\naldrig har varit någon som helst tvekan om att de\r\nåtgärder som föreslås skulle träda i kraft den 1 januari\r\n1999. Det har mer handlat om en praktisk hantering\r\noch en omsorg om att kunna presentera ett så bra\r\nförslag som möjligt för riksdagen.\r\nJag kan vidare inte låta bli att ställa en fråga till\r\nEva Eriksson om hur det hänger ihop i tillvaron och\r\npolitiken. Jag läser i Dagens Nyheter i dag: \"Vi vill\r\ngemensamt sänka skatten på arbete och företagande.\r\nDe skatter som är särskilt hämmande för investeringar\r\noch riskkapital, som dubbelbeskattning av aktier och\r\nförmögenhetsskatt bör tas bort så snart det är möj-\r\nligt.\"\r\nHur är det möjligt att i en sådan här artikel föreslå\r\nmer pengar och samtidigt gå tillsammans med ett parti\r\nsom inte vill anvisa mer pengar?</pre><pre>Anf.  70  ANDRE VICE TALMANNEN:\r\nJag vill be Hans Karlsson komma ihåg att replikti-\r\nden för alla ledamöter är högst två minuter.</pre><pre>Anf.  71  EVA ERIKSSON (fp) replik:\r\nFru talman! Den senaste frågan skall inte ställas\r\ntill mig. Den gäller ett problem för de partier som inte\r\nhar sagt ja till mera pengar till kommunerna. Vi tyck-\r\ner att det är viktigt att sänka skatten på arbete, så att vi\r\nfår mer människor i arbete och på det sättet får mer\r\npengar, så att vi kan säkra vård, omsorg och skola.\r\nDet är vårt budskap.\r\nJag beklagar inte samförståndet i sig, utan det som\r\njag oroar mig för är den politiska debatten i ett demo-\r\nkratiskt perspektiv. Jag tror att man i en demokrati far\r\nilla av att ge en bild av att det bara finns svart och\r\nvitt. Så är det inte. Det finns faktiskt en väldigt viktig\r\npolitik som ligger däremellan. Det är också viktigt att\r\nden politiken får vara med i debatten och att vi får en\r\nmöjlighet att föra fram kritik och tala om att samför-\r\nståndet ger en dämpande effekt på det demokratiska\r\nsamtalet. Jag tror inte att jag är ensam om att se saken\r\npå det sättet.</pre><pre>Anf.  72  HANS KARLSSON (s) replik:\r\nFru talman! Jag vill till att börja med be om ursäkt\r\nför att jag överskred den tillmätta repliktiden. Jag\r\nskall försöka att sköta mig bättre den här gången.\r\nEva Eriksson! Jag vill återkomma till att det inte\r\ngår ihop att å ena sidan säga att ni vill ha mer resurser\r\ntill kommuner och landsting nu, å andra sidan säga att\r\nni vill att skatten skall sänkas nu. Om vi nu skall ha\r\nmer resurser till vård och omsorg, och det är Eva\r\nEriksson och jag helt överens om, måste kostnaden\r\nför detta betalas. Den modell som Eva Eriksson före-\r\nspråkar stämmer inte överens med den som Sten\r\nSvensson förespråkar.\r\nJag vidhåller att detta inte hänger ihop. Det är na-\r\nturligtvis ett problem för Eva Eriksson och möjligtvis\r\nför andra partier som vill vara med på den kanten,\r\nmen det är viktigt att svenska folket är informerat om\r\ndetta.</pre><pre>Anf.  73  EVA ERIKSSON (fp) replik:\r\nFru talman! För mig hänger det ihop. Fler jobb ger\r\nmer skatteintäkter för kommuner och landsting, vilket\r\ninnebär att man får mer resurser för att säkra välfär-\r\nden och vården. Det är självklart så.\r\nProblemet är att Hans Karlsson och socialdemo-\r\nkraterna inte har förstått detta. Det är därför man\r\naccepterar att hundratusentals människor inte har\r\nnågra jobb. Det är självklart så.\r\nFör oss i Folkpartiet är det en självklarhet att fler\r\njobb ger mer skattepengar. Därför är det viktigt att\r\nsänka skatterna på arbete.</pre><pre>Anf.  74  MARIANNE SAMUELSSON (mp)\r\nreplik:\r\nFru talman! De dynamiska effekterna med att\r\nsänkta skatter skall ge fler jobb drev Folkpartiet ige-\r\nnom år 1990 i samband med skattereformen. De\r\nsänkta skatterna skulle finansieras med hjälp av dy-\r\nnamiska effekter. Det blev en katastrofal vändning.\r\nDet blev inga fler jobb. Trots att Eva Erikssons parti\r\ningick i regeringen efter 1991 lyckades man inte. Det\r\nblev i stället en enorm ekonomisk katastrof för\r\nmånga, särskilt för kommuner med underskott.\r\nJag blir förvånad över att Folkpartiet blåser upp\r\nsig så våldsamt i frågan. När vi drog i gång debatten\r\nom mer resurser till kommunerna, hade Folkpartiet\r\ninte reserverat en enda krona i sin budget. Däremot\r\nfanns 500 miljoner kronor för ombyggnad till eget\r\nrum. Det var det enda ni brydde er om hos de gamla.\r\nDäremot fanns inte någonting till personalen.\r\nNu skall allt finansieras med hjälp av utförsäljning\r\nav kommunala bolag. Det skall tydligen ske snabbt. I\r\noch för sig kan kommunala bolag säljas ut. Men om\r\nutförsäljningen skall ske snabbt för att finansiera\r\nvården, lär man få sälja bolagen till ett underskott.\r\nDet är oerhört svårt att göra så stora utförsäljningar\r\noch samtidigt få bra priser.\r\nFolkpartiet är idog förespråkare för EMU-\r\nmedlemskapet. Alla säger att det innebär en ytterliga-\r\nre sänkning av skatteintäkterna. Hur skall Folkpartiet\r\nfå sin ekonomiska politik att gå ihop med de gamlas\r\nbehov?</pre><pre>Anf.  75  EVA ERIKSSON (fp) replik:\r\nFru talman! Vår ekonomiska politik går ut på att\r\nfler jobb ger fler och mer skatter till statskassan. Pre-\r\ncis som jag sade till Hans Karlsson. Det innebär att\r\nkommuner och landsting får del av de ökade skattein-\r\ntäkterna. Det kommer att ge nya resurser till vård och\r\nomsorg.\r\nVi tycker att det behövs mer pengar till kommuner\r\noch landsting. Därför har vi gått med på regeringens\r\nextra pengar. Vi har inte blåst upp oss i frågan. Vi har\r\ndrivit frågorna om äldreomsorgen och de glömda\r\ngruppernas problem sedan mitten av 70-talet - och\r\ntidigare också. Liberalismen bygger på att driva kam-\r\npen mot orättvisor.\r\nMarianne Samuelsson! Detta är inte att blåsa upp\r\nsig. Detta är att stå på barrikaderna och försvara de\r\nvärden som partiet står för. Men jag kan blåsa upp\r\nmig för det, om det är vad Marianne Samuelsson\r\nmenar.</pre><pre>Anf.  76  MARIANNE SAMUELSSON (mp)\r\nreplik:\r\nFru talman! Jag märker att Eva Eriksson blåser\r\nupp sig i dessa frågor. Jag tycker dock att Folkpartiet\r\nhar haft ett stort ansvar, eftersom man har suttit fyra\r\når i regeringen innan denna regering tillträdde. Många\r\nav de kommunala nedskärningarna har Folkpartiet\r\nvarit med och bidragit till.\r\nSå sent som i höstas när Folkpartiet väckte sin\r\nmotion fanns det inte några extra pengar till kommu-\r\nnerna. Det fanns det från Miljöpartiet. Vi hade redan\r\ndå 4 miljarder extra till kommunsektorn utöver rege-\r\nringens budget. Men Folkpartiet valde att inte ha\r\nnågra extra pengar. Samtidigt påstår ni att ni har vär-\r\nnat om de gamla. Ni har bidragit till att nedskärning-\r\narna på de gamlas resurser har fått fortgå. Ni har\r\naccepterat de kraftiga neddragningar som har skett,\r\noch ni har inte satsat på tillräckliga personalresurser\r\nför att klara en bra vård av och omsorg om de gamla.\r\nDet är ett senkommet påhitt av Folkpartiet att nu\r\nsatsa. Det enda tydliga har varit ett eget rum i lång-\r\nvården. Den frågan har Folkpartiet drivit med all\r\nheder i många år. Visst är det bra att få välja hur man\r\nvill bo när man blir gammal. Men det hjälper inte om\r\nman blir liggande ensam utan att någon har tid att titta\r\ntill en mellan varven.</pre><pre>Anf.  77  EVA ERIKSSON (fp) replik:\r\nFru talman! Vi har inte från Folkpartiets sida varit\r\nmed om att driva igenom socialdemokraternas ned-\r\nskärningar till kommunerna i början av denna man-\r\ndatperiod. Vi har sagt nej till neddragningar för de\r\nfunktionshindrade. Det finns ingenting som vi har\r\nvarit med om att dra ned på.\r\nDet är bra om Marianne Samuelsson läser den\r\nekonomiska historien om vad som hände i slutet av\r\nden borgerliga regeringstiden. Då ökade faktiskt om-\r\nfattningen på arbetsmarknaden och därmed jobben.\r\nSedan övertogs arbetsmarknaden av en regering som\r\nhade en helt annan ekonomisk politik. Vad var det\r\nsom hände? Det vet vi.\r\nDet Marianne Samuelsson sade om att vi inte har\r\nfördelat några andra pengar är fel. Vi pekade i våra\r\nmotioner på nödvändigheten av att ha en finansiell\r\nsamordning. Alla resurser som finns i transfererings-\r\nsystemet skall användas. Människor skall i stället för\r\natt stå i långa vårdköer få sin vård, bli friska och åter-\r\ngå till arbete. På det sättet får de offentliga pengarna -\r\nvåra skattepengar - arbeta. På det sättet blir det peng-\r\nar att överföra till landstinget så att det blir överskott\r\npå resurser. De pengarna kan användas till äldreom-\r\nsorgen.\r\nDet finns flera modeller för hur pengarna finan-\r\nsiellt kan samordnas. Jag har själv drivit igenom ett\r\nfinansieringsprojekt i Grästorps kommun i mitt hem-\r\nlän. Det fungerar utmärkt. Projektet visar att om man\r\nfinansierar och samordnar resurserna i transfererings-\r\nsystemet blir det resurser över. Det går att effektivise-\r\nra på ett helt annat sätt.\r\nDet handlar inte om ny uppblåsbarhet från Folk-\r\npartiets sida. Vi känner att med den tradition och\r\nhistoria vi har när det gäller socialpolitiken kan vi\r\nblåsa upp oss i fråga om äldrepolitiken.</pre><pre>Anf.  78  THOMAS JULIN (mp):\r\nFru talman! Marianne Samuelsson har i sitt anfö-\r\nrande redovisat Miljöpartiets syn på äldrepolitiken.\r\nJag kommer att framföra några synpunkter på betän-\r\nkandet och reservationerna.\r\nI samtliga partier är vi överens om att äldrepoliti-\r\nken är ett av många viktiga områden som vi behandlar\r\ni utskottet. Därför känns det bra att vi inför detta\r\nbetänkande har haft extra informella möten för att\r\nförsöka enas på så många punkter som möjligt.\r\nVi har också lyckats enas på flera viktiga punkter.\r\nJag är i stort sett nöjd med skrivningarna i betänkan-\r\ndet. Jag vill nämna några punkter där Miljöpartiets\r\nyrkanden har blivit tillgodosedda eller tillsammans\r\nmed andra yrkanden lett till ett tillkännagivande.\r\nEtt tillkännagivande som jag gläder mig extra\r\nmycket åt är det som gäller 65-årsgränsen för person-\r\nlig assistans. Jag hoppas att detta leder till att de assi-\r\nstansberättigade mycket snart får rätt till personlig\r\nassistans även efter 65-årsdagen.\r\nVi vet att den gräns som finns i dag har skapat en\r\nstor oro bland de funktionshindrade. Deras behov\r\nminskar ju inte med åren. De blir snarare större. Där-\r\nför blir jag litet förvånad när Hans Karlsson säger att\r\ndet är av statsfinansiella skäl som man inte haft råd att\r\nge assistans längre än till 65 års ålder tidigare. Vet\r\nman verkligen att det blir dyrare att ge personlig assi-\r\nstans till den gruppen? Om det skall sparas pengar på\r\ndem måste det göras en markant försämring. Annars\r\nhamnar ju kostnaderna endast i en annan samhällskas-\r\nsa.\r\nEtt annat yrkande som har lett till ett tillkännagi-\r\nvande gäller anhörigstödet och möjlighet till avlast-\r\nning. Det är frågor som vi tycker är viktiga att lösa.\r\nAnhöriga måste kunna orka hjälpa sina närmaste när\r\nbehov uppstår till följd av ålder eller sjukdom.\r\nVi har fått vårt yrkande om ursprungsspråkets be-\r\ntydelse i vården av dementa tillgodosett. Vi tycker att\r\ndet är viktigt att ge äldre invandrare möjlighet att\r\nåldras tillsammans med andra som delar deras ur-\r\nsprungsspråk. Det sägs att det sista en dement männi-\r\nska har kvar är just ursprungsspråket. Därför är detta\r\nspeciellt viktigt.\r\nFru talman! Vi har en reservation som tar upp frå-\r\ngan om den ekonomiska tryggheten för vissa äldre\r\ninvandrare. Vi anser att det bör införas ett försörj-\r\nningsstöd för invandrare med otillräckliga inkomster\r\nfrån socialförsäkringar eller pension. Gruppen skall\r\ninte behöva vända sig till socialtjänsten för att klara\r\nsin försörjning. Socialbidraget är ett stöd som skall\r\nvara en hjälp under en kort period, och då kan det inte\r\nvara acceptabelt att den som inte har några särskilda\r\nsociala problem under flera år skall vara beroende av\r\nsocialbidrag när det är en ren försörjning som fattas.\r\nVi har även en reservation om hemsjukvård och\r\nrehabilitering, där vi anser att rehabiliteringsarbetet\r\nbehöver utvecklas och att det behövs en översyn av\r\nlandstingens insatser på det här området. En bra re-\r\nhabilitering ger den rehabiliterade möjlighet till ett\r\nbättre liv och underlättar för de anhöriga och för sam-\r\nhället. Det är en ren investering.\r\nSedan några ord om personalsituationen. Hans\r\nKarlsson tog upp personalsituationen och talade om\r\natt det fanns en brist på personal. Som jag ser det har\r\ndet försvunnit 106 000 offentliga jobb under den här\r\nriksdagsperioden. Många av dem har funnits inom\r\njust vård och omsorg. Om det nu råder en brist måste\r\nman ställa sig frågan: Varför råder det en brist? Är det\r\nen verklig brist, eller är det att många av dem som har\r\nfriställts inte vill gå tillbaka till vårdjobben? Eller är\r\ndet en brist inom utbildningsområdet?\r\nJag har sett på TV att det finns vårdanställda som\r\nhar börjat inom verkstadsindustrin och som säger att\r\nde aldrig skulle kunna tänka sig att gå tillbaka till\r\nvårdjobben. Det kan hända att det beror på att det för\r\ntillfället är så tungt inom vårdsektorn. Jag skulle\r\negentligen vilja ha svar av Hans Karlsson om hur han\r\nser på bristsituationen och vad som kan vara orsaken\r\ntill den.\r\nFru talman! Jag började mitt anförande med att\r\nsäga att jag tycker det känns bra att vi i socialutskottet\r\nkan samarbeta över alla partigränser i viktiga frågor.\r\nJag hoppas att vi inför den kommande riksdagsperio-\r\nden ytterligare kan förbättra det samarbetet så att de\r\ngoda idéer som finns i motioner och propositioner\r\nbifalls i en större utsträckning än i dag. Det tror jag\r\nskulle vara viktigt, speciellt i sådana här frågor.\r\nSlutligen står jag bakom samtliga mina reservatio-\r\nner men nöjer mig med att yrka bifall till reservatio-\r\nnerna 5 och 9.</pre><pre>Anf.  79  HANS KARLSSON (s) replik:\r\nFru talman! Jag skall bara kort kommentera det\r\nThomas Julin tog upp om personalfrågorna. För\r\nThomas Julin är det inte obekant att det råder brist\r\ninom flera professioner inom vården. Vi ser framför\r\noss ännu större problem med att täcka upp behoven.\r\nEn del av den personal som har sagts upp har valt\r\natt gå till andra yrken. Men vi skall också komma\r\nihåg, Thomas Julin, att vi har en ålderssammansätt-\r\nning inom vård och omsorg där det varit väldigt stora\r\npensionsavgångar de år vi passerat och kommer att\r\nvara det under de närmaste år som kommer. Det på-\r\nverkar naturligtvis tillgången. Det är inte så att de som\r\nhar fått sluta alltid har gått ut i en arbetslöshet. De har\r\nockså gått till en pension.</pre><pre>Anf.  80  THOMAS JULIN (mp) replik:\r\nFru talman! Med tanke på, Hans Karlsson, att det\r\nunder 90-talet försvunnit ungefär 75 000 jobb inom\r\nvårdsektorn måste det bland den här gruppen finnas\r\nväldigt många som skulle kunna återgå till det arbetet\r\nom viljan fanns, om de inte fått andra arbeten, osv.\r\nJag, och jag gissar även Hans Karlsson, har mött\r\nmånga som tycker att det i dag är så ansträngande att\r\njobba inom vårdsektorn att det tar emot att gå till\r\njobbet. Har man då en gång blivit friställd är det inte\r\nsäkert att man går tillbaka och tar ett vikariat under\r\nsommaren.</pre><pre>Anf.  81  HANS KARLSSON (s) replik:\r\nFru talman! Om man är arbetslös, Thomas Julin,\r\noch står till arbetsmarknadens förfogande och är ut-\r\nbildad att jobba inom vård och omsorg är det vad som\r\ngäller. Vi har, vilket jag har försökt att visa på, haft\r\nväldigt stora pensionsavgångar under de år som har\r\ngått, och vi ser också stora pensionsavgångar framför\r\noss.\r\nPå arbetsförmedlingen i min hemkommun är det\r\nen undersköterska som söker jobb. Det är därför att vi\r\nhar haft den här förändringen. Några har i och för sig\r\nockså valt att byta yrke. Men det är heller inte något\r\nunikt att det sker.\r\nJag tror att det är viktigt att se det som har hänt på\r\npersonalsidan i ljuset av att vi har haft en lång period\r\nmed stora förändringar. Många har då uppfattat att\r\ndessa jobb inte har hört framtiden till. Nu försöker vi\r\ngöra tydligt att det är så. Vård- och omsorgsjobben\r\nhör framtiden till.</pre><pre>Anf.  82  THOMAS JULIN (mp) replik:\r\nFru talman! Egentligen är vi till viss del överens.\r\nDetta är faktiskt ett skapat problem. Den brist på\r\nvårdpersonal som finns beror på de stora neddrag-\r\nningarna och att man inte i tid har varit ute och sett till\r\natt man utbildat ny personal.\r\nDet är riktigt som Hans Karlsson säger att den hö-\r\nga åldern bland vårdpersonalen innebär att det har\r\nvarit stora pensionsavgångar och att de beräknas bli\r\nstora i framtiden. Det har man vetat länge utan att\r\ngöra någonting åt det, och nu har vi en besvärlig si-\r\ntuation.</pre><pre>Anf.  83  MY PERSSON (m):\r\nFru talman! Kan en gammal människa återfinna\r\nsin förlorade livslust genom att äta äggakaka? Får\r\nman tro Sven Fagerberg, författare och debattör, i dag\r\nen 80-årig sjukhemspatient, är det faktiskt så. I sin\r\nnyutkomna bok Pelagius skildrar han utifrån sitt eget\r\nperspektiv hur just äggakakan, denna skånska ljuvlig-\r\nhet, som serveras ungefär i berättelsens mitt, blir\r\nvändpunkten för Den Gamle.\r\nInte bara matlusten utan också livslusten återvän-\r\nder. All den möda personalen, i boken förklädd till\r\njordnära, humoristiska och kloka nunnor, tidigare har\r\nlagt ned på att få honom att se de värden som livet\r\nfortfarande erbjuder kröns nu med framgång. Detta är\r\nen berättelse om åldrande och värdighet, och kanske\r\nlika angelägen att läsa som aldrig så digra utredningar\r\nom äldrevård och äldreomsorg.\r\nUtifrån de larmrapporter som alltsedan nu i höstas\r\nvarit föremål för vårt intresse är vi i dag nästan fär-\r\ndigdebatterade kring den nationella handlingsplan för\r\näldrepolitiken som regeringen har lagt fram. Jag kon-\r\nstaterar med tillfredsställelse att enigheten är stor om\r\natt det nu är viktigt för oss att råda bot bl.a. på många\r\nav de brister som ädel gav upphov till, främst inom\r\nsjukhemsvården.\r\nAlltsedan ädel infördes har såväl Socialstyrelsen\r\nsom enskilda debattörer som jag själv visat på de\r\nmedicinska bristerna inom sjukhemsvården, bl.a.\r\nberoende på avsaknaden av kontinuerlig läkartillgång,\r\nbristerna i demensvården, bl.a. beroende på avsakna-\r\nden av ställda diagnoser, oacceptabla avgiftsregler\r\noch behovet av bättre samarbete över huvudmanna-\r\nskapsgränserna. Mycket av detta kommer nu att åt-\r\ngärdas. Jag är väldigt glad över detta, men samtidigt\r\nsäger jag mig själv ibland: Varför skulle det ta så lång\r\ntid?\r\nRegeringens proposition innehåller väldigt många\r\nvackra ord om inflytande, respekt, värdig vård och\r\nomsorg. Jag hoppas att de orden skall ge upphov till\r\nen förändrande diskussion om hur våra gamla i dag\r\nvärderas och bemöts. Här finns stora brister som vi\r\nalla har ett ansvar för att åtgärda. Det kanske viktigas-\r\nte för en trygg och värdig äldreomsorg och äldrevård\r\nberor inte enbart på ekonomin, huvudmannaskapsreg-\r\nler eller tillsynsansvar, utan fastmer på den attityd var\r\noch en av oss, och därmed samhället i stort, har till\r\nåldrandet. Vi vet alla att i dagens Sverige ses inte den\r\näldre människan som den resurs hon är. Inte heller\r\nbehandlas den gamla, sjuka människan på det värdiga\r\nsätt som hon borde. Attityderna till åldrandet måste\r\nförändras, och här måste vi alla hjälpas åt.\r\nI detta sammanhang måste jag återigen säga att det\r\när mig en gåta att inte regering och riksdag inser att\r\nom det är någon grupp i vårt samhälle som är i behov\r\nav att bli synliggjord och att ha en talesman som uti-\r\nfrån kunskap och engagemang kan fästa uppmärk-\r\nsamhet på äldrefrågor är det just dessa våra allra\r\näldsta, till kropp och själ sjuka, medmänniskor. De\r\nförmår ofta inte föra sin egen talan, och i motsats till\r\nandra sårbara grupper i vårt samhälle har de inte sär-\r\nskilt många som talar för sig. Mitt mångåriga krav på\r\ninrättandet av en statlig Äldreombudsman känns där-\r\nför viktigare i dag än någonsin.\r\nAtt vara gammal är egentligen inte att tillhöra ett\r\nålderskollektiv. Varje gammal människa är en unik\r\nvarelse. Men viktigt är att komma ihåg att var tid har\r\nsin tids gamla. De gamla vars vård och omsorg vi nu\r\ndebatterar är ofta präglade av ett liv i knappa ekono-\r\nmiska omständigheter och stora samhälleliga föränd-\r\nringar men i stor mänsklig gemenskap. Förnöjsamhet\r\nhar för många av dem varit honnörsordet. Denna\r\ngeneration gamla har dessutom ofta sina anhöriga till\r\nstöd och hjälp.\r\nMorgondagens gamla kommer ofta att ha levt ett\r\nmateriellt sett gott liv men utan den trygghet som den\r\nlångvariga gemenskapen människor emellan ger.\r\nFörnöjsamhet kommer kanske inte att vara deras\r\nhonnörsord - snarare rättighet. Deras anhöriga kom-\r\nmer i många fall att bestå av ett antal föräldrar och\r\nsyskon där släkt- och gemenskapsbanden förändrats\r\ngenom åren. Men även denna kommande generation\r\ngamla kommer att drabbas av sjukdom och hjälplös-\r\nhet. Även för dem kommer begrepp som trygghet och\r\nvärdighet att bli centrala.\r\nVi borde ställa oss frågorna: Vem kommer då att\r\nfylla den anhörigroll som är en realitet och förutsätt-\r\nning för dagens äldrevård? Och hur skall den äldre-\r\nvård utformas som passar just dessa äldre?\r\nSven Fagerbergs bok som jag tidigare nämnde har\r\nunderrubriken Tankar från långvården. För att forma\r\nmorgondagens goda äldreomsorg tror jag att vi måste\r\nvara medvetna om att den består av två delar. Den ena\r\ndelen är den gemenskap och omsorg som den utifrån\r\nsin ålder \"lagom friska\" gamla människan behöver.\r\nDen andra delen är just den långvariga vård som Sven\r\nFagerberg så insiktsfullt talar om. Där är honnörsbe-\r\ngreppet att för den som inte själv kan upprätthålla sin\r\nvärdighet måste andra ta detta som sin uppgift.\r\nDe vitala frågorna för oss blir då: Vad innebär be-\r\ngreppet värdighet för den nya generationen gamla?\r\nHur skall samhället i framtiden kunna tillfredsställa\r\ndet?\r\nRedan i dag måste vi söka svaren på de här frå-\r\ngorna och utifrån dem forma morgondagens äldre-\r\nvård.\r\nFru talman! Slutligen vill jag säga att efter höstens\r\nlarmrapporter om grava brister inom sjukhemsvården\r\nhar äldrefrågorna stått i fokus. I takt med att valdagen\r\nkommer allt närmare har intresset för de här frågorna\r\nblivit alltmer synligt. Även om detta engagemang\r\ngläder mig hyser jag farhågor för att våra mest utsatta\r\ngamla kan komma att bli ett slagträ i en alltmer upp-\r\ntrissad valdebatt för att sedan återigen försvinna in i\r\nglömskan.\r\nMen det är min innerliga förhoppning att vi alla i\r\ndenna kammare kan hjälpas åt så att dagens beslut om\r\näldrepolitikens inriktning blir en plattform för ett\r\nständigt pågående kreativt samtal om åldrandet som\r\nleder till ett politiskt handlande som bygger på kun-\r\nskap, empati och visioner. Jag tror att endast så - i\r\nsamförstånd - kan vi tillförsäkra dagens och morgon-\r\ndagens gamla den trygghet och den värdighet som är\r\nen förutsättning för ett gott åldrande.</pre><pre>Anf.  84  MARIE ENGSTRÖM (v):\r\nFru talman! Som sista talare, men som andra talare\r\nför Vänsterpartiet, vill jag understryka det som Stig\r\nSandström sade om att vi är väldigt nöjda med den\r\nnationella handlingsplan för äldrepolitiken som nu har\r\nkommit. De kvalitetshöjande delarna, den förbättrade\r\ntillsynen, satsningarna på folkhälsoarbete, ökade\r\nresurser osv. är saker som Vänsterpartiet helt och\r\nhållet ställer sig bakom.\r\nJag tänkte ändå ta upp några ekonomiska frågor.\r\nDet gäller dels i ett större perspektiv, ekonomin ute i\r\nverksamheten, dels för de enskilda människorna.\r\nJag skall börja med några uttalanden som Margot\r\nWallström gjorde här förut när hon höll sina anföran-\r\nden. Hon pratade om att det i dag är stora ekonomiska\r\nskillnader mellan kommunerna och mellan landsting-\r\nen. Jag håller verkligen med henne. Hon pratade ock-\r\nså om att personalen har svårt att hinna med. Det är\r\nväldigt viktigt att ha tillräckligt med personal för att\r\nkunna upprätthålla en god kvalitet.\r\nDet är stora skillnader mellan kommunerna i dag.\r\nTrots de ökade statsbidragen visar det sig att många\r\nkommuner har svårt att nå upp till de balanskrav som\r\nvi härifrån riksdagen har ställt på kommunerna. Det\r\nberor på att när kommunerna får sina ökade bidrag\r\nfinns det många gånger stora svarta hål som pengarna\r\nförsvinner i. Från Vänsterpartiets sida har vi därför\r\nvid ett flertal tillfällen ifrågasatt kravet på att kommu-\r\nnerna redan år 2000 måste uppvisa balans. Visst kan\r\nman uppvisa en ekonomi i balans, men det måste\r\nockså finnas en vård i balans. De behov som finns\r\nmåste också motsvara vad man kan sätta in i form av\r\nresurser. Jag tycker att det är viktigt att trycka på de\r\ndelarna.\r\nRegeringen har många gånger sagt att den priorite-\r\nrar verksamheterna ute i kommunerna. Jag tycker att\r\ndet är en bra ambition. Men det har visat sig att sane-\r\nringsarbetet har inneburit att den prioriteringen inte\r\nhar kunnat göras på ett tillfredsställande sätt. Jag tror\r\natt många håller med mig om detta. Ett tecken på det\r\när bl.a. de ytterligare statsbidrag som man kommer att\r\nbesluta om i vår- och höstpropositionerna.\r\nVi har en förändrad befolkningssammansättning.\r\nDe kommande åren kommer antalet äldre att öka\r\ndramatiskt. Samtidigt föds det allt färre barn. Men de\r\nkullar som går i grundskolan kommer att bli större nu\r\ni slutet av 90-talet och i början av år 2000. Det kräver\r\nockså mycket större resurser till verksamheterna i\r\nkommunerna och landstingen.\r\nJag vill också trycka på något annat som har haft\r\nstor betydelse för ekonomin. Det gäller de höjda ege-\r\nnavgifterna och de höjda socialbidragen. Många\r\ngånger har detta trängt ut viktiga och nödvändiga\r\nverksamheter.\r\nFör att gå in på den enskilda människan vill jag\r\nockså ta upp något annat som Margot Wallström tog\r\nupp, nämligen de avarter av avgiftsuttag ute i kom-\r\nmunerna som många människor har tvingats att leva\r\nmed. Reglerna för olika förbehållsbelopp har skiftat\r\noerhört mycket mellan olika kommuner. Vi i Vänster-\r\npartiet tycker att det är bra att man nu i betänkandet\r\nskriver att socialtjänstlagens regler måste förtydligas\r\npå det området så att människor skall kunna tillförsäk-\r\nras en rimlig levnadsnivå. Vi tycker också att det är\r\nbra att man i de här sammanhangen tar hänsyn till\r\nmakas eller makes ekonomiska villkor, och att det nu\r\nfinns en utredare som tittar över detta och så snart\r\nsom möjligt lägger fram förslag.\r\nFrån Vänsterpartiets sida har vi ändå valt att skri-\r\nva en reservation i frågan. Vi menar nämligen att\r\nfrågan om ett gemensamt högkostnadsskydd för olika\r\ntaxor och avgifter måste få sitt svar. Det finns en\r\nmodell som kallas Borlängemodellen och som skulle\r\nkunna vara en föregångare till en sådan här översyn.\r\nAvslutningsvis vill jag prata om en undersökning\r\nsom Socialstyrelsen gjorde för någon månad sedan.\r\nMan skulle kartlägga pensionärernas ekonomi och se\r\nom just avgifterna inom äldreomsorgen gjorde att\r\npensionärer fick väldigt litet pengar över. Det visade\r\nsig att var femte ensamstående pensionär låg under\r\nnormen för socialbidrag. Detta är ganska anmärk-\r\nningsvärt. Från Socialstyrelsen var man väldigt kritisk\r\nmot kommunerna för att de inte i tillräckligt hög grad\r\nhade uppmärksammat problemet. Man var också\r\nkritisk till att många kommuner inte lämnade tillräck-\r\nligt bra information till pensionärskollektivet om\r\nmöjligheterna att söka bostadstillägg t.ex.\r\nJag tycker att det är viktigt att vi lyfter fram frå-\r\ngorna om framför allt de ensamstående pensionärer-\r\nnas ekonomi. Det gäller framför allt kvinnor - det vet\r\nvi. Jag är som sagt var nöjd med att det sitter en utre-\r\ndare nu och ser över avgiftsfrågan för pensionärerna.\r\nFru talman! Jag tänker inte yrka bifall till något\r\nnu, utan jag ställer mig bakom de yrkanden som Stig\r\nSandström har gjort tidigare i dag.</pre><pre>Anf.  85  STEN SVENSSON (m):\r\nFru talman! Empati är inte enbart att ta reda på hur\r\nen medmänniska har det, utan något vida mer. Det är\r\natt ta reda på hur en medmänniska upplever att hon\r\nhar det. Mot den bakgrunden vill jag gärna instämma i\r\nde fina ord som My Persson sade i sitt anförande. Jag\r\nvill önska både henne och Bo Holmberg, som till-\r\nsammans skall leda utredningen om vården i livets\r\nslutskede, all tänkbar framgång. Det är oerhört ange-\r\nläget.\r\nUnder den här debatten har det riktats vänliga ord\r\ntill mig i egenskap av avgående ordförande i socialut-\r\nskottet. Därför vill jag till protokollet be att få ut-\r\ntrycka mitt varma tack för dessa värmande ord.\r\nEfter 22 år här i riksdagen vill jag här i debattens\r\nslutskede under socialutskottets ämnesområde be att\r\nfå framföra mitt varma tack till alla ledamöter och\r\nsuppleanter för det goda engagemanget och för viljan\r\natt åstadkomma många samförståndslösningar. Vi har\r\nvarit framgångsrika i ärenden som gäller liv och död.\r\nEtt par sådana exempel är organdonation och trans-\r\nplantationer och de skrivningar vi har i detta betän-\r\nkande om vården i livets slutskede. Jag tackar för alla\r\ngoda insatser.\r\nJag riktar också ett tack till kanslichefen och alla\r\nmedarbetare på kansliet för det utomordentligt fina\r\narbetet under den gångna mandatperioden.\r\nTill sist önskar jag socialutskottet all tänkbar\r\nframgång under kommande mandatperioder i detta\r\nansvarsfulla arbete. Ske alltså!</pre><pre>Anf.  86  ROLAND LARSSON (c):\r\nFru talman! Jag vill också sälla mig till dem som\r\nriktar ett tack till Sten Svensson för hans utmärkta sätt\r\natt leda socialutskottet. Jag har inte fått tillfälle till det\r\ntidigare. Sten brukar ibland säga: Vilket utskott skall\r\nvara socialt, om inte socialutskottet? Sten är den som\r\nverksamt har bidragit till att det verkligen också har\r\nvarit på det sättet. Tack så mycket från mig!</pre><pre>Överläggningen var härmed avslutad.\r\n(Beslut skulle fattas efter 4 §.)</pre><pre>4 §  Det nya pensionssystemet</pre><pre>Föredrogs\r\nSocialförsäkringsutskottets betänkande\r\n1997/98:SfU13\r\nDet nya pensionssystemet (prop. 1997/98:151,\r\n1997/98:152 och 1997/98:134 delvis)</pre><pre>Anf.  87  ULLA HOFFMANN (v):\r\nFru talman! Jag representerade Vänsterpartiet i\r\npensionsarbetsgruppen, och jag reserverade mig mot\r\ndet förslag som pensionsarbetsgruppen lade fram.\r\nVänsterpartiets huvudkritik mot förslaget var bristen\r\npå demokrati, bristen på konsekvensutredningar och -\r\ndär de gick att utläsa - konsekvenserna för medbor-\r\ngarna.\r\nAnledningen till brådskan var att inte någon, var-\r\nken Socialdemokraterna eller de dåvarande regerings-\r\nföreträdarna, ville att pensionerna skulle bli en valfrå-\r\nga. Majoriteten vågade inte vänta eftersom överens-\r\nkommelsen då kunde utsättas för ett tryck, dvs. det\r\ntryck som väljarna kunde sätta på politikerna, och\r\nkomma att spricka. Samma tankar uttrycker också\r\nstatsrådet Klingvalls statssekreterare i en intervju i\r\nDagens Nyheter. Han säger att genom att redan nu\r\nlägga fram ett förslag desarmeras frågan i valrörelsen.\r\nMed tanke på att pensionsarbetsgruppen presente-\r\nrade de riktlinjer som riksdagen sedan antog redan\r\nvåren 1994 och att genomförandegruppen sedan suttit\r\ni ytterligare fyra år och utrett i största hemlighet, hade\r\ndet funnits tid för en rejäl remissomgång i stil med\r\nden som var vid ATP-systemets införande.\r\nPolitikerna i de fem partierna har förbundit sig att\r\nömt vårda den pensionsöverenskommelse som blev\r\nresultatet av pensionsarbetsgruppens arbete. De har\r\ngjort det på bekostnad av att förankra pensionssyste-\r\nmet hos medborgarna, som är de som närmast kom-\r\nmer att beröras av resultatet. Resultatet av överens-\r\nkommelsen har blivit att de fem politiska partierna har\r\nbundit upp sig så hårt i sina ställningstaganden att de\r\ninte kunnat ta åt sig av den kritik och oro som funnits.\r\nHade förslaget till pensionssystem beretts i god de-\r\nmokratisk ordning, där en folklig förankring hade\r\nvarit det primära, är jag övertygad om att systemet\r\nhade sett annorlunda ut. Jag är därför övertygad om\r\natt partierna i Genomförandegruppen gett demokratin\r\nen allvarlig törn med sitt agerande.\r\nAlla dimridåer, där man valt att endast tala om en\r\ndel av sanningen och förtigit andra delar, har lett till\r\natt folk i dag inte har någon tilltro till samhälleliga\r\nsystem. Skandia och SPP lät SIFO göra en undersök-\r\nning om vad människor tror om sin pension. Resulta-\r\ntet visar att Genomförandegruppen lyckats bädda för\r\nett systemskifte. På frågan om man anser att man kan\r\nlita på eller inte lita på att det svenska välfärdssamhäl-\r\nlet kommer att ge oss alla den pension vi har förvänt-\r\nningar på, ligger siffran på 2,2, dvs. en bra bit under\r\nmedelvärdet 3. Den högsta siffran var 5. Hela 59 %\r\ntror att det individuella pensionssparandet kommer att\r\nöka i betydelse.\r\nDet nya pensionssystemet innebär ett ideologiskt\r\nsystemskifte. Vi går från ett stort offentligt sparande i\r\nAP-fonderna till sparande i en premiereserv där peng-\r\narna placeras i olika privata kapitalinstitut. Vi går från\r\nett förmånsbaserat system till ett system där pensio-\r\nnens storlek bl.a. blir beroende av hur mycket pengar\r\nindividen satt in i systemet, den s.k. livsinkomstprin-\r\ncipen. Vi går framför allt från ett system där det varit\r\nenkelt att förutse och planera inför pensionen till ett\r\nsystem som är fullständigt ogenomträngligt och obe-\r\ngripligt för den enskilda individen. Nivån på pensio-\r\nnen kommer att vara beroende av hur många pensio-\r\nnärer det finns i samma åldersgrupp, hur bra eller\r\ndåligt det går för löntagarna, tillväxtens storlek osv.\r\noch dessutom hur pass skicklig man är som placerare.\r\nEn av de frågor som återstår att lösa är hur man\r\nbäst skall tömma AP-fonderna. Regeringen säger i sin\r\nproposition att AP-fonderna endast behöver ha ett\r\nhalvt års styrka, dvs. bara innehålla så mycket pengar\r\natt man klarar av att betala ett halvt års pensioner.\r\nDräneringen av AP-fonderna för att i stället bygga\r\nupp sparandet i den s.k. premiereserven innebär att vi\r\ngår från ett stort offentligt sparande till ett privat,\r\nenskilt sparande i olika kapitalinstitut.\r\nAP-fonderna kom till som en buffert i pensions-\r\nsystemet dels vad gäller sparandet, dels för att för-\r\nhindra alltför snabba svängningar i avgiftsuttaget och\r\npensionsutbetalningarna. När ATP-systemet infördes\r\nminskade sparandet i industrin och i stället placerades\r\npengarna i AP-fonderna, vilket förstås var en makt-\r\nfråga i allra högsta grad. Det handlar nämligen om\r\nvem som har makten över kapitalet. Genom AP-\r\nfonderna är det samhället som styr investeringarna.\r\nAP-fonderna har använts till uppbyggandet av väl-\r\nfärdssamhället. Vi hade t.ex. inte haft en så hög bo-\r\nstadsstandard som vi har, om inte de samhälleligt\r\nägda AP-fonderna funnits.\r\nI stället föreslår nu regeringen tillsammans med de\r\nborgerliga partierna att pensionssparandet skall ske i\r\nden s.k. premiereserven, där det kortsiktiga vinstin-\r\ntresset kommer att råda, för att ge så hög avkastning\r\nsom möjligt. Löntagarnas pengar kommer att använ-\r\ndas av kapitalinstituten, kanske mot löntagarnas in-\r\ntressen. Det är en gigantisk maktförskjutning som nu\r\nsker från löntagarna till kapitalet. Och denna makt ger\r\nnu Socialdemokraterna frivilligt ifrån sig.\r\nFru talman! Ett system som varit i bruk i mer än\r\n30 år behöver reformeras och anpassas till rådande\r\nsamhällsförhållanden. En bit in på 2000-talet kommer\r\ndet nuvarande ATP-systemet att stå inför kostnads-\r\nmässiga och finansieringsmässiga problem genom att\r\ndet inte är följsamt till samhällsekonomin. Det utsätts\r\nför demografiska påfrestningar bl.a. genom att me-\r\ndellivslängden stadigt ökar, vilket i sig är positivt.\r\nDen ökade medellivslängden tillsammans med hög\r\narbetslöshet leder till att det blir allt färre som skall\r\nförsörja allt fler.\r\nHur man förändrar i ATP-systemet handlar dock\r\nom ideologi. Det viktigaste för ett pensionssystem -\r\noavsett om det är ett ATP-system eller det nu förelig-\r\ngande förslaget - är därför att bekämpa arbetslöshe-\r\nten. Visserligen är socialförsäkringarna pensions-\r\ngrundande, men den som inte kvalificerar sig till t.ex.\r\na-kassan eller sjukförsäkringen drabbas extra hårt av\r\ndet nya pensionssystemet. Detta gäller i allra högsta\r\ngrad de unga.\r\nStatsrådets påstående i dag att regeringen skapat\r\nett system för de unga måste ur den aspekten kännas\r\nsom ett slag i ansiktet på alla arbetslösa unga männi-\r\nskor. Hanna Zetterberg kommer i sitt anförande att\r\ntala om generationsaspekten.\r\nDen viktigaste förutsättningen för ett robust och\r\nstabilt system är att pensionerna anpassas till sam-\r\nhällsekonomin. Detta var självklart något som borde\r\nha utretts innan de fem partierna föreslog alla dessa\r\nideologiska förändringar. Dagens pensionssystem är\r\nenkelt och lättförståeligt, det är starkt omfördelande\r\noch det är solidariskt genom att det betalas genom\r\nskatter och arbetsgivaravgifter. Det är administrativt\r\nenkelt med låga administrationskostnader. Det är ett\r\nkollektivt system som riktar sig till individen, och det\r\nger en bra pension till de flesta yrkesarbetande. Med\r\nden vetskapen har den enskilda människan kunnat\r\nleva sitt förvärvsaktiva liv i valfrihet. Det är den val-\r\nfriheten Vänsterpartiet vill slå vakt om. Vänsterparti-\r\nets förslag till reformerad ATP tar därför sin utgångs-\r\npunkt i nuvarande.\r\nVi förespråkar ett system som finansieras via\r\nskatter och arbetsgivaravgifter. Vi vill omvandla\r\negenavgifterna till en allmän statsskatt. Marie Eng-\r\nström kommer i sitt anförande att tala om finansie-\r\nringen. Pensionsutbetalningarna skall vara följsam-\r\nhetsindexerade, dvs. anpassas till samhällsekonomin.\r\nVi säger nej till premiereserv och föreslår att alla\r\navgifter går till fördelningssystemet. Vi vill ha en\r\nbeskattad garantipension på samma nivå som rege-\r\nringen. Alice Åström kommer i sitt anförande att tala\r\nom garantipensionen. Vi vill ersätta den nuvarande\r\n15/30-regeln med en 20/30-regel, vilket innebär att vi\r\nutökar antalet år som ligger till grund för nivån på\r\npensionen. Om man inte utökar antalet pensionsgrun-\r\ndande år blir det inte nödvändigt med kompensation\r\nför barnår, studier eller plikttjänstgöring, eftersom det\r\ni vårt system liksom i nuvarande ATP-system finns\r\nutrymme för det, vilket innebär en lättnad för stats-\r\nbudgeten.\r\nVänsterpartiet anser att människor skall kunna le-\r\nva ett rikt liv efter pensionen. Därför är det viktigt\r\nmed ett pensionssystem som inte genom sin konstruk-\r\ntion tvingar människor med förslitande arbetsuppgif-\r\nter och låg lön att ytterligare pressa sig för att uppnå\r\nen pension som det går att leva på. Det handlar om att\r\nge LO-medlemmen, både den manlige metallarbetaren\r\noch den kvinnliga kommunalarbetaren, frihet att leva\r\nett förhållandevis aktivt liv efter pensionen. Eftersom\r\nvårt alternativ innebär 30 intjänandeår i stället för\r\nregeringens livslånga intjänande omfördelar vårt\r\nsystem mellan klasserna och mellan kvinnor och män.\r\nFru talman! I regeringens jämställdhetsdirektiv\r\nstår: \"De förslag som läggs fram av kommittéer och\r\nsärskilda utredare skall alltid föregås av en analys och\r\ninnehålla en redovisning av hur förslagen kan förvän-\r\ntas påverka, direkt eller indirekt, kvinnors respektive\r\nmäns villkor och därmed förutsättningarna för jäm-\r\nställdhet mellan könen.\" Direktivet är glasklart vad\r\ngäller granskning ur ett jämställdhetsperspektiv.\r\nNuvarande pensionssystem är omfördelande ge-\r\nnom att det så att säga tar från män och ger till kvin-\r\nnor. Den granskning ur ett jämställdhetsperspektiv\r\nsom pensionsarbetsgruppen lät göra visade också att\r\nnuvarande pensionssystem är gynnsamt för kvinnor\r\nsom grupp. Genomförandegruppen förnekade länge\r\ndetta avsnitt i Ann-Charlotte Ståhlbergs utredning och\r\nhävdade att ATP-systemet var dåligt för kvinnor. Vi å\r\nvår sida hävdade att det inte går att lyfta ut endast\r\nATP-delen utan att man måste titta på hela systemets\r\nomfördelande karaktär, dvs. folkpension och ATP.\r\nDet är därför med tillfredsställelse jag nu noterar\r\natt regeringen i propositionen skriver: \"Den samman-\r\ntagna effekten av ATP och folkpension (inklusive\r\npensionstillskott) gynnar enligt Ståhlbergs studie\r\n(1994) snarare kvinnorna som grupp.\" Detta hade\r\ndock genomförandegruppen kunnat läsa sig till redan\r\n1994, och den stora frågan för mig är hur genomfö-\r\nrandegruppens tidigare påstående påverkat t.ex.\r\nKommunalarbetarförbundet i dess ställningstagande.\r\nI det ursprungliga förslaget som lades fram av\r\npensionsarbetsgruppen fanns många förslag som\r\nskulle drabba kvinnors pensioner negativt, t.ex. för-\r\ndelningen av arvsvinster och delningstal. Vänsterpar-\r\ntiets kvinnopolitiska utskott var i sitt remissvar starkt\r\nkritiskt mot båda dessa förslag. Jag som ordförande\r\nför utskottet gläder mig förstås särskilt åt att regering-\r\nen tagit till sig Vänsterpartiets kritik och gör delnings-\r\ntalet lika för kvinnor och män och fördelar arvsvins-\r\nterna lika mellan könen.\r\nVi var även starkt kritiska till det förslag om delad\r\npensionsrätt som lades fram av pensionsarbetsgrup-\r\npen och som riksdagen sedan beslutade om. Om en\r\nkvinna gav sin man en pensionskrona skulle han får\r\n1:20, men om kvinnan fick en krona av sin man skulle\r\nden kronan helt plötsligt bara bli värd 80 öre. Vi har\r\nhävdat att det finns andra faktorer än kön som avgör\r\nlivslängden. Vi har också hävdat att förslaget är i strid\r\nmed EG:s likabehandlingsdirektiv. Regeringen har\r\ntagit till sig även den kritiken, och med användande\r\nav Vänsterpartiets argument föreslår man att beräk-\r\nningarna skall vara lika för kvinnor och män, dvs. en\r\nkrona är alltid en krona oavsett om det är en kvinna\r\neller en man som ger bort den.\r\nJag hade dock önskat att regeringen - innan man\r\nlade fram propositionen - hade granskat hela förslaget\r\nur ett jämställdhetsperspektiv. Ett förslag som slår\r\ndirekt mot kvinnor är det sätt som regeringen föreslår\r\natt kompensationen för folkpensionens basbelopp\r\nskall beräknas på. Regeringen föreslår att endast de år\r\nden försäkrade haft ATP-poäng skall folkpensionens\r\nbasbelopp läggas till beräkningsgrunden. Detta kan\r\nsynas könsneutralt, men det är i själva verket köns-\r\nblint. De kvinnor som är födda 1938 är i dag 60 år.\r\nDet behövs inte mycket fantasi för att föreställa sig\r\nhur många 0-år de har. Det var först på 70- och 80-\r\ntalen som kvinnor med full kraft trädde ut på arbets-\r\nmarknaden. Dessutom arbetade många kvinnor deltid\r\nför att dryga ut hushållskassan.\r\nDet förhöjda basbeloppet är i år 37 100 kr, dvs. en\r\nmånadsinkomst på ca 3 100 kr. Med en månadslön på\r\n12 000 kr innebär det en kvartstid, dvs. 25 %. Hur\r\nmånga kvinnor har under 50-, 60- och tidigt 70-tal\r\narbetat 25 % för att dryga ut hushållskassan och inte\r\nkunnat jobba heltid därför att det inte fanns någon\r\nbarnomsorg? Jag behöver inte gå längre än till mig\r\nsjälv. Mina 0-år beror just på detta. Beräkningar visar\r\natt de kvinnor som har tio 0-år, vilket inte är ovanligt,\r\nkommer att förlora ca 300 kr i pension varje månad.\r\nTrots de förbättringar som gjorts anser jag fortfa-\r\nrande att det nya pensionssystemet missgynnar kvin-\r\nnor i förhållande till nuvarande system. Till förlusten\r\nför folkpensionsbasbeloppet skall också läggas det\r\nfaktum att intjänandetiden ökas från 30 år till 40 år,\r\nvilket med största sannolikhet kommer att drabba\r\nkvinnor mer än män.\r\nFru talman! Genomförandegruppen har fått svi-\r\ndande kritik de senaste dagarna i bl.a. Rapport. Där\r\nlyfter man fram Riksskatteverkets beräkningar, som\r\nbaseras på en tillväxt på 1,5 % i stället för Genomfö-\r\nrandegruppens glädjekalkyler på 2 %. Riksskattever-\r\nkets beräkningar visar att pensionen minskar med ca\r\n2 000 kr i månaden för en person som tjänar\r\n14 000 kr i månaden i förhållande till dagens pen-\r\nsionssystem.\r\nVårdförbundet har räknat ut att dess medlemmar\r\nfår ca 1 000 kr lägre pension i månaden beroende på\r\natt de är kvinnor och inte har samma arbetsmönster\r\nsom män.\r\nNär Från Riksdag  &amp;  Departement gör egna uträk-\r\nningar visar det sig att pensionen blir cirka 15 % lägre\r\nmed det nya systemet, och man påpekar också att\r\nregeringens beräkningar präglas av optimism. Rege-\r\nringen har räknat med 2 % reallöneökningar, medan\r\nhistorien visar att reallönerna stigit med ca 0,5 % de\r\nsenaste 20 åren. Regeringen räknar också med en\r\nBNP-utveckling på över 2 %. Tittar vi tillbaka ser vi\r\natt BNP-utvecklingen har varit i genomsnitt 1,4 % de\r\nsenaste 20 åren. I nästa nummer av Från Riksdag  &amp; \r\nDepartement har en representant från Socialdeparte-\r\nmentet ett genmäle där han säger att regeringen måste\r\nräkna med dessa siffror för att man skall kunna göra\r\nen jämförelse med ATP-systemet, som kräver en\r\nlägsta tillväxtnivå på 2 %. Samma resonemang för\r\nstatsrådet Klingvall i TV. Men varför ägnar sig inte\r\nregeringen åt att beräkna pensionsutfallet med det nya\r\nsystemet för olika verkliga människor i stället för\r\nfiktiva beräkningar på fiktiva människor där allting\r\nbeskrivs i rosenrött?\r\nGenomförandegruppen har bundit detta ris till sin\r\negen rygg genom att gå ut och lova att människor\r\nskall få samma pension som med ATP-systemet.\r\nDetta är dock omöjligt med tanke på anpassningen till\r\nsamhällsekonomin. Det verkar som om regeringen\r\noch de borgerliga partierna inte accepterar den verk-\r\nlighet vi lever i. För att verkligheten skall passa in på\r\npensionssystemet gör man därför om den.\r\nDet nya systemet bygger på att man skall jobba\r\nfrån 16 till 65 års ålder för att komma i närheten av\r\ndagens pensionsnivåer. Vinnare, säger socialförsäk-\r\nringsministern, är de som jobbat länge med jämn\r\nlöneutveckling. Men vad gör en industriarbetare som\r\ninte orkar jobba till 65 års ålder och vars genomsnitt-\r\nliga pensionsålder är 57 år, eller kommunalarbetaren\r\nsom tvingas i pension vid 58 års ålder? De som tving-\r\nas gå skall kompenseras, sade statsrådet Klingvall i\r\nRapport i går och hänvisade till ytterligare utredning-\r\nar.\r\nHur blir pensionen för alla dem som i dag står\r\nutanför arbetsmarknaden eller alla dem som i dag\r\nuppmuntras till att studera och inte vet på vilket sätt\r\nderas studier skall bli pensionsgrundande? Hur skall\r\nriksdagens ledamöter kunna ta ställning till ett så\r\nofärdigt förslag? Men framför allt: Hur skall de som\r\nomfattas av systemet kunna ta ställning? Hur skall de\r\nkunna planera för sin ålderdom?\r\nSanningen är den att det just nu pågår nio utred-\r\nningar som berör pensionsreformen. Till detta skall\r\nläggas frågan om den s.k. avgiftsväxlingen, som ännu\r\ninte är löst, och frågan om den s.k. bromsen och ga-\r\nsen. Vänsterpartiet anser att dessa frågor inte längre\r\nskall ägas av Genomförandegruppen. I och med beslu-\r\ntet i dag måste därför ansvaret för pensionssystemet\r\növerföras till riksdagen och ägas av riksdagens parti-\r\ner. Vi kan inte ha en parlamentarisk demokrati där\r\ninte alla partier får den information som är nödvändig\r\nför en demokratisk handläggning. Hela riksdagen och\r\nalla riksdagens partier måste tillåtas ta ansvar för de\r\nfrågor som åligger riksdagen att ta ansvar för. Genom-\r\nförandegruppen tillsattes av regeringen och det är\r\ndärför också regeringens ansvar att upplösa den.\r\nVänsterpartiet anser att återstående frågor skall över-\r\nlämnas till en parlamentariskt sammansatt grupp, där\r\nsamtliga partier är representerade.\r\nTCO-tidningen skriver i ett av sina nummer: \"Låt\r\noss hoppas att det är sista gången en så viktig fråga\r\növerlämnas till en politisk grupp som binder sig så\r\nhårt och som bara diskuterar inbördes. En beredning,\r\nbyggd på djup insikt i dagens arbetsliv och strävan att\r\nförutse morgondagens, skulle gett ett hållbart pen-\r\nsionssystem som passar det moderna Sverige.\"\r\nJag delar TCO-tidningens uppfattning och undrar\r\nsamtidigt hur debatten skulle sett ut här i kammaren i\r\ndag om Vänsterpartiet bundit sig lika hårt politiskt\r\nsom partierna i Genomförandegruppen och inte hade\r\nförsökt att vara kvinnorörelsens, de fackliga organi-\r\nsationernas, pensionärsförbundens och de vanliga\r\nmänniskornas öra in i riksdagen.\r\nFru talman! Jag yrkar härmed bifall till reservation\r\n1 under mom. 1 och 2, reservation 3 under mom. 5\r\nsamt reservation 4 under mom. 9. Jag står självklart\r\nbakom alla våra reservationer, och med tanke på hur\r\njag har arbetat med just pensionssystemet skulle jag\r\nförstås helst ha velat yrka bifall till alla våra 22 reser-\r\nvationer. Men för att vinna kammarens gillande gör\r\njag inte det. Tack för ordet!</pre><pre>Anf.  88  RAGNHILD POHANKA (mp):\r\nFru talman! Gärna medalj, men först en rejäl pen-\r\nsion!\r\nJag tänkte faktiskt läsa några dikter.\r\nNils Ferlin:</pre><pre>Du har tappat ditt ord och din papperslapp,\r\ndu barfotabarn i livet.\r\nSå sitter du åter på handlarns trapp\r\noch gråter så övergivet.</pre><pre>Vad var det för ord - var det långt eller kort,\r\nvar det väl eller illa skrivet?\r\nTänk efter nu - förrn vi föser dej bort,\r\ndu barfotabarn i livet.</pre><pre>Vad har barn med det här att göra? Jo, det är när\r\nman är barn och när man är gammal som man är mest\r\nberoende av stöd från samhället.\r\nPär Lagerkvist:</pre><pre>Det kom ett brev om sommarsäd,\r\nom vinbärsbuskar, körsbärsträd,\r\nett brev ifrån min gamla mor\r\nmed skrift så darrhänt stor.</pre><pre>Ord intill ord stod klöveräng\r\noch mogen råg och blomstersäng,\r\noch Han som över allting rår\r\nfrån år till år.</pre><pre>Där låg i solen gård vid gård\r\ninunder Herrens trygga vård,\r\noch klara klockor ringde fred\r\ntill jorden ned.</pre><pre>Där var en lukt av trädgårdsgång\r\noch av lavendel, aftonsång,\r\noch söndagsfriden då hon skrev\r\ntill mig sitt brev.</pre><pre>Det hade hastat natt och dag,\r\nutan att vila, för att jag\r\nlångt borta skulle veta det\r\nsom är från evighet.</pre><pre>Så här litet grand idylliserat tänker många sig ål-\r\nderdomen. Vacker, nostalgisk och kärleksfull. Men\r\nför att med en annan diktares ögon ge en annan bild\r\nskall jag läsa några strofer ur Dan Anderssons En\r\ngamling.</pre><pre>Och min ende son han vart bonde,\r\noch tog kvinna han liksom jag,\r\nhon regerade mest som den onde,\r\noch drev drängar med hugg och slag.\r\nOch åt mäj, som var gammal och styvbent,\r\nsa han aldrig ett hugnesamt ord,\r\nfast jag timrat de hus han fått äga,\r\nfast jag röjt varje tum av hans jord.</pre><pre>- - -\r\nOch en dag stod en kärra på backen,\r\nmed en hösäck och bräde för två,\r\noch för kärran stod tjuguårs Blacken,\r\noch hans man var som aska grå.</pre><pre>Och jag tänkte, jag kan väl fråga,\r\nvart färden gäller så dags,\r\nmen jag ville ändå inte våga -\r\natt tiga är bäst till lags,\r\noch jag teg och jag frågade icke,\r\noch jag åt min välling i vrån,\r\noch jag hörde på hela timmen\r\nej ett ord av min ende son.</pre><pre>Vi stannade här. Jag är gammal,\r\njag orkar ej tala mer,\r\njag är liknöjd hur dagarna vandra,\r\noch hur solen går upp och ner.\r\nMen gott är vid fattighusborden\r\nfå ha som en orubblig tröst:\r\nhär är närmare djupa jorden\r\noch den fattiga skördens höst.</pre><pre>Den tiden vill vi inte ha tillbaka, beroendet av en\r\nfamilj som kanske inte ställer upp. En pension som\r\nger en viss valfrihet är det vi vill ha.\r\nSom jag sade förut är de mest utsatta åldrarna i en\r\nmänniskas liv barndomen och ålderdomen. Vi ser att\r\nde som förlorat mest under 90-talet är barnfamiljer,\r\näven de med två samboende föräldrar. Konsument-\r\nverket har kommit med en undersökning, men de har\r\ninte tagit upp dem med låga inkomster eller lågpen-\r\nsionärerna, som hör till samma förlorare. De som har\r\nvarit svagast har förlorat mest.\r\nEn orsak till nedskärningarna var budgetunder-\r\nskottet. Men att det skulle drabba de svagaste grup-\r\nperna mest borde man ha kunnat förutse när det pla-\r\nnerades. I mitt utskott, socialförsäkringsutskottet, har\r\nvi upprepade gånger krävt att få konsekvensanalyser\r\nav vad olika reformer skulle innebära. Men försöken\r\nhar hela tiden gjorts i full skala, med hela svenska\r\nfolket som försöksgrupp.\r\n340 förändringar i socialförsäkringssystemen un-\r\nder 90-talet har tangerat och förstärkt varandras på-\r\nverkan och ibland fått orimliga följder.\r\nSänkning av basbeloppet, höjningar av avgifter i\r\nhemvården, sjukvård och mediciner har alla drabbat\r\nsamma grupper och förstärkt sänkningen av de drab-\r\nbades levnadsstandard.\r\nSänkningen av barnbidrag och flerbarnsbidrag,\r\nbostadsbidrag, höjning av avgifter sammaledes, bara\r\nför att ta några exempel.\r\nLågpensionärerna är fattiga och har inte en god-\r\ntagbar levnadsstandard. Vid sjukvård, tand-\r\nvårdsproblem och särskilt boende har de i vissa kom-\r\nmuner knappt fickpengar kvar för personliga utgifter.\r\nFörslaget till en reformerad ålderspension är en\r\ndålig politisk kompromiss, som inte uppfyller de mål\r\nde deltagande partierna själva ställt upp för reformen.\r\nDet är dessutom tekniskt alltför komplicerat, medför\r\nen dyrbar administration och är svårförståeligt för\r\nmedborgarna. Miljöpartiet avvisar därför förslaget. Vi\r\nföreslår i stället att ett nytt förslag utarbetas som byg-\r\nger på principen om en grundtrygghet, lika för alla. I\r\nandra hand, om det förslaget faller, vilket jag anar,\r\nföreslår vi att förslaget återförvisas till regeringen för\r\nkomplettering på flera punkter.\r\nEtt viktigt motiv för reformen har varit att stimule-\r\nra arbetsviljan genom ett mer försäkringsmässigt\r\nsystem med \"raka rör\" mellan intjänande och pension.\r\nSamtidigt skall grundtryggheten förstärkas något. Vi\r\nvisar i motionen att det finns en grundläggande kon-\r\nflikt mellan de målen, som svårligen kan förenas på\r\nett bra sätt i ett och samma system. En nyckelfråga\r\nhärvidlag gäller om det är realistiskt att, som förut-\r\nsätts i propositionen, räkna med att garantipensionen\r\nendast skall prisindexeras medan den inkomstgrunda-\r\nde pensionen skall följa inkomstutvecklingen. All\r\nhistorisk erfarenhet visar att vad som betraktas som en\r\ngrundstandard för pensionärer alltid har anpassats till\r\nden allmänna inkomstnivån i samhället.\r\nMed den förutsättningen innebär det föreslagna\r\nsystemet mycket stora marginaleffekter, där den in-\r\nkomstgrundade pensionen blir av mycket begränsat\r\nvärde för en stor del av de pensionsberättigade. Vi\r\nvisar exempel där den som arbetat i 40 år med en så\r\npass hög lön som 21 000 kr i månaden bara får\r\n1 300 kr mer att leva av som pensionär jämfört med\r\nden som inte tjänat in någon pensionsrätt alls. Vid en\r\ninkomst på ca 18 000 kr per månad blir utfallet som\r\ngarantipensionen med hyresbidrag. Det är en grund-\r\nläggande svaghet att dessa marginaleffekter belyses så\r\ndåligt eller - när det gäller bostadstilläggens inverkan\r\n- inte alls.\r\nEtt viktigt motiv till att göra pensionssystemet mer\r\nförsäkringsmässigt har varit att det skall stimulera en\r\nökad arbetsvilja. Det skall vara \"raka rör\". När syste-\r\nmet blir mer försäkringsmässigt kommer också avgif-\r\nterna till systemet, enligt de politiska avsiktsförkla-\r\nringarna, att mer kunna ses som verkliga avgifter och\r\ninte som skatter.\r\nResultatet har i verkligheten blivit det rakt motsat-\r\nta. Den som arbetat i 40 år med en så pass hög lön\r\nsom 21 000 kr får inte mer än 1 300 kr mer i månaden\r\nän den som inte har tjänat in någon pensionsrätt alls.\r\nDen faktiska ersättningsnivån kan komma att vari-\r\nera kraftigt beroende på antalet intjänandeår, när\r\npensionsuttaget startar och hur medellivslängden\r\nutvecklar sig.\r\nDessutom har vår minister i TV sagt att det är\r\n18,5 % av livsinkomsten. Det stämmer ju inte. Det är\r\nlitet drygt 18,5 % av litet över 90 %, och det blir en\r\nväldig skillnad i pensionsutfallet.\r\nAv den inkomstgrundade pensionen i exemplet får\r\n21 000-inkomsttagaren någon verklig glädje av bara\r\n12 %. Resten, 88 %, försvinner i avtrappad garanti-\r\npension och bostadstillägg samt i skatt. Sannolikt\r\nkommer 60-70 % av pensionärerna i det nya pen-\r\nsionssystemet att få sin pension i huvudsak bestämd\r\nav nivån på garantipensionen och bostadstillägget.\r\nDet gäller i första hand de ensamstående pensionärer-\r\nna, för det är lättare att beräkna för dem.\r\nMillimeterrättvisa är en bra tanke men den funge-\r\nrar inte i praktiken. Konstruktörerna av den nya in-\r\nkomstpensionen har lagt ned ett stort arbete för att\r\ngöra den så rättvis som möjligt. Förutom faktiskt\r\nintjänade inkomster skall också s.k. pensionsbelopp\r\nberäknas för den tid man varit barnledig, studerat eller\r\ndeltagit i plikttjänstgöring. Det är inte klart än.\r\nBo Könberg, en av huvudaktörerna i det nya pen-\r\nsionssystemet har i ett herostratiskt yttrande i TV sagt\r\natt systemet går att förklara på 45 sekunder, eller\r\nkanske var det en minut. Om denna utsaga är repre-\r\nsentativ för Genomförandegruppens medlemmar blir\r\nman litet skrämd. För aldrig någonsin har ett så\r\nkomplicerat system lagts på riksdagens bord. Skall vi\r\nräkna med att kanske högst 1 000 personer i detta\r\nland begriper det i alla dess vindlande och labyrintis-\r\nka detaljer? Hur många av riksdagens ledamöter kan\r\nmed gott samvete säga att de läst och förstått alla de\r\ntusentals sidor som hittills producerats?\r\nDet är inte bara så att komplexiteten i det nya\r\nsystemet har förringats. Maj-Inger Klingvall har där-\r\ntill gjort sitt bästa att försköna de utfall kommande\r\npensionärer kan räkna med i jämförelse med det nuva-\r\nrande systemet. Delvis har detta skett med hjälp av\r\norealistiska exempel på livskarriärer och en viss ma-\r\nnipulering av reglerna för beräkningen av ATP. Det\r\nhar då varit välgörande att läsa den mera realistiska\r\nanalys som bl.a. funnits i nr 15 av tidskriften Från\r\nRiksdag  &amp;  Departement.\r\nJag skall nämna några grundläggande invändning-\r\nar mot det nya systemet. Den fruktansvärda komplexi-\r\nteten medför dessutom en kanske ännu oanad admi-\r\nnistrativ byråkratisering. Det hade varit lätt att modi-\r\nfiera det nuvarande systemet dels genom att ändra\r\n15/30-regeln till exempelvis 20/40-regel, införa en\r\nföljsamhetsindexering samt lägga till det positiva\r\ninslag i det nya systemet som pensionsrätt för vård av\r\nbarn innebär. Det är en tanke, inte vårt förslag.\r\nSystemet är orättvist mot femtiotalisterna men\r\ngynnar fyrtiotalisterna, bland vilka många av just\r\nsystemets tillskyndare finns. Jag tänker på den s.k.\r\ngarantiregel som tillåter hänsyn till ATP-poäng t.o.m.\r\når 1994. Det hade varit enkelt att förlänga denna\r\ntidsgräns ytterligare ett antal år, kanske till år 2004\r\neller däromkring. Som det nu är kan man med skäl\r\ntala om en retroaktiv lagstiftning till nackdel för\r\nmånga femtiotalister. Inte så få av dem har säkerligen\r\ninrättat sina liv i tron att gällande regler för ATP-\r\npoäng skulle hedras för deras del.\r\nDet nya systemet missgynnar vidare dem som\r\nlämnar sitt yrke tidigt. Ett exempel är balettens dansa-\r\nre och ministerns förslag om omskolning. Det känns\r\ninte bra - jag hörde det i morse.\r\nFrån början utlovades att inkomsttagarna skulle\r\nkompenseras lönemässigt för avgiften till pensionssys-\r\ntemet. Så har inte skett. Löntagarna är dessutom förlo-\r\nrare genom att den pensionsgrundande inkomsten\r\nberäknas minus pensionsavgiften, som jag nyss\r\nnämnde.\r\nSystemet med arvsvinster kan antas missgynna\r\nstora delar av LO-kollektivet. Premiereservssystemet\r\ngynnar dem som har kunskaper om kapitalmarknaden\r\neller har råd att köpa sådana tjänster. Varför skall vi\r\nspela på börsen? Det kan man göra själv. I så fall\r\nborde man sänka det med någon procent, och sedan\r\nfår man planera sina inkomster.\r\nMöjligheten att ta ut sin premiepension på fem\r\neller tio år har slopats. Som LO-tidningen mycket\r\nriktigt påpekar missgynnar detta arbetare eftersom\r\ndessa genomsnittligt dör tidigare än andra yrkesgrup-\r\nper.\r\nDet nya systemet binder människor med näsan\r\nmot kvarnstenen. Vad återstår av det utrymme det\r\nnuvarande systemet ger dem som vill ägna några år åt\r\natt se sig om i världen, arbeta ideellt i tredje världen\r\neller odla konstnärliga talanger?\r\nSå till sist några ord om garantipensionen.\r\nDen oreducerade garantipensionen innebär att en\r\nny klasskillnad införs i Sverige. Skillnaden efter skatt\r\nkan bli avsevärd. Den som bor i t.ex. Täby får ca\r\n5 000 kr mer om året än den som bor i exempelvis\r\nGullspång. Man har räknat med 33,50 kr i skatt, men\r\ndet stämmer inte. Åtminstone 36 kommuner har 34\r\neller mer, och de missgynnas.\r\nDe oreducerade pensionen kan vidare innebära en\r\nreal försämring i jämförelse med dagens system av\r\nfolkpension och pensionsstillskott. Med dagens kom-\r\nmunala skattesatser skulle detta gälla i inte mindre än\r\n36 av landets kommuner. Om någon tvivlar på detta\r\när det bara att titta på den kommunala skattelistan.\r\nMan har räknat med en kommunalskatt på 33,50, men\r\nsom jag sade har 36 kommuner 34 eller mer. Social-\r\ndemokraterna och de fyra andra partierna spär i san-\r\nning på den sociala skiktningen i vårt land.\r\nSammanfattningsvis: Möjligheten till pensionsrätt\r\nför vård av barn är ett positivt inslag i det nya pen-\r\nsionssystemet. I övrigt ser vi inga avgörande vinster.\r\nEn modifiering och följsamhetsindexering av det\r\nnuvarande systemet hade man också kunnat tänka sig.\r\nDessutom kommer år av arbetslöshet att drabba hårt,\r\noch de som inte orkar arbeta fram till 64 drabbas\r\nockså. Som Ulla Hoffmann nämnde pågår nu nio\r\nutredningar. Ändå har man inte räknat med alla pro-\r\nblem. Frågan om förtidspensioner är också olöst.\r\nSamhället skall garantera en ekonomisk bastrygg-\r\nhet när människor inte kan försörja sig själva. Där-\r\nemot är det inte samhällets uppgift att garantera att\r\nalla kan behålla den högre levnadsstandard de tidigare\r\nerhållit. Det här systemet har närmat sig vårt förslag\r\nom grundtrygghet eftersom största delen av männi-\r\nskor kommer att hamna där eller lägre än vår grund-\r\ntrygghet på bara garantipensionen - vår grundtrygghet\r\när högre. Det är så krångligt att nå dit. I stället för att\r\nalla har en gemensam grundtrygghet säger vi att man\r\nskall ha det man tjänat in. De människor som tjänar så\r\nbra att de kan få en högre pension har också möjlighet\r\natt spara under sin livstid i fonder eller vad de vill, i\r\npensionsförsäkring eller bank. Därför tycker vi att det\r\nskulle vara en solidarisk lösning att göra på det sätt\r\nsom vi föreslår. Marianne Samuelsson kommer att\r\ntala om vårt förslag litet senare.\r\nGrundskyddet blir billigare på sikt. För ålder-\r\nspensionen medför vårt förslag om en grundtrygghet\r\nlika för alla på sikt betydande kostnadsbesparingar.\r\nEn mycket grov överslagsberäkning visar att de\r\ntotala årliga nettokostnaderna kommer att ligga om-\r\nkring 25 miljarder lägre än med det reformerade pen-\r\nsionssystemet vid den tidpunkt då nuvarande ATP-\r\nsystem till största delen har fasats ut, dvs. om ca 25\r\når. Fram till dess ökar kostnadsskillnaderna mellan\r\ndet nya pensionssystemet och Miljöpartiets grund-\r\nskyddsmodell successivt.\r\nJag är verkligen mycket besviken på att det här\r\nsystemet, som skulle vara så rättvist och ge krona för\r\nkrona, inte alls gör det. Dessutom är inte tanken så\r\nsolidarisk som ATP-systemet var. Dessutom har vi\r\nfått en väldigt kort tid på oss att debattera ämnet. Jag\r\nhar försökt skära ned mitt anförande, och nu ser jag\r\natt jag har tid över. Vi borde ha fått en mycket längre\r\ndebattid för detta. Debatten avbryts för votering, och\r\nfrågan blev inte prioriterad för att tas upp på förmid-\r\ndagen. Jag känner det som att man skall ta det här\r\nmed vänster hand. Fler och fler beslut tas i slutna rum\r\ni dag, för att inte tala om de som fattas nere i EU-\r\nparlamentet. Det ger ett odemokratiskt system. Jag\r\ntänker på den situation då socialdemokraterna ansökte\r\nom EU-medlemskap. Pang, och så gjorde vi det. Det\r\nhär gick intet till på det viset, det är längre förberett.\r\nMen allmänheten har inte fått veta någonting om\r\ndetta, ingen. Vi visste inte heller någonting. Vi fick\r\nmycket dålig information. Vi hade under dessa år fem\r\nårs tid ingen aning om vad det här skulle innehålla!\r\nDe egenavgifter som blivit allt högre de senaste\r\nåren har flera nackdelar. En av dem är att avdragen\r\nvid den kommunala taxeringen urgröper kommuner-\r\nnas skatteunderlag - t.ex. i min hemkommun Bor-\r\nlänge som är en medelstor stad ca 49 miljoner - och\r\ntvingar till ytterligare nedskärningar som i sin tur\r\nleder till ökad arbetslöshet och nya kostnader för\r\nstaten. Avdragen gynnar också höginkomsttagare mer\r\nän låginkomsttagare eftersom de har högre marginal-\r\nskatt.\r\nEn annan effekt av den växling till egenavgifter\r\nsom nu föreslås permanentas i det nya pensionssyste-\r\nmet är att de som har inkomster över taket på 7,5\r\nbasbelopp i allt högre grad slipper betala avgift för\r\nden del av inkomsten som överstiger taket. Avgift\r\nutgår nämligen inte över taket i egenavgifterna, vilket\r\nde gör i arbetsgivaravgifterna. Vi anser att alla skall\r\nvara med och betala solidariskt i proportion till hela\r\nsin inkomst för de grundläggande trygghetssystemen\r\npå samma sätt som man gör för t.ex. vård, omsorg och\r\nutbildning.\r\nGenom de ökade egenavgifterna minskar det soli-\r\ndariska inslaget i finansieringen. Egenavgifterna bör\r\nsuccessivt avvecklas. Det kan göras på flera sätt. Det\r\nkan delvis ske som ett led i en grön skatteväxling, där\r\nskatten på arbete sänks, medan skatterna på förbruk-\r\nning av energi och naturresurser och på miljöutsläpp\r\nhöjs kraftigt. Inom ramen för en sådan skatteväxling\r\nbör också arbetsgivaravgifterna sänkas för att kom-\r\npensera arbetsgivarna för ökade kostnader på naturre-\r\nsurser.\r\nMiljöpartiet har också i annat sammanhang före-\r\nslagit att egenavgifterna sänks i samband med en\r\nallmän arbetstidsförkortning till 35 timmar per vecka\r\nde närmaste åren. Den sänkningen finansieras genom\r\nminskade kostnader för arbetslöshet när vi delar på\r\njobben.\r\nOm det allmänna pensionssystemet begränsas till\r\nett grundskydd enligt vårt förslag bortfaller också\r\nbehovet av att bygga upp fonder till den s.k. premie-\r\nreservsdelen i det nya pensionssystemet. Det betyder\r\natt de 2,5 procentenheter i avgifter som skulle gå till\r\nden fonduppbyggnaden inte behöver tas ut. Det behö-\r\nver inte betyda att det totala sparandet i samhället\r\nminskar. I stället kommer troligen fler att vilja öka sitt\r\nsparande i tilläggsförsäkringar. Om avgifterna till\r\npremiereservssystemet bortfaller skapas ökat utrymme\r\nför alla att betala premier till olika tillägsförsäkringar\r\nom de så önskar.\r\nGärna medalj, men först en rejäl pension!</pre><pre>Anf.  89  MAUD BJÖRNEMALM (s):\r\nFru talman! Två måndagar med samma datum\r\nmen med fyra års mellanrum är viktiga eller kanske\r\nrent av historiska dagar. Måndagen den 8 juni 1994\r\nbeslöt riksdagen om principerna för det reformerade\r\npensionssystemet. I dag, måndagen den 8 juni 1998,\r\ngår vi vidare och beslutar om lagar och regler för det\r\nreformerade pensionssystemet här i kammaren. Det är\r\nett beslut som innebär att vi kan säkra och trygga\r\npensionerna för framtiden i ett allmänt och obligato-\r\nriskt system som omfattar alla.\r\nATP-reformen var en milstolpe i kampen för den\r\nsociala tryggheten, men vi vet sedan flera år tillbaka\r\natt systemet inte klarar de påfrestningar som väntar.\r\nDet är fem partier - Socialdemokraterna, Center-\r\npartiet, Folkpartiet, Moderaterna och Kristdemokra-\r\nterna - som utifrån olika ideologiska ståndpunkter\r\nkunnat arbeta fram ett förslag som alla kan ställa sig\r\nbakom.\r\nJag vill tala om, fru talman, att vi socialdemokra-\r\nter har delat upp ärendet. Mitt anförande handlar om\r\nden inkomstgrundade ålderspensionen. Lennart\r\nKlockare svarar för garantipensionen och Siw Witt-\r\ngren-Ahl för premiereserven.\r\nFru talman! Våra pensioner har diskuterats, utretts\r\noch förbättrats praktiskt taget sedan den allmänna\r\nobligatoriska pensionsförsäkringen infördes 1913.\r\nATP-systemet är en av våra viktigaste sociala refor-\r\nmer under 1900-talet. Det är naturligtvis en känslig\r\noch grannlaga uppgift att reformera ett system som\r\nATP-systemet. Det är därför inte så konstigt om det\r\nfinns de som uttrycker en oro över de förändringar\r\nsom kommer att göras och vilka effekter förändring-\r\narna kan komma att innebära för egen del.\r\nI diskussionen kring pensionerna finns och har\r\nockså funnits de som hävdar att det nuvarande ATP-\r\nsystemet fungerar och är hållbart även i framtiden,\r\nmen det stämmer inte. När ATP-systemet konstruera-\r\ndes under 50-talet ökade tillväxten i ekonomin i ge-\r\nnomsnitt med nästan 4 % per år. För att vara på den\r\nsäkra sidan skapade man då ett pensionssystem som\r\nbehöver 2 % tillväxt för att vara finansiellt stabilt.\r\nVerkligheten har, som vi alla vet, blivit en annan.\r\nMycket annat har också förändrats sedan ATP in-\r\nfördes som påverkar systemet. Bl.a. har medellivs-\r\nlängden ökat, och den fortsätter att öka. Det betyder\r\natt pensionerna skall betalas ut under en allt längre tid\r\nmed ökade kostnader som följd. Pensionsåldern har\r\nsänkts från 67 till 65 år. Antalet pensionärer ökar. När\r\nATP infördes var andelen pensionärer i Sverige 10 %.\r\nI dag är den 18 %. Om 25 år kommer andelen att vara\r\n32 %, och självklart måste vi planera för det.\r\nATP-systemet är inte finansiellt stabilt, och det\r\nberor bl.a. på att de intjänade pensionsrätterna och\r\npensionerna inte följer den samhällsekonomiska ut-\r\nvecklingen. Om vi skulle behållit dagens ATP-system\r\nhade vi antingen behövt höja avgifterna, sänka pen-\r\nsionsförmånerna eller successivt höja pensionsåldern.\r\nUnder våra värsta krisår var vi tvungna att fatta beslut\r\ni riksdagen om att sänka pensionsnivån.\r\nDet viktigaste med pensionsreformen är att vi ock-\r\nså i framtiden kommer att ha ett obligatoriskt och\r\nallmänt system som omfattar alla. Pensionsreformen\r\nbygger på inkomstbortfallsprincipen. Det garanterar\r\nen standardtrygghet också för vanliga löntagare. Syf-\r\ntet är också att skapa ett system som är följsamt mot\r\nden samhällsekonomiska och demografiska utveck-\r\nlingen.\r\nEftersom det reformerade pensionssystemet byg-\r\nger på livsinkomstprincipen innebär det att ålder-\r\nspensionerna i större utsträckning än i vårt nuvarande\r\nsystem är direkt relaterade till individernas inkomster\r\nunder livet. Varje avgiftsinbetalning påverkar den\r\nslutliga pensionen.\r\nDet som också är betydelsefullt är att pensionsre-\r\nformen är ett fördelningssystem. Den pension som de\r\nyrkesverksamma tjänar in ett år används samma år för\r\natt betala pensionerna för dem som redan är pensionä-\r\nrer. Vi får ett generationskontrakt. Vi måste lita på att\r\nde som jobbar är beredda att betala en viss del av sin\r\nlön till dem som är pensionärer. Det är viktigt att den\r\ndelen av lönesumman som går till pensioner inte blir\r\nvare sig för stor eller för liten. Om den blir för stor\r\nkommer nästa generation att få mindre pengar till t.ex.\r\nvård och omsorg. Blir den för liten kommer dagens\r\npensionärer att få det sämre ställt. Vi måste naturligt-\r\nvis se till att framtida generationer kommer att orka\r\noch vilja betala de pensioner vi bestämmer storleken\r\npå i dag. Pensionsreformen har en styrka i att pensio-\r\nnerna i framtiden skall följa de yrkesverksammas\r\nstandard.\r\nDet nya pensionssystemet bygger på två huvud-\r\nprinciper. Den ena är att den är avgiftsbaserad, vilket\r\ninnebär att pensionen helt beror på storleken av inbe-\r\ntalda avgifter under hela livet och medellivslängden\r\nvid pensioneringen. Den andra huvudprincipen är att\r\npensionerna anpassas till resurserna i ekonomin ge-\r\nnom att de intjänade pensionsrätterna räknas om i\r\nförhållande till den allmänna inkomstutvecklingen\r\noch genom att de utbetalda pensionerna följer löneut-\r\nvecklingen för de förvärvsarbetande.\r\nPensionsrätten skall vara 18,5 % av inkomsterna.\r\n16 % skall tillgodoräknas inom fördelningsystemet\r\noch 2,5 % inom premiepensionssystemet. Beräkning-\r\nen av inkomstgrundad ålderspension skall bygga på\r\nlivsinkomstprincipen, som betyder att alla inkomster\r\nunder livet har betydelse för pensionsnivån och väger\r\nlika tungt oberoende av när under livet de tjänas in.\r\nInkomsten är pensionsgrundande upp till taket på 7,5\r\nförhöjda basbelopp och efter avdrag för egenavgifter.\r\nPensionerna skall finansieras med en avgift på\r\n18,5 %. Beslut kommer att fattas senare om hur den\r\navgiften skall tas ut. Pensionen skall motsvara värdet\r\nav alla inbetalda pensionsavgifter. Det som man har\r\nbetalat in under sitt yrkesliv får man ut som pensio-\r\nnär.\r\nDe inkomster och sociala ersättningar som i dag\r\nger rätt till ATP ger också pensionsrätt i det reforme-\r\nrade systemet. Utöver verkliga inkomster ger även\r\nvissa fiktiva inkomster pensionsrätt. Sådana tänkta\r\ninkomster kallas för pensionsgrundande belopp. Sta-\r\nten betalar hela avgiften till pensionssystemet. Det\r\ngäller studier, barnår och plikttjänstgöring. En person\r\nsom arbetar deltid eller som helt avstår från förvärvs-\r\narbete under en period i livet för att ta hand om sina\r\nsmå barn kompenseras genom att pensionsrätt för\r\nbarnår tillgodoräknas. Barnårsrätten räknas fram på\r\ntre sätt, och det alternativ som är bäst för den enskilde\r\nanvänds vid beräkningen av pensionsrätten.\r\nOm inte barnårsrätten hade ingått i det reformera-\r\nde pensionssystemet hade pensionen för en person\r\nsom t.ex. fått två barn och stannat hemma på heltid i\r\nsju år varit ca 15 % lägre. Tilläggas bör kanske att\r\nman inte behöver vara hemma med barnet eller avstå\r\nfrån förvärvsarbete för att få barnårsrätt.\r\nEftersom ålderspensionsreformen innebär en ge-\r\nnomgripande förändring av vårt pensionssystem ställs\r\ndet stora krav på hur övergångsreglerna utformas.\r\nDärför föreslås att den som är född 1937 eller tidigare\r\nfår ATP enligt de gamla reglerna. Men från år 2001\r\nersätter garantipensionen den nuvarande folkpensio-\r\nnen, pensionstillskottet och det särskilda grundavdra-\r\nget.\r\nDe som är födda 1938-1953, den s.k. mellangene-\r\nrationen, skall omfattas av de reformerade intjänande-\r\nreglerna enligt den s.k. tjugondelsinfasningen. Ande-\r\nlarna beror på när man är född. Är man född t.ex.\r\n1938 får man 4/20 av sin pension enligt de reformera-\r\nde reglerna. För personer i mellangenerationen skall\r\nalltså både ATP-poäng och pensionsrätt beräknas. De\r\nsom är födda 1954 och senare får pension enligt de\r\nnya reglerna.\r\nI det nya systemet skall den inkomstgrundade ål-\r\nderspensionen kunna tas ut från 61 års ålder och även\r\nkunna tjänas in efter 65 års ålder. Inkomstpensionen\r\nskall också kunna tas som hel, tre fjärdedels, halv\r\neller en fjärdedels pension.\r\nSammanfattningsvis kan man säga att det reforme-\r\nrade pensionssystemet bygger på sju hörnstenar:\r\n1.  Hela livsinkomsten skall ligga till grund för pen-\r\nsionen.\r\n2.  Alla skall ha rätt till en grundtrygghet i form av en\r\ngarantipension.\r\n3.  Den reformerade pensionen skall vara kopplad till\r\nlandets ekonomiska tillväxt.\r\n4.  Pensionssystemet skall bli ett stabilt system som\r\ntål demografiska förändringar, dvs. växande och\r\nminskande befolkningsgrupper.\r\n5.  Pensionen kan tas ut från 61 år och uppåt.\r\n6.  Tid med små barn, värnplikt och studier skall ge\r\npensionsrätt.\r\n7.  Den nya ålderspensionen införs successivt från år\r\n1999 och de första utbetalningarna sker år 2001.\r\nFru talman! Det finns några frågor kvar att lösa,\r\nt.ex. utformningen av hur avgiften på 18,5 % skall tas\r\nut. Frågorna om pensionsrätt för studier är inte lösta.\r\nDe är föremål för utredning liksom bostadstilläggen\r\nför pensionärer, den övergångsvisa garantipensionen\r\noch efterlevandepensionen.\r\nKvar finns också att lösa utformningen av den s.k.\r\nbromsen, som skall utgöra det yttersta skyddet för\r\npensionssystemets stabilitet. Utgångspunkten för det\r\nfortsatta arbetet är att det skall gå att införa regler om\r\nautomatisk balansering.\r\nDen tekniska konstruktionen av bromsen är viktig.\r\nRegeringen har för avsikt att kunna presentera en\r\ndepartementspromemoria i början av oktober som\r\nsedan skall gå ut på remiss och därefter komma som\r\nproposition till riksdagen i början av 1999. Om det\r\ninte går att utforma en broms får Riksförsäkringsver-\r\nket i uppdrag att övervaka pensionssystemets finan-\r\nsiella stabilitet. De här frågorna skall vara lösta innan\r\npensionerna börjar betalas ut år 2001.\r\nFru talman! Till betänkandet finns det 24 reserva-\r\ntioner, de flesta från Vänsterpartiet. Jag tänker inte\r\nkommentera alla, utan enbart de båda första, där\r\nVänstern och Miljöpartiet yrkar avslag på propositio-\r\nnerna. Vänsterpartiet yrkar avslag och vill i stället att\r\nriksdagen skall ge regeringen i uppdrag att tillsätta en\r\nparlamentarisk utredning med uppdraget att komma\r\nmed förslag till en rättvis pensionsreform enligt\r\nVänsterns modell.\r\nUlla Hoffmann valde själv att lämna den tidigare\r\npensionsarbetsgruppen och därmed ställa sig utanför\r\n- också utanför möjligheterna att påverka. Nu vill\r\nUlla Hoffmann och Vänsterpartiet ha en ny utredning\r\ndär Vänsterpartiets förslag skall vara modell för ett\r\nnytt pensionssystem. Då blir det ju inte så mycket för\r\növriga partier i utredningen att diskutera, eftersom det\r\nredan är bestämt att det är Vänsterns modell som\r\ngäller. Jag tror att jag nu börjar förstå varför Ulla\r\nHoffmann lämnade pensionsarbetsgruppen.\r\nI Miljöpartiets reservation yrkar man också avslag\r\npå propositionen. Miljöpartiet gör detta för att man\r\nvill ha ett helt nytt förslag som bygger på principen\r\nom en bastrygghet som skall vara lika för alla obero-\r\nende av tidigare inkomster och ligga på en nivå på\r\n12 000-13 000 kr per månad före skatt. Det skulle\r\nenligt Miljöpartiets uträkning bli ca 7 000 kr efter\r\nskatt för ensamstående och 5 300 kr för sammanbo-\r\nende med 1998 års prisnivå. Vill man ha högre stan-\r\ndard får man ordna det själv genom frivilliga pen-\r\nsionsförsäkringar.\r\nMiljöpartiet anser också att detta bastrygghetssys-\r\ntem skall följa den allmänna inkomstutvecklingen i\r\nsamhället genom någon form av inkomstindex. Hur\r\nmycket det kostar och hur förslaget skall finansieras\r\nsägs det ingenting om.\r\nFru talman! Jag vill gärna sluta med att citera Da-\r\ngens Nyheter från den 3 juni. Där skrev Anna Chris-\r\ntensen, professor i civilrätt, i sin kolumn: \"Det ser ut\r\nsom om pensionsreformen nu är i hamn. Det tog ett\r\nantal år, men det var det värt. Den överenskommelse\r\nsom nu har nåtts kan ses som en seger för den lång-\r\nsiktiga demokratin och för sakligheten i förhållande\r\ntill särintressen och kortsiktig politisk retorik.\"\r\nFru talman! Jag yrkar härmed bifall till utskottets\r\nhemställan och avslag på samtliga reservationer.</pre><pre>Anf.  90  ULLA HOFFMANN (v) replik:\r\nFru talman! Jag hade först inte tänkt ge mig in på\r\ndet här med pensionsarbetsgruppens arbetssätt osv.\r\nmen Maud Björnemalm tvingar mig att göra det när\r\nhon säger: Ulla Hoffmann valde att ställa sig utanför\r\narbetet.\r\nSanningen är den, Maud Björnemalm, att när det\r\nhär uppdagades blev jag uppringd av en journalist på\r\nGöteborgsposten som frågade mig hur det kändes att\r\ninte vara med i den hemliga pensionsarbetsgrupp som\r\nhade bildats. Det är klart att Vänsterpartiet måste ha\r\nhaft en väldigt stor betydelse eftersom man var tvung-\r\nen att bilda en hemlig pensionsarbetsgrupp där alla\r\npartier utom Vänsterpartiet - och Ny demokrati för\r\nden delen - ingick.\r\nVi har alltså inte valt. Sedan, när pensionsarbets-\r\ngruppen lade fram sitt förslag, tillsattes en genomfö-\r\nrandegrupp av regeringen, och i den gruppen hade\r\nregeringen och de partier som stod bakom valt att\r\nVänsterpartiet inte skulle vara med.\r\nMaud Björnemalm säger att när hon läste vårt\r\nförslag förstod att jag valde det här - men nu är ju\r\n\"valde\" fel ord - eller varför jag gör som jag gör. Jag\r\nhade ju hoppats att Maud Björnemalm kanske hade\r\nsett ljuset i Vänsterpartiets förslag, men så väl kan det\r\nväl inte vara.\r\nMaud Björnemalm presenterar förslaget som en\r\nmatematisk formel. Samhällsekonomin bestämmer.\r\nAntalet pensionärer bestämmer. Medellivslängden\r\nbestämmer osv. Men jag vill hävda att det inte är en\r\nmatematisk formel. Det är faktiskt politiker som be-\r\nstämmer att vi skall ha ett ideologiskt systemskifte.\r\nGenomförandegruppen har satt avgiften till\r\n18,5 % utan att man har diskuterat vad som är en\r\nrimlig nivå på pensionsutbetalningarna, alltså pen-\r\nsionsutfallet. Jag skulle vilja veta vad Maud Björne-\r\nmalm och hennes vänner i genomförandegruppen har\r\nför avsikt att göra om det visar sig att dessa 18,5 % i\r\navgifter inte räcker.</pre><pre>Anf.  91  MAUD BJÖRNEMALM (s) replik:\r\nFru talman! Jag förstår inte riktigt vad Ulla Hoff-\r\nmann menar med hemlig grupp. Jag kan inte se att\r\nvare sig den tidigare pensionsarbetsgruppen eller\r\nGenomförandegruppen har arbetat på något annat sätt\r\nän andra parlamentariskt sammansatta grupper. Det är\r\nju inte vanligt att arbetande utredningar publicerar sig\r\nannat än med promemorior och ibland en del delbe-\r\ntänkanden.\r\nDet som är speciellt med Pensionsgenomförande-\r\ngruppen jämfört med andra utredningar är arbetssät-\r\ntet. Man diskuterar och kompromissar tills man kom-\r\nmer överens. När det är fråga om fem partier med\r\nolika ideologiska ståndpunkter kan det självklart ta tid\r\ninnan man kan komma överens; detta alltså jämfört\r\nmed andra utredningar där man röstar och reserverar\r\nsig.\r\nDen totala enigheten är just styrkan i Pensionsge-\r\nnomförandegruppen. Detta är viktigt för att pensions-\r\nreformen skall kunna anses stabil och hållbar, oavsett\r\nvem som är i regeringsställning.\r\nNär Vänsterpartiet föreslår ett nytt pensionssystem\r\ni stället för det nuvarande säger man att det helt skall\r\nfinansieras med skatter och arbetsgivaravgifter. Den\r\ndel av pensionsreformen som föreslås bli finansierad\r\ngenom allmän pensionsavgift eller egenavgift skall\r\nalltså i stället finansieras med statsskatt. Hur mycket\r\nskatterna och arbetsgivaravgifterna skall höjas fram-\r\ngår inte av Vänsterpartiets förslag men det tycker jag\r\när viktigt att få veta. Människor har rätt att få veta det,\r\nså den frågan tycker jag att Ulla Hoffmann skall svara\r\npå.</pre><pre>Anf.  92  ULLA HOFFMANN (v) replik:\r\nFru talman! Maud Björnemalm förstår inte vad det\r\när för hemlig pensionsarbetsgrupp som jag talar om.\r\nDet är kanske inte så konstigt. Maud Björnemalm\r\nkom ju ganska nyligen med i Genomförandegruppen.\r\nJag satt med i pensionsarbetsgruppen sedan 1993 och\r\nvar med om precis den historieskrivningen. Det är\r\nenkelt att ta fram de tidningsurklippen. Jag tror att Bo\r\nKönberg senare kan beröra detta. I och för sig hade\r\njag tänkt ta den här diskussionen med honom men jag\r\nfår väl återkomma då. Vänsterpartiet har alltså inte\r\nvalt att lämna pensionsarbetsgruppen, utan denna\r\nupplöstes. Sedan tillsattes en ny genomförandegrupp.\r\nJag fick inget svar på min fråga om de\r\n18,5 procenten. Om det beträffande nivån på avgiften,\r\nsom Maud Björnemalm och övriga i Genomförande-\r\ngruppen har bestämt skall vara 18,5 %, visar sig att\r\ndet inte blir en rimlig nivå på pensionerna - såvitt jag\r\nförstår har man inte diskuterat vad som är en rimlig\r\nnivå - och om de 18,5 procenten inte räcker, undrar\r\njag vad Maud Björnemalm och Genomförandegrup-\r\npen då tänker göra.</pre><pre>Anf.  93  MAUD BJÖRNEMALM (s) replik:\r\nFru talman! Procentsatsen 18,5 % har vi kommit\r\nfram till efter att ha gjort noggranna beräkningar. Vi\r\nhar också kommit fram till att den kan betraktas som\r\nen rimlig siffra. Jag tänker inte här exercera med olika\r\nsiffror och sifferberäkningar, Ulla Hoffmann, utan nu\r\när vi i Pensionsgenomförandegruppen överens om att\r\n18,5 % är den avgift som skall tas ut i systemet.</pre><pre>Anf.  94  RAGNHILD POHANKA (mp) re-\r\nplik:\r\nFru talman! Först yrkar jag bifall till reservatio-\r\nnerna 2, 6, 7 och 24, vilket jag missade i mitt anfö-\r\nrande här tidigare.\r\nVi i Miljöpartiet anser, liksom man i Vänstern gör,\r\natt alla partier skall vara med i fortsättningen. När\r\nbeslut i dag är fattat är detta en riksdagens angelägen-\r\nhet. Alla partier bör därför vara med i fortsättning.\r\nVarför har man tagit ett sådant beslut som innebär\r\natt man skall fortsätta med Genomförandegruppen när\r\nsjälva beslutet väl är taget? Och hur skall ATP trap-\r\npas ned, och hur blir det med folkpensionen? Det\r\nfinns oerhört många olösta frågor här men det kanske\r\nräcker med de här två frågorna.</pre><pre>Anf.  95  MAUD BJÖRNEMALM (s) replik:\r\nFru talman! När en arbetsgrupp får en uppgift är\r\ndet väl en självklarhet att den arbetsgruppen skall\r\nslutföra den arbetsuppgift som den är tillsatt för att\r\nutföra, Ragnhild Pohanka!\r\nMiljöpartiet har lagt fram förslag om ett nytt pen-\r\nsionssystem men man har inte talat om vad det kom-\r\nmer att kosta och hur det skall kunna finansieras.\r\nInom både Vänsterpartiet och Miljöpartiet talar man\r\nså varmt om sina system men man säger inte någon-\r\nting om vad det kostar och om hur det skall betalas.\r\nJag tycker att det, för att det skall gå att jämföra de\r\nolika systemen, är en förutsättning att man får reda på\r\nkostnaderna för vart och ett av dem.</pre><pre>Anf.  96  RAGNHILD POHANKA (mp) re-\r\nplik:\r\nFru talman! Jag bollar tillbaka en fråga som jag\r\ninte fick svar på: Hur skall ATP trappas ned och folk-\r\npensionen förvandlas till garantipension? Inte heller\r\ndetta är löst. Jag tycker att det är alldeles självklart att\r\nman på nytt måste ta ställning när det ett så viktigt\r\nbeslut fattas i dag. Det är faktiskt det mest genomgri-\r\npande beslutet på 50 år när det gäller människors\r\nlevnadsomständigheter.\r\nVi har räknat på våra pensionsförslag men inte\r\nheller jag kan på två minuter ge en redogörelse. Våra\r\nuträkningar säger att vi om ungefär 20 år - med en\r\nganska liten tillväxt, räknar vi med - har +25 miljar-\r\nder kronor enligt vårt pensionsförslag. Vi har alltså\r\nräknat på det här, Maud Björnemalm, och jag sade\r\nockså tidigare här i talarstolen att det är fråga om en\r\nså pass stor förändring. Det blir självklart så. Vi har ju\r\ninte krånglat till det på något sätt, utan det är raka rör\r\nför alla, dvs. samma pension för alla plus bostadsbi-\r\ndrag.</pre><pre>Anf.  97  MAUD BJÖRNEMALM (s) replik:\r\nFru talman! Ragnhild Pohanka, den övergångsvisa\r\ngarantipensionen är faktiskt under utredning. Jag kan\r\ninte säga någonting om utredningen innan den är klar.\r\nNär det gäller kostnaderna avseende Miljöpartiets\r\nförslag till pension kan jag säga att jag faktiskt har\r\nläst er motion väldigt noga. Där står det ingenting om\r\nkostnaderna. För ett par år sedan räknade Finansde-\r\npartementet på detta utifrån motionen. Det kan dock\r\ninte bli en precis uträkning eftersom motionen inte är\r\nsärskilt precis. Någonstans mellan tummen och pek-\r\nfingret räknat kommer ert förslag att kosta staten runt\r\n20 miljarder kronor.</pre><pre>Anf.  98  MARGIT GENNSER (m):\r\nFru talman! Mycket i den här frågan är historia.\r\nTjänstepensionen har en lång historia. Borgerliga\r\npolitiker tog faktiskt de första initiativen redan 1898.\r\nPå 30-talet motionerade högermännen Otto Järte,\r\nGösta Bagge och Ivar Anderson om utredningar om\r\ntjänstepensioner. Pensionsfrågan var dock inte politi-\r\nserad.\r\nSAF och LO diskuterade möjligheterna till en\r\nkollektivavtalsbaserad tjänstepension för arbetare.\r\nSAF lade år 1954 fram förslag som kommenterades\r\nvälvilligt. Påfallande positivt var Arbetarbladet i\r\nGävle som skrev att \"det skulle bli ett ståtligt monu-\r\nment om arbetarpensioneringen kunde lösas genom\r\nett nytt Saltsjöbadsavtal\".\r\nTyvärr gick det inte så. Socialdemokraterna sökte\r\ninte enighet. Efter 1955/56 blev det partipolitisk strid\r\nom ATP. Svenska folket var delat i två ungefär lika\r\nstora hälfter. I folkomröstningen fick ATP-linjen\r\nendast 47,3 % av rösterna. ATP-propositionen lades\r\nändå fram. Regeringsförslaget föll i andra kammaren.\r\nNyval utlystes. Det sammanlagda valresultatet för\r\nsocialdemokrater och kommunister var fortfarande\r\n49,6 % men på grund av den tidens överrepresenta-\r\ntion blev ställningen i kammaren 115-115.\r\nEtt beslut som påverkat medborgarna decennium\r\nefter decennium  togs - inte med lottens hjälp utan\r\nmed hjälp av en nedlagd röst. Det utomordentligt\r\nlångtgående pensionsbeslutet drevs fram med minsta\r\nmöjliga majoritet. Men stora och avgörande frågor\r\nkräver konsensus, för annars blir effekten att en knapp\r\nmajoritet förtrycks av en stor minoritet.\r\nEn majoritet av oss som har arbetat med det re-\r\nformerade pensionssystemet har lärt läxan sedan\r\n1950-talet. Mycket långsiktiga beslut - och det gäller\r\npensioner - som kommer att beröra medborgare långt\r\nfram i tiden måste bygga på största möjliga enighet.\r\nMan kan inte ändra reglerna från mandatperiod till\r\nmandatperiod. Det är fel som har sagts att inte infor-\r\nmation har getts. Gå igenom tidningsläggen så ser ni\r\nhur mycket som skrivits och debatterats.\r\nStora minoriteter får inte köras över. Det var det\r\nvi försökte arbeta med. Sammanjämkningsarbetet i\r\nPensions- och genomförandegruppen har ofta varit\r\nkrävande, men svårigheterna har inte i första hand\r\ngällt partinytta utan att finna hållbara lösningar som\r\npassar människor i olika åldrar, olika förhållanden,\r\nolika yrken och inkomstslag.\r\nHär har vi alla ärligt och efter bästa förmåga arbe-\r\ntat för att finna bra lösningar. Samarbetet i pensions-\r\nfrågan har krävt att de olika partierna respekterar\r\nvarandras åsikter och intellektuella hederlighet och\r\närlighet. Vi närmar oss nu en valrörelse. Jag hoppas\r\natt vi även under den försöker att tillägna oss en del\r\nav det vi lärde i det här arbetet.\r\nDet reformerade pensionssystemet har på ett antal\r\nmycket väsentliga punkter knutit an till den första\r\npensionsutredningen, den Åkesonska. Vi har fått ett\r\nallmänt system - fortfarande. Pensionsförmåner skall\r\nfölja de aktivas levnadsvillkor, och gjorda pensionsut-\r\nfästelser skall vara oantastbara.\r\nStriden kring ATP ledde till att de nu nämnda kra-\r\nven delvis övergavs. Det skapade i sin tur stor eko-\r\nnomisk sårbarhet, något som blivit helt uppenbart\r\nåtminstone under de senaste tio åren.\r\nATP-systemet var ett förmånsbaserat system, dvs.\r\npensionen utlovades i relation till de 15 bästa åren av\r\n30 intjänandeår.\r\nATP-systemet var ett fördelningssystem där varje\r\nårs avgifter skulle betala de under året utgående pen-\r\nsionerna. Räckte inte avgifterna fick dessa  höjas. Det\r\nfinns klara gränser för sådana höjningar.\r\nI ett sent stadium i beslutsprocessen infördes av-\r\nsättningar till AP-fonden. Denna fonds syfte har på\r\nmånga sätt varit oklar. Den skulle dels \"ersätta\" privat\r\nsparande, dels utgöra en buffert vid en demografiskt\r\nogynnsam utveckling. Slutligen pressade ATP-striden\r\nfram höga ingångspensioner, högre än vad som förut-\r\nsetts i Åkesonska och Eckerbergska utredningarna.\r\nI slutet av 80-talet blev det helt uppenbart att ATP\r\ninte skulle hålla utan helt orealistiska avgiftshöjningar\r\nmed generationskonflikter som följd. Sedan början av\r\n80-talet gjordes återkommande förändringar i indexe-\r\nringsprinciper och i förmånerna. Minst ett trettiotal\r\nstora förändringar inom ATP har gjorts. Stabiliteten\r\noch det som är så viktigt för ett pensionssystem, oan-\r\ntastbarheten, urgröptes. De ständiga justeringarna i\r\nATP-systemet blev outhärdliga. Mer genomgripande\r\nförändringar krävdes.\r\nDet hade emellertid varit mycket oklokt att försö-\r\nka klara ATP med smärre regeljusteringar. Att ändra\r\n15-årsregler till 20-årsregler och 30 års lägsta intjä-\r\nnandetid till 35 eller 40 år skulle inte ha löst systemfe-\r\nlen. De betydande förändringar vi sett i sysselsättning,\r\nlöneutveckling men också i reell pensionsålder, åter-\r\nstående livslängd efter pensionstidpunkten, demogra-\r\nfisk utveckling etc. gör att ett stabilt pensionssystem,\r\nsom skall vara oantastbart, måste bygga på fasta reg-\r\nler för pensionsförmånerna. Däremot är det orealis-\r\ntiskt att utlova fasta pensionsersättningar i förhållande\r\ntill tidigare löner.\r\nVänstern menar att det går. Pensionssystemet skall\r\nvara omfördelande och bygga på skatteinkomster,\r\nskriver de. Deras omfördelningspolitik, som för en\r\nindivid omfattar en mycket lång tid, kommer att bli\r\nslumpvis och skapa stort utrymme för \"planering\" på\r\nandra medborgares bekostnad. Det har vi redan sett.\r\nVänstern anser att dess förslag är rättvist. Men efter-\r\nsom det är slumpartat är det orättvist och framför allt\r\ninstabilt.\r\nEtt stabilt system är ett autonomt system med fasta\r\nregler. Därför måste pensionssystemet vara avgiftsba-\r\nserat. De avgifter var och en betalar in av sin lön för\r\npensionsändamål skall ge pension. Den som arbetar\r\nfler år får högre pension än den som har en kortare\r\nlivsarbetstid, allt annat lika.\r\nDet kommer att finnas ett otal individuella möns-\r\nter när det gäller att tjäna in pension. Det går inte med\r\nsäkerhet att ange att pensionen utgör en viss procent\r\nav en persons slutlön. Det bygger på ett sterilt statiskt\r\nsynsätt. Reglerna i pensionssystemet påverkar vårt\r\nbeteende. Att många metallarbetare i dag slutar att\r\narbeta i 57-årsåldern är ingen för alla given norm.\r\nMed andra regler beter vi oss och även arbetsgivarna\r\nannorlunda. Vi kompetensutvecklar oss på ett annat\r\nsätt och ställer andra krav på lön. Kortare livsarbetstid\r\ndäremot kan vi aldrig räkna med om vi samtidigt\r\nkommer att leva längre.\r\nInnebär ett avgiftsbaserat system större osäkerhet\r\nför den enskilde? Nej, reglerna ligger fast, och den\r\nenskilde får för varje arbetat år bättre möjligheter att\r\nse vilken pension de egna pensionsavsättningarna\r\ngenererar. Det avgiftsbaserade systemet ger ökade\r\nmöjligheter att successivt planera pensionsålderns\r\nekonomi. Informationen om avtalsförsäkringarna\r\nhåller också på grund av deras regeländringar på att\r\nförbättras. I ATP-systemet finns visserligen av staten\r\navgivna pensionslöften men dessa har brutits nästintill\r\nfortlöpande. En ATP-pensionär har i dag fått några få\r\nkronors pensionsökning sedan 1992, en reell sänkning\r\npå 12 %.\r\nOsäkerhet finns alltid om framtiden. Det ligger i\r\nsakens natur. Men i det nya pensionssystemet blir alla\r\npåminda om denna osäkerhet och kan göra väl avväg-\r\nda val om hur planeringen skall ske för pensionsåren.\r\nI det ATP-system vi har nu har ingen vetat vilka för-\r\nändringar som regeringen kan föreslå och riksdagen\r\ngodkänna från ett år till ett annat.\r\nATP-systemet har ytterligare brister. Det har inte\r\nvarit ett fonderat system, dvs. avgifterna har inte spa-\r\nrats till den enskildes pension utan de avgifter den\r\nenskilde betalat under aktivtiden har egentligen endast\r\nskapat en förhoppning om att även nästa generation\r\nkommer att betala utlovade pensioner. Detta skapar\r\nosäkerhet. Till detta kommer att fördelningssystemet\r\när ekonomiskt ogynnsamt.\r\nAvgifterna måste vara högre för att ge lika stor\r\npension som i ett fonderat system. Detta beror dels på\r\nränta-på-räntaeffekter, eller sättare sagt på brist på\r\ndem, dels på att kapitalavkastningen erfarenhetsmäs-\r\nsigt är högre än tillväxten, dels på att pensionssparan-\r\ndet kan placeras så att vi kan nyttiggöra oss andra\r\nländers bättre demografi, vilket berikar alla, både de\r\nsom placerar sina pensionspengar och de som tar\r\nemot placeringarna. Pengarna används helt enkelt där\r\nde ger bäst avkastning.\r\nFonderade system är också rättvisa på ett annat\r\nsätt: Den som börjar arbetar tidigt men med en sämre\r\nlöneutveckling gynnas av en längre förräntningstid på\r\nsina pensionspengar. Detta gynnar LO-arbetarna. Å\r\nandra sidan brukar invändningar komma att de oftare\r\när utslitna tidigare. Och det gör faktiskt att fonderade\r\nsystem skapar mer av rättvisa.\r\nLivsinkomstprincipen blir således rättvisare ju mer\r\nindividuellt fonderat pensionssystemet är.\r\nVarför har då inte hela det inkomstbaserade pen-\r\nsionssystemet gjorts till ett fonderat system?\r\nSvaret är vår pensionshistoria. Intjänade ATP-\r\npensioner måste infrias. Detta skapar betydande pro-\r\nblem vid en mycket snabb övergång till premiere-\r\nservssystem. Därför är utformningen av det reforme-\r\nrade pensionssystemet någorlunda vettigt avvägt med\r\n18,5 % avgifter före avdrag för skatt och 2,5 procen-\r\ntenheter därav till det fonderade systemet, premiere-\r\nserven. Den ökning av premiereservsdelen som Ge-\r\nnomförandegruppen kom fram till relativt sent i pro-\r\ncessen ger bättre pensioner. 16 % av den totala av-\r\nsättningen till premiereserven svarar vid en genom-\r\nsnittlig avkastning på drygt 6 % för ca 30 % av den\r\nframtida pensionen. Den ger alltså dubbelt upp.\r\nKan premiereservsdelen successivt öka om framtida\r\ngenerationer anser att en ökning är ekonomiskt för-\r\nnuftig? Javisst. Samtidigt kan pensionsavgifterna\r\nminska om man vill det. Ändå kan kvarvarande ATP-\r\npensioner finansieras. Det nya systemet är helt enkelt\r\nflexibelt. Minskande avgifter leder till minskande\r\nskattekilar och bättre tillväxt, och den positiva eko-\r\nnomiska dynamiken vi förlorade i Sverige för några\r\ndecennier sedan kan återvinnas. Det tar tid, och det är\r\nav vikt att förändringarna inte sker för abrupt. Vi som\r\ntvingades in i ATP-systemet har förlorat, tvärtemot\r\nvad som brukar framhållas. Hade vi 1960 fått fonde-\r\nrade system hade avgifterna för samma pension kun-\r\nnat hållas mycket lägre. Våra stora systemfel hade\r\nundvikits. AP-fondernas förvaltning av ett stort kapi-\r\ntal har varit skrämmande dålig. Det framgår av pro-\r\npositionen. Avkastningen räknad mellan 1960 och\r\n1993 har varit negativ, dvs. vi har förlorat på vårt\r\nsparande. Det känns bittert att se tillbaka på alla de\r\nmöjligheter vi har förlorat. Hade rätt beslut fattats\r\nunder 50-talet, hade vi kunnat ha samma höga lev-\r\nnadsstandard som Schweiz. Det bör vi inte glömma\r\nbort, inte för att förebrå dem som kanske tänkte fel en\r\ngång utan för att lära oss av vad som gjordes fel.\r\nDet där med historia är svårt. När jag hörde Ulla\r\nHoffmann tala om de stolta AP-fonderna och deras\r\ngoda avkastning tänkte jag att vi inte kan ha tittat på\r\nsamma fonder.\r\nLåt mig nu gå över till några detaljerade frågor.\r\nMycket måste dock uteslutas.\r\nDet är viktigt med finansiell stabilitet i fördel-\r\nningssystemet. Här spelar indexeringstekniken en\r\nviktig roll. Vi har valt standardstabilitet för pensionä-\r\nrernas skull men också fört in en automatisk broms\r\nom ekonomin är i obalans. Det har i debatten sagts att\r\nvi inte klarat av den automatiska balanseringen av\r\ninkomstindexeringen. Detta är inte korrekt. De simu-\r\nleringar som gjorts har varit positiva, men arbetet är\r\nverkligen nyskapande, och därför bör stor noggrann-\r\nhet iakttas. Det är därför utvecklingsarbetet måste få\r\nta tid.\r\nSocialförsäkringsersättningar har redan tidigare\r\nvarit pensionsgrundande. Däremot har aldrig några\r\navgifter betalats. För att få ett system med en korrekt\r\nperiodisering av kostnaderna valdes lösningen att\r\navgifter skall betalas av socialförsäkringarna till pen-\r\nsionssystemet. Detta sägs leda till komplikationer.\r\nNej, korrekta periodiseringar får inte  vika för admi-\r\nnistrativa förenklingar. Administration skall alltid\r\nunderordnas förnuftiga ekonomiska lösningar.\r\nSå återigen till premiepensionerna. Det är viktigt\r\natt notera att premiepensionerna har ett fullgott rätts-\r\nligt skydd.\r\nRegeringen redovisar tydligt de bedömningar som\r\ngjorts om egendomsskyddet för de individuella till-\r\ngångskontona. I premiepensionssystemet betalas av-\r\ngifter som direkt härrör från den försäkrades arbete\r\noch som förvaltas på liknande sätt som medel enligt\r\navtal i privata pensionsförsäkringar. Att en myndighet\r\nhar hand om försäkringsfunktionen kan inte få någon\r\nbetydelse. En ändring utanför försäkringsgivarens\r\nförsäkringsmässiga hantering som innebär att rätten\r\ntill premiepension minskas till förmån för den statliga\r\nförsäkringsgivaren eller annan utomstående kommer i\r\ndirekt konflikt med grundlagens egendomsskydd.\r\nI fråga om det rättsliga skyddet för premiepen-\r\nsionsrätten har regeringens bedömning starkt stöd i\r\nutlåtande från professorn och f.d. justierådet Bertil\r\nBengtsson, lagt till utredningens betänkande som\r\nbilaga 2. Regeringen kan också konstatera, framhålls\r\ndet i propositionen, att denna bedömning stöds av en\r\nenhällig remissopinion bland de juridiskt sakkunniga\r\ninstanserna. Regeringens avsikt på denna punkt är\r\nentydig: genom systemets utformning skall 2 kap. 18\r\n§ regeringsformen vara tillämplig för rätten till premi-\r\nepension.\r\nGenomförandegruppen föreslog att en ny myndig-\r\nhet, PPM, skall ha hand om administrationen och\r\nförsäkringsfunktionen inom premiereservssystemet.\r\nUtskottet har påpekat två saker: att man noga skall\r\nfölja kostnadsutvecklingen och att man skall lyssna på\r\nRRV:s synpunkter på revisionen. Här kommer det att\r\nfinnas bra jämförelseobjekt, nämligen olika kollektiva\r\nförsäkringsgivare med snarlika verksamheter.\r\nI ett avseende skiljer sig dock utformningen vad\r\navser premiereserven från det som gäller ITPK och\r\nSAF-LO-avtalet. Detta gäller möjligheterna att gå\r\növer till garanterade försäkringslösningar. Viss upp-\r\nmjukning har skett sedan princippropositionen fram-\r\nlades, men frågan är om den är tillräcklig. Utskottet\r\nbetonar särskilt att man skall överväga om livränta\r\nskall kunna få tas ut för delar av beloppet. Vidare\r\npåpekas både i propositionen och i utskottet att PPM i\r\nvart fall i ett inledningsskede skall anlita utomstående\r\nför livräntehanteringen. Det är dyrt att bygga upp en\r\negen försäkringsverksamhet. Konkurrens är alltid av\r\ngodo. PPM borde kunna använda samma metod som\r\nvid fondsparandet: godkänna lika försäkringsgivare,\r\nförhandla med dem om villkoren och sedan låta den\r\nenskilde fritt välja mellan alternativen. Denna modell\r\nhar SAF-LO och ITPK valt. Frågan hastar inte, och\r\nny erfarenhet kommer att vinnas inte minst från av-\r\ntalsförsäkringarna. Frågan bör följas förutsättnings-\r\nlöst.  De försäkrades bästa bör alltid vara utslagsgi-\r\nvande.\r\nMin taletid räcker inte till för att kommentera en\r\nviktig del i det nya systemet, garantipensionen. Vi har\r\nju inte tre dagar till förfogande, som man hade 1959.\r\nEn garantipension ersätter 2001 folkpensionen och\r\npensionstillskottet. Nivån på garantipensionen har\r\nkritiserats både för att den är för hög och för att den\r\när för låg. Endast en kommentar: Grundtrygghet ska-\r\npar alltid tröskelproblem i skarven mellan inkomst-\r\npensionen och grundtrygghet. Det är en oundviklig\r\noch olösbar målkonflikt.\r\nÄnkepensionerna är föremål för utredning. Det är\r\nväsentligt att den lilla berörda gruppen skyddas för\r\nhårdhänta förändringar. Sådana har förekommit tidi-\r\ngare.\r\nJag är glad att vi har kommit så här långt på vägen\r\nmot ett stabilare, delvis fonderat och försäkringsmäs-\r\nsigt pensionssystem. Det har varit inspirerande att\r\nförutsättningslöst arbeta tillsammans med andra parti-\r\nföreträdare för att nå för så många människor som\r\nmöjligt acceptabla pensionslösningar. Jag får tacka er\r\nalla för ett gott samarbete.\r\nEn del av er har sagt att detta är världens bästa\r\npensionssystem. Jag är av naturen betydligt blygsam-\r\nmare. Jag tror att det är ett bra system därför att det\r\nmed tiden kan bli ännu bättre.\r\nTill slut: Dataproblemen är ett bekymmer nu när\r\nvi går från 1900-talet till 2000-talet. Det är ett svårt\r\nuppdrag som RFV har att bygga upp det nya systemet\r\nsamtidigt som gamla obsoleta skall renoveras. Jag\r\nhoppas och tror att RFV skall klara uppgiften. PPM\r\nhar också ett stort arbete framför sig - lycka till och\r\njobba som ni aldrig gjort tidigare!</pre><pre>Anf.  99  ULLA HOFFMANN (v) replik:\r\nFru talman! Jag har förstått att jag kommer att få\r\nställa mig upp rätt många gånger i bänken i dag, efter-\r\nsom det bara är Miljöpartiet och Vänsterpartiet som\r\nstår för kritiken. Det är då bra att det finns en genom-\r\nförandegrupp som kan angripa oss, så att vi kan få en\r\nanledning att säga något.\r\nMargit Gennser säger att vi i vår motion hävdar att\r\nVänsterpartiets förslag till pensionssystem är rättvist,\r\noch det är precis vad vi gör. Jag vill bara säga till\r\nMargit Gennser att det inte finns någon enhetlig de-\r\nfinition på vad rättvisa är. Det som för Vänsterpartiet\r\när rättvisa är kanske inte samma rättvisa som den som\r\nMargit Gennser och Moderaterna står för. På samma\r\nsätt betyder kanske ordet solidaritet inte samma sak\r\nför Margit Gennser som det gör för mig.\r\nMan vet inte vad politikerna kan föreslå från ett år\r\ntill ett annat, säger Margit Gennser, och det är alldeles\r\nriktigt. Det finns nio utredningar kvar att göra, och\r\nvad kommer i form av förslag från politikerna från ett\r\når till ett annat från dessa utredningar? Hur kan riks-\r\ndagen ta beslut i en fråga där det finns nio utredningar\r\nkvar i så viktiga frågor?\r\nEn sådan viktig fråga är avgiftsväxlingen. Margit\r\nGennser och Genomförandegruppen säger att att\r\n9,25 % skall vara egenavgifter och 9,25 % skall beta-\r\nlas av arbetsgivaravgifterna.\r\nOm jag inte minns fel har moderaterna i en av sina\r\nmotioner i anslutning till regeringens vårproposition\r\nskrivit att man har för avsikt att avskaffa egenavgif-\r\nterna. Det skulle vara väldigt spännande för mig att få\r\nhöra vad moderaterna har tänkt finansiera pensions-\r\nsystemet med, om man tänker avskaffa egenavgifter-\r\nna.</pre><pre>Anf.  100  MARGIT GENNSER (m) replik:\r\nHerr talman! Låt mig börja med den filosofiska\r\nfrågan vad rättvisa är. För mig emanerar rättvisa från\r\natt man skall känna till vad som skall kunna hända\r\noch att människor under lika förhållanden inte skall\r\nbehandlas olika.\r\nSolidaritet är ett svårt begrepp. Jag hänvisar till\r\nAnna Christensens inlägg i Dagens Nyheter. Hon\r\ntycker att det är skönt att läsa en proposition som är\r\nsaklig, som visar hur regler skall användas på ett\r\nobjektivt, klart och lättfattligt sätt och att slippa vär-\r\ndeladdade ord som solidaritet. Jag tycker detsamma.\r\nJag är lycklig om jag har bidragit litet grand till detta.\r\nHär har vi säkert mycket olika sätt att se på frågorna.\r\nSedan var det en enklare fråga för mig att besvara.\r\nDen är inte så filosofisk utan gäller egenavgifterna.\r\nDe egenavgifter som infördes i sjukförsäkringen - det\r\nvar egentligen inte egenavgifter utan skatter - ville vi\r\navskaffa. När de sedan överfördes till pensionssyste-\r\nmet förde vi fram en annan lösning, dvs. att i stället\r\ngöra förvärvsavdrag i beskattningen. Tyvärr har jag\r\ninte mer tid att utreda frågan närmare.</pre><pre>Anf.  101  ULLA HOFFMANN (v) replik:\r\nHerr talman! Margit Gennser och jag kanske\r\nskulle kunna sätta oss tillsammans någon dag. Bo\r\nLundgren har lovat att han skall försöka förklara detta\r\nför mig, men han har inte återkommit. Jag har nämli-\r\ngen ställt samma fråga till honom. Då kanske Margit\r\nGennser kan ta över hans uppdrag.\r\nKammaren är kanske inte rätt ställe att vara filo-\r\nsofisk i. Vi diskuterar just frågan om rättvisa. Margit\r\nGennser säger att rättvisa skall innebära att jag skall\r\nveta vad som skall hända i framtiden. Någonting skall\r\nvara förutsägbart.\r\nJag undrar om Margit Gennser anser att de 300\r\nändringarna i socialförsäkringslagarna de senaste åren\r\när rättvisa? Men det var inte de ändringarna vi skulle\r\ndiskutera.\r\nNio utredningar arbetar fortfarande. Är det förut-\r\nsägbart eller rättvist när det fortfarande finns nio\r\nviktiga utredningar - förtidspension, efterlevande-\r\npension, avgiftsväxling, broms, gas osv.?\r\nJag fick inte något svar från Maud Björnemalm, så\r\njag försöker nu med Margit Gennser. Vad händer om\r\npensionsavgiften på 18 ½ % inte räcker för att ge en\r\nrimlig pensionsnivå? Vad gör genomförandegruppen\r\ndå?</pre><pre>Anf.  102  MARGIT GENNSER (m) replik:\r\nHerr talman! Först och främst hade jag ett och\r\nemellan. Jag sade att människor i lika omständigheter\r\nskall behandlas lika.\r\nJag tycker inte om när regler ändras ofta. Det be-\r\nror ofta på att reglerna inte är logiskt uppbyggda och\r\ninte är väl genomtänkta. Det är därför man har lagt\r\nned ett stort arbete angående pensionsreformen. Då\r\nfinns det större chans att de nya reglerna kommer att\r\nhålla.\r\nDär var en sista fråga, som jag tyvärr har tappat\r\nbort. Därför kan jag tyvärr inte svara på den.</pre><pre>Anf.  103  RAGNHILD POHANKA (mp) re-\r\nplik:\r\nHerr talman! Jag funderar på varför människor i\r\ntunga industriyrken slutar arbeta vid i genomsnitt 57\r\nårs ålder. Jag tror inte att det beror på att de inte\r\nvill arbeta utan på att de inte orkar längre.\r\n50-talisterna har inte kunnat göra medvetna val.\r\nDe kan inte göra det nu heller. Det är för sent. Hur\r\nskall det gå för dem?\r\nSedan en liten kommentar om rättvisa. Jag håller\r\nmed Margit Gennser att man skall veta i förväg. Det\r\när en form av demokrati. En delrättvisa kan vara att få\r\nlika lön för lika arbetet och behandlas lika i likadana\r\nsituationer. För mig innebär rättvisa att alla människor\r\nbehandlas lika. Det är därför vi har valt grundtrygghe-\r\nten.</pre><pre>Anf.  104  MARGIT GENNSER (m) replik:\r\nHerr talman! Låt mig först ta upp Ragnhild Po-\r\nhankas fråga om metallarbetaren som inte arbetar\r\nlängre än till 57 års ålder. Där finns en rad fel. Det\r\nråder inget tvivel om att ATP-systemet har inbjudit,\r\ntillsammans med avtalspensionerna, att när företag\r\nhar behövt eller varit tvingade att göra av med arbets-\r\nkraft har de lättast vänt sig till 57-58-åringarna och\r\nsagt att de får en försörjning. Det har ofta varit ett\r\nsamförstånd mellan arbetsgivare, fack och den an-\r\nställde som har lett till dessa tidiga pensionsavgångar.\r\nSedan skärptes reglerna, och det är svårare att göra så\r\ni dag.\r\nHär kommer säkert systemet att innebära en änd-\r\nrad inställning. Det betyder att arbetsgivaren måste\r\nmer fundera på hur arbetet utformas och på kompe-\r\ntensutveckling av arbetskraften. En hel del av dessa\r\nsaker har tappats bort under de senaste 20-25 åren.\r\nHär tror jag att pensionssystemet kan leda till en bätt-\r\nre verklighet på arbetsplatserna och att folk får möj-\r\nlighet att jobba längre. Jag tror att de flesta vill det.</pre><pre>Anf.  105  RAGNHILD POHANKA (mp) re-\r\nplik:\r\nHerr talman! Jag förstår att det inte finns tid till att\r\nsvara på alla invecklade frågor. Men 50-talisterna har\r\ninte kunnat göra något val. De visste inte hur detta\r\npensionssystem skulle utformas. Nu är det för sent för\r\ndem att göra ett val. Hur skall vi hjälpa dem i över-\r\ngången? Det har funnits möjlighet att hjälpa dem en\r\nlängre tid.\r\nFrågan om stabiliteten är inte löst. Det var för att\r\nskapa stabila pensioner som ett nytt pensionssystem\r\ntogs fram. Frågan är inte löst. Skall RFV ta hand om\r\nkontrollen om frågan om stabilitet inte löses? Förut-\r\nom att jag inte gillar systemet som sådant anser jag att\r\ndet finns för många olösta frågor.</pre><pre>Anf.  106  MARGIT GENNSER (m) replik:\r\nHerr talman! Jag har verkligen tänkt på 50-\r\ntalisterna. Jag hör till dem som är moder till 50-\r\ntalister. Så fort det måste göras en ändring i dessa\r\nsystem kan där finnas problem. Här har vi räknat med\r\natt de har 25-30 år kvar i arbetslivet - jag anser att\r\ndagens pensionsålder är för låg - och vi kommer att\r\nbehöva dessa människor i arbetslivet om hundraåring-\r\narna blir fler. Jag tror inte att Ragnhild Pohanka skall\r\nbekymra sig så mycket om detta.\r\nRegler föder anpassning. Människan är ett oerhört\r\nuppfinningsrikt djur. Här tror jag inte att problemet är\r\nså stort.\r\nStabiliteten är beroende av ekonomisk utveckling.\r\nJag visade i mitt anförande att ATP-systemet tyvärr i\r\nhög grad har skadat vår ekonomi. Där hänvisar jag till\r\nen hel del ekonomer i Sverige och utomlands som har\r\nvisat hur vi har förlorat i dynamik på grund av att\r\nalltför mycket pengar gick till AP-fonderna som inte\r\nkunde få ut pengarna till de växande företagen.</pre><pre>Anf.  107  INGRID SKEPPSTEDT (c):\r\nHerr talman! En av efterkrigstidens största refor-\r\nmer, den nya pensionsreformen, kommer nu att beslu-\r\ntas av riksdagen. Centerpartiet välkomnar den breda\r\nenighet som gått att uppnå och vidmakthålla under\r\narbetet i pensionsarbetsgruppen och genomförande-\r\ngruppen för pensionsreformen. Arbetet har pågått\r\nmed några avbrott ända sedan hösten 1991. Riksda-\r\ngens principbeslut om pensionsreformen fattades\r\nvåren 1994. Det var också den 8 juni - som Maud\r\nBjörnemalm nyss sade.\r\nDen breda politiska enigheten ger pensionsrefor-\r\nmen en betydande trovärdighet. Det nya pensionssys-\r\ntemet blir i stor utsträckning dessutom ett självstän-\r\ndigt, autonomt system. Det borde tillsammans borga\r\nför en stor politisk trovärdighet för det framtida pen-\r\nsionssystemet. Alla partier som står bakom reformen\r\nhar här ett ansvar även i framtiden.\r\nLika viktigt är att ett nytt pensionssystem står för\r\nekonomisk trovärdighet. Medborgarna skall kunna lita\r\npå det allmänna pensionssystemet, lita på spelreglerna\r\ni det mest långsiktiga av alla trygghetssystem och lita\r\npå att pengarna och tryggheten i ålderspensionen finns\r\ndär när man skall ta ut pensionen. Man skall också\r\nkunna lita på att det finns en betryggande grundtrygg-\r\nhet som höjer pensionsnivåerna för alla dem som av\r\nolika skäl inte har så stora pensionsrättigheter.\r\nBehovet av koppling till samhällsekonomin, ökat\r\ninflytande för medborgarna och en grundläggande\r\nekonomisk trygghet på ålderns höst har varit centrala\r\nutgångspunkter för Centerpartiet i detta arbete. Vi är\r\nnöjda med resultatet.\r\nDet finns några hörnstenar eller grundprinciper i\r\npensionsreformen som jag vill erinra om:\r\nLivsinkomsten skall ligga till grund för pensionen.\r\nBarnår, värnplikt och högre studier skall vara\r\npensionsgrundande, liksom ersättningar från a-\r\nkassa, sjukpenning eller andra sociala försäkring-\r\nar.\r\nEn god grundtrygghet skall finnas i form av ga-\r\nrantipension.\r\nPensionssystemet skall vara kopplat till den sam-\r\nhällsekonomiska tillväxten.\r\nPensionssystemet skall vara stabilt, inte gå med\r\nunderskott eller överskott, och helst stimulera lan-\r\ndets ekonomiska tillväxt.\r\nPensionsåldern skall vara rörlig, och individen\r\nskall så lång möjligt själv bestämma när och hur\r\nman vill gå i ålderspension.\r\nPensionssystemet skall innehålla en del eget spa-\r\nrande i form av premiereserv som individen själv\r\nhar inflytande över och bestämmer sparform för.\r\nDet nya pensionssystemet skall införas successivt\r\nmed lång övergångstid.\r\nHerr talman! Det länge stått klart att ATP-\r\nsystemet saknar de egenskaper som gör det robust nog\r\natt möta påfrestningar i samhällsutvecklingen. Låt mig\r\nkort peka på tre faktorer som är avgörande härvidlag.\r\n1.  När ATP-reformen beslutades hade Sverige en av\r\nOECD:s högsta sparkvoter. Efter tio år hade spa-\r\nrandet minskat, och hushållssparandet hade mins-\r\nkat till rekordlåga nivåer. Sparandet i svensk eko-\r\nnomi har förblivit lågt ända fram till 90-talets\r\nbörjan. Det har enligt Centerpartiet medverkat till\r\natt Sverige haft en långsammare ekonomisk ut-\r\nveckling än flertalet OECD-länder.\r\n2.  ATP-pensionen är svår att beräkna i förväg. Ge-\r\nnom kombinationen 30 förvärvsår och 15 bästa\r\ninkomstår har en relativt säker prognos för indivi-\r\nduella pensioner inte kunnat göras förrän i 55-\r\nårsåldern. Motiven för kompletterande sparande\r\neller andra åtgärder för att förbättra ekonomin un-\r\nder pensionsåldern har därigenom försvagats. Re-\r\nsultatet har just blivit ett lågt hushållssparande.\r\n3.  Under år med hög inflation och låga eller sjun-\r\nkande realinkomster har pensionsutbetalningarna\r\nökat kraftigt medan löntagarnas inkomster stagne-\r\nrat. ATP-systemet har därigenom varit omvänt\r\nstabilt, dvs. instabilt, gentemot den samhällseko-\r\nnomiska utvecklingen.\r\nI det nya pensionssystemet får medborgarna varje\r\når ett besked om intjänad pensionsrätt och underlag\r\nför att bedöma framtida pension vid oförändrad in-\r\nkomst. Det ger varje år underlag för att bedöma beho-\r\nvet av kompletterande pensionssparande, arbete för\r\nytterligare inkomster och studier för att kvalificera för\r\nökade inkomster.\r\nKort sagt: det ger individen överblick och större\r\ninflytande över sin egen situation i pensionssystemet.\r\nVarje krona i inkomst för svartjobb blir dessutom en\r\nförlorad pensionsrätt. Det nya pensionssystemet mot-\r\nverkar på detta sätt svartjobb betydligt mer än vad\r\nATP-systemet gör.\r\nEn av de stora nyheterna i det framtida pensions-\r\nsystemet blir det egna sparandet, premiereserven. Den\r\ninnebär att 15-20 miljarder kronor varje år avsätts för\r\nindividuellt sparande i det allmänna pensionssyste-\r\nmet. Sverige går från att vara ett land med ett mycket\r\nstort kollektivt sparande till att bli ett land med be-\r\ntydligt större andel individuellt sparande.\r\nDen sammanlagda behållningen i premiereservs-\r\nsparandet kommer på sikt att överstiga 1 000 miljar-\r\nder kronor medan AP-fonderna kan minskas något\r\nfrån dagens ca 700 miljarder. AP-fondens uppgift som\r\nbuffertfond kommer att renodlas.\r\nIndividerna får makten i detta stora decentralise-\r\nrade system för kapitalförvaltning. Det kommer med\r\nstörsta sannolikhet också att leda till en mer decentra-\r\nliserad kapitalbildning i den svenska ekonomin.\r\nNär drygt fem miljoner medborgare var och en får\r\nvälja inriktning och form för sitt sparande hos en\r\nmångfald av kapitalförvaltare - och med möjlighet att\r\nbyta - kommer de sparade medlen lättare att nå alla\r\ndelar av vår ekonomi, även de mindre företagen och\r\nde mindre kommunerna, etc.\r\nAP-fondernas insatser har genom åren främst rik-\r\ntats till de större kommunerna, landstingen och de\r\nstörre företagen och använts för att finansiera miljon-\r\nprogrammets bostadsbyggande.\r\nCenterpartiet har varit pådrivande för att få till\r\nstånd ett system med sparande i premiereservens\r\nform. Det ökar individernas inflytande och stärker\r\nansvarskänslan, och det kommer sannolikt att bidra\r\ntill en decentralisering av kapitalmarknaden.\r\nHerr talman! Fyra års pensionsrätt för barnår in-\r\nförs i det nya systemet, även retroaktivt från 1960.\r\nDet får stor betydelse främst för alla kvinnor som\r\navstått eller minskat sin inkomst för att ta ett stort\r\nansvar för barnen. Systemet gäller självfallet för både\r\nkvinnor och män, men får i praktiken störst betydelse\r\nför kvinnorna. Möjligheten för makar att dela pen-\r\nsionsrätt förbättras dessutom.\r\nStörst betydelse för kvinnorna får också det nya\r\nsystemet för grundtrygghet. Garantipensionen ersätter\r\ndagens folkpension, pensionstillskott och särskilda\r\ngrundavdraget för pensionärer. Det betyder dels en\r\nhygglig lägstanivå för ålderspensionen, dels ett bra\r\ntillskott till pensionsrätten för dem som arbetat deltid\r\neller av andra skäl haft låga inkomster.\r\nFör exempelvis en kvinna som utan garantipension\r\nskulle fått 91 000 kr per år i beskattningsbar pension\r\nblir ålderspensionen med garantipension i stället drygt\r\n101 000 kr.\r\nAtt uppnå en god grundtrygghet har varit en av\r\nCenterpartiets utgångspunkter för arbetet med pen-\r\nsionsreformen. Det har vi uppnått. Karin Israelsson\r\nkommer senare i debatten att utveckla detta.\r\nEfter dagens riksdagsbeslut återstår en mycket\r\nviktig uppgift. Det är att införa en lika god grund-\r\ntrygghet även för dagens pensionärer. Centerpartiets\r\nutgångspunkt är att samma system för garantipension\r\nskall införas för att förbättra den grundläggande eko-\r\nnomiska tryggheten också för dagens ålderspensionä-\r\nrer.\r\nVi anser att det system för garantipension som\r\nriksdagen nu beslutar om också skall användas för\r\nsåväl dagens pensionärer som inom förtidspensione-\r\nringen och i efterlevandepensionen.\r\nGenom kopplingen till den samhällsekonomiska\r\nutvecklingen blir det nya pensionssystemet ekono-\r\nmiskt trovärdigt. Pengarna kommer inte att ta slut.\r\nNivån på ålderspensionen blir därigenom också ett\r\nbetyg på den långsiktiga ekonomiska politiken. Det\r\nblir ytterligare ett motiv för en ansvarsfull finanspoli-\r\ntik - faktiskt ett av de viktigaste motiven.\r\nJag noterade att när kreditvärderingsinstitutet\r\nMoody s uppvärderade den svenska ekonomin i förra\r\nveckan var ett av motiven enligt kreditvärderingsföre-\r\ntaget just den svenska pensionsreformen. Vi emotser\r\nfler sådana beslut som uppvärderar svensk ekonomi\r\nsenare i år.\r\nDetta är ett uttryck för att Sverige nu som ett av de\r\nförsta länderna i världen reformerar pensionssystemet\r\ni en form som innebär ökad ekonomisk och politisk\r\ntrovärdighet såväl för pensionssystemet som för lan-\r\ndets ekonomi i sin helhet.\r\nSå skall det naturligtvis vara. Pensionssystemet är\r\nen så stor och en så viktigt del av vår ekonomi att det\r\ni sig självt påverkar om vi får en bättre eller en sämre\r\nekonomisk utveckling och därigenom en bättre eller\r\nen sämre trygghet för medborgarna. ATP-systemet\r\nhar inte helt klarat dessa målsättningar. I Centerpartiet\r\nanser vi att det nya pensionssystemet kommer att göra\r\ndet bättre.\r\nHerr talman! Jag ber att få yrka bifall till utskottets\r\nförslag.\r\nAvslutningsvis, herr talman, vill jag framföra ett\r\nstort tack till utskottsledamöterna och till ordföranden\r\noch vice ordföranden för ett stimulerande och fint\r\nsamarbete under min tid i utskottet. Jag slutar nu i\r\nriksdagen, och önskar att utskottsarbetet fortsätter i\r\nsamma goda anda. Ett stort tack också till er alla på\r\nutskottskansliet för all hjälp och ert vänliga bemötan-\r\nde. Tack!</pre><pre>Anf.  108  ULLA HOFFMANN (v) replik:\r\nHerr talman! Jag visste faktiskt inte om att Ingrid\r\nSkeppstedt hade för avsikt att sluta i riksdagen. Jag\r\nkommer att sakna Ingrid i arbetet, och jag vill tacka\r\nför de här åren. Det har varit fyra år sammanlagt för\r\noss två.\r\nIngrid Skeppstedt säger att pensionssystemet skall\r\nvara ekonomiskt trovärdigt och pålitligt. Folk skall\r\nveta att det finns pengar osv. Jag undrar hur Ingrid\r\nSkeppstedt kan säga någonting sådant, när det för den\r\nenskilda människan inte kan upplevas som vare sig\r\ntrovärdigt eller pålitligt. Dels sitter ju nya utredningar\r\nsom skall fortsätta att titta på detta, dels kommer ju\r\nsystemet att bli beroende av tillväxt, löneutveckling,\r\nförväntad medellivslängd och även av hur många\r\npensionärer det finns när just den enskilda människan\r\ngår i pension.\r\nHur skall t.ex. en förtidspensionär kunna känna att\r\ndetta system är pålitligt när problemet inte är löst?\r\nHur skall de som är pensionärer i dag och som skall få\r\nsina pensioner omräknade kunna veta någonting när\r\nfrågan om bostadstillägg till pensionärerna inte är\r\nlöst? Det gäller också den övergångsvisa garantipen-\r\nsionen osv. Detta tycker jag att Ingrid Skeppstedt\r\nskall svara på.\r\nJag skulle också vilja veta hur Ingrid Skeppstedt\r\nsom ändå kommer från Centerpartiet - ett parti som är\r\nkänt för sitt starka kvinnoförbund - i hela friden\r\nkommer att förklara att de kvinnor som inte har några\r\nATP-poäng inte kommer att få tillgodoräkna sig folk-\r\npensionens förhöjda basbelopp vid beräkningen av\r\ndet nya pensionssystemet.\r\nJag skulle också vilja att Ingrid Skeppstedt pratar\r\nlitet grand om änkepensionerna och den avräkning\r\nsom skall ske mot garantipensionen av änkepensio-\r\nnens ATP-del. Hur ser hon på det i förhållande till de\r\nprivata pensionsförsäkringarna som Centern vill un-\r\ndanta?</pre><pre>Anf.  109  INGRID SKEPPSTEDT (c) re-\r\nplik:\r\nHerr talman! Det var många frågor som Ulla\r\nHoffmann hade.\r\nAtt systemet kommer att bli ekonomiskt bra och\r\nstabilt beror bl.a. på att vi får tillgodoräkna oss pen-\r\nsion utifrån de avgifter som vi kommer att betala in.\r\nDärför vet vi hela tiden hur vi ligger till och hur det\r\nhela kommer att utvecklas framöver.\r\nNaturligtvis är det många saker som inte är lösta.\r\nDet har nämnts här tidigare att det är litet synd att inte\r\nallt har kunnat bli klart till dagens beslut. Det kan man\r\nkanske tycka. Men detta är ju en väldigt stor fråga.\r\nAtt då hasta fram beslut som kanske inte blir så bra\r\nmåste ändå vara fel. Det måste vara bättre att man\r\nfortsätter i de olika grupperna att utforma förslag som\r\nkommer att kunna bli bra och stabila framöver.\r\nDet finns en särskild utredare som tittar på änke-\r\npensionerna och efterlevandepensionerna. Det får vi\r\nväl också så småningom ta ställning till.</pre><pre>Anf.  110  ULLA HOFFMANN (v) replik:\r\nHerr talman! Det är riktigt att vi skall betala in\r\n18 ½ % i avgifter. Men det innebär ju inte att vi får ut\r\nexakt 18 ½ %. Det är fortfarande beroende av det som\r\njag räknade upp tidigare, nämligen tillväxt, löneut-\r\nveckling och antalet pensionärer i ens årskull. Sett ur\r\nden enskilde individens synvinkel är inte systemet\r\nvare sig pålitligt eller trovärdigt. Att det kan vara det i\r\nett samhällsekonomiskt perspektiv - det är en helt\r\nannan sak. Med kopplingen till samhällsekonomin blir\r\ndet samhällsekonomiskt stabilt. Men hur det förhåller\r\nsig till den enskilde individen är någonting helt annat.\r\nDet tycker inte jag att Ingrid Skeppstedt redogjorde\r\nför bra.\r\nMan skall inte hasta fram beslut som inte blir bra.\r\nDet håller jag med. Men pensionsarbetsgruppen till-\r\nsattes 1991, riksdagen antog riktlinjer 1994 och nu -\r\nfyra år senare - har genomförandegruppen ändrat på\r\nen hel del av de beslut som fattades 1994. Det är ändå\r\nfyra år sedan, Ingrid Skeppstedt! Inte kan man väl\r\nsäga att de besluten har hastats fram.\r\nDet står om änkepensionerna i propositionen,\r\nIngrid Skeppstedt. Detta har alltså ingenting med\r\nefterlevandepensionen att göra, utan det handlar om\r\nde tillfälliga änkepensionerna. Det har Ingrid\r\nSkeppstedt varit med och beslutat om i genomföran-\r\ndegruppen skulle jag tro, och även i utskottet. Jag\r\nskulle tycka att det vore bra om Ingrid Skeppstedt\r\nkommenterade detta, och likaså frågan om nollåren\r\nsom jag inte fick något svar på.</pre><pre>Anf.  111  INGRID SKEPPSTEDT (c) re-\r\nplik:\r\nHerr talman! Jag har inte varit med i genomföran-\r\ndegruppen, och det tror jag nog att Ulla Hoffmann\r\nockså vet.\r\nNaturligtvis är pensionen beroende av tillväxt osv.\r\ni samhällsekonomin. Men den är också beroende av\r\npremiepensionsdelen, dvs. hur den enskilde individen\r\nkan placera pengarna. Det kommer att kunna ge ett\r\nökat tillskott till pensionen. Man har i flera exempel\r\nräknat ut att det inte blir någon större skillnad i detta\r\npensionssystem jämfört med det gamla. Man får inte\r\nsämre utdelning i det nya systemet, utan det kan sna-\r\nrare bli tvärtom på grund av premiepensionsdelen.</pre><pre>Anf.  112  RAGNHILD POHANKA (mp) re-\r\nplik:\r\nHerr talman! Vart tog Centerns grundtrygghet vä-\r\ngen? Garantipensionen kan väl inte vara det som ni\r\nmenade med en riktig grundtrygghet.\r\nJag vill tacka för givande debatter i kammaren.\r\nDet är svårt att komma överens i det här utskottet.\r\nHostar man till i förhandlingarna så ryker tre miljar-\r\nder! Det är klart att det inte är så lätt att komma över-\r\nens i olika frågor och gå fram gemensamt då. Värde-\r\ngemenskapen har trots allt i många frågor varit stor.\r\nJag vill också tacka för roliga debatter. Ibland har det\r\nväl osat litet hett, och det tycker jag att det skall göra.\r\nMan skall märka de skillnader som finns, och arbeta\r\nmed de likheter och överenskommelser man kan. Vår\r\npersonal har naturligtvis varit riksdagens underbaras-\r\nte. Tack skall ni ha!</pre><pre>Anf.  113  INGRID SKEPPSTEDT (c) re-\r\nplik:\r\nHerr talman! Just det system som vi nu skall fatta\r\nbeslut om, där det finns en form av garantipension, är\r\nen del av vår grundtrygghet. Den grundtrygghet som\r\nCentern föreslår även i andra system bygger på att det\r\nskall finnas ett garantibelopp eller en grundtrygghet i\r\nbotten. Därutöver skall det hela kompletteras med en\r\ninkomstrelaterad del. Jag tycker att också Ragnhild\r\nPohanka till viss del skulle vara nöjd med det här\r\nsystemet. Det är ju en form av grundtrygghet här som\r\nni också förordar. Ragnhild Pohanka nämnde det\r\nockså i slutet av sitt anförande.</pre><pre>Anf.  114  RAGNHILD POHANKA (mp) re-\r\nplik:\r\nHerr talman! Det är naturligtvis en helt annan\r\nuppbyggnad. Att de flesta sedan hamnar på garanti-\r\npensionsnivån gör att vi tycker att den är för låg.\r\nNär vi pratar om pengar har vi räknat ut vad detta\r\nkostar. Enligt våra uträkningar är det ett plus på 25\r\nmiljarder under ett antal år. Jag fick höra att det var\r\nett minus på 25 miljarder, men då har man nog inte\r\ntittat på vårt förslag.\r\nHerr talman! Ingrid Skeppstedt nämnde de nio ut-\r\nredningarna och att det är litet synd att man inte har\r\nblivit klar på någon punkt. Jag tycker att det är så\r\nväsentliga punkter, så jag förstår inte hur man kan\r\nsätta detta i sjön. Anser Ingrid Skeppstedt att tillräck-\r\nligt mycket är klart i det här pensionsförslaget?</pre><pre>Anf.  115  INGRID SKEPPSTEDT (c) re-\r\nplik:\r\nHerr talman! Vi har diskuterat detta i utskottet,\r\nsom Ragnhild Pohanka också vet. I betänkandet har\r\nutskottet pekat på vikten av att det som inte är klart\r\nblir klart. Vi förutsätter att det är klart innan förslaget\r\nträder i kraft. Det tror jag på. Det kommer att vara\r\nklart. Där tror jag inte att det kommer att finnas några\r\nproblem.\r\nTill slut vill jag också tacka Ragnhild för den tid\r\nsom vi har varit tillsammans i utskottet och för de fina\r\ndiskussioner som vi har haft. Tack så mycket!</pre><pre>Anf.  116  BO KÖNBERG (fp):\r\nHerr talman! Så är vi då där! Om några timmar\r\nkommer riksdagen att fatta besluten om den konkreta\r\nutformningen av de nya pensionerna. Grunden för\r\ndessa beslut är den fempartiöverenskommelse som\r\nträffades i januari 1994. Den bekräftades i ett riks-\r\ndagsbeslut för i dag exakt fyra år sedan. Bakom det\r\nbeslutet stod då alla riksdagspartier förutom Ny de-\r\nmokrati och Vänsterpartiet. Dessa två partier hade\r\ninte något gemensamt alternativ till den stora refor-\r\nmen.\r\nFrihet och trygghet är två av de viktigaste målen\r\nför en liberal politik. Vi politiker kan inte och bör inte\r\ngöra allt. Det vi kan göra är att ordna så goda spelreg-\r\nler som möjligt. Livet blir mindre otryggt om sjukvård\r\noch skola står öppna för alla, oavsett inkomst. Det blir\r\nockså mindre otryggt om den naturliga oron för sjuk-\r\ndom och arbetslöshet inte förstärks av oron för att\r\ndessa olyckor dessutom skall innebära stora ekono-\r\nmiska försämringar. För att förhindra det har vi soci-\r\nalförsäkringar. Den viktigaste av dem är ålderspen-\r\nsionen.\r\nNågon månad efter den borgerliga valsegern 1991\r\nantog den nya regeringen mitt förslag till direktiv till\r\nen arbetsgrupp med riksdagens dåvarande sju partier\r\nmed uppdrag att reformera det svenska pensionssys-\r\ntemet. På Luciadagen 1991 inleddes arbetet.\r\nVåra mål med reformeringen var att göra pensio-\r\nnerna stabilare, både genom regeländringar som gyn-\r\nnade detta och genom att samla en så bred majoritet\r\nsom möjligt bakom reformen. I slutet på sommaren\r\n1992 presenterade vi grundtankarna bakom en sådan\r\nreform tillsammans med de andra partierna.\r\nFempartiöverenskommelsen i början 1994 innebar\r\natt vi lyckades på båda områdena. Det nya pensions-\r\nsystemet blir oerhört mycket mer stabilt än det gamla,\r\noch en mycket bred majoritet slöt upp bakom försla-\r\nget.\r\nDirektiven innebar mer konkret att sambandet\r\nmellan avgifter och förmåner skulle stärkas. Därmed\r\nskulle pensionsavgiften i stor utsträckning förlora sin\r\nkaraktär av skatt, och då skulle de s.k. skattekilarna\r\nminskas. Vidare innebar direktiven en ökad betoning\r\nav sparandet.\r\nHerr talman! Det nya systemet för våra framtida\r\nallmänna ålderspensioner kan sammanfattas på föl-\r\njande sätt:\r\n- Livsinkomsten avgör pensionen, plus vissa för-\r\ndelningspolitiska inslag, framför allt barnåren.\r\n- Inbetalda avgifter räknas upp med lönehöjningar-\r\nna i landet.\r\n- En väsentlig del av avgiften fonderas enligt den\r\nenskildes val.\r\n- En ny garantinivå ersätter folkpensionen, pen-\r\nsionstillskotten och de särskilda skattereglerna för\r\npensionärerna.\r\n- Löntagarna får årliga besked om hur deras pen-\r\nsionsrättigheter utvecklas.\r\n- Det blir mycket stor flexibilitet från 61 år och\r\nuppåt.\r\n- Det nya systemet införs successivt.\r\nEn väsentlig utgångspunkt har förstås varit att det\r\nför nästan alla löntagare i vårt land också finns avtal-\r\nspensioner på cirka tre procentenheter av löneutrym-\r\nmet.\r\nDet är viktigt vad vi gör med pensionsreglerna.\r\nDet är minst lika viktigt vad pensionsreglerna gör\r\nmed oss.\r\nDet är rimligen så att om avgiften inte alls påver-\r\nkar vår framtida pension blir vår vilja att ta och behål-\r\nla ett vitt arbete annorlunda än om avgiften spelar stor\r\nroll för vår framtida pension. Det är rimligen så att en\r\nkapitalmarknad med någon eller några stora statligt\r\nstyrda fonder får en annorlunda effekt på vårt nä-\r\nringsliv än en kapitalmarknad med hundra eller kan-\r\nske tvåhundra decentraliserade fonder där miljoner\r\nlöntagare själva avgör var de vill satsa sina pengar.\r\nLänge trodde pensionsexperter jorden runt att det\r\nbara fanns två huvudtyper av pensionssystem. Dessa\r\nvar ofonderade system med i förväg bestämda förmå-\r\nner respektive fonderade system där avgifterna och\r\nvad som hände med dem avgjorde pensionernas stor-\r\nlek. De förra var för det mesta statliga och de senare\r\nalltid privata.\r\nDet nya svenska systemet har väckt betydande in-\r\nternationell uppmärksamhet. De två mest innovativa\r\ndragen hittills är att det obligatoriska systemet också\r\ninnehåller en fonderad del och att den ofonderade\r\ndelen, det s.k. fördelningssystemet, görs avgiftsbe-\r\nstämt i stället för förmånsbestämt. Det senare har\r\nnumera t.o.m. fått ett engelskt namn - Notional Defi-\r\nned Contribution eller NDC som de säger på interna-\r\ntionella konferenser.\r\nDe länder i vår närhet som är tvingade att göra om\r\nsina gamla pensionssystem - och jag tänker då på de\r\nf.d. kommunistländerna - studerar förstås erfarenheter\r\noch idéer från många olika länder nu innan de fattar\r\nsina beslut. I några fall har den svenska pensionsre-\r\nformen redan påverkat deras beslut. Jag tänker främst\r\npå Lettlands beslut år 1995 och Polens i fjol. Men\r\nflera andra länder är också intresserade av den nya\r\nsvenska modellen.\r\nHerr talman! De två huvudprinciperna i den nya\r\nmodellen är livsinkomstprincipen och följsamhets-\r\nprincipen.\r\nLivsinkomstprincipen innebär att alla inbetalade\r\npensionsavgifter höjer pensionen. Från detta finns två\r\nundantag - ett i botten och ett i toppen av inkomstska-\r\nlan. Det förra rör garantipensionen. Det senare är en\r\nbeklaglig brist i överenskommelsen, nämligen att\r\npensionsavgift tas ut på inkomster över 7 ½ lönebas-\r\nbelopp trots att de inte ger någon pensionsrätt. Den\r\nenda trösten är att detta undantag från försäkrings-\r\nmässigheten innebär en halvering jämfört med det\r\nsom gäller i dag.\r\nBortsett från dessa två undantag kan alla som är\r\nfödda efter 1937 veta att deras pension blir högre om\r\npensionsavgiften betalas in. Det är en avsevärd skill-\r\nnad mot dagens ATP-regler där den som yrkesarbetar\r\ni mer än 40 år vet att mer än 10 års avgiftsinbetal-\r\nningar, motsvarande kanske ett par tre årslöner, inte\r\nger någon effekt på pensionen. Stimulansen till arbete,\r\noch då till vitt arbete, ökar nu betydligt.\r\nEtt av ATP-systemets största brister är den bris-\r\ntande följsamheten till samhällsekonomin. Det är\r\ndenna som har gjort att skilda regeringar under 80-\r\noch 90-talen ansett det nödvändigt att i dåliga tider\r\ningripa i systemet och genomföra försämringar. De\r\nnya pensionerna kommer att räknas upp, eller i värsta\r\nfall ned, med löneutvecklingen per individ i vårt land.\r\nPensionsberäkningarna görs inte bara följsamma\r\ntill löneutvecklingen utan också till förändringar i\r\nmedellivslängden. Om den ökar så sänks den nybevil-\r\njade årliga pensionen.\r\nDessutom pågår arbete med att komplettera dessa\r\nbestämmelser med automatiskt verkande regler för en\r\ns.k. broms respektive gas. Den s.k. bromsen skulle slå\r\ntill i extraordinära situationer, som exempelvis\r\nmycket låga födelsetal under lång tid, mycket omfat-\r\ntande utvandring eller en extremt snabb ökning av\r\nmedellivslängden. Om situationen därefter skulle\r\nförbättras skulle den s.k. gasen få användas för att\r\nhöja pensionerna.\r\nFör att användningen av bromsen skall bli mycket\r\nsällsynt krävs bl.a. att buffertfonden inte görs för\r\nliten. Detta önskemål sätter gränser för hur stor över-\r\nföringen från AP-fonden till statsbudgeten kan bli.\r\nDenna fråga kommer ju att prövas det närmaste året.\r\nRedan med den löneindexering och den följsamhet\r\ntill medellivslängden som ingick i 1994 års överens-\r\nkommelse ökar stabiliteten i systemet kraftigt och det\r\nblir, efter det stegvisa genomförandet, ett av världens\r\nmest stabila. Skulle vi under det kommande året kun-\r\nna komplettera reglerna med regler för bromsen torde\r\ninget annat land i världen ha ett så stabilt pensionssys-\r\ntem.\r\nStabiliteten i systemet innebär naturligtvis ingen\r\ngaranti för höga pensioner. Sådana kan bara garante-\r\nras genom arbete, sparande och god tillväxt. Men\r\nstabiliteten och god information till de blivande pen-\r\nsionärerna gör att ryckvisa och snabba försämringar\r\nundviks och att den enskilde kan träffa rationella val.\r\nHerr talman! Ett av de viktigaste inslagen i det nya\r\nsystemet är de individuella premiereserverna. De har\r\nflera fördelar. Alla ägg läggs inte längre i samma\r\nkorg, eftersom uppräkningen inte bestäms bara av\r\nlönetillväxten utan också av avkastningen på kontot.\r\nDen historiska erfarenheten tyder entydigt på att pen-\r\nsionerna kommer att bli avsevärt högre genom före-\r\nkomsten av premiereserven. Kapitalmarknaden blir\r\nmer decentraliserad och därmed sannolikt mer effek-\r\ntiv.\r\nFörutom reglerna för den pension som tjänas in\r\ngenom vitt arbete finns i det nya systemet också en\r\ngarantipensionsnivå. Den ersätter det nuvarande sys-\r\ntemet med folkpension, pensionstillskott till dem som\r\ninte har någon eller låg ATP och de särskilda skatte-\r\nreglerna för pensionärer.\r\nDen nuvarande folkpensionen är en grundpension\r\nför alla. Den kommande garantipensionen kommer för\r\ndem som behöver det att utgöra ett tillägg till den\r\nintjänade pensionen och för de få som inte alls yrkes-\r\narbetat hela pensionen. Den nya garantipensionen är\r\ntill skillnad från övriga delar av det nya systemet\r\nprisindexerad, dvs. den följer inflationen. Det innebär\r\natt vid god tillväxt kommer omfattningen av den och\r\nstatens kostnad för den att minska, inte bara relativt\r\nutan också i absoluta tal. Naturligtvis kan riksdagen\r\nfatta beslut om att höja nivån, men det måste i så fall\r\nbetalas med vanliga skattemedel.\r\nAlla pensionssystem är komplicerade; det gäller\r\nsåväl offentliga som privata. Informationen i ATP-\r\nsystemet är mycket bristfällig och sällan förekom-\r\nmande. Det nya pensionssystemet kommer att innebä-\r\nra en påtaglig förbättring. Varje år kommer alla som\r\nyrkesarbetat att få information om hur deras pensions-\r\nrättigheter utvecklat sig. Möjligheterna att hemma vid\r\nköksbordet fatta beslut som passar en själv och den\r\negna familjen ökar kraftigt.\r\nHerr talman! Människor är olika. De har olika\r\nönskemål och olika drömmar. Det är därför viktigt att\r\nsocialförsäkringen ålderspension ger utrymme för stor\r\nvalfrihet och flexibilitet. De nya reglerna gör det.\r\nPensionen kan på försäkringsmässiga villkor lyftas\r\nfr.o.m. 61 års ålder. Uppräkningen av den årliga pen-\r\nsionen har ingen övre åldersgräns. Pensionen kan\r\nlyftas helt eller delvis. Uttagen kan avbrytas för att\r\nåterupptas senare.\r\nDenna stora valfrihet gäller reglerna för uttag. I\r\nvilken utsträckning den enskilde kan använda sig av\r\ndem beror förstås mycket på reglerna på arbetsmark-\r\nnaden och situationen på arbetsmarknaden. Egenföre-\r\ntagare och jordbrukare, som själva bestämmer när de\r\nvill lämna yrkeslivet, har här en bättre situation än\r\nlöntagare, som i dag kan tvingas bort från arbetsplat-\r\nsen bara för att de har fyllt 65 år. Fempartiöverens-\r\nkommelsen från 1994 innehöll därför att denna ålder\r\nför flertalet löntagare i två steg skulle höjas till den\r\nålder som nämns i lagen om anställningsskydd - 67\r\når.\r\nEfter nya förhandlingar mellan de fem partierna\r\ninför riksdagsbeslutet för fyra år sedan överenskoms\r\natt arbetsmarknadens organisationer skulle ges möj-\r\nlighet att ta bort de inskränkningar de har gjort i be-\r\nstämmelserna om 67 år i lagen om anställningsskydd.\r\nSå har icke skett under de fyra år som gått sedan riks-\r\ndagsbeslutet. Det blir därför med all sannolikhet nöd-\r\nvändigt med den lagstiftning som den ursprungliga\r\növerenskommelsen innehöll.\r\nDet vore också önskvärt att det på fler arbetsplat-\r\nser blev möjligt för äldre arbetskraft att arbeta kortare\r\ntid än heltid. Många skulle kanske hellre än att arbeta\r\nheltid till 65 års ålder och sedan sluta helt och hållet\r\nvilja arbeta exempelvis halvtid mellan 63 och 67 års\r\nålder. Pensionen blir ungefär densamma i de två fal-\r\nlen.\r\nEn av de svåraste frågorna vid reformering eller\r\nbyte av pensionssystem är förstås själva övergången.\r\nPensionsarbetsgruppen valde en mjuk övergång. De\r\nsom är födda före 1938 berörs enbart till den del som\r\nrör garantipensionen och indexeringen av pensioner-\r\nna. De som är födda efter 1953 får sin pension i dess\r\nhelhet efter de nya reglerna. Premiepension för hela\r\nyrkeslivet får den som började arbeta i mitten av 90-\r\ntalet och då förmodligen är född i slutet av 60-talet\r\neller början av 70-talet.\r\nEn av de största orättvisorna i dagens pensionssys-\r\ntem uppträder i samband med skilsmässor efter många\r\nårs äktenskap där man och hustru tjänat in väldigt\r\nolika pensionsrättigheter. I normalfallet tar var och en\r\nmed sig sin offentliga pension, sin avtalspension och i\r\nförekommande fall den privata pensionsförsäkringen.\r\nPensionsöverenskommelsen innebär på denna punkt\r\nflera förbättringar för den svagare parten. Reglerna\r\nvid boskillnad skrivs om så att möjligheterna ökas att\r\nbeakta stora skillnader i pensionsrättigheter. De priva-\r\nta pensionsförsäkringarna kommer, liksom situationen\r\nvar före slutet av 80-talet, i normalfallet inte att vara\r\ns.k. enskild egendom utan kan beaktas vid skilsmässa.\r\nDärutöver öppnas det i det nya systemet möjligheter\r\nför makar att föra över sin premiepension till den\r\nandre maken.\r\nVi i Folkpartiet liberalerna har under resans gång\r\npekat på möjligheter att ytterligare öka valfriheten\r\nvad det gäller de allmänna pensionerna. Vi har pre-\r\nsenterat förslag till ett s.k. friår mitt i livet och också\r\nförslag till hur bostadssparande skulle kunna underlät-\r\ntas. Dessa två förslag har inte vunnit någon allmän\r\nuppslutning, och vi får därför efter dagens beslut\r\nfortsätta opinionsarbetet i dessa frågor.\r\nHerr talman! Länge har vi i vårt land betalat soci-\r\nalförsäkringarna med anonyma arbetsgivaravgifter.\r\nEfter de s.k. krisförhandlingarna hösten 1992 infördes\r\nen mindre egenavgift i sjukförsäkringen. Fr.o.m. i år\r\nutgörs ungefär en tredjedel av avgiften till ålderspen-\r\nsionerna av egenavgift, och egenavgiften till sjukför-\r\nsäkringen har tagits bort.\r\nOm få frågor i vårt land råder det sådan förvirring\r\ni den allmänna debatten som frågan om arbetsgivar-\r\navgifter och egenavgifter. Det vore intressant att spe-\r\nkulera i orsakerna till denna förvirring, men jag skall i\r\ndetta inlägg avstå från det. Däremot skall jag med stor\r\nbestämdhet påstå att en växling från arbetsgivaravgift\r\nvia motsvarande höjning av löner till egenavgift inte\r\npåverkar vare sig fördelningspolitiken eller kommu-\r\nnalskatten.\r\nI debatten för fyra år sedan, under de gångna åren\r\noch i reservationer till dagens betänkande har främst\r\nföreträdare för Vänsterpartiet påstått motsatsen. Deras\r\npåstående innebär exempelvis att en skattepliktig\r\nårsinkomst på 200 000 kr som höjs med 20 000 kr\r\noch samtidigt belastas med en avgift på exakt samma\r\nbelopp blir något annat än 200 000 kr. Antingen får\r\nVänsterpartiet i dagens debatt äntligen bevisa att 200\r\nplus 20 minus 20 blir något annat än 200, eller också\r\nfår man lägga ned sin mångåriga desinforma-\r\ntionskampanj i denna fråga.\r\nI övrigt kan det vara värt att notera att Vänster-\r\npartiet står ensamt i dagens debatt med att hävda att\r\ndet är en bra tingens ordning att den som har arbetat i\r\ndrygt 40 år med relativt platt inkomst bör föra över\r\npengar till den som har arbetat i 30 år med en stigande\r\ninkomst. Vänsterpartiet talar ofta om arbetarrörelsen\r\noch arbetarklassen. Vi i Folkpartiet brukar av naturli-\r\nga skäl inte så mycket blanda oss i just den diskussio-\r\nnen, men det vore av ett visst intresse att höra hur\r\nVänsterpartiet förklarar sin hållning i pensionsfrågan\r\nför dem som arbetat länge och inte haft något karriär-\r\nlyft av lönen.\r\nLiksom i juni 1994 har de två partier som är emot\r\npensionsreformen helt olika alternativ till reformen.\r\nNy demokrati är inte längre med i riksdagen. Miljö-\r\npartiet har återkommit och föreslår att den allmänna\r\npensionen skall vara densamma oavsett hur mycket\r\nman yrkesarbetat och oavsett hur mycket pen-\r\nsionsavgifter man inbetalat. Så kan man förstås tycka.\r\nEn mycket stor nackdel med Miljöpartiets modell är\r\nförstås att pensionsavgiften i sin helhet blir en skatt,\r\nmed de negativa effekter det har för möjligheterna att\r\nfå fram fler nya jobb. En annan är att kvinnor som\r\nskulle vilja ha en högre pension än grundpensionen\r\nskulle få betala mer än män för det. Det nya pensions-\r\nsystemet, liksom det nuvarande, utjämnar ju mellan\r\nmän och kvinnor, trots skillnaderna i livslängd. Det\r\ngör inte privata pensionsförsäkringar.\r\nHerr talman! Överenskommelsen 1994 och dagens\r\nbeslut skulle inte ha varit möjliga utan storartade\r\ninsatser från pensionsgruppernas sekretariat och övri-\r\nga experter. Jag vill här rikta ett varmt tack till alla\r\ndessa för en helgjuten arbetsinsats långt utöver det\r\nsom rimligen kunde krävas.\r\nPensionsreformen skulle inte heller ha varit möjlig\r\nutan de insatser som gjorts av de politiker från fem\r\npartier som arbetat med reformen och gjort de komp-\r\nromisser som varit nödvändiga för dagens breda enig-\r\nhet. För fyra år sedan kunde jag som statsråd i riksda-\r\ngens talarstol tacka Ingela Thalén, Anna Hedborg,\r\nMargit Gennser, Åke Pettersson, Pontus Wiklund och\r\nBarbro Westerholm för deras stora insatser. Till detta\r\ntack vill jag i dag - och nu från oppositionsbänken -\r\ntillägga ett varmt tack till de borgerliga kamrater som\r\nfortsatt arbetet samt inte minst till socialdemokraterna\r\nMaj-Inger Klingvall, Hans Svensson, Maud Björne-\r\nmalm och Arne Kjörnsberg. Samarbetet i gruppen har\r\ntrots alla påfrestningar fungerat väl, och i dag ser vi\r\noch svenska folket resultatet. Våra båda ordförande\r\nhar spelat en stor roll för detta.\r\nDet finns all anledning att vara nöjd med det som\r\nhittills gjorts. För fem år sedan var det nästan ingen\r\nsom trodde att det var möjligt. Vi i Folkpartiet libera-\r\nlerna ser goda skäl för att gå vidare med de övriga\r\nsocialförsäkringarna. I fjol somras presenterade vi i\r\nVisby en skiss till hur det skulle kunna gå till, och vi\r\ninbjöd övriga partier till ett samarbete om detta. Vi\r\npekade på hur centrala utgångspunkter för pensionsre-\r\nformen skulle kunna användas för reformeringen av\r\nsjukförsäkringen och arbetslöshetsförsäkringen. Vår\r\nförhoppning är att det inom en snar framtid skall bli\r\nmöjligt med ett sådant samarbete.\r\nHerr talman! Det är med stor glädje som jag yrkar\r\nbifall till utskottets hemställan om ett nytt pensions-\r\nsystem.</pre><pre>Anf.  117  RAGNHILD POHANKA (mp) re-\r\nplik:\r\nHerr talman! Jag tycker att vi litet grand har fått\r\nen ny gökunge i boet med den nya pensionsreformen,\r\nsom inte ger människorna några speciellt större för-\r\nmåner. De flesta, mellan 50 och 60 %, kommer att\r\nleva ungefär på garantipensionens nivå, eftersom\r\nbostadsbidragen trappas av, och när man börjar tjäna\r\npengar får man nästan inte behålla någonting.\r\nInte behöver kvinnor betala mer än män. Det för-\r\nstår jag inte vad Bo Könberg menade med.\r\nSedan kommer ATP-pensionerna också att följ-\r\nsamhetsindexeras. Det hade varit en väg att gå, även\r\nom vi är tveksamma inför det systemet också. Men\r\nvisst kunde man ha gjort om det systemet.\r\nJag vill kommentera påståendet om att sitta vid\r\nköksbordet och besluta. Det är väl bara om den dyrba-\r\nra premiepensionen man kan göra det. Det är inte så\r\nlätt att besluta om andra saker, eftersom man skall\r\njobba 40 år. Det blir inte mycket att besluta om.\r\nDetta är en mycket dyrbar historia, 1 miljard om\r\nåret kostar det att administrera. Över huvud taget blir\r\ndet oerhört mycket administrationsavgifter i det nya\r\nsystemet. Det behövs lika mycket IT-kunskap när man\r\nskall administrera bara barnåren som det i dag behövs\r\nför hela ATP-systemet.</pre><pre>Anf.  118  BO KÖNBERG  (fp) replik:\r\nHerr talman! Ragnhild Pohanka började med att\r\nnämna att man inte får speciellt mycket större förmå-\r\nner i det nya systemet. Det har knappast utlovats av\r\nnågon som har varit inblandad i det heller, även om\r\ndet förstås är så med det nya systemet att skulle till-\r\nväxten bli bättre än den som antagits i systemet kom-\r\nmer man, till skillnad från i dagsläget, att få en ökning\r\nav köpkraften i pensionen. Den sidan är en fördel\r\njämfört med det gamla systemet.\r\nEn annan sak är förstås att all historisk erfarenhet\r\ntalar för att premiepensionsdelen kommer att ge bättre\r\navkastning än den genomsnittliga lönetillväxten, som\r\nreglerar den övriga delen av systemet. Det finns nog\r\nhyggliga förhoppningar om att det kan bli bättre för-\r\nmåner. Men vi har varit mycket försiktiga med att\r\nlova några sådana.\r\nRagnhild Pohanka kände inte riktigt igen mitt ar-\r\ngument om att frivilliga pensioner som tecknas på den\r\nvanliga marknaden är uppgjorda på sådant sätt att\r\navgiften för pensionerna är högre för kvinnor än för\r\nmän av det enkla skälet att man förväntar sig att kvin-\r\nnor får ut sin pension under fler år. Ett av de stora\r\nutjämningsinstrumenten i det allmänna pensionssys-\r\ntemet är just att män och kvinnor behandlas lika på\r\nden punkten.\r\nSedan har Ragnhild Pohanka i detta inlägg och i\r\nflera andra varit inne på att man kunde ha gjort det\r\nena och det andra i systemet. Det är klart att man\r\nkunde ha gjort både det ena och det andra i systemet.\r\nIngen av oss har någonsin förutsagt att den enda för-\r\nändring som är möjlig är den som vi har föreslagit. Vi\r\nhar föreslagit våra förändringar därför att vi tycker att\r\nde är de bästa.\r\nVi har under debatten uppfattat, om än med viss\r\ntveksamhet, att Miljöpartiet har ett förslag och inte\r\nfler. Men är de fler får vi väl lyssna på dem. Det blir\r\nju inte lättare att föra diskussionen. Såvitt vi förstår är\r\nförslaget att alla skall få samma pension, oavsett hur\r\nmycket pengar som betalas in under deras liv. Mot ett\r\nsådant system finns det mycket starka invändningar.\r\nJag nämnde några av dem.</pre><pre>Anf.  119  RAGNHILD POHANKA (mp) re-\r\nplik:\r\nHerr talman! När det gäller försäkringar är jag\r\nmed på det som sägs. Men jag menar att sparandet till\r\npensionen inte är det enda sättet att spara pengar.\r\nDet nya pensionssystemet är kvinnofientligt. Pen-\r\nsionerna kommer att bli lägre trots politikernas löften.\r\nLiven löper ju inte som för den människa som jag\r\npratat med som arbetat i 45 år utan att vara sjuk en\r\nenda dag. Ofta är kvinnornas arbetsliv också mer\r\nslalomtävling än vad männens är. Det kommer att bli\r\nsvårt för dem, särskilt för dem som är i 40-årsåldern.\r\nJag har nämnt det förut i dag. 50-talisterna har\r\nkommit så långt i det gamla systemet, och de kommer\r\ninte att kunna komma in i det nya. De har inte haft\r\nnågon valmöjlighet. De har inte kunnat välja ett sys-\r\ntem som inte fanns när de arbetade. De kommer alltså\r\natt bli ganska hårt straffade i det nya systemet.</pre><pre>Anf.  120  BO KÖNBERG (fp) replik:\r\nHerr talman! Ragnhild Pohanka har förstås rätt i\r\natt det inte är det enda sättet att spara för den som vill\r\nha mer pengar på gamla dar än den grundpension som\r\nutlovas av Miljöpartiet genom att man kan göra på\r\nnågot annat sätt.\r\nProblemet är väl exakt detsamma med de andra\r\nsätten. Sätter man in pengar på sparbanksboken eller\r\npå något annat sätt kommer kvinnor i genomsnitt att\r\nbehöva större belopp, eftersom de lever längre än\r\nmän. En av de stora sakerna, jag upprepar det, med\r\ndet allmänna systemet är just att vi gör en mycket stor\r\nutjämning. Varje analys av hur olika pensionssystem\r\nslår visar att det på den här punkten i vårt system sker\r\nen mycket stor utjämning i riktning från män till kvin-\r\nnor.</pre><pre>Anf.  121  ULLA HOFFMANN (v) replik:\r\nHerr talman! Bo Könberg vill veta hur vi i Väns-\r\nterpartiet har tänkt oss att de som har arbetat länge\r\nskall kunna få en bra pension med vårt förslag.\r\nJag skulle vilja säga att alla partier i riksdagen är\r\norganiserade kring klass. Vi är intresserade av hur\r\nutfallet i det nya pensionssystemet blir för LO-\r\nmedlemmen. Den genomsnittlige LO-medlemmen går\r\ni pension när han eller hon är 59 år. Metallarbetarna\r\nkan vara 57 och kommunalarbetarna 58 år. Det inne-\r\nbär att dessa människor inte jobbar fram till pen-\r\nsionsåldern, till dess de är 65 år. De är alltså beroende\r\nav någonting annat. Då menar vi att ett system som\r\ngrundar sig på 30 intjänandeår är mer fördelaktigt.\r\nRiksrevisionsverket gjorde i en publicerad under-\r\nsökning för några år sedan beräkningar på hur ege-\r\nnavgifterna slår. Då var våra egenavgifter 1,95 %. Det\r\nvisade sig att höginkomsttagarna får en lägre höjning\r\nmot låg- och medelinkomsttagarna. Det skilde sig så\r\nmycket som från 0,76 för höginkomsttagarna och 1,33\r\nprocentenheter för låg- och medelinkomsttagarna.\r\nSjälvklart kommer detta att bli högre. Detta är Riks-\r\nrevisionsverkets beräkningar. Det är inte någonting\r\nsom Vänsterpartiet har  hittat på, även om våra siffror\r\nbekräftar detta.\r\nJag skulle vilja vända litet på steken och fråga Bo\r\nKönberg hur ni som hävdar att ni är ett jämställdhet-\r\nsparti ser på det faktum att kvinnor som inte har tjänat\r\nen ATP-poäng kommer att få tillgodoräkna sig folk-\r\npensionens förhöjda basbelopp.\r\nJag skulle också vilja veta hur Folkpartiet som,\r\nsåvitt jag kommer ihåg, inte vill ha behovsprövning\r\nav folkpensionsdelen i änkepensionen, kan ställa upp\r\npå att garantipensionen avtrappas mot änkepensionen.</pre><pre>Anf.  122  BO KÖNBERG (fp) replik:\r\nHerr talman! Om jag börjar med de två första frå-\r\ngorna, där Ulla Hoffmann antydde svar, kan jag kon-\r\nstatera att jag inte fick något svar på frågan om LO-\r\nmedlemmarna. Vad är det för rättvisa i att de som har\r\njobbat länge och har en platt inkomst skall föra över\r\npengar till dem som jobbar kortare tid och har en\r\nbrant inkomst? Den frågan är inte ny. Jag har inte\r\nuppfunnit den i dag, utan vi har diskuterat den i åratal.\r\nSå någon form av svar vore det väl inte så dumt om\r\nVänsterpartiet ville ge på den punkten.\r\nVad sedan gäller frågan om egenavgiften och ar-\r\nbetsgivaravgifterna hade jag hoppats att Ulla Hoff-\r\nmann efter alla dessa år äntligen skulle medge att 200\r\nplus 20 minus 20 blir 200. Det är heller inte någon ny\r\nsak som vi för fram i diskussionen, herr talman. Vi\r\nhar i en mängd debatter och i en mängd artiklar fört\r\nfram detta. Det hindrar inte Ulla Hoffmann från att\r\nlåta bli att svara på frågan och att upprepa de grund-\r\nläggande felaktiga påståendena.\r\nNu finns det en chans till att tala om i svarsrepli-\r\nken på den här punkten om det jag säger om 200 plus\r\n20 minus 20 är fel eller om jag har rätt. Försök att\r\nsvara på den frågan.\r\nVad sedan gäller de olika inslagen i reformen har\r\njag nyss under en lång stund utvecklat hur bra det nya\r\nsystemet är för kvinnor jämfört med andra system.\r\nDetta har såvitt jag förstår Ulla Hoffmann inte kritise-\r\nrat, utan hon har för sin del velat leta efter andra delar\r\ni systemet. Det är alldeles självklart att det finns delar\r\ni systemet som på varje punkt kan diskuteras och där\r\nman kan föra fram uppfattningen att om man höjer här\r\nså blir det bättre för kvinnor än om man inte gör det.\r\nMen det är inte det, herr talman, som är det intressan-\r\nta. Det intressanta är vilket utfall det nya pensionssys-\r\ntemet totalt sett ger kvinnor jämfört med det gamla\r\npensionssystemet. Då fanns det länge i debatten en\r\nmyt om att kvinnor tjänade så väldigt mycket på 15-\r\n30-årsregeln. Den myten är såvitt jag förstår av de\r\nsenaste årens debatt borta.</pre><pre>Anf.  123  ULLA HOFFMANN (v) replik:\r\nHerr talman! Nej, den myten är inte borta: Hur var\r\ndet nu med Ann-Charlotte Ståhlbergs undersökning?\r\nVisade den inte att nuvarande pensionssystem omför-\r\ndelar från män till kvinnor? Det har t.o.m. regeringen\r\nerkänt i propositionen. Detta har Bo Könberg förnekat\r\nlänge. Nu står det i propositionen, och det finns ingen\r\nsom helst anledning att förneka det längre.\r\nDet är självklart bättre för en människa med vårt\r\nförslag. Det som är den stora skillnaden för LO-\r\nmedlemmen är att man med vårt system behöver arbe-\r\nta i 30 år för att få full pension. För att få samma\r\nutfall måste man med det här förslaget jobba minst tio\r\når längre. Kom inte och säg något annat än att förtids-\r\npensionsfrågan inte är löst. Den ligger kvar. Därför\r\nfinns det ingen garanti för LO-medlemmen.\r\nJag fick inget svar vad gäller änkepensionen. Som\r\njag sade tidigare ser jag, om jag inte har helt och\r\nhållet fel, att Folkpartiet inte vill ha behovsprövning-\r\nen av folkpensionsdelen i änkepensionen. Hur kan det\r\nkomma sig att Folkpartiet ställer upp på att garanti-\r\npensionen skall avtrappas mot änkepensionen?</pre><pre>Anf.  124  BO KÖNBERG (fp) replik:\r\nHerr talman! Det förefaller även den här gången\r\nsom att jag skall bli utan svar från Ulla Hoffmann när\r\ndet gäller de myter hon i åratal har spridit om hur det\r\nförhåller sig med arbetsgivaravgifter och egenavgif-\r\nter. Jag kan nog inte komma längre i den här debatten,\r\ngissar jag, men vi får väl fortsätta i andra forum. Så-\r\nvitt jag kan förstå finns det här en grundläggande\r\novilja att ta till sig sakargument, eller någonting ännu\r\nvärre.\r\nSedan är frågan om det är bra med 15/30-\r\nårsregeln för kvinnor jämfört med livsinkomstprinci-\r\npen. Vi måste uppenbarligen ha läst olika rapporter,\r\ndessutom tydligen av samma person. Det som visade\r\nsig och som vi presenterade redan 1994 och har gjort\r\nsenare i debatter ett antal gånger är att det regelsystem\r\nvi har är väldigt slumpmässigt. Fördelningspolitiken\r\nbedrivs därför mycket slumpmässigt.\r\nSedan låter det sig sägas, Ulla Hoffmann, att det\r\när trevligare att kunna få full pension när man jobbat i\r\n30 år i stället för 40 år. Så är det klart för den som\r\njobbat i 30 år. Men den fråga jag ställde var: Vad är\r\ndet för rättvisa och rimlighet i att föra över pengar\r\nfrån människor som jobbat i 40 år eller mer med en\r\nplatt inkomst hela livet, från en kommunalarbetare\r\neller industriarbetare till personer som har jobbat i 30\r\når och med en brant stigande inkomst? Var finns\r\nrättvisan? Jag fick aldrig något svar.\r\n(forts. 7 §)</pre><pre>5 §  Beslut om socialutskottets betänkande\r\n1997/98:SoU24 Nationell handlingsplan för äldre-\r\npolitiken</pre><pre>Mom. 1 (mål för äldrepolitiken)\r\n1. utskottet\r\n2. res. 1 (m)\r\n3. res. 2 (c)\r\n4. res. 4 (v)\r\n5. res. 5 (mp)\r\n6. res. 6 (kd)\r\nFörberedande votering 1:\r\n14 för res. 5\r\n11 för res. 6\r\n261 avstod\r\n63 frånvarande\r\nKammaren biträdde res. 5.\r\nFörberedande votering 2:\r\n16 för res. 4\r\n14 för res. 5\r\n257 avstod\r\n62 frånvarande\r\nKammaren biträdde res. 4.\r\nFörberedande votering 3:\r\n17 för res. 2\r\n16 för res. 4\r\n253 avstod\r\n63 frånvarande\r\nKammaren biträdde res. 2.\r\nFörberedande votering 4:\r\n65 för res. 1\r\n22 för res. 2\r\n198 avstod\r\n64 frånvarande\r\nKammaren biträdde res. 1.\r\nHuvudvotering:\r\n139 för utskottet\r\n65 för res. 1\r\n83 avstod\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s\r\nFör res. 1:     65 m\r\nAvstod: 22 c, 20 fp, 16 v, 14 mp, 11 kd\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Mom. 5 (ekonomisk trygghet för vissa äldre invandra-\r\nre)\r\n1. utskottet\r\n2. res. 9 (mp, v)\r\nVotering:\r\n257 för utskottet\r\n30 för res. 9\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 65 m, 22 c, 20 fp, 11 kd\r\nFör res. 9:     16 v, 14 mp\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Mom. 8 (riktade statsbidrag)\r\n1. utskottet\r\n2. res. 10 (fp)\r\nVotering:\r\n267 för utskottet\r\n20 för res. 10\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 65 m, 22 c, 16 v, 14 mp, 11 kd\r\nFör res. 10:    20 fp\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Mom. 13 (vårdgaranti)\r\n1. utskottet\r\n2. res. 19 (m, c, fp, kd)\r\nVotering:\r\n169 för utskottet\r\n118 för res. 19\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 16 v, 14 mp\r\nFör res. 19:    65 m, 22 c, 20 fp, 11 kd\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Mom. 26 (införande av hemtjänstpeng, servicecheckar\r\nm.m.)\r\n1. utskottet\r\n2. res. 35 (c)\r\nVotering:\r\n199 för utskottet\r\n22 för res. 35\r\n65 avstod\r\n63 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 19 fp, 16 v, 14 mp, 11 kd\r\nFör res. 35:    22 c\r\nAvstod: 65 m\r\nFrånvarande:    22 s, 15 m, 5 c, 7 fp, 6 v, 4 mp, 4 kd</pre><pre>Mom. 28 (välfärdskontrakt m.m.)\r\n1. utskottet\r\n2. res. 37 (fp)\r\nVotering:\r\n266 för utskottet\r\n20 för res. 37\r\n63 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 64 m, 22 c, 16 v, 14 mp, 11 kd\r\nFör res. 37:    20 fp\r\nFrånvarande:    22 s, 16 m, 5 c, 6 fp, 6 v, 4 mp, 4 kd</pre><pre>Övriga moment\r\nKammaren biföll utskottets hemställan.</pre><pre>6 §  Beslut rörande utskottsbetänkanden som\r\nslutdebatterats den 5 juni</pre><pre>NU14 Riktlinjer för Telias verksamhet\r\n1. utskottet\r\n2. res. 1 (fp, m, kd)\r\n3. res. 2 (v)\r\n4. res. 3 (mp)\r\nFörberedande votering 1:\r\n19 för res. 2\r\n14 för res. 3\r\n254 avstod\r\n62 frånvarande\r\nKammaren biträdde res. 2.\r\nFörberedande votering 2:\r\n97 för res. 1\r\n17 för res. 2\r\n173 avstod\r\n62 frånvarande\r\nKammaren biträdde res. 1.\r\nHuvudvotering:\r\n160 för utskottet\r\n96 för res. 1\r\n30 avstod\r\n63 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 22 c\r\nFör res. 1:     65 m, 20 fp, 11 kd\r\nAvstod: 16 v, 14 mp\r\nFrånvarande:    23 s, 15 m, 5 c, 6 fp, 6 v, 4 mp, 4 kd</pre><pre>Nu9 Ändringar i konkurrenslagen\r\nMom. 1 (inriktningen av konkurrenspolitiken)\r\n1. utskottet\r\n2. res. 1 (fp, m, c, kd)\r\nVotering:\r\n171 för utskottet\r\n116 för res. 1\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 2 c, 16 v, 14 mp\r\nFör res. 1:     65 m, 20 c, 20 fp, 11 kd\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Mom. 2-4\r\nKammaren biföll utskottets hemställan.</pre><pre>FiU26 Utvecklingen inom den kommunala sektorn\r\nMom. 1 (finansieringsprincipen)\r\n1. utskottet\r\n2. res. 1 (v, mp)\r\nVotering:\r\n252 för utskottet\r\n30 för res. 1\r\n1 avstod\r\n66 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 65 m, 21 c, 20 fp, 11 kd\r\nFör res. 1:     16 v, 14 mp\r\nAvstod: 1 s\r\nFrånvarande:    25 s, 15 m, 6 c, 6 fp, 6 v, 4 mp, 4 kd\r\nTomas Eneroth (s) anmälde att han avsett att rösta ja\r\nmen markerats ha avstått från att rösta.</pre><pre>Mom. 2 (balanskravet för kommuner och landsting)\r\n1. utskottet\r\n2. res. 2 (v)\r\nVotering:\r\n271 för utskottet\r\n16 för res. 2\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 65 m, 22 c, 20 fp, 14 mp, 11 kd\r\nFör res. 2:     16 v\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Mom. 3 (den kommunala redovisning och bolagen)\r\n1. utskottet\r\n2. res. 3 (m, mp, kd)\r\n3. res 4 (fp)\r\nFörberedande votering:\r\n92 för res. 3\r\n20 för res. 4\r\n176 avstod\r\n61 frånvarande\r\nKammaren biträdde res. 3.\r\nHuvudvotering:\r\n177 för utskottet\r\n90 för res. 3\r\n20 avstod\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 23 c, 16 v,\r\nFör res. 3:     65 m, 14 mp, 11 kd\r\nAvstod: 20 fp\r\nFrånvarande:    23 s, 15 m, 4 c, 6 fp, 6 v, 4 mp, 4 kd</pre><pre>Mom. 6 (utjämningssystemet för kommuner och\r\nlandsting)\r\n1. utskottet\r\n2. res. 11 (mp)\r\nVotering:\r\n165 för utskottet\r\n15 för res. 11\r\n108 avstod\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 1 fp, 15 v, 10 kd\r\nFör res. 11:    14 mp, 1 kd\r\nAvstod: 65 m, 23 c, 19 fp, 1 v,\r\nFrånvarande:    22 s, 15 m, 4 c, 6 fp, 6 v, 4 mp, 4 kd</pre><pre>Mom. 13 (Hälso- och sjukvård)\r\n1. utskottet\r\n2. res. 19 (c, m, fp, kd)\r\nVotering:\r\n153 för utskottet\r\n119 för res. 19\r\n14 avstod\r\n63 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  138 s, 2 v, 13 mp\r\nFör res. 19:    65 m, 23 c, 20 fp, 11 kd\r\nAvstod: 14 v\r\nFrånvarande:    23 s, 15 m, 4 c, 6 fp, 6 v, 5 mp, 4 kd</pre><pre>Övriga moment\r\nKammaren biföll utskottets hemställan.</pre><pre>FiU28 Vissa kommunalekonomiska frågor\r\nMom. 2 (avslag på förslaget att lämna bidrag i utjäm-\r\nningssyfte i  Skåne och Västra Götaland)\r\n1. utskottet\r\n2. res. 1 (m)\r\nVotering:\r\n220 för utskottet\r\n65 för res. 1\r\n1 avstod\r\n63 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 23 c, 19 fp, 16 v, 14 mp, 11 kd\r\nFör res. 1:     65 m\r\nAvstod: 1 fp\r\nFrånvarande:    24 s, 15 m, 4 c, 6 fp, 6 v, 4 mp, 4 kd</pre><pre>Mom. 3 (tidsbegränsning av lagen)\r\n1. utskottet\r\n2. res. 2 (fp, mp, kd)\r\nVotering:\r\n191 för utskottet\r\n45 för res. 2\r\n52 avstod\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 14 m, 22 c, 16 v\r\nFör res. 2:     1 c, 19 fp, 14 mp, 11 kd\r\nAvstod: 51 m, 1 fp\r\nFrånvarande:    22 s, 15 m, 4 c, 6 fp, 6 v, 4 mp, 4 kd\r\nHenrik S Järrel och Carl G Nilsson (båda m) anmälde\r\natt de avsett att avstå från att rösta men markerats ha\r\nröstat ja.</pre><pre>Övriga moment\r\nKammaren biföll utskottets hemställan.</pre><pre>SkU28 Förbättrad kontroll av vissa punktskatte-\r\npliktiga varor, m.m.\r\nMom. 1 (förbättrade kontrollmöjligheter, m.m.)\r\n1. utskottet\r\n2. res. 1 (m)\r\nVotering:\r\n223 för utskottet\r\n65 för res. 1\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 23 c, 20 fp, 16 v, 14 mp, 11 kd\r\nFör res. 1:     65 m\r\nFrånvarande:    22 s, 15 m, 4 c, 6 fp, 6 v, 4 mp, 4 kd</pre><pre>Mom. 2 (kontroll av postförsändelser)\r\n1. utskottet\r\n2. res. 3 (fp)\r\n3. res. 4 (mp)\r\nFörberedande votering:\r\n20 för res. 3\r\n16 för res. 4\r\n250 avstod\r\n63 frånvarande\r\nKammaren biträdde res. 3.\r\nHuvudvotering:\r\n179 för utskottet\r\n20 för res. 3\r\n88 avstod\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 22 c, 7 v, 11 kd\r\nFör res. 3:     20 fp\r\nAvstod: 65 m, 1 c, 8 v, 14 mp\r\nFrånvarande:    22 s, 15 m, 4 c, 6 fp, 7 v, 4 mp, 4 kd</pre><pre>Mom. 6 (identitetskontroll)\r\n1. utskottet\r\n2. res. 8 (v)\r\nVotering:\r\n271 för utskottet\r\n17 för res. 8\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 65 m, 23 c, 20 fp, 13 mp, 11 kd\r\nFör res. 8:     16 v, 1 mp\r\nFrånvarande:    22 s, 15 m, 4 c, 6 fp, 6 v, 4 mp, 4 kd</pre><pre>Övriga moment\r\nKammaren biföll utskottets hemställan.</pre><pre>SkU30 Överföring av periodiseringsfond och skat-\r\nteutjämningsreserv\r\nMom. 1 (överföring av obeskattade reserver)\r\n1. utskottet\r\n2. res. 1 (m, fp)\r\nVotering:\r\n203 för utskottet\r\n85 för res. 1\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 23 c, 16 v, 14 mp, 11 kd\r\nFör res. 1:     65 m, 20 fp\r\nFrånvarande:    22 s, 15 m, 4 c, 6 fp, 6 v, 4 mp, 4 kd</pre><pre>Mom. 3 (ägarbeskattning, m.m.)\r\n1. utskottet\r\n2. res. 3 (m, c, fp, kd)\r\nVotering:\r\n169 för utskottet\r\n118 för res. 3\r\n62 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 16 v, 14 mp\r\nFör res. 3:     65 m, 22 c, 20 fp, 11 kd\r\nFrånvarande:    22 s, 15 m, 5 c, 6 fp, 6 v, 4 mp, 4 kd</pre><pre>Övriga moment\r\nKammaren biföll utskottets hemställan.</pre><pre>7 §  (forts. från 4 §) Det nya pensionssystemet\r\n(forts. SfU13)</pre><pre>Anf.  125  ROSE-MARIE FREBRAN (kd):\r\nHerr talman! Vi kristdemokrater är stolta över vår\r\nmedverkan i pensionsöverenskommelsen. Det gäller\r\nhela vägen, alltifrån vårt inträde i riksdagen och rege-\r\nringen 1991. Den första etappen, genom pensionsar-\r\nbetsgruppen, fick sitt synliga resultat här i kammaren\r\njust fyra år från i dag, alltså den 8 juni 1994, i det s.k.\r\nprincipbeslutet. Den andra etappen, via Genomföran-\r\ndegruppen, får sitt synliga resultat i dag. Vi kommer\r\natt trycka på voteringsknapparna senare här i kväll\r\noch göra det med glädje och tillfredsställelse. I kväll\r\nlotsas alltså den här reformen i hamn, och det är na-\r\nturligtvis på tiden.\r\nUnder den andra etappen av arbetet har det inte\r\nsaknats dramatik. Stundtals har tilltron till partiernas\r\nförmåga att övervinna sina motsättningar varit svag.\r\nMan skall inte sticka under stol med att det har funnits\r\nirritation någon gång, t.ex. över att det socialdemo-\r\nkratiska partiet har beviljat sig extra tid för att lösa\r\ninterna problem även om det naturligtvis också var\r\nviktigt.\r\nLiksom Maud Björnemalm har jag läst Anna\r\nChristensens kolumn i Dagens Nyheter. Maud Björ-\r\nnemalm, och även Margit Gennser, har hänvisat till\r\ndenna kolumn, som i all sin korthet ändå uttrycker så\r\nmånga förståndiga tankar. Det gäller inte minst in-\r\nledningen med \"en seger för den långsiktiga demo-\r\nkratin\", som Maud Björnemalm citerade.\r\nDet är väl just det jag skulle vilja använda som en\r\nursäkt för att det har tagit tid - en seger för den lång-\r\nsiktiga demokratin. Man bestämmer sig för att man\r\nmåste uppnå vissa mål och så arbetar man gemensamt\r\nför att göra det. Man kan även visa tolerans mot dem\r\nsom ibland behöver extra tid och kanske extra över-\r\nväganden.\r\nTempot inom politiken har ju annars skruvats upp\r\noerhört mycket på senare år. Kritik har ofta kommit\r\nmot att våra statliga utredningar får arbeta under jäm-\r\nförelsevis väldigt kort tid. Man har korta berednings-\r\ntider, och det är alltför kort tid mellan att beslut fattas\r\noch det att de skall träda i kraft. Här har det fått ta sin\r\ntid, och jag tror att vi kan hålla med om att det ändå\r\nvar värt den tiden när vi nu har nått fram.\r\nMen, herr talman, förseningen som har inträffat,\r\npå ett par år, har tyvärr lett till några konsekvenser\r\nsom i och för sig inte har varit eller är önskvärda. Jag\r\ntänker t.ex. på att premiepensionspengarna har fått stå\r\nhos Riksgäldskontoret i flera år till en låg avkastning.\r\nDet är synd. Det var inte någon bra konsekvens av\r\nförseningen. Men även det måste vi nu tyvärr leva\r\nmed. Alla som har betalat in pengar har tyvärr fått en\r\nonödigt låg avkastning.\r\nEn annan konsekvens är att hela systemet skall\r\nsättas i sjön samtidigt som administrationen som skall\r\nsköta det också skall klara hela 2000-problematiken.\r\nSå den tajmningen var inte något vidare. Men man\r\nmåste naturligtvis sätta till alla klutar för att också\r\nklara detta.\r\nJag ville ändå inte gå förbi de här små plumparna\r\nmed något slags barmhärtighetens tystnad och bara\r\nsjunga överenskommelsens lov här i dag i vår debatt.\r\nDet tycker jag skulle vara litet ytligt och överseende.\r\nDenna viktiga dag är inte en dag för euforisk yra,\r\nutan snarare, tycker jag, en dag för tillfredsställelse\r\noch stolthet parad med ödmjukhet och eftertanke.\r\nHerr talman! Vi kristdemokrater är mycket nöjda\r\nmed den breda överenskommelse som vi nu går till\r\nbeslut om. Det är en överenskommelse som innebär\r\natt vi har klarat av att samverka mellan fem partier\r\nunder många år för att föra det i hamn. Det är en sam-\r\nverkan som inte har fått ske på bekostnad av substans\r\noch innehåll utan som har klarat av båda delarna. Vi\r\nskulle nå konsensus. Vi har gjort det, så att alla ingå-\r\nende partier kan vara nöjda med helheten även om\r\nman naturligtvis inte står upp lika mycket för varje\r\ndetalj. Men det är ändock en bred överenskommelse.\r\nDet som är så bra med detta är ju också att vi\r\ndärigenom uppnår en stabilitet i systemet.\r\nOavsett vad som händer den 20 september i år har\r\nvi stabilitet genom överenskommelsen och genom det\r\nbeslut som vi skall fatta i kväll. Valdagen kommer\r\ninte att förändra något därvidlag.\r\nNär det gäller de stora pensionsbeslut som har\r\nfattats under det här århundradet vill jag säga att jag\r\ninte har den historiska kunskapen om hur det var\r\n1913, när man tog folkpensionbeslutet. Jag vet inte\r\nom det fanns motsättningar då, men att sådana fanns\r\n1959, när man tog ATP-beslutet, tror jag att vi alla är\r\nväldigt väl medvetna om. Då skedde avgörandet med\r\nminsta möjliga marginal. Det var faktiskt det förhål-\r\nlandet att partipiskan inte till hundra procent var\r\nframgångsrik som gjorde att avgörandet blev som det\r\nblev.\r\nSå var det den gången, och jag tillhör inte dem\r\nsom tycker att det beslutet, så kännetecknat av oenig-\r\nhet, motsättningar och splittring, var ett bra beslut.\r\nTrots att man hade en mycket lång remisstid och\r\ntydligen debatterade under tre dagar i riksdagen, kom\r\nman inte fram till något bra beslut. Jag tror att det är\r\nen erfarenhet som många av oss har och kan bekräfta\r\natt det ofta inte är bra att driva fram beslut på det\r\nsättet. Hade partierna då kunnat lyfta sig över mot-\r\nsättningarna och hitta en gemensam minsta nämnare\r\natt utgå från för att söka lösningar, kunnat bidra med\r\nolika synsätt och värderingar, kunnat ge och ta, är jag\r\növertygad om att man skulle ha kommit fram till ett\r\nbättre beslut än vad man gjorde 1959.\r\nHerr talman! Det reformerade systemet bygger på\r\nett generationernas ansvar för varandra. Jag tycker\r\nmig se att man i det här beslutet har haft en intention\r\natt inte gynna vissa generationer på bekostnad av\r\nandra. ATP-beslutet lade en orimlig börda på kom-\r\nmande generationer. Det beslutet var inte solidariskt\r\nmed kommande generationer. Vi skulle, om vi hade\r\nfortsatt med det systemet, inte ha kunnat bära den\r\nbörda som det beslutet lade på oss. Åtminstone skulle\r\ninte 50-talisterna ha kunnat bära den börda som vi 40-\r\ntalister skulle ha utgjort för dem.\r\nDet här systemet är däremot långsiktigt hållbart.\r\nGenom att en stor del av det är ett fördelningssystem\r\när det fortfarande ett beroende mellan generationerna\r\ni systemet. Jag ser i detta också en mycket större\r\nsolidaritet än i det nuvarande systemet. Tyvärr hävdar\r\nen del pensionärer ibland att det som man har betalat\r\nin i form av avgifter och skatter till pensionerna är\r\npensionärernas pengar, och så blir det en genera-\r\ntionsstrid. Påståendet är inte sant, eftersom det som de\r\nhar betalat in är tidigare generationers pensioner. Det\r\när vi som nu förvärvsarbetar som bekostar nuvarande\r\npensionärers pensioner. Så kommer det att fortsätta\r\natt vara inom fördelningssystemet. Förvärvsarbetande\r\ni morgon kommer att fortsätta att finansiera fördel-\r\nningssystemet för oss 40-talister.\r\nJag är tilltalad av att man får behålla det här bero-\r\nendet mellan generationerna i det nya systemets för-\r\ndelningsavsnitt. Ett generationernas ansvar för var-\r\nandra är tilltalande.\r\nHerr talman! Det känns också tryggt att vi nu får\r\nett pensionssystem som är ekonomiskt stabilt. Det är\r\ndet dels därför att det är avgiftsbaserat i stället för\r\nförmånsbaserat, dels därför att det är följsamt till den\r\nsamhällsekonomiska utvecklingen i stället för till\r\nprisutvecklingen, dels därför att det är följsamt till\r\nden demografiska utvecklingen.\r\nJag vill understryka vikten av att det system som\r\nvi nu beslutar om verkligen får bli autonomt, så att\r\nobalanser som eventuellt uppstår automatiskt kan\r\nrättas till. Man bör hitta en bra konstruktion för den\r\ns.k. säkerhetsventilen, eller, som vi ibland säger,\r\nbromsen och gasen. Obalanser kan uppstå. Vi kan\r\nnämligen inte förutse allting. Vi kan få effekter t.ex.\r\nav in- och utvandring eller genom att antalet männi-\r\nskor i arbetskraften varierar.\r\nDet skulle inte vara bra om det uppstod obalanser\r\nsom inte klarades av en automatik, så att vi skulle bli\r\ntvungna att ge i uppdrag t.ex. till Riksförsäkringsver-\r\nket att bevaka stabiliteten i ekonomin och att slå larm,\r\nom det blir problem. Sedan skulle regeringen få ta\r\nställning och gå till riksdagen för att be den besluta si\r\neller så för att klara situationen.\r\nJag vill understryka hur viktigt vi kristdemokrater\r\nanser att det är att man verkligen hittar en bra kon-\r\nstruktion på bromsen och gasen. Nästan ingen möda\r\nfår sparas på lösandet av detta. Den underhandsin-\r\nformation som vi får pekar väl på att experterna\r\nkommer att lyckas med det här, och det tycker jag är\r\nbra.\r\nEkonomiskt sett tycker vi kristdemokrater att det\r\när bra att alla kommer att tjäna på att samhällsutveck-\r\nlingen går åt rätt håll. Det finns, som jag ser det, ingen\r\ngrupp i samhället som kommer att tjäna på att försöka\r\nslänga in grus i det ekonomiska tillväxtmaskineriet i\r\nvårt land, utan vi får alla ett gemensamt incitament för\r\natt uppnå god ekonomisk tillväxt i vårt land, och det\r\när bra.\r\nHerr talman! Vi kristdemokrater är väldigt nöjda\r\noch glada över det reformerade pensionssystemets\r\nfamiljeprofil.\r\nPensionsrätten för barnår är mycket tillfredsstäl-\r\nlande utifrån den ideologiska grund som vi bygger vår\r\npolitik på. Premiepensionen kan delas mellan makar,\r\nså att man alltså kan göra en utjämning mellan makar.\r\nMan kan skaffa sig efterlevandeskydd både före och\r\nunder pensionstiden.\r\nMan kan också på olika sätt skaffa sig ett efterle-\r\nvandeskydd. Det är ur ett familjeperspektiv väldigt\r\nbra och något som vi verkligen har eftersträvat. Detta\r\nhar vi uppnått, och med det är vi mycket tillfredsställ-\r\nda.\r\nHerr talman! Även premiepensionsdelen tillhör\r\ndet som vi kristdemokrater har varit tillskyndare av.\r\nDet är ett betydelsefullt inslag i systemet. Det är\r\nmånga delar inom premiepensionen som är oerhört\r\nbra, inte minst det förhållandet att vi nu kommer att få\r\nett mycket kraftigare hushållssparande och ett mindre\r\nkollektivt sparande. Det anser vi kristdemokrater vara\r\ntillfredsställande.\r\nDet är naturligtvis väldigt positivt för dem som i\r\ndag är riktigt unga, t.ex. de som i dag är i 20-årsåldern\r\noch har hela arbetslivet framför sig, att enligt gjorda\r\nberäkningar kanske så mycket som en tredjedel kan\r\nkomma att utgöras av premiepension för deras del vid\r\nen god tillväxt.\r\nDet finns vidare valfrihet och utrymme för indivi-\r\ndernas eget handlande. De kan välja fondförvaltare\r\noch bestämma om olika saker när man tar ut det hela.\r\nEn stor flexibilitet är inbyggd just i premiepensionen\r\nvid uttaget av pension. Man kan ta ut en fjärdedel, en\r\ntredjedel, hälften eller 100 %. Man kan ta ut ett år,\r\nhoppa över uttag nästa år osv. Detta är väldigt bra\r\nsom en del i pensionssystemet.\r\nHerr talman! Jag vill slutligen ta upp garantipen-\r\nsionerna. Det har varit viktigt för oss kristdemokrater\r\natt få med en ordentlig garantipension, pensionssys-\r\ntemets grundskydd. Utifrån vår ideologi har det varit\r\nviktigt att bidra till en tillräcklig nivå på garantipen-\r\nsionen, en hygglig nivå i grundskyddet. Nivån har\r\nblivit högre än vad som var tänkt från början. Det\r\ntycker vi är bra.\r\nHerr talman! En liten plump är att regelverket för\r\npensionsrätt för plikttjänstgöring nu skall läggas fast\r\ntrots att Pliktutredningen just har påbörjat sitt arbete.\r\nJag måste få säga detta för mitt eget samvetes skull:\r\nOm förslagen från den utredningen kommer att leda\r\ntill regelförändringar, innebär det att vi måste ändra i\r\nregelverket. Det skulle inte vara en bra start för ett\r\nstabilt, autonomt system. Men detta förtar inte den\r\npositiva helheten.\r\nHerr talman! Det är bra att utskottet ytterligare vill\r\nutreda pensionsrätt för barnår vid adoption av barn\r\nsom redan är några år gamla när de adopteras.\r\nFör övrigt återstår en del viktiga frågor som har\r\nmed pensioner att göra. Det är oerhört viktigt att det\r\ntidsschema som är fastlagt kommer att hålla, att vi\r\norkar med och klarar av det, att det inte blir förse-\r\nningar. Alla viktiga beslut skall fattas före millennie-\r\nskiftet.\r\nHerr talman! Jag yrkar bifall till hemställan i ut-\r\nskottets betänkande. Det är första gången under mina\r\nsju år i riksdagen som jag yrkar bifall till hemställan i\r\nett betänkande som fem partier står bakom i dess\r\nhelhet. Det är en ovanlig upplevelse. Men den är\r\ntrevlig.\r\nJag vill rikta ett varmt tack till de kolleger i utskot-\r\ntet som har tänkt att de skall sluta sin tid i riksdagen i\r\noch med utgången av denna mandatperiod. Tack skall\r\nni ha för dessa fyra år i socialförsäkringsutskottet.\r\nLycka till med kommande uppgifter!</pre><pre>Anf.  126  ULLA HOFFMANN (v) replik:\r\nFru talman! Jag skall ställa samma fråga till Rose-\r\nMarie Frebran som till andra partiföreträdare i dag.\r\nRose-Marie Frebran talade varmt för familjepoli-\r\ntiken, dvs. fördelningen i det nya förslaget till nytt\r\npensionssystem. Särskilt talade hon om efterlevande-\r\nskyddet. Hon anser att det ur ett familjeperspektiv är\r\nsärskilt bra.\r\nRose-Marie Frebran och jag har stått på trappan\r\npå Mynttorget några gånger och träffat änkorna. Vi\r\nhar stått på samma sida - om jag inte minns helt fel -\r\noch sagt att vi tycker att behovsprövningen av änke-\r\npensionen skall rivas upp. Jag tror t.o.m. att Rose-\r\nMarie Frebran har sett till att det finns pengar avsatta\r\ni kristdemokraternas budget för det.\r\nHur ställer sig Rose-Marie Frebran till att garanti-\r\npensionen skall avräknas mot ATP-delen i änkepen-\r\nsionen? Är det förenligt med kravet på ett bra famil-\r\njeperspektiv? Är det ett kriterium på att det skall\r\nfinnas stabilitet i systemet, dvs. att man vet vad man\r\nger sig in i?\r\nJag har hört Rose-Marie Frebran och andra prata\r\nom hur viktigt det är för individerna med en ekono-\r\nmisk stabilitet. Kan Rose-Marie Frebran åtminstone\r\ntänka sig att säga att det skulle kunna finnas en mot-\r\nsättning mellan individuell säkerhet och en följsamhet\r\ntill samhällsekonomin?\r\nVad gör ni om avgiften på 18 ½ % inte räcker till\r\natt ge rimliga pensionsnivåer?</pre><pre>Anf.  127  ROSE-MARIE FREBRAN (kd)\r\nreplik:\r\nFru talman! Jag skall först svara Ulla Hoffmann på\r\nfrågan om avtrappningen av änkepensionerna mot\r\ngarantipensionen. Jag skall vara jätteärlig: Detta är en\r\nav de saker jag inte tycker är någon \"höjdare\" i över-\r\nenskommelsen.\r\nJag kan inte vara hundraprocentigt nöjd i varje in-\r\ngående del. Det har varit fråga om att ge och ta. Hel-\r\nheten i familjeprofilen är mycket bra. Jag är tillsam-\r\nmans med mitt parti nöjd med den.\r\nSedan var det frågan om ekonomisk säkerhet,\r\nstabilitet i förhållande till individuell säkerhet. Man\r\nkan inte utfästa några garantier. Det har inte gått i\r\nATP-systemet. Vi politiker har petat både nu och då\r\noch förändrat. Vi har bestämt oss för hur mycket vi\r\ntycker att man kan satsa på de framtida pensionerna.\r\nDetta är totalt 18,5 %.\r\nVi satsar på detta. Vi har alla i vårt land fått ett\r\ngemensamt incitament att arbeta för en ökad tillväxt\r\nför att få bra pensioner framöver. Jag hoppas att vi\r\nskall vara eniga kring frågan om en bra tillväxt i vårt\r\nland. Om avgifterna inte räcker till blir det en kom-\r\nmande generation som får ta upp frågan igen.</pre><pre>Anf.  128  ULLA HOFFMANN (v) replik:\r\nFru talman! Jag blir litet rörd när jag hör Rose-\r\nMarie Frebran. Dels förstås för ärligheten när det\r\ngäller änkepensionen, dels att i och med att ett beslut\r\nskall fattas om ett nytt pensionssystem skall hela Sve-\r\nrige enas om att jobba för en hög tillväxt - som om vi\r\ninte har varit enade i den frågan tidigare! Det är inte\r\nnågot som kommer fram i och med pensionssystemet.\r\nJag tycker att det var ett ärligt svar om änkepen-\r\nsionerna. Jag beklagar att Rose-Marie Frebran och\r\nandra som har ansett att behovsprövningen har varit\r\norättfärdig i och med beslutet i dag kommer att lämna\r\nden inställningen. Vänsterpartiet kommer att bli helt\r\nensamt i den frågan.\r\nJag har ytterligare en fråga till Rose-Marie Freb-\r\nran. Rose-Marie Frebran säger att hon är nöjd med\r\nfamiljepolitiken i systemet. Men Rose-Marie Frebran\r\nvet att en hel del kvinnor har s.k. nollår - de når inte\r\nupp till ett basbelopp. Där skulle inte ens vårdnadsbi-\r\ndraget hjälpa. Det kommer att löna sig dåligt i det nya\r\nsystemet, eftersom det inte går att tillgodoräkna sig\r\ndet förhöjda basbeloppet för folkpensionen. Har Ro-\r\nse-Marie Frebran några synpunkter på det? Tycker\r\nhon att det är ett bra förslag att löna kvinnornas arbete\r\npå det sättet?</pre><pre>Anf.  129  ROSE-MARIE FREBRAN (kd)\r\nreplik:\r\nFru talman! Jag håller inte med om att det har\r\nfunnits en hundraprocentig uppslutning i vårt land för\r\natt främja en bra tillväxt i vårt land. Här blir det ytter-\r\nligare någonting som gör att kanske fler ställer upp på\r\nden målsättningen. Det blir inte lika bra att tala för\r\noch försöka främja vissa särintressen framöver. Det är\r\nbra.\r\nJag talar om familjeprofilen när jag talar om de\r\ndelar som vi kristdemokrater tycker är bra. Det går\r\ninte att lösa riktigt alla saker som man skulle vilja\r\ngöra under en övergångsperiod från ett system till ett\r\nannat. Nollåren är en belastning. Nollåren är ett minus\r\nför de kvinnor som berörs. Så är det.</pre><pre>Anf.  130  RAGNHILD POHANKA (mp) re-\r\nplik:\r\nFru talman! Långsiktigt hållbart! Jag kan tänka\r\nmig att man behöver en följsamhetsindexering för att\r\nfå ett system att hålla. Det är inte långsiktigt hållbart\r\nför pensionärerna. Det är bara vid denna höga tillväxt\r\n- som vi egentligen inte kan råda över.\r\nJag vill kommentera premiepensionssparandet.\r\nDet är faktiskt ett tvångssparande. Är det bra att ha ett\r\ntvångssparande? Skall det inte vara frivilligt? Skall\r\ndet inte erbjudas som en pensionsform? Det är ett\r\ntvångssparande. Även om man överlåter åt staten att\r\nsköta om det kan det bli en dålig utveckling. Då har\r\nman sparat pengar utan att få ut något av det. Det kan\r\nju bli så.\r\nNollåren är också en hake. Det gamla ATP-\r\nsystemet tillät nästan tio nollår då man kunde studera,\r\nutveckla sig, få barn osv. Det finns inte nu. Det kom-\r\nmer att innebära oerhörda skillnader - särskilt för\r\ndem som redan har tagit ut sina nollår. Jag återkom-\r\nmer till mina 50-talister. De har kanske tagit ut sina\r\nnollår och har räknat med att hinna jobba 30 år för att\r\nfull pension. Så kommer: Pang - 40 år! Det är ett svek\r\nmot dem som redan är litet äldre och som kommer in i\r\ndet nya pensionssystemet för sent.</pre><pre>Anf.  131  ROSE-MARIE FREBRAN (kd)\r\nreplik:\r\nFru talman! Ragnhild Pohanka talar om den lång-\r\nsiktiga hållbarheten och säger att det inte är hållbart\r\nför pensionärerna. Man kan inte veta den exakta ni-\r\nvån. Vi har hittills inte haft något långsiktigt hållbart\r\nsystem för pensionärerna. Får vi verklig ordning på\r\nekonomin och strävar åt samma håll kommer det att\r\nbli bättre framöver än vad det har varit. Men vi kan\r\ninte garantera någonting. Det är självklart att man inte\r\nkan göra.\r\nÄr ett tvångssparande bra? Om man har 18,5 % i\r\navsättning med eller utan premiepensionen, är avsätt-\r\nningen lika stor för det. Det är ingen skillnad i det.\r\nMen premiepensionen inrymmer stora fördelar och\r\nstora möjligheter. När vi fick reda på att vi nu kanske\r\nlever längre än vad vi trodde var de flesta överens om\r\natt det var tur att vi fått en halv procent till avsatt just\r\ntill premiepensionen för att kompensera för det.\r\nDetta är ett plus i kanten. Vi skall inte skrämma\r\nupp människor med att det är något negativt. Tvärtom\r\när det bra för hela systemet och för de framtida pen-\r\nsionerna. Det ser vi av all erfarenhet hittills av\r\nfondsparande.\r\nRagnhild Pohanka frågade om 50-talisterna. Jag\r\nskulle gott kunna hänvisa till Margit Gennser svar på\r\ndet. Hon har tänkt igenom det ordentligt, och jag\r\ntycker att hon också hade ett bra svar. Om man gör\r\nuppehåll för studier får man pensionsrätt även för\r\ndetta.</pre><pre>Anf.  132  RAGNHILD POHANKA (mp) re-\r\nplik:\r\nFru talman! Det är klart att premiepensionen är\r\nbåde en risk och en chans. Men jag förstår inte varför\r\nman skall spela med pensionspengar som på Lotto.\r\nHela den idén är litet halvgalen. Svenskarna tycker\r\nom att spela, och då förutsätter man att alla gör det.\r\nJag har svårt att acceptera premiepensionsfonden.\r\nDessutom är den väldigt dyrbar att handlägga. Det går\r\nåt mycket administrationspengar. Men det är kanske\r\nändå en bisak.\r\nJag vill återigen ställa en fråga. Man gjorde förut\r\nnollår, men nu finns de inte. Jag har stor respekt för\r\nMargit Gennsers kunskaper. Men jag vet att dessa\r\nnollår betyder oerhört mycket. Tänk på alla arbetslösa\r\noch ungdomar som inte har kommit in i systemet! Vad\r\ngör vi med dem? De vill väl inte skaffa sig nollår?\r\nRose-Marie Frebran säger, fru talman, att de som\r\nstuderar kommer in på något sätt. Men hur vet vi inte\r\ni dag.\r\nRose-Marie Frebran är oerhört nöjd med systemet\r\nmed nio pågående utredningar, broms och gas, och\r\nallt som man inte vet någonting om. Jag har svårt att\r\nförstå den förtjusningen över det här systemet när det\r\ninte är klart.</pre><pre>Anf.  133  ROSE-MARIE FREBRAN (kd)\r\nreplik:\r\nFru talman! Vad gäller det sista tror jag inte att\r\nRagnhild Pohanka hade varit mer nöjd om allting\r\nhade varit klart. Vi ser olika på detta. Vi vill ha olika\r\nsystem. Jag tror därför inte att det skulle ha hjälpt.\r\nNär det gäller premiepensionen är det också att\r\nvälja perspektiv att kalla det för att spela. De allra\r\nflesta människor kallar det för att investera genom att\r\nsatsa kapital i näringslivet och utveckla det, vårt land\r\noch ekonomin i vårt land.\r\nUtan sådana kapitalinvesteringar skulle vi inte\r\nkunna klara vårt land. Att vi med våra pensionspengar\r\nskall kunna vara med är väldigt bra och positivt. Vi\r\nser att facket när man väljer hur man skall göra med\r\nsina avtalspensioner kommer att göra just detta, efter-\r\nsom det är bra att investera i företagen.</pre><pre>Anf.  134  Statsrådet MAJ-INGER\r\nKLINGVALL (s):\r\nFru talman! År 1913, 1959 och 1998. Tre viktiga\r\nårtal i Sveriges välfärdspolitiska historia. År 1913\r\nfick vi allmän folkpension. År 1959 fattade riksdagen\r\nbeslut om ATP efter en folkomröstning, och i dag den\r\n8 juni 1998 fattar riksdagen beslut om ett nytt ålder-\r\nspensionssystem.\r\nPensionerna är ett mycket långsiktigt åtagande\r\nmed verkan långt i framtiden och en fråga som berör\r\nalla generationer i vårt samhälle. Att lägga fram för-\r\nslag om ett pensionssystem innebär att vi upprättar ett\r\nkontrakt mellan generationerna. Men för att det skall\r\nvara rättvist och hållfast måste vi finna en balans\r\nmellan kraven på goda pensioner och kraven från de\r\nförvärvsarbetande på rimligt konsumtionsutrymme\r\noch pengar till andra viktiga delar av välfärden som\r\nt.ex. barnomsorg, skola, hälso- och sjukvård och\r\näldreomsorg.\r\nDen balansen har vi nu sökt finna i det förslag till\r\nreformerat pensionssystem som förelagts riksdagen.\r\nDet som är det nya i förhållande till ATP-reformen\r\nför 40 år sedan är att fem politiska partier står eniga\r\nbakom ett allmänt, obligatoriskt pensionssystem som\r\nbygger på inkomstbortfallsprincipen.\r\nDet är inte vanligt att fem partier i riksdagen står\r\nbakom två propositioner från regeringen, men det är\r\nheller ingen vanlig fråga. Det är fråga om en grund-\r\nsten i den generella välfärdspolitiken och den kanske\r\nviktigaste delen i det offentliga trygghetssystemet.\r\nVåra förslag kommer att påverka människors välfärd\r\nlångt in i nästa århundrade.\r\nDet förslag som riksdagen har att behandla i dag\r\när resultatet av ett mångårigt arbete. Några har varit\r\nmed under hela arbetet. Andra har som jag kommit in\r\nsenare och fått förmånen att vara med och slutföra det\r\nhela. Det har varit en lång process med mycket hårt\r\narbete, men i en konstruktiv anda där alla och envar\r\ntagit på sig ett stort ansvar för att nå resultat. Vi har\r\ninte voterat oss ur de svåra diskussionerna. Vi har\r\nsamtalat oss fram till alla beslut. Målet har varit att bli\r\neniga, och då krävs också kompromissvilja. Vi, dvs.\r\nde fem politiska partier som står bakom pensionsför-\r\nslaget, har tagit gemensamt ansvar för helheten.\r\nDet reformerade pensionssystemet är ett exempel\r\npå ett stabilt och långsiktigt trygghetssystem, både\r\nekonomiskt och politiskt. En bra pension ger trygghet\r\npå äldre dagar, och därför är pensionsfrågan en så\r\ncentral välfärdsfråga. ATP, som kom år 1960, har\r\nförändrat tillvaron för flera generationer pensionärer,\r\nmen förutsättningarna har efterhand förändrats.\r\nAntalet pensionärer har ökat, och många fler äldre\r\nlever allt längre. Ett gott betyg åt vårt samhälle, men\r\ndet ställer stora krav på vårt pensionsåtagande. Till-\r\nväxttakten de senaste decennierna har varit lägre än\r\nvad ATP är konstruerat för, och om inget görs är AP-\r\nfonderna tömda redan om 15-20 år. Taket i ATP-\r\nsystemet följer inte löneutvecklingen. Gör vi ingen-\r\nting åt det utvecklas ATP till ett grundtrygghetssys-\r\ntem. Sambandet mellan avgift och förmån är dåligt.\r\nATP-systemet har ingen automatik inbyggd som\r\ngör att det kan anpassas till dessa förändringar, utan\r\ndet måste förändras genom politiska beslut. Redan i\r\nmitten av 80-talet började man se över ATP, men det\r\nledde inte till några beslut. Det var först i början på\r\n90-talet som arbetet tog fart, och det politiskt nya var\r\natt fem politiska partier gjorde upp om ett reformerat\r\npensionssystem. Överenskommelsen innebär att det i\r\ndag råder en bred politisk samsyn kring att framtidens\r\npensioner skall vara offentliga och obligatoriska.\r\nKärnan i ATP-systemet skall bibehållas.\r\nBakom uppgörelsen år 1994 låg insikten att en ge-\r\nnomgripande reform av pensionssystemet var nöd-\r\nvändigt för att skapa rättvisa mellan generationerna\r\noch ge trygga pensioner i framtiden. Den politiska\r\nuppslutningen bakom reformen är en av dess stora\r\ntillgångar. En förändrad riksdagsmajoritet innebär\r\ninte förändrade villkor och förväntningar. Det refor-\r\nmerade systemet kommer att vara politiskt stabilt\r\näven på lång sikt. Det i sin tur stärker ytterligare den\r\nekonomiska stabiliteten i samhället. De ekonomiska\r\naktörerna vet vad som gäller på detta viktiga område.\r\nDet blir en positiv spiral, och det är en av anledning-\r\narna till att vårt nya pensionssystem redan väckt inter-\r\nnationell uppmärksamhet.\r\nJag tror också att vi genom det nya pensionssys-\r\ntemet har gett Sverige en god möjlighet att vara kon-\r\nkurrenskraftigt i framtiden. Inom svenskt näringsliv\r\nkommer man att inse att man i det nya svenska pen-\r\nsionssystemet har fått en konkurrensfördel. Sverige\r\nborde i framtiden bli mer intressant att investera i, då\r\nvi kan visa att vi har funnit ett svar på en av de frågor\r\nsom flertalet av de övriga västländerna har stora pro-\r\nblem med.\r\nFru talman! Det svenska samhället kommer att\r\nfortsätta förändras. Det kommer det reformerade\r\npensionssystemet att tåla. Genom att låta systemets\r\ninkomster styra dess utgifter i stället för tvärtom\r\nkommer det att bli ekonomiskt stabilt. En lärdom av\r\nde senaste årens ekonomiska kris är att det är oerhört\r\nfarligt att försätta landet i en situation där man måste\r\nlåna till välfärden. Ett pensionssystem får aldrig riske-\r\nra att gå bankrutt.\r\nI det reformerade pensionssystemet kopplas utgif-\r\nterna till inkomsterna. Har de yrkesaktiva en bra lö-\r\nneutveckling så får pensionärerna mer. Är löneut-\r\nvecklingen dålig får pensionärerna vara med och göra\r\navkall på sin standard. Det blir därmed ett ekonomiskt\r\nstabilt system - ett generationskontrakt mellan dem\r\nsom betalar avgifterna och dem som får pension.\r\nPensionerna skall finansieras med 18 ½ % av lö-\r\nnesumman - hälften arbetsgivaravgifter, hälften ege-\r\nnavgifter. Detta bygger på en avvägning mellan vad\r\nsom skall gå till pensioner och vad som behövs till de\r\nförvärvsarbetande. Den avvägningen måste uppfattas\r\nsom rättvis både av pensionärerna och av dem som\r\narbetar ihop till pensionen om generationskontraktet\r\nskall hålla.\r\nI det reformerade pensionssystemet bygger pen-\r\nsionen på livsinkomsten och inte som i dag på de 15\r\nbästa av 30 yrkesverksamma år. Dagens system har\r\ngynnat dem som arbetat i relativt få år och som har\r\nfått en god löneutveckling under 15 år. I det nya sys-\r\ntemet står pensionen i direkt relation till vad man har\r\narbetat ihop. Varje ytterligare arbetad timme ger yt-\r\nterligare i pension - men med ett undantag. Det är ett\r\nundantag som alltför mycket kommit i skymundan i\r\ndebatten men som är en viktig signal: Svartjobb ger\r\ningen pensionsrätt. Eftersom varje timme räknas in i\r\ndet nya systemet innebär varje timme svartjobb som\r\nbyts mot en timme riktigt jobb högre pension.\r\nFru talman! Ett pensionssystem kan aldrig kom-\r\npensera alla de orättvisor som drabbat människor\r\ninnan de blev pensionärer. Däremot har vi komplette-\r\nrat livsinkomstprincipen med fördelningspolitiska\r\ninslag.\r\nDet viktigaste är garantipensionen, som ger en ut-\r\nfyllnad eller en lägsta garanterad nivå till den som har\r\nen låg intjänad inkomstgrundad pension eller som inte\r\nhar tjänat ihop någon pension alls.\r\nEtt annat viktigt fördelningspolitiskt inslag är\r\nbarnårsrätten, dvs. den tid då någon förälder är hem-\r\nma med barnen. I det reformerade systemet ges en\r\nextra pensionsrätt utöver den som föräldrapenningen\r\nger.\r\nUnder det kommande året skall efterlevandepen-\r\nsionen, bostadstillägget och den övergångsvisa garan-\r\ntipensionen anpassas till det nya pensionssystemet.\r\nFörtidspensionen knyts till sjukförsäkringen.\r\nDet innebär att vi före millennieskiftet kommer att\r\nha reformerat samtliga delar av det svenska pensions-\r\nsystemet.\r\nFöre sommaren 1999 kommer vi alla att få besked\r\nom vår intjänade premiepensionsrätt för åren 1995-\r\n1997 och möjlighet att under hösten 1999 få välja\r\nfondförvaltare. Senast i mars 2000 skall vi också få\r\nbesked om våra pensionsbehållningar från 1960 och\r\nframåt enligt de nya reglerna. Riksförsäkringsverket\r\nräknar nu med att kunna ge alla en första preliminär\r\npensionsprognos för åren 1960-1997 i samband med\r\npremiepensionsbeslutet under våren 1999. Det ger oss\r\nen information om vår egen pension som vi aldrig\r\ntidigare har kunnat få.\r\nFru talman! Ett nytt pensionssystem är en stor och\r\nviktig händelse i en nations utveckling. Det skall stå\r\nför långsiktighet, överblickbarhet och stabilitet. Det\r\nhar stor betydelse inte bara för den enskilda männi-\r\nskans egen ekonomiska trygghet utan även för sam-\r\nhällsekonomin.\r\nBeslutet i dag i riksdagen är resultatet av många\r\nmänniskors hängivna arbete - ofta ett mödosamt och\r\notacksamt arbete i det tysta.\r\nJag tänker på projektgruppen på Socialdeparte-\r\nmentet och de tjänstemän på Finansdepartementet och\r\nvåra myndigheter som tagit aktiv del i arbetet.\r\nJag vill rikta ett stort, varmt tack till alla ledamö-\r\nter, sakkunniga och experter i Genomförandegruppen\r\noch till de tjänstemän som starkt har bidragit till da-\r\ngens historiska beslut.\r\nTill sist, fru talman, är det mycket glädjande att\r\nfem politiska partier enats om utformningen av mor-\r\ngondagens pensionssystem. Men framför allt är det ett\r\nglädjande besked för dagens unga som kommer att bli\r\nframtidens pensionärer.</pre><pre>Anf.  135  ULLA HOFFMANN (v) replik:\r\nFru talman! Statsrådet Klingvall och även andra\r\nledamöter från Genomförandegruppen har utgjutit sig\r\növer och tackat alla människor som har arbetat så\r\nmödosamt med det nya pensionssystemet. Jag vill ta\r\ntillfället i akt och tacka alla dem utanför denna riks-\r\ndag som har orkat hålla min låga brinnande vad gäller\r\noppositionen i pensionssystemet. De har varit en hel\r\ndel, och jag hoppas att de inte är besvikna på mig i\r\nden debatt som vi för i dag. Tack alla ni som har\r\nskrivit! Tack alla ni som har hört av er! Tack alla ni\r\nfackliga organisationer! Tack alla i kvinnorörelsen!\r\nJag har några frågor till statsrådet Klingvall. Jag\r\nskulle vilja höra litet grand om garantipensionen som\r\njag inte fick riktigt klart för mig på den hearing vi\r\nhade. Den olyckliga indexeringen på garantipensionen\r\noch den inkomstrelaterade pensionen innebär att om\r\nvi skulle ha otur eller vad vi nu skall kalla det, dvs.\r\nom det inte blir som Rose-Marie Frebran vill och vi\r\nfår dålig tillväxt i några år, så kommer alltfler männi-\r\nskor att bli beroende av garantipensionen. Den kom-\r\nmer då att belasta statsbudgeten.\r\nJag undrar hur statsrådet tänker lösa det proble-\r\nmet. Vad jag förstår har man bestämt sig för att avgif-\r\nten skall vara 18 ½ % och att den också skall ge en\r\nrimlig nivå. Men det kan ju inträffa saker och ting\r\nsom gör att man måste ändra sig. Jag vill veta vad\r\nsom händer då.\r\nJag skulle också vilja veta hur statsrådet har reso-\r\nnerat kring de kvinnor och även män som har nollår.\r\nHur hänger detta ihop med resonemanget kring att\r\nlyckönska dagens unga? Kanske är det de arbetslösa -\r\neller inte vet jag vad det är som statsrådet tänker på.</pre><pre>Anf.  136  Statsrådet MAJ-INGER\r\nKLINGVALL (s):\r\nFru talman! Med all respekt för Ulla Hoffmann\r\noch den kritik som har kommit under debatten skulle\r\ndet ändå vara intressant att få veta vilket Vänsterpar-\r\ntiets alternativ är till det förslag som vi nu har förelagt\r\nriksdagen.\r\nUlla Hoffmann har under debatten talat väldigt\r\nmycket om pensionsnivåer och låga pensioner. Jag\r\nundrar vad Vänsterpartiet, som uppenbarligen vill\r\nhålla fast vid ATP-systemet, tänker göra åt det? Vad\r\nhänder med ATP vid låg tillväxt - vid 1 % tillväxt?\r\nJag har förstått att en handlingslinje är att förändra\r\nintjänandetiden till 20 av 30. Kommer det att räcka\r\ntill för att klara de påfrestningar som ATP-systemet\r\nutsätts för? Vad betyder den förändring som Vänster-\r\npartiet har föreslagit i sin reservation i pensionsnivå-\r\ner?\r\nJag vill fråga Ulla Hoffmann en sak till innan jag\r\nsvarar på hennes frågor. Hur ser ett pensionssystem ut\r\nsom är oberoende av tillväxt? Det var en synpunkt\r\nsom hon lade fram i ett tidigare replikskifte. Hur\r\nskapar man ett sådant pensionssystem som är obero-\r\nende av tillväxten i samhället?\r\nUlla Hoffmann frågade om nollåren. Nollåren,\r\nsom kommer från den tid då man har barn under fyra\r\når, kompenserar vi ju med barnår. Men nollår därut-\r\növer är ju en stor belastning för vårt nuvarande sys-\r\ntem. Skulle man tänka sig att alla hade tio nollår\r\nskulle vårt ATP-system kollapsa oerhört snabbt. Det\r\nnuvarande systemet förutsätter att de flesta jobbar mer\r\nän 30 år för att pengarna skall räcka.</pre><pre>Anf.  137  ULLA HOFFMANN (v) replik:\r\nFru talman! Jag tar för givet att statsrådet har läst\r\nvår motion. Det vore ju inte bra annars. Där har vi\r\nfaktiskt talat om vad vi anser och hur vi vill bygga\r\nupp vårt system. Vi har inte sagt att vi skall förlänga\r\nnågon intjänandetid, utan vi säger 30 år i intjänande-\r\ntid. Det vi förlänger är den beräkningsgrund som\r\nligger för nivån på pensionen.\r\nJag tror faktiskt att statsrådet håller med mig om\r\ndet som är absolut nödvändigt att göra i ett pensions-\r\nsystem oavsett hur det ser ut. Det finns två saker. Den\r\nena är att först och främst se till att alla människor\r\nkommer i arbete. Det andra är att göra systemet an-\r\npassat till samhällsekonomin, om man nu skall utgå\r\nfrån systemet. Det har vi också gjort i vårt system. Jag\r\ntror att statsrådet är ganska säker på att vi faktiskt har\r\ngjort beräkningar så att vi står med båda fötterna på\r\njorden.\r\nJag har aldrig sagt att vi skall ha ett system som är\r\noberoende av tillväxten. Jag har aldrig beskrivit det.\r\nDäremot har jag försökt att diskutera och debattera\r\nhär att man inte skall gå ut och säga vissa saker. Stats-\r\nrådet, Genomförandegruppen och pensionsarbets-\r\ngruppen har sagt att det här systemet kommer att bli\r\nlika bra och ge lika hög utdelning som allt annat och\r\natt man inte skall ändra så att det blir sämre för någon\r\npensionär i hela Sverige. Nu har man i och för sig\r\nändrat sig och säger att det skall i princip inte bli\r\nsämre för någon pensionär.\r\nDet är det jag menar. Man skall inte gå ut och säga\r\nsaker och ting när man vet att man inte kan hålla det.\r\nDet har förstört en stor del av den debatt vi har haft\r\nom pensionssystemet. Genomförandegruppen och\r\npensionsarbetsgruppen har tvingats till försvar jämt\r\noch ständigt.\r\nJag tycker inte om att bli tillvitad saker och ting\r\nsom jag inte har sagt.</pre><pre>Anf.  138  Statsrådet MAJ-INGER\r\nKLINGVALL (s):\r\nFru talman! Jag har läst Vänsterpartiets motion\r\noch också reservationen. Det ger inte mig någon yt-\r\nterligare ledning i hur Vänsterpartiet tänker hantera\r\nett bevarat ATP-system vid låg tillväxt och vad det får\r\nför konsekvenser. Handlar det om att sänka pen-\r\nsionsnivåerna, och i så fall hur mycket? Eller handlar\r\ndet om att höja avgifterna? Eller är det så att vid låg\r\ntillväxt är det bara de förvärvsarbetande som skall ta\r\nsmällen och inte pensionärerna?\r\nDet som gör vårt system så hållbart är ju att gene-\r\nrationerna följs åt. Eftersom det är kopplat till löneut-\r\nvecklingen i samhället innebär det ju, Ulla Hoffmann,\r\natt om det går bra för löntagarna blir det också hygg-\r\nliga pensioner och vice versa. Blir det en dålig lö-\r\nneutveckling får också pensionärerna vara med och ta\r\nen sämre standard. Detta skapar ett generationskon-\r\ntrakt som gör att vi kommer att kunna klara olika\r\ntillväxttal i ekonomin. Vårt bekymmer med ATP är ju\r\natt ATP inte klarar tillväxttal under 2 % utan att det\r\nfår mycket stora konsekvenser.\r\nEftersom Vänsterpartiet vill bevara ATP - visser-\r\nligen vill man förlänga de 15 åren till 20 - undrar jag\r\nhur ni tänker hantera frågan om låg tillväxt i ekono-\r\nmin.</pre><pre>Anf.  139  RAGNHILD POHANKA (mp) re-\r\nplik:\r\nFru talman! Marianne Samuelsson kommer att tala\r\nlitet mer om vårt system snart.\r\nJag har några frågor till statsrådet. Det har sagts\r\natt ingen skall få lägre pension än i dag. Men det\r\ngäller alltså inte dem som bor i de 36 kommuner som\r\ni dag har högre kommunalskatt än 33:50. Hur är det\r\nmed ministerns utsago i det här fallet?\r\nHäromdagen sade ministern att pensionsavgifterna\r\nskall vara 18,5 % av livsinkomsten. Men så är det\r\ninte. Det är 18,5 % av litet drygt 90 000. Det kan göra\r\nen ganska stor skillnad på pensionerna. Hur är det\r\nmed dessa två frågor?</pre><pre>Anf.  140  Statsrådet MAJ-INGER\r\nKLINGVALL (s):\r\nFru talman! Vad jag förstår frågar Ragnhild Po-\r\nhanka först om garantipensionen. När det gäller ga-\r\nrantipensionen klarar vi t.o.m. den kommun som i dag\r\nhar den högsta kommunalskatten, nämligen Gullspång\r\nsom ligger på litet över 34 kr. Det blir alltså en bättre\r\npension för alla när det gäller garantipensionen.\r\nRagnhild Pohanka står ju för ett förslag som är\r\nhelt annorlunda än både det som vi fem politiska\r\npartier har kommit fram till och det som Vänsterpar-\r\ntiet står för, nämligen ett grundskydd. Hur ser egentli-\r\ngen Miljöpartiets kostnadsberäkning och finansiering\r\nut för grundskyddet? Såvitt jag förstår måste det ini-\r\ntialt bli en mycket kraftigt utökad kostnad att införa\r\ndetta. Miljöpartiets syn på det framtida pensionssys-\r\ntemet är ju väldigt avvikande mot övriga politiska\r\npartiers här i riksdagen. Jag undrar också hur männi-\r\nskors pensionsskydd skall lösas? Varför säger Miljö-\r\npartiet nej till inkomstbortfallsprincipen? Varför är\r\ndet då, vilket det ju måste bli, de privata försäkrings-\r\nbolagen som skall stå för människors pensionsskydd?</pre><pre>Anf.  141  RAGNHILD POHANKA (mp) re-\r\nplik:\r\nFru talman! Det gör de ju till en stor del i dag ock-\r\nså. Det är ingen skillnad. Vi har inte sagt att någon\r\nmänniska skall garanteras en hög nivå, men hon skall\r\nha en grundskyddsnivå. Den får man ta ansvar för\r\nsjälv. Vem kan göra det då? Jo, det är de som är goda\r\ninkomster. De andra kan inte ta något ansvar och har\r\ninte råd att ta försäkringar i alla fall. Jag menar att\r\ndessa människor alltså kan ta det ansvaret.\r\nSedan vill jag fråga om en annan målkonflikt som\r\ngäller mellan garantipensionens prisindexering och\r\nålderspensionens löneutvecklingsindexering. Dessa\r\nkan ju divergera. Vad gör man då? Kommer man att\r\ngöra som tidigare då man tillförde pensionstillskott\r\noch hyresbidrag? Då blir det ju ungefär lika lappat\r\noch lagat som det har varit nu. Det är väl det man\r\nmåste dra till med. Man kan ju inte tänka sig att\r\nmänniskors grundskydd när det gäller garantipensio-\r\nnen är likadant för alltid. Då kommer det ju att finnas\r\nkrav på att även de som bara har garantipension skall\r\nfå en litet förhöjd levnadsstandard.</pre><pre>Anf.  142  Statsrådet MAJ-INGER\r\nKLINGVALL (s):\r\nFru talman! Garantipensionen kommer ju att pris-\r\nindexeras eftersom vi måste garantera att de som\r\nuppbär grundskyddet också får full kompensation för\r\nprisökningarna. Bostadstillägget fyller ju i dag funk-\r\ntionen att hjälpa till att få en hygglig standard. Så\r\nkommer det att vara i framtiden också. Vi håller just\r\nnu på att se över hur bostadstillägget i det reformera-\r\nde systemet skall anpassas till detta.\r\nSedan gällde det den inkomstgrundade pensionen\r\noch att det där finns en löneindexering. Om det blir en\r\ngod utveckling i samhället med en god tillväxt kom-\r\nmer ju alltfler att klara sig på sin inkomstgrundade\r\npension och behöver inte få någon garantipension\r\neller bara en liten utfyllnad av garantipensionen. Så\r\nkommer det att se ut.</pre><pre>Anf.  143  MARIE ENGSTRÖM (v):\r\nFru talman! Det är flera frågor i det här pensions-\r\nsystemet som inte är lösta än. Andra talare har också\r\npratat om det. Det gäller t.ex. utformningen av den\r\npopulära bromsen eller gasen. Det handlar om hur\r\nstor överföring vi skall göra av AP-fonderna till stats-\r\nbudgeten. Det handlar om pensionsrätt för studier.\r\nDet handlar om efterlevandepensionerna osv. Det\r\nhandlar också om avgiftsväxlingen.\r\nNär vi hade den offentliga utfrågningen för ett tag\r\nsedan sade man från regeringshåll att det här var frå-\r\ngor av mer teknisk natur. Jag tänker ta upp frågan om\r\navgiftsväxlingen. Även om många anser att det är en\r\nteknisk fråga tycker jag att det finns ett ganska stort\r\nmått av politiskt sprängstoff i just den frågan - kanske\r\njust därför att den inte är avgjord i dag, vilket den\r\nkanske borde vara.\r\nI betänkandet står det att den uppgörelse om av-\r\ngiftsuttaget som Genomförandegruppen gjorde i janu-\r\nari i år ligger fast, i varje fall fram till vårvintern\r\n1999. Då, säger man, skall man komma med ett fär-\r\ndigt finansieringsförslag, och det tror jag är bra. Men\r\nfram till dess ligger den allmänna pensionsavgiften på\r\n6,95 % och ålderspensionsavgiften på 6,4 % i de\r\nsociala avgifterna.\r\nMan skriver också i betänkandet att det är väldigt\r\nviktigt att frågan får sin lösning för att reformen skall\r\nverka trovärdig. Det kan jag i och för sig ställa upp\r\npå. Det är viktigt. Jag måste dock vända mig till Maj-\r\nInger Klingvall och fråga: Tycker inte Maj-Inger\r\nKlingvall att väljarna så här före valrörelsen borde\r\ninformeras om huruvida man fr.o.m. år 2000 skall\r\nbetala höjda egenavgifter, dvs. betala mer pengar på\r\nsin lön varje månad? Jag tror att kanske framför allt\r\nlåg- och medelinkomsttagarna i det här landet är väl-\r\ndigt intresserade av att få svar på den frågan. Får man\r\nmindre kvar i plånboken när Genomförandegruppen\r\när klar med sin finansiering av den här reformen?\r\nJag skall ta upp litet av bakgrunden. Det är fram-\r\nför allt barnfamiljer och människor med lägre inkoms-\r\nter som har varit de ekonomiska förlorarna under 90-\r\ntalet. Den uppfattningen har vi inom Vänsterpartiet.\r\nJag läste en undersökning, kanske inte så vetenskaplig\r\nmen ändå, som Konsumentverket publicerade för\r\nnågon vecka sedan och som befäster precis det vi\r\nsäger: Det är barnfamiljerna och familjerna med låg\r\ninkomst som har blivit 90-talets förlorare. En av orsa-\r\nkerna till att dessa grupper har förlorat är just infö-\r\nrandet av egenavgifter - förut i form av sjukförsäk-\r\nringsavgift, i dag i form av pensionsavgift - som till\r\nsin konstruktion är ogynnsamma för låginkomsttaga-\r\nre.\r\nDet handlar inte bara om låginkomsttagare. Det\r\nhandlar också om kommunsektorn, som har gått miste\r\nom skatteintäkter under en lång rad av år på grund av\r\ndetta.\r\nJag är av uppfattningen att låginkomsttagarna har\r\nförlorat. Jag skulle vilja citera vad regeringen skrev i\r\nvårpropositionen under rubriken Fördelningspoliti-\r\nken: \"Tvärtemot vad många befarat, pekar fördel-\r\nningspolitiska analyser på att krisen och budgetsane-\r\nringen har klarats av med en bevarad relativt jämn\r\nfördelning av de ekonomiska resurserna. Genom\r\nvälfärdspolitiken har bördorna av den djupa ekono-\r\nmiska krisen och saneringen av de offentliga finan-\r\nserna i huvudsak fördelats rättvist.\"\r\nJag håller inte riktigt med om den beskrivningen.\r\nFru talman! Det här är en väldigt stor fråga och en\r\nväldigt stor reform. Jag har valt att begränsa mig till\r\nen liten del: själva finansieringen. Vänsterpartiet har\r\nockså en reservation i den här frågan där vi för en\r\ndiskussion om huruvida det skulle vara möjligt att\r\nsluta använda egenavgifter som finansieringskälla och\r\ni stället övergå till beskattning via statsskatten.\r\nFru talman! Jag tänker inte yrka bifall till någon\r\nreservation, utan jag ställer mig bakom de yrkanden\r\nsom Ulla Hoffmann tidigare har gjort.</pre><pre>Anf.  144  BO KÖNBERG (fp) replik:\r\nFru talman! Jag har i flera år försökt få besked\r\nfrån Vänsterpartiet om hur man menar att en avgift-\r\nsväxling, dvs. att byta en arbetsgivaravgift via en\r\nlönehöjning till en egenavgift, påverkar fördelnings-\r\npolitiken i landet och kommunalskatterna, vilket bru-\r\nkar vara de två vanligaste argumenten. Jag har försökt\r\nett antal gånger i dag med Vänsterpartiets inledare i\r\nden här debatten, Ulla Hoffmann. Nu har jag förstått\r\natt det är Marie Engström som sitter inne med Väns-\r\nterpartiets svar på den här punkten.\r\nDärför ställer jag frågan till Marie Engström: Om\r\nman har en årsinkomst på 200 000 kr, för att ta ett\r\nexempel jag tidigare nämnt i dagens debatt, och höjer\r\nden med 10 %, dvs. 20 000 kr, och sedan får betala en\r\negenavgift som är precis lika stor, är då 200 plus 20\r\nminus 20 något annat än 200? Om det är precis sam-\r\nma sak, dvs. det som finns kvar efteråt och skall be-\r\nskattas, är det väldigt svårt att förstå var fördelnings-\r\npolitiken och kommunalskatterna kommer in. Men jag\r\ntror att jag nu kanske äntligen får svaret.</pre><pre>Anf.  145  MARIE ENGSTRÖM (v) replik:\r\nFru talman! Första delen av Bo Könbergs fråga\r\ngällde egenavgifter kontra arbetsgivaravgifter, om jag\r\nförstod frågan rätt, och egenavgifternas påverkan på\r\nden enskilde löntagaren. Det här är ju en avgift som\r\nlöntagaren skall betala på sin inkomst. Att inkomsten\r\nsjunker, jämfört med om det handlar om en arbetsgi-\r\nvaravgift eller en social avgift av det slaget, tycker jag\r\ndärför är ganska uppenbart.\r\nSedan gällde det påverkan på kommunernas eko-\r\nnomi och kommunalskatten. I och med att egenavgif-\r\nterna är avdragsgilla sjunker ju skatteinkomsterna för\r\nkommunerna. Skatteunderlaget sjunker - det är väl\r\nockså ganska uppenbart.\r\nSedan hade Bo Könberg ett räkneexempel. Jag vet\r\ninte om jag uppfattade alltihop, för det gick oerhört\r\nsnabbt. Men om man betalar en egenavgift har man en\r\nutgift. Om man sedan får göra avdrag för samma\r\negenavgift motsvarar ju den förtjänst man gör på det\r\navdraget det procenttal som man betalar i skatt. Något\r\nannat svar har jag inte på den frågan.</pre><pre>Anf.  146  BO KÖNBERG (fp) replik:\r\nFru talman! Jag vet inte om jag blev så mycket\r\nklokare. Det är ju inte så att jag för första gången i\r\ndag ställer de här frågorna till Vänsterpartiet, utan det\r\nhar jag gjort i snart sju år. Därför borde de väl inte\r\nkomma så väldigt överraskande för någon - allra\r\nminst för Vänsterpartiets huvudtalare i dag, som ju\r\nvar med i pensionsarbetsgruppen på den tiden det\r\nbegav sig.\r\nDet jag försökte säga, och har försökt säga i en\r\nmängd år i denna kammare och på andra ställen, är att\r\ndet förstås blir olika effekt om det är fråga om en ren\r\nhöjning av någon av de befintliga skatterna i landet,\r\nexempelvis det som ibland har kallats egenavgifter,\r\neller om man växlar. Min fråga gällde växlingen. Jag\r\nskall försöka upprepa frågan, om än kanske med suc-\r\ncessivt mindre förhoppning om ett svar: Om arbetsgi-\r\nvaravgifterna sänks och detta växlas in i en lika stor\r\nlönehöjning för löntagarna som sedan betalar en lika\r\nstor egenavgift, påverkar det då den skatt som var och\r\nen betalar? Det är den ena frågan. Den andra frågan\r\när: Påverkar det kommunalskatterna? Jag tycker mig\r\nha försökt bevisa, jag vet inte hur många gånger nu,\r\natt det förstås inte är så.\r\nDet räkneexempel jag tog, och som jag möjligen\r\nläste upp snabbt när jag tog det för tredje gången i\r\ndag, skall jag nu försöka ta långsammare den fjärde\r\ngången:\r\nOm man har en industriarbetarlön på litet drygt\r\n15 000 kr i månaden har man alltså en årsinkomst på\r\n200 000 kr. Så slipper arbetsgivaren en del av ar-\r\nbetsgivaravgiften, lönen höjs med - för enkelhets\r\nskull - 10 %, dvs. med 20 000 kr, och sedan får ve-\r\nderbörande skyldighet att betala en egenavgift som är\r\nlika stor, dvs. 20 000 kr. Frågan är: Har Marie Eng-\r\nström något annat svar på vad 200 plus 20 minus 20\r\när än 200?</pre><pre>\r\nAnf.  147  MARIE ENGSTRÖM (v) replik:\r\nFru talman! Det var många siffror. Jag skulle näs-\r\ntan vilja säga att det här är en hypotetisk fråga. Vad\r\njag vet kommer ju inte arbetsgivarna att höja lönerna.\r\nDet var något av det första som Arbetsgivareföre-\r\nningen sade när det gällde avgiftsväxlingen.\r\nAnnars kan jag i och för sig hålla med Bo Kön-\r\nberg om detta. Men det är realitet. Det tror jag Bo\r\nKönberg vet lika bra som jag.\r\nMen jag måste konstatera att det inte finns någon i\r\nkammaren från Genomförandegruppen som vill svara\r\npå mina frågor: Hur skall ni finansiera detta? När\r\nskall ni komma med det beskedet? Hur kommer det\r\natt se ut? Varför kommer ni inte med beskedet före\r\nvalrörelsen? Hur skall låg- och medelinkomsttagarna\r\nveta hur mycket de kommer att ha kvar i plånboken\r\nom ett år?</pre><pre>Anf.  148  MARIANNE\r\nSAMUELSSON (mp):\r\nFru talman! Det här är en viktig debatt, och den\r\nhar pågått under några timmar. Jag tycker kanske inte\r\natt den har varit helt tydlig och klargörande om vad\r\nförslaget till det nya pensionssystemet innebär för\r\nlöntagarna. Det är fortfarande mycket otydligt vilken\r\npension man en gång kommer att få.\r\nBakom Miljöpartiets syn på förslaget finns det en\r\nhistoria. Vi började redan förra gången vi satt i riks-\r\ndagen, 1988, att säga att ATP-systemet inte är eko-\r\nnomiskt hållbart. Det går inte att ha ett system som\r\nbygger på en tillväxt som vi inte kan garantera. Då var\r\ndet ganska litet intresse från övriga partier att över\r\nhuvud taget diskutera det. Man tyckte att ATP-\r\nsystemet var perfekt. Det gick visst att finansiera. Vi\r\nskulle ha tillväxt för all evighet osv.\r\nSedan kom ett EU-medlemskap, och med det kom\r\nen insikt om att ATP-systemet skulle bli mycket kost-\r\nsamt    i förhållande till den rörliga arbetsmarkna-\r\nden. Då blev det plötsligt ett annat intresse för att\r\nändra pensionssystemet.\r\nDet är säkert nödvändigt att göra det, men frågan\r\när om det är nödvändigt att göra det så oerhört komp-\r\nlicerat och krångligt och så dyrt. Fortfarande tycker\r\njag mig kunna se att det blir svårt att finansiera, sam-\r\ntidigt som väldigt många grupper får betydligt lägre\r\npension än de i dag förväntar sig att få.\r\nDessutom bygger systemet, som jag ser det, på en\r\ngammal syn på hur arbetsmarknaden och framtiden\r\nkommer att se ut. Man talar fortfarande om raka rör\r\nmellan antalet år som man skall arbeta och den pen-\r\nsion man får. Helst skall man jobba litet längre och\r\nlitet mer, för då får man ännu mer pension.\r\nSamtidigt kan vi i dag ganska tydligt se att det är\r\nmycket svårt för många grupper att få plats på ar-\r\nbetsmarknaden. Tekniken går framåt, och antalet\r\narbetare blir färre och färre. Det får naturligtvis också\r\nkonsekvenser för pensionssystemet.\r\nDet vi tydligt har kunnat se är att framför allt\r\nkvinnor kommer att missgynnas, återigen, skulle jag\r\nvilja säga. Kvinnor har lägre lön och har uppenbarli-\r\ngen mer hänsyn att ta än män, vilket gör att man pri-\r\noriterar annorlunda och därmed inte heller kommer\r\nupp i samma nivåer när det gäller intjänandepoäng.\r\nJag tycker att det vore intressant om man var tyd-\r\nligare från gruppen om fem partier som är överens om\r\nvad det här faktiskt innebär. När man börjar räkna på\r\ndet kan man ganska tydligt se att väldigt många får\r\nbetydligt lägre pension än de skulle få med ett grund-\r\ntrygghetssystem, som Miljöpartiet vill genomföra,\r\ndessutom till en större kostnad.\r\nVårt grundtrygghetssystem bygger på att vi ge-\r\nmensamt skall bära en grundtrygghet för alla. Den\r\nskall vara så pass stor att man kan klara sig på den.\r\nMen vill man ha någonting utöver det får man köpa\r\nsig försäkringar, ha avtalsförsäkringar eller på annat\r\nsätt finansiera det. Vi tycker inte att det är samhällets\r\ngemensamma ansvar att finansiera guldkanten i pen-\r\nsionssystemet. Däremot en grundtrygghet. Det är\r\ndärför som vi vill ha en annan modell än den som ni\r\nnu tänker rösta igenom.\r\nOm man tittar på kostnaderna för detta kan vi en-\r\nligt våra beräkningar se att på sikt kommer vårt\r\ngrundtrygghetssystem att kosta ungefär 25 miljarder\r\nmindre än vad det som nu skall röstas igenom kom-\r\nmer att kosta. Det kommer inte att ske med en gång.\r\nMen vi räknar med det inom några år framöver, i\r\nsamband med att ATP-systemet fasas ut och det blir\r\nallt större grupper som också behöver vård och om-\r\nsorg. Som vi diskuterade på förmiddagen kommer\r\ngrupperna äldreäldre att öka i antal. Det kommer\r\nnaturligtvis också att öka kostnaden. Då tror vi att det\r\när oerhört värdefullt att ha de här 25 miljarderna för\r\natt bekosta vård och omsorg i stället för att bekosta ett\r\nkomplicerat pensionssystem, som ändå inte ger pen-\r\nsionären mer i ersättning än vad en grundtrygghet ger.\r\nDe stora grupperna får inte mer, utan snarare\r\nmindre. Det bör ni vara mycket tydliga med. Det\r\nkänns mycket märkligt att man hela tiden framhåller\r\ndet som att man har byggt upp ett nytt ATP-system,\r\nmen med en lägre kostnad, men också med ungefärli-\r\ngen lika bra ersättning på sikt. Det kan inte jag se att\r\ndet kan bli för majoriteten av pensionärerna. Det\r\nkommer att bli så för en del av dem, men inte för\r\nmajoriteten.\r\nDet är anledningen till att vi vill ha ett annat sys-\r\ntem, som vi tror på, som vi ser är långsiktigt hållbart\r\noch som skulle vara bättre för samhällsekonomin. Det\r\nskulle vara betydligt enklare, inte minst administra-\r\ntivt, därför att människor kan planera för sin pension\r\nutifrån att alla vet vad den kommer att ligga på. Det är\r\ntyvärr inte så med det system som skall röstas igenom.\r\nDessutom skall administrationen för det nya sys-\r\ntemet enligt uppgift kosta 1 miljard per år. Det är rena\r\nvansinnet att man skall ha ett så komplicerat system\r\natt man behöver ha så stora administrativa kostnader\r\nför att klara det. Då vore det väl bättre att ha ett för-\r\nenklat system, som också skulle gå att genomföra utan\r\natt man får den här effekten. Det är grunden till Mil-\r\njöpartiets förslag. Det är det vi tror på är långsiktigt\r\nhållbart. Det skulle hålla många år framöver. Det är\r\nett sådant pensionssystem som vi behöver i dagens\r\nsamhälle.</pre><pre>Anf.  149  Statsrådet MAJ-INGER\r\nKLINGVALL (s):\r\nFru talman! Jag måste fråga Marianne Samuelsson\r\nvad som enligt Miljöpartiets förslag till grundtrygg-\r\nhetssystem kommer att hända med det pensionsskydd\r\nsom människor har arbetat ihop hittills. Skall ni an-\r\nvända de pengarna till vården i stället? Innebär ert\r\nförslag att ni skall ta ifrån människor det som de hit-\r\ntills har tjänat in som pensionsrätt?\r\nJag tycker att det är en oerhört central fråga. Vad\r\nhänder med människors intjänade pensionsrätter med\r\nMiljöpartiets förslag till total förändring av pensions-\r\nsystemet?\r\nNär det gäller kostnaderna, Marianne Samuelsson,\r\nfungerar den garantipension som vi nu har förelagt\r\nriksdagen som en utfyllnad till den intjänade pensio-\r\nnen. Men ni skall ha någon sorts lika belopp för alla,\r\nvilket i så fall snarast innebär en fördyring på 25\r\nmiljarder än en besparing på 25 miljarder.</pre><pre>Anf.  150  MARIANNE SAMUELSSON (mp)\r\nreplik:\r\nFru talman! Jag var tydligen inte tillräckligt tydlig\r\nnär jag förklarade hur vårt system skulle fungera. Vi\r\ntar naturligtvis inte från någon ATP-poäng. Vi ser det\r\nsom den guldkant som man har sparat till och skall få\r\nbehålla. Utfasningen av ATP-systemet blir på samma\r\nsätt som med ert system, att de som har betalat in får\r\nbehålla ATP och de som inte har betalat in får hitta\r\nandra försäkringsmodeller om de det vill. Vi har inte\r\nnågra pengar över i morgon i vårt system, det sade jag\r\nockså, utan det här kommer att ge överskott jämfört\r\nmed det nya pensionssystem som föreslås ungefär när\r\nATP-systemet har fasats ut, om 25 år. Det är då vi\r\nockså vet att de stora grupperna äldre äldre kommer\r\natt finnas i vårt samhälle. Det är då vi behöver extra\r\nresurser för att också klara det.\r\nDen här modellen är noga genomtänkt, den har\r\nfunnits med i vårt program under många år. Vi ser det\r\nsom en betydligt bättre modell än den som nu ligger\r\npå riksdagens bord därför att den är långsiktigt eko-\r\nnomiskt hållbar. Det är det stabila system som vi\r\nbehöver för att klara pensionerna framöver.</pre><pre>Anf.  151  Statsrådet MAJ-INGER\r\nKLINGVALL (s) replik:\r\nFru talman! Jag känner mig inte alls lugnad av\r\nMarianne Samuelssons svar. Det saknas någonting\r\ndär, absolut. Hur skall den här guldkanten finansieras\r\ni form av att man skall behålla de intjänade ATP-\r\nrättigheterna? ATP är inget fonderat system utan ett\r\nfördelningssystem som ju bygger på att man betalar in\r\nsina avgifter som går ut i ATP-pension.\r\nDet här stämmer inte, Marianne Samuelsson. Jag\r\nvill ha en bättre redovisning.\r\nNär det gäller själva finansieringen har jag sett att\r\nni har en reservation som också faller in i det här\r\nmönstret. Man undrar hur ert system skall verka. Ni\r\nvill behålla AP-fonden. Vad skall den spela för roll i\r\nert grundskydd? Skall grundskyddet vara avgiftsfi-\r\nnansierat, eller skall det vara skattefinansierat via\r\nstatsbudgeten? Hur skall pengarna räcka till att finan-\r\nsiera både ATP som redan är intjänad och grundskyd-\r\ndet? På mig låter det som att det här är ett väldigt dyrt\r\nsystem, ett väldigt orättvist system. Det kommer inte\r\natt omfördela alls på det sätt som ATP gör i dag och\r\nsom det kommande pensionssystemet kommer att\r\ngöra.\r\nJag har väldigt svårt att förstå vad det är som gör\r\natt Miljöpartiet säger nej till ett inkomstbortfallssys-\r\ntem när det gäller pensionerna. Varför är det de priva-\r\nta bolagen som skall stå för tryggheten på äldre da-\r\ngar? Jag tror inte att våra äldre vill lägga ansvaret för\r\nden tryggheten till så stor del på de privata försäk-\r\nringsbolagen som Miljöpartiets modell innebär.</pre><pre>Anf.  152  MARIANNE SAMUELSSON (mp)\r\nreplik:\r\nFru talman! Det är intressant att statsrådet är så\r\nintresserad av vårt förslag nu. Det hade kanske varit\r\nvärt att läsa vår motion på det här området, där vi har\r\nredogjort väldigt noggrant för hur vårt system skall\r\nfungera. ATP skall också enligt ert system fungera ett\r\nbra tag framöver. Det är ingen skillnad jämfört med\r\nvårt system. Privata bolag för att finansiera guldkan-\r\nten finns egentligen också i ert system. Vad är den\r\nnya modellen att vi skall spela på börsen, om inte just\r\nprivata system? Vad händer t.ex. om börsen inte går\r\nså bra när man har satsat sina pengar? Börskrascher\r\nhar inträffat i tidernas historia tidigare och kan för-\r\nmodligen inträffa igen, och då är väl det system som\r\nni nu vill genomföra inte särskilt stabilt.\r\nDet vi vill ha är en grundtrygghet som är skattefi-\r\nnansierad. Det måste ingå i vår sociala rättvisa att vi\r\nfaktiskt gemensamt bär och skattefinansierar pensio-\r\nnerna. Det är den modellen vi vill ha. Vad man vill ha\r\nutöver det vi gemensamt klarar av att bära finns det\r\nandra modeller för. Det kan vara avtalsförsäkringar,\r\nsparande i privat modell eller vad man nu finner för\r\nväg att spara. Men med vårt system vet jag att jag har\r\ngrundtryggheten när jag blir gammal oavsett om jag\r\nråkat vara arbetslös några år. Med er modell vet jag\r\natt om jag är arbetslös några år tappar jag omedelbart\r\nen hel del av de poäng som jag sedan skall kunna\r\ntillgodoräkna. Vad har jag då? Ja, i princip en väldigt\r\nlåg grundtrygghet som inte räcker till och som kom-\r\nmer att innebära väldigt mycket besvär för gamla\r\nmänniskor.</pre><pre>Anf.  153  SIW WITTGREN-AHL (s):\r\nFru talman! Jag skall här redovisa utskottets be-\r\ntänkande vad gäller premiepensioner, och jag börjar\r\nmed att yrka bifall till utskottets hemställan i SfU13 i\r\ndenna del.\r\nVi socialdemokrater vill ha ett stabilt pensionssys-\r\ntem och en trygg ålderdom. Därför har vi medverkat i\r\nden fempartiuppgörelse som nu ligger klar för debatt\r\noch beslut i riksdagen. Av den avgiften på 18,5 %\r\nsom går till pensionen används större delen, dvs.\r\n16 %, till att betala samma års pensioner, ett s.k. för-\r\ndelningssystem. Denna del går direkt till dagens pen-\r\nsioner och innebär att den som förvärvsarbetar i dag\r\nbetalar till dagens pensionärer. Den resterande delen,\r\ndvs. 2,5 %, sparas och förräntas individuellt. Den\r\ninbetalade avgiften, premien, fonderas och pensionen\r\nkallas premiepension.\r\nVi fem partier är överens om att ha en premiepen-\r\nsion. Vi är också överens om hur den skall vara kon-\r\nstruerad och förvaltas. Eftersom det finns två partier i\r\nkammaren som inte vill se det reformerade pensions-\r\nsystemet i denna konstruktion väljer jag att kort be-\r\nskriva hur premiepensionen skall fungera enligt över-\r\nenskommelsen och utskottets betänkande.\r\nFru talman! Premiepensionssystemet skall vara\r\nuppbyggt som en allmän pension med en försäk-\r\nringsmässig struktur med en försäkringsfunktion\r\nknuten till staten. Det är en konstruktion som garante-\r\nrar trygghet och stabilitet. I regeringens proposition\r\noch i vårt betänkande framgår det tydligt att premie-\r\npensionssystemet är utformat så att det omfattas av\r\negendomsskyddet i 2 kap. 18 § regeringsformen.\r\nDet har framförts farhågor att premiepensionen\r\ninte skulle vara nog skyddad gentemot t.ex. ändrade\r\nmajoriteter i riksdagen och att det skulle förändras av\r\npolitiska beslut. Att förhållandet mellan staten och\r\nden enskilde bygger på en förvaltningsrättslig regle-\r\nring skall enligt utskottets uppfattning inte innebära\r\natt intjänad premiepensionsrätt skall kunna påverkas\r\nav politiska beslut med retroaktiv verkan.\r\nEn ny myndighet, premiepensionsmyndigheten,\r\nskall inrättas den 1 juli 1998 med uppgift att fungera\r\nsom en försäkringsgivare. Utskottet tillstyrker rege-\r\nringens förslag till lag med vissa bestämmelser om\r\npremiepensionsmyndigheten, även kallad PPM, och\r\natt myndigheten skall inrättas den 1 juli 1998.\r\nPPM skall för varje pensionssparare föra ett pre-\r\nmiepensionskonto som visar utvecklingen av tillgo-\r\ndohavandet. PPM skall stå under tillsyn av Riksför-\r\nsäkringsverket och Finansinspektionen. Socialförsäk-\r\nringsutskottet delar den bedömningen att försäkrings-\r\nfunktionen bör handhas av en nyinrättad myndighet.\r\nEnligt utskottets mening har de utredningar som ge-\r\nnomförts visat på svårigheterna att lägga försäkrings-\r\nfunktionen på redan befintliga myndigheter.\r\nVänsterpartiet anser att PPM:s verksamhet måste\r\nomges med en lagstiftning. Utskottet delar regering-\r\nens förslag i propositionen. PPM skall bedrivas efter\r\nförsäkringsmässiga principer, och därför kommer\r\ndelar av försäkringsrörelselagen, FRL, att göras till-\r\nlämpliga på myndigheten genom att man i lagen med\r\nvissa bestämmelser för PPM hänvisar till FRL.\r\nVerksamheten i PPM kommer att bekostas med\r\navgifter, och det ställer stora krav på genomlysning\r\noch kostnadskontroll. Därför skall denna verksamhet\r\nbedrivas i en myndighet så att man är skyldig att ock-\r\nså följa det statliga regelsystemet för redovisning och\r\nkapitalförvaltning.\r\nFru talman! Ålderspensionsavgifterna betalas in\r\nsuccessivt under intjänandeåret. Eftersom man inte\r\nkan föra över medlen till en fondförvaltare förrän\r\npensionsrätten är fastställd, dvs. i slutet av året därpå,\r\nbehövs det en tillfällig förvaltare. PPM skall då place-\r\nra pengarna på konto hos Riksgäldskontoret. Under\r\ndenna tillfälliga förvaltning är det önskvärt med en\r\nhög avkastning, men också ett lågt risktagande, trygg-\r\nhet och en god betalningsberedskap. Avkastningen\r\nfrån den tillfälliga förvaltningen skall ges till de för-\r\nsäkrade och läggas till deras pensionsrätt.\r\nUtskottet föreslår därför att 8 kap. 1 § i LIP - la-\r\ngen om inkomstgrundad ålderspension - ändras så att\r\nregleringen av den föreslagna förenklade beräknings-\r\nmetoden utgår. Därigenom ges möjligheter att fördela\r\nräntan med utgångspunkt från den avkastning som\r\nrent faktiskt är att hänföra till ett visst intjänandeår.\r\nUtskottet tillstyrker med denna ändring förslaget om\r\nden tillfälliga förvaltningen av avgiftsmedlen.\r\nDen enskilda har rätt att välja i vilken form hon\r\neller han vill placera sina pensionspengar. Men valet\r\när frivilligt, och om man inte väljer placeras pengarna\r\ni Premiesparfonden inom Allmänna pensionsfonden.\r\nUnder 1999 kommer medborgarna att få ett brev\r\ndär de uppmanas att välja hur de vill att pengarna för\r\ninkomståren 1995-1997 skall placeras.\r\nOm man inte väljer en privat förvaltare föreslås att\r\nPPM skall placera medlen i en nyinrättad fond inom\r\nAllmänna pensionsfonden - Premiesparfonden. Reg-\r\nlerna här är samma som för privata fondförvaltare.\r\nUtskottet tillstyrker detta förslag samt förslaget om\r\nvilka regler som skall gälla för fonden. För att under-\r\nlätta uppbyggnaden av Sjunde AP-fondens styrelse\r\nbör den emellertid kunna inrättas formellt redan den 1\r\njuli 1998.\r\nFör att möjliggöra detta föreslår utskottet en änd-\r\nring i ikraftträdandet av bestämmelserna i förslaget till\r\nlag om ändring i lagen om reglemente för Allmänna\r\npensionsfonden.\r\nDet kan vara många som är tveksamma till att spa-\r\nra sina pensionsmedel i aktier. Därför är det viktigt att\r\npoängtera att man kan välja fondförvaltare efter hur\r\nman vill att pengarna skall placeras.\r\nVänsterpartiet skriver i sin motion att man är kri-\r\ntisk till premiepensionssystemet, bl.a. därför att man\r\nanser att det blir en överflyttning av den ekonomiska\r\nmakten till privata kapitalinstitut. Jag vill därför sär-\r\nskilt poängtera att den enskilda har stor möjlighet att\r\ngenom sitt val av fondförvaltare styra på vilket sätt\r\npengarna placeras. Om man inte är nöjd kan man när\r\nsom helst byta fondförvaltare.\r\nUtskottet vid framhålla vikten av att PPM aktivt\r\nverkar för en prisreduktion i samband med att ett avtal\r\nsluts med fondförvaltarna - detta med tanke på att\r\npremiepensionssystemets kostnader måste begränsas.\r\nUttag från premiepensionen kan man göra helt el-\r\nler delvis från det att man fyllt 61 år. Vilket månads-\r\nbelopp man får utbetalat beror på hur mycket man har\r\npå sitt premiepensionskonto och den beräknade me-\r\ndellivslängden.\r\nMan kan också välja att inte ta ut premiepensionen\r\neller skjuta upp uttaget. Om man börjar göra uttag kan\r\nman också göra uppehåll. Genom att man skjuter upp\r\nuttaget blir den framtida månatliga utbetalningen\r\nstörre, eftersom kapitalet delas på färre år.\r\nFru talman! Eftersom det nya ålderspensionssys-\r\ntemet bygger på livsinkomstprincipen, dvs. att varje\r\nintjänad krona får betydelse för pensionens storlek,\r\nskall ett uttag av premiepensionen inte påverka möj-\r\nligheten att tjäna in ny pensionsrätt i premiepensions-\r\nsystemet. Pensionerna kommer att grundas på det\r\nsparande och den avkastning som finns på premie-\r\npensionskontot.\r\nDetta innebär enligt grundalternativet att tillgodo-\r\nhavandet på kontot är placerat i värdepappersfonder\r\näven under pensionstiden och att de månatliga pen-\r\nsionsbeloppen uttrycks som värde av ett visst antal\r\nfondandelar. De månatliga utbetalningarna av pensio-\r\nnen kommer således att variera i storlek med föränd-\r\nringarna i fondandelarnas värde.\r\nMöjligheten att gå över till sparande i räntefonder,\r\nnågot som skall ske redan från pensioneringen, kan\r\nminska variationen. Men det skall finnas en möjlighet\r\nför den som vill att pensionen skall utgå med ett ga-\r\nranterat belopp att gå över till en traditionell livränte-\r\nförsäkring tillhandahållen av PPM.\r\nUtskottet tillstyrker den föreslagna utformningen\r\nav livränteförsäkringen, men anser att det är viktigt att\r\nregeringen fortsätter överväga eventuella möjligheter\r\natt införa en delvis övergång till livränta. Då det är\r\nväsentligt att PPM:s kostnader hålls nere vill utskottet\r\nockså påtala vikten av att PPM i varje fall i ett inled-\r\nningsskede anlitar utomstående för det praktiska han-\r\nterandet av dessa livräntor om det bedöms vara billi-\r\ngare och effektivare.\r\nFru talman! Inom premiepensionssystemet skall\r\ndet finnas en möjlighet att välja ett efterlevandeskydd.\r\nDet skall vara frivilligt, och kostnaderna skall bäras\r\nav dem som väljer skyddet. Efterlevandeskyddet skall\r\nfinnas som en möjlighet både före och under pen-\r\nsionstiden. Det är viktigt att poängtera att efterlevan-\r\ndeskyddet i premiepensionen är frivilligt och utformat\r\nsom en ren riskförsäkring. Det kan inte ersätta ett\r\ngenerellt efterlevandeskydd, som är nödvändigt för att\r\nge ekonomisk trygghet för efterlevande.\r\nFru talman! Jag har i mitt anförande försökt att\r\nundvika för många detaljer och ändå ge ledamöterna\r\nen bra information om premiepensionssystemet. I\r\nvissa detaljer är det reformerade pensionssystemet\r\nkomplicerat och svåröverskådligt. Det ställer stora\r\nkrav på rak och enkel information till landets med-\r\nborgare.\r\nEfter det att kammaren har beslutat om införandet\r\nav det nya pensionssystemet börjar det stora arbetet\r\natt göra svenskarna till goda kännare av systemet.\r\nDetta har vi alla bakom uppgörelsen ett stort ansvar\r\nför.\r\nMed detta yrkar jag bifall till utskottets hemställan\r\ni betänkandet vad gäller delen om premiepensionen.</pre><pre>Anf.  154  ULLA HOFFMANN (v) replik:\r\nFru talman! Siw Wittgren-Ahl börjar med att tala\r\nom att hon vill förklara och informera om vad det\r\nhandlar om eftersom det finns två partier som inte\r\ntycker om premiereserven. Vårt avstånd från permie-\r\nreserven handlar faktiskt om ideologi och inte om\r\nbrist på information.\r\nVi tycker att det faktum att vi går ifrån ett stort of-\r\nfentligt sparande till ett privat sparande är en stor del\r\nav det ideologiska systemskiftet. Det kommer att\r\ninnebära att varje människa skall ha sin egen aktie-\r\nportfölj och att man skall tänka på sig själv i pen-\r\nsionshänseende. Den kollektiva tanke som hittills har\r\npräglat våra socialförsäkringssystem kommer att\r\nupplösas.\r\nDen maktförskjutning som jag diskuterade i mitt\r\nanförande förstår Siw Wittgren-Ahl tydligen inte. Hon\r\nsäger att vi har rätt att flytta pengarna precis när vi\r\nvill. Men det är ju det som är grejen! Vi har ett stort\r\nkollektivt ägande i dag. Vi har ett stort solidariskt\r\nägande i AP-fonderna i dag. Genom att flytta makten\r\növer till de privata kapitalinstituten, där var och en\r\nmåste tänka på sin egen del av pensionssystemet,\r\nåstadkommer vi självklart en maktförskjutning från\r\ndet offentliga till det privata. Det handlar om så\r\nmycket som en tredjedel av pensionssystemet.\r\nVarje människa måste tänka på avkastningen. Den\r\nskall bli så hög som möjligt, för det handlar om min\r\npension och inte om någonting annat. Då försvinner\r\nden solidariska tanke som har funnits i ATP-systemet\r\noch som finns bakom AP-fonderna.\r\nJag har alltså svårt att förstå att socialdemokrater-\r\nna kan ta så lättvindigt på den ekonomiska maktför-\r\nskjutning som nu sker.</pre><pre>Anf.  155  SIW WITTGREN-AHL (s) replik:\r\nFru talman! Jag tycker inte att det är någon makt-\r\nförskjutning. Jag tycker att vi fortfarande har ett of-\r\nfentligt sparande. Det viktiga med premiepensionen\r\noch det reformerade pensionssystemet är att vi fortfa-\r\nrande har ett offentligt pensionssystem i samhället.</pre><pre>Anf.  156  ULLA HOFFMANN (v) replik:\r\nFru talman! Siw Wittgren-Ahl tycker inte att det\r\nfinns någon maktförskjutning, och hon tycker inte att\r\ndet händer något när vi dränerar AP-fonderna. Om\r\nSiw Wittgren-Ahl fortfarande hävdar att det finns ett\r\nstort offentligt sparande måste det finnas ett uppen-\r\nbart missförstånd. Antingen är det jag som inte begri-\r\nper, eller så är det Siw Wittgren-Ahl.\r\nEn kompromiss i detta läge skulle ju förstås vara\r\ndet som de fackliga organisationerna har börjat funde-\r\nra över. Det gäller det experiment som pågår i Kana-\r\nda, där de fackliga pensionsfonderna ägnar sig åt\r\netiskt sparande och där löntagarna har kontroll över\r\nsina pengar. Det är en kompromiss, men jag vidhåller\r\nfortfarande att AP-fonderna är bättre. Jag vidhåller\r\nfortfarande att Siw Wittgren-Ahls och Genomföran-\r\ndegruppens förslag om premiereserven innebär en stor\r\nmaktförskjutning av ägandet av pengarna.</pre><pre>Anf.  157  SIW WITTGREN-AHL (s) replik:\r\nFru talman! Premiepensionssystemet är inte ett\r\nprivat obligatoriskt sparande, utan premiepensionen\r\nräknas som ett offentligt sparande.</pre><pre>Anf.  158  RAGNHILD POHANKA (mp) re-\r\nplik:\r\nFru talman! Våra barn är morgondagens föräldrar.\r\nI övermorgon är de pensionärer och far- och morför-\r\näldrar. Vi måste lämna ett bra liv åt våra barn och\r\nbarnbarn. Det är bara inom de ramar som naturen\r\nsätter som vårt samhälle under en längre tid kan upp-\r\nrätthålla välstånd och välfärd. Det är inte för sent men\r\ndet är bråttom. Ju längre förändringen dröjer, desto\r\ndjupare blir problemen och desto svårare blir om-\r\nställningen. Den tidsmarginal som vi hade i går har\r\nredan minskat. Tiden rinner som sand mellan fingrar-\r\nna.\r\nVi accepterar inte utvecklingen mot det här priva-\r\nta sparandet, utan vi menar att det är ett solidariskt\r\növerförande till gemensamma pensioner som det\r\nhandlar om.\r\nVägen till framtiden går inte via börsvinster, anser\r\nvi i Miljöpartiet. Vägen till framtiden går i stället\r\ngenom människors hjärtan och solidaritet. Finns mo-\r\ndet, kraften och viljan, då finns det också en framtid\r\ndär alla får vara med och dela på det som vi har sparat\r\nför, alltså de som inte längre är i verksam ålder.</pre><pre>Anf.  159  SIW WITTGREN-AHL (s) replik:\r\nFru talman! Solidariteten i denna överenskommel-\r\nse är faktiskt att man mellan fem partier har lyckats\r\nträffa en överenskommelse om det framtida pensions-\r\nsystemet. Det gör att det går att till morgondagens\r\ngeneration tryggt överlämna åtminstone något slags\r\npensionssystem så att man vet att man har någon\r\ntrygghet.</pre><pre>Anf.  160  RAGNHILD POHANKA (mp) re-\r\nplik:\r\nFru talman! Jag delar inte den uppfattningen men\r\njag tycker att det är bra gjort av er att kunna komma\r\növerens. Det hedrar er att ni har kunnat närma er\r\nvarandra och få till stånd en överenskommelse. Men\r\njag ser helt andra bilder av framtiden än de fem parti-\r\nerna gör, och det är att man skall skydda alla från att\r\nbli utan, från att bli strandsatta. Därför skall man ha\r\nett grundskydd. Men sedan har vi övriga, utan grund-\r\nskydd. De som har mycket pengar kan få en litet bätt-\r\nre pension i dag men de kan också planera för en\r\nbättre pension. De allra flesta, troligtvis långt fler än\r\nhälften, kommer dock att hamna på en garantipen-\r\nsionsnivå med bostadsbidrag. Får man litet högre lön,\r\ntrappas bostadsbidraget eller pensionen av. Därför\r\nkommer många att leva på det sättet. Dessutom kan\r\ndet bli en dålig utveckling.\r\nVi vet också att pensionerna för en och samma\r\nperson - jag kan inte dra allt det nu - kan variera\r\nmellan 9 500 och över 13 000 kr vid en tillväxt om\r\n0,3 % eller 0,5 %. Det är alltså en oerhörd variation\r\nhär. Jag har förståelse för att man måste inkomstan-\r\npassa men man har inte talat om för folk att det blir på\r\ndet viset. Människor har ingen aning om att deras\r\npension på 12 000-13 000 kr kan bli bara 9 500 kr\r\nvid en dålig tillväxt. Man borde kanske ha tänkt efter\r\nom det accepteras eller inte.</pre><pre>Anf.  161  SIW WITTGREN-AHL (s) replik:\r\nFru talman! Det hedrar Ragnhild Pohanka att hon\r\nkan se det positiva i att man faktiskt träffar en uppgö-\r\nrelse. När det gäller framtidens pensioner tror vi på en\r\npositiv utveckling av Sverige. Vi tror på framtiden.</pre><pre>Anf.  162  MARIANNE SAMUELSSON (mp)\r\nreplik:\r\nFru talman! Det var en målande beskrivning av\r\nhur premiepensionssystemet fungerar och av de olika\r\nalternativ som man har att välja bland. Jag tycker\r\ndock att det var rena Bingolotto så som detta be-\r\nskrevs. Det handlar om att välja fondförvaltare, om\r\nmöjligheter beträffande livränteförslag osv. Jag vet\r\ninte exakt hur allting var.\r\nJag skulle gärna vilja att Siw Wittgren-Ahl i siff-\r\nror beskrev vad de olika förslagen kommer att innebä-\r\nra för den undersköterska som i dag har 10 000 kr i\r\nmånadslön och vad de 2,5 procenten i de olika försla-\r\ngen så småningom innebär i pension för den här un-\r\ndersköterskan.</pre><pre>Anf.  163  SIW WITTGREN-AHL (s) replik:\r\nFru talman! Jag höll nästan på att säga till Marian-\r\nne Samuelsson att hon fått bingo. Enligt propositionen\r\när det så premiereservspensionen skall utformas.\r\nOm undersköterskan och storleken på den andel i\r\npremiereserv som man får går det inte att uttala sig.\r\nDet beror ju på utvecklingen i de här fonderna och på\r\nhur aktivt man arbetar eller hur aktivt den fond arbe-\r\ntar som man väljer.</pre><pre>Anf.  164  MARIANNE SAMUELSSON (mp)\r\nreplik:\r\nFru talman! Det är ungefärligen vad jag väntat\r\nmig. 2,5 % skall alltså sparas i ett system utan att man\r\nhar en aning om hur mycket man får ut. Det känns\r\nförmodligen väldigt tryggt och väldigt bra för många\r\nav dem som i dag har låg inkomst och som har svårt\r\natt ekonomiskt få det att gå runt på den inkomst de\r\nhar. Dessutom kan de inte få ett besked om vad pre-\r\nmiepensionssystemet kommer att innebära för deras\r\npension. De vet dock att pengar måste sättas undan.\r\nDessutom skall man välja en fondförvaltare. Möjligen\r\nkan man ha ett livräntesystem. Inte ens i fråga om\r\nlivräntesystemet gick det tydligen att få fram en upp-\r\ngift om vad detta innebär i pengar för den framtida\r\nundersköterskans pension.\r\nJag tycker att det är ganska alarmerande att det\r\nenligt socialdemokraterna är ett så tryggt och bra\r\nsystem när man inte ens kan få fram en siffra. Det\r\nmåste väl ändå gå att få fram en ungefärlig siffra, för\r\nni har väl räknat på konsekvenserna av detta för un-\r\ndersköterskan med sina 10 000 kr i månaden. Hur\r\nskall ni annars få undersköterskan att vara motiverad\r\natt vara med i det här spelsystemet och sätta sig ned\r\noch räkna på om hon skall ha en privat fondförvaltare,\r\nom hon skall gå efter livränteförslaget eller vad hon\r\nnu skall göra? Hon måste väl i all sin dar få en bild av\r\nvad konsekvenserna av detta blir. Åtminstone borde\r\ndet gå att få ett litet tips om vad vinsten kan bli med\r\ndet här systemet. Det kan man ju få på Bingolotto.\r\nDär finns det i alla fall uppgifter om nivån för hur\r\nmycket man kan vinna om man är den lycklige vinna-\r\nren.</pre><pre>Anf.  165  SIW WITTGREN-AHL (s) replik:\r\nFru talman! Marianne Samuelsson, en gång om\r\nåret kommer besked att lämnas om hur mycket man\r\nhar på de här fonderna.</pre><pre>Anf.  166  KARIN ISRAELSSON (c):\r\nFru talman! När vi har diskuterat frågan om ett\r\nkommande pensionssystem har det ofta talats om ett\r\nenkelt, lättförståeligt och stabilt system. Men efter att\r\nha lyssnat på dagens debatt inser man att det inte är så\r\nenkelt. Möjligen är systemet mycket stabilt och även\r\nett allmängiltigt system men det finns också väldigt\r\nmycket av komplikationer i det.\r\nNär stora transfereringssystem skall förändras är\r\ndet bra om det får ta tid. Det har i dag visat sig att det\r\nnär det gäller pensionssystemet ändå inte har funnits\r\ntillräckligt med tid. Dock har man lagt ned så pass\r\nmycket tid på detta att man vet riktlinjerna för den\r\nframtida pensionen. Den här gången har det dock inte\r\nvarit tal om någon folkomröstning, utan fem partier\r\nhar kunnat komma överens.\r\nEn pension som ger rätt till en trygg ålderdom har\r\nvarit utgångspunkten. Då har vi haft överseende med\r\natt beslutet har dröjt och att föreliggande förslag inte\r\nger besked i alla frågor som rör den framtida pensio-\r\nnens utformning.\r\nCenterpartiet tog redan i mitten av 80-talet initia-\r\ntiv till en rapport där vi förespråkade en grundtrygg-\r\nhet i pensionssystemet. Där ville vi också ha möjlig-\r\nhet till ett premiereservssystem och ett pensionsunder-\r\nlag som inte missgynnar arbetare med låga inkomster.\r\nVi slogs också för detta med vårdår.\r\nI stort sett har vi genom det beslut som i dag tas\r\nlyckats fullfölja våra tankegångar. Skyddet för den\r\nmänniska som vi ibland kallar svag har varit grund-\r\nläggande för Centerpartiets hållning i pensionsfrågan.\r\nVår kamp för de s.k. undantagandepensionärerna,\r\nsom inte kunde erhålla pensionstillskott, visade klart\r\npå vårt sätt att skydda svaga grupper som utan egen\r\nförskyllan inte fått del av samhällets skyddsnät.\r\nAtt själv kunna delta i placeringen av de medel\r\nsom sparas för en framtida pension är ett nytt och\r\nspännande inslag. Det gäller även för dem som före-\r\nspråkar en grundtrygghet i pensionssystemet där man\r\nockså kan ha egna pensionsförsäkringar vid sidan. Det\r\när mycket stimulerande och förvisso ett inslag i\r\nbörsvärlden som kommer att få positiva effekter. Men\r\ndet är klart att några kommer att välja placeringar som\r\ninnebär en låg avkastning eller en mycket dålig sådan.\r\nHur möter vi då detta?\r\nKlagomål kommer med all säkerhet. Människor är\r\ninte vana vid att ta ett så långtgående ansvar i det\r\nsamhälle vi levt i till dags dato. Nu får man ta det\r\nansvaret, och det ger naturligtvis effekter. Jag tycker\r\natt man på många områden redan tidigare skulle ha\r\nkunnat lägga ett större ansvar på människor också för\r\nden framtida försörjningen.\r\nIngen skall behöva missa premiereservssparandet\r\npå grund av att man har en ovilja att själv placera sina\r\npengar. Samhället tar det ansvaret med ett starkt krav\r\npå god förräntning men med försiktighetsprincipen\r\nför ögonen. Utskottet har också starkt poängterat att\r\nadministrationskostnaderna för de pengar som tas in\r\ntill premiereserven skall vara låga och att pengarna\r\nskall placeras med hög avkastning. Sedan skall för-\r\nhoppningsvis de penningplacerare som anlitas visa\r\nsamma goda vilja när det gäller administrationen av\r\ndessa stora summor pengar.\r\nFru talman! Med det kommande pensionssystemet\r\nmed en garantipension i botten borde det inte finnas\r\nrisk för snedfördelningar. Alla kommer att vara med-\r\nvetna om de pensionsvillkor som gäller. Garantipen-\r\nsionens utformning missgynnar inte deltidsarbetande,\r\nvilket är glädjande.\r\nATP-systemet har missgynnat kvinnors pensioner\r\ndär låg ATP-poäng som blivit följd av ett deltidsarbe-\r\nte har påverkat den framtida pensionen genom margi-\r\nnalskatteeffekterna. Jag har mött åtskilliga besvikna\r\nkvinnor som först efter pensioneringen har förstått\r\ndet. De lever i dag på existensminimumnivå och har\r\ninte några möjligheter att ändra på sin ekonomiska\r\nsituation.\r\nGarantipensionen kommer att reduceras av olika\r\nandra inkomster. Det gäller inkomstgrundad ålder-\r\nspension liksom utländsk inkomstrelaterad pension\r\nsamt änkepension från ATP. Tjänstepensioner påver-\r\nkar däremot inte garantipensionens storlek, vilket är\r\nen fördel.\r\nBostadstilläggens utformning är ännu inte klar. En\r\nsärskild utredare kommer med ett förslag i ett senare\r\nskede. Det kan tyckas som en svaghet att inte alla\r\ndetaljer ännu är lösta i ett kommande stort pensions-\r\nsystem. Men det finns särskilda skäl till att så inte är\r\nfallet. I det arbetet måste inriktningen vara att männi-\r\nskor även efter pensioneringen kan bo kvar i ett ordi-\r\nnarie boende så länge hälsa och krafter medger detta.\r\nNär det gäller bosättningsbegreppet för erhållande\r\nav garantipensioner måste det klarläggas vad som\r\nhänder med personer som tjänstgör som missionärer,\r\npräster eller på andra tjänster i mer än tre år och sedan\r\nåtervänder hem. Lönen har betalats från svensk ar-\r\nbetsgivare, men bosättningsbegreppet styr pensions-\r\nvillkoren. Arbetsgivaren fortsätter troligtvis att betala\r\npensionsavgifter, så det medges inte något utrymme\r\nför andra alternativa lösningar för att skydda den\r\nframtida pensionen. Jag hoppas att detta kommer att\r\nklarläggas ytterligare. Vi arbetar i allt större ut-\r\nsträckning utomlands under kortare perioder, och då\r\nmåste våra pensionssystem ta hänsyn till detta om vi\r\narbetar utanför EU-länder.\r\nI propositionen förs ett resonemang kring dessa\r\nproblem. Någon särlösning för anställda inom tros-\r\nsamfund eller andra hjälporganisationer presenteras\r\ninte. Personer utsända av staten har ett mer heltäckan-\r\nde skydd när det gäller möjlighet att tillgodoräkna sig\r\ntjänsteår för att erhålla garantipension. Regeringen\r\nhåller dock öppet för en omprövning i samband med\r\nförslaget till en ny socialförsäkringslag. Jag hoppas att\r\nman då tar hänsyn till dessa människors särskilda\r\nbehov. Det rör sig trots allt om en tämligen liten\r\ngrupp.\r\nDelvis löser garantipensionen problemet för de\r\näldre invandrarna som kommer att kunna tillgodoräk-\r\nna sig viss tid grundad på bosättningstid i det egna\r\nhemlandet för andelar i garantipensionen. Denna\r\nmöjlighet öppnades vid årsskiftet 1997 och kommer\r\natt finnas kvar. Fortfarande kvarstår problemen röran-\r\nde äldre invandrares försörjning. Vårt utskott har i\r\nolika tillkännagivanden påpekat detta för regeringen\r\nsom dock ännu inte kommit med någon lösning. Till\r\nvissa kommuner har särskilda statsbidrag fördelats för\r\natt minska socialbidragskostnaderna. Men det har inte\r\nlöst de ekonomiska problemen för alla kommuner.\r\nAtt man inte kan ta ut garantipensionen före 65 års\r\nålder finns det goda skäl för. Många har i dagens\r\npensionssystem gjort s.k. förtida uttag och inte varit\r\nfullt medvetna om att den lägre pensionen då är livs-\r\nlång. Detta har drabbat många kvinnor som i olika\r\nyrken inte känt att de har orkat arbeta fram till\r\n65-årsåldern. Deras pension har blivit för låg. På\r\nnågot sätt måste dock möjligheterna till ersättning\r\nlösas om man av olika skäl inte orkar vara kvar i\r\narbetslivet. Förtidspensionens framtida utformning\r\nlöser förhoppningsvis även detta problem.\r\nFru talman! Centerpartiet är tillfreds med den\r\nlösning som nu föreligger för ett framtida pensions-\r\nsystem. Garantipensionen med beskattningsrätt som\r\nandra ersättningar skapar förutsättningar att bättre\r\nplanera för ålderdomen. Jag yrkar därför bifall till\r\nregeringens proposition 152 och det betänkande från\r\nsocialförsäkringsutskottet som behandlar pensionssys-\r\ntemet i framtiden.</pre><pre>Anf.  167  ALICE ÅSTRÖM (v):\r\nFru talman! I Vänsterpartiets förslag till nytt pen-\r\nsionssystem är en del en beskattad garantipension på\r\nsamma nivå som den regeringen föreslår. Det innebär\r\ndock inte att vi accepterar regeringens förslag till\r\n100 %, och vi har därför i vår motion yrkat på en del\r\nförändringar. Jag kommer att beröra en del av dem i\r\nmitt anförande.\r\nEnligt beräkningar kommer en så stor andel som\r\n40 % av befolkningen att omfattas, helt eller delvis,\r\nav garantipensionen. Det kommer att bli en dålig\r\nutdelning för ett helt arbetsliv för många.\r\nI och för sig har dilemmat med vilket socialför-\r\nsäkringssystem som helst alltid varit att se till dels att\r\ndet finns ett bra grundskydd i botten för dem som av\r\nolika anledningar inte kan förvärvsarbeta, dels att det\r\nalltid skall löna sig att arbeta. Den ekvationen gick\r\ninte ihop i det nuvarande systemet, och den går inte\r\nihop i det nya systemet heller. Men med tanke på\r\nutvecklingen av kvinnors förvärvsfrekvens kan vi\r\nalltid hoppas att det så småningom blir allt färre som\r\ninte förvärvsarbetar.\r\nDet finns dock ett stort problem med finansiering-\r\nen av garantipensionen. Genom att garantipensionen\r\när värdesäkrad och den inkomstrelaterade ålderspen-\r\nsionen knyts till bl.a. löneutvecklingen kan konsek-\r\nvensen bli - om Sverige har flera dåliga år i följd - att\r\nalltfler blir beroende av garantipensionen, med en\r\nhårdare belastning på statsbudgeten som följd. Väns-\r\nterpartiet hade önskat att regeringen och Genomfö-\r\nrandegruppen hade tagit detta på litet mer allvar än\r\nman har gjort, i stället för att enbart säga att det är ett\r\nstabilt och säkert system.\r\nEnligt regeringens förslag kommer alla, även de\r\nsom är födda före 1938, att omfattas av garantipen-\r\nsionen. För dem som är pensionärer i dag innebär det\r\natt folkpension, pensionstillskott osv. skall omvandlas\r\ntill en beskattad garantipension och övergångsvis\r\nbenämnas garantipension.\r\nDet kommer dock att bli väldigt viktigt att bevaka\r\nutformningen av den övergångsvisa garantipensionen.\r\nFörst skulle inte någon få sämre pension, nu skall i\r\nprincip inte någon få sämre pension. I riktlinjerna\r\nskulle tjänstepensionen räknas av mot garantipensio-\r\nnen. I det nu föreliggande förslaget skall den inte\r\nräknas av. Men det är tydligen inte helt självklart att\r\nden inte skall räknas av i den övergångsvisa garanti-\r\npensionen.\r\nVi uppskattar att regeringen nu som utgångspunkt\r\nför omvandlingen har en kommun med 34 % kommu-\r\nnalskatt. Men det finns kommuner som har en något\r\nhögre skatt, och det kan komma att finnas det i fram-\r\ntiden.\r\nVänsterpartiet anser att regeringen bör stå fast vid\r\nsitt pensionslöfte - att inte någon skall få sämre pen-\r\nsion än den pension de har i dag. Vi i Vänsterpartiet\r\nkommer inte att släppa denna fråga utan följa den\r\nnoggrant.\r\nSå till Vänsterpartiets ändringsförslag. Jag vill ta\r\nupp garantipensionens avräkning mot ATP-delen i\r\nänkepensionen, invandrades rätt till garantipension\r\nsamt möjligheten för låginkomsttagare att utnyttja\r\nerbjudandet att gå i pension vid 61 års ålder.\r\nFörst invandrades garantipension. För att få hel\r\ngarantipension skall man ha varit bosatt i Sverige i\r\nminst 40 år. Det innebär att de som kommer till Sve-\r\nrige efter 25 års ålder inte kommer att få full garanti-\r\npension.\r\nRegeringen diskuterar en tudelad garantipension\r\noch lägger över problemet på en särskild utredare som\r\nskall göra en översyn av vissa frågor gällande social-\r\ntjänstlagen och socialtjänstens uppgifter. Eftersom vi\r\nvet att detta är en fråga som alla partier vill ha en\r\nlösning på accepterar vi det förslaget tills vidare.\r\nMen egentligen är det inte ett bra förslag. Det\r\nbästa hade varit om regeringen hade tagit ett helhets-\r\ngrepp på problemet, nämligen att det följer olika\r\nsocial trygghet beroende på statusen på de invandra-\r\ndes uppehållstillstånd. Med uppehållstillstånd på\r\ngrund av humanitära skäl följer automatiskt sämre\r\nsocial trygghet än med flyktingstatus. De som har det\r\nfår tillgång till den sociala trygghet som svenskar har.\r\nDet enklaste hade förstås varit att vi ändrat i den\r\nlagstiftningen, eftersom alla partier tycks vara överens\r\nom att detta måste få en lösning. Jag vill särskilt peka\r\npå att utredarens förslag också måste innehålla en\r\nlösning för alla de invandrare som redan i dag är\r\npensionärer och som inte har full folkpension och\r\ntvingas söka socialbidrag.\r\nDet tudelade förslag som diskuteras av regeringen\r\nhar ingen retroaktiv verkan, och om riksdagen inte\r\nytterligare vill belasta kommunerna bör man ge rege-\r\nringen i uppdrag att återkomma med ett förslag som\r\näven gäller retroaktivt.\r\nUtskottsmajoriteten ägnar sig i betänkandet åt litet\r\nhistorieskrivning och berättar att man redan 1992 gav\r\nden då sittande regeringen i uppdrag att hitta en lös-\r\nning på frågan. Det är nu 1998. Sex år har gått, och\r\nfrågan är fortfarande lika aktuell. Vänsterpartiet kon-\r\nstaterar att utskottsmajoriteten tydligen anser att det är\r\nnormalt att riksdagen skall behöva vänta i sex år när\r\nlandets folkvalda har gett regeringen i uppdrag att\r\nhitta en lösning på en fråga.\r\nFru talman! Den andra frågan jag vill resa är låg-\r\ninkomsttagares möjlighet att gå i pension vid 61 års\r\nålder. Vänsterpartiet har fått beräkningar från utred-\r\nningstjänsten som visar att det endast är en chimär att\r\nlågavlönade skall kunna gå i pension vid 61 års ålder.\r\nFörutom att pensionen blir låg mellan 61 och 65 års\r\nålder blir den med det sätt regeringen föreslår att\r\nberäkningen skall ske livslångt låg. Regeringens för-\r\nslag innebär en livslångt låg pension efter ett livslångt\r\narbete.\r\nUtskottsmajoriteten försäkrar visserligen i betän-\r\nkandet att det visst skall beviljas förtidspension efter\r\n61 års ålder. Jag känner mig trots det mycket orolig,\r\neftersom denna riksdag samtidigt har beslutat att\r\nkriterierna för förtidspension endast skall vara strikt\r\nmedicinska och regeringen i förtidspensionsproposi-\r\ntionen föreslår att hänsyn inte skall tas till det naturli-\r\nga åldrandet.\r\nAtt socialförsäkringsministern i TV säger att de\r\nsom tvingas gå skall kompenseras gör mig faktiskt\r\ninte ett dugg lugnare, eftersom samma minister trots\r\nJämO:s kritik införde att kriterierna skulle vara strikt\r\nmedicinska, vilket innebär att alla förslitningsskador\r\nutesluts.\r\nVänsterpartiet anser att riksdagen bör avvisa re-\r\ngeringens förslag och uppdra åt regeringen att åter-\r\nkomma med ett förslag som ger låginkomsttagare en\r\nverklig chans att gå i pension vid 61 års ålder.\r\nSå, fru talman, till änkepensionerna. Regeringen\r\noch Genomförandegruppen föreslår att garantipensio-\r\nnen skall räknas av mot ATP-delen i änkepensionen.\r\nMan föreslår att tjänstepensionen inte skall avräknas,\r\noch det tycker vi är bra. Desto mer obegripligt blir då\r\nförslaget att den övergångsvisa änkepensionens ATP-\r\ndel skall avräknas mot garantipensionen.\r\nArtikel 119 om lika lön i Romfördraget behandlar\r\nockså allt som härrör från arbetslivet, även pensioner.\r\nDet finns inga undantag för dessa principer för för-\r\nmåner som rör anställningsförhållanden. Det gäller,\r\ngenom Barberfallet, både offentliganställda och priva-\r\ntanställda. Genom att ATP-delen i änkepensionen har\r\nATP-koppling har artikel 119 i Romfördraget för-\r\nmodligen också bäring på regeringens och Genomfö-\r\nrandegruppens förslag om att garantipensionen skall\r\nräknas av mot ATP-delen i änkepensionen. Även\r\nefterlevandepensionen skall enligt domar i fallen\r\nTennoever och Coloroll behandlas enligt artikel 119.\r\nVänsterpartiet anförde EG:s likabehandlingsdi-\r\nrektiv vad gällde den delade pensionsrätten, och det\r\nvisade sig att vi hade rätt. Det skulle nog inte vara så\r\ndumt om regeringen prövade sina förslag på social-\r\nförsäkringsområdet mot EG-rätten. Efter folkomröst-\r\nningen kom Nej till EU med en ny paroll: Skyll inte\r\npå mig - jag röstade nej! Vänsterpartiet avvisar rege-\r\nringens förslag om att garantipensionen skall avräknas\r\nmot ATP-delen i änkepensionen.\r\nFru talman! Jag står självfallet bakom Vänsterpar-\r\ntiets alla reservationer, men för tids vinnande yrkar\r\njag bifall endast till reservation 5 under mom. 11,\r\nreservation 18 under mom. 28 och reservation 19\r\nunder mom. 29.</pre><pre>Anf.  168  KARIN WEGESTÅL (s):\r\nFru talman! När jag har suttit och lyssnat på före-\r\nträdare för partierna i pensionsuppgörelsen har det\r\ngått upp för mig att ett demokratiskt system som byg-\r\nger på partier tydligen inte är så bra. Ändå vill vi\r\ngärna exportera det systemet till de nya demokratierna\r\ni Europa. Lyckan här tycks i stället vara att flera par-\r\ntier gör upp i slutna rum och att förslagen är garante-\r\nrade att gå igenom, eftersom de är beslutade redan\r\ninnan de är utformade. Så har det fungerat med pen-\r\nsionsfrågan sedan våren 1994. Sedan dess har hälften\r\nav riksdagens ledamöter bytts ut, men det har inte satt\r\nnågra spår. Demokratin har inte kunnat tränga ige-\r\nnom.\r\nÅr 1994, när det nya pensionssystemet presentera-\r\ndes för riksdagen för första gången, talade man mer\r\nom de mål som från början var så viktiga för det nya\r\nsystemet. Det skulle t.ex. vara enkelt och genomsyn-\r\nligt, så att det var möjligt att anpassa sitt arbetsliv till\r\nönskad pensionsnivå. Att det inte alls blev så förstår\r\nman av att Lagrådet anser att förslaget är ofullständigt\r\noch ofullgånget, krångligt och komplext, svårtolkat\r\noch svårt att överblicka.\r\nDet nya systemet skulle också vara rättvist. De\r\nsociala satsningarna skulle riktas till dem som bäst\r\nbehöver dem. Hur det blev med detta kan man utläsa\r\nav pensionen för vårdår. De som inte behöver för-\r\nvärvsarbeta under åren med småbarn får upp till tio\r\ngånger så hög pension för sina vårdår som de som\r\narbetar heltid medan barnen är små.\r\nPremiepensionen skulle från början kunna tas ut\r\nunder en kortare tid efter pensioneringen, liksom\r\nprivata pensionsförsäkringar, men det har nu ändrats\r\nså att den måste tas ut under hela den återstående\r\nlivstiden. Därför går inbetalade pensionspengar från\r\navlidna i låglönegrupperna, som har den kortaste\r\nmedellivslängden, till de socialgrupper som lever\r\nlängre.\r\nPensionssystemet skulle också befrämja arbetslin-\r\njen. Barnåren är ju ett exempel på motsatsen. De\r\nökade marginaleffekterna i det nya systemet är ett\r\nannat. Man måste tjäna mer än 18 000 kr per månad\r\nunder 40 år för att få högre pension än de får som\r\nbara erhåller grundskyddet därför att de t.ex. arbetat\r\nsvart eller försörjts av annan. Det nya pensionssyste-\r\nmet blir ett grundtrygghetssystem för mer än hälften\r\nav befolkningen.\r\nEtt annat mål var att stärka sambandet mellan av-\r\ngifter och pensionsförmåner på individnivå. Den\r\nenskilde lovades mer i pension för varje ny intjänad\r\nkrona. Detta motverkas av ett annat mål, nämligen att\r\ndet nya systemet skall bli stabilt genom att avgifterna\r\nligger fast, genom att pensionernas storlek kommer att\r\nfölja de yrkesaktivas reallöneutveckling och genom\r\nett delningstal som anpassar pensionernas storlek efter\r\nden demografiska utvecklingen.\r\nStabiliteten framställs som en fördel för de blivan-\r\nde pensionärerna, när det i själva verket betyder att\r\npensionerna blir lägre när fler pensionärer skall dela\r\npå pensionssystemets årliga avgifter. Detta sker med\r\nautomatik. En \"broms\" är under utredning, som skall\r\nkunna minska pensionerna ytterligare vid behov.\r\nDetta har kallats manipulation i det nuvarande syste-\r\nmet.\r\nDen enskilde kommer inte på förhand att kunna\r\nveta hur stor pensionen blir, men enligt Socialdepar-\r\ntementets beräkningar kommer de nya pensionerna att\r\nbli lika höga som de nuvarande eller högre. Dessa\r\nberäkningar präglas av en orealistisk optimism när det\r\ngäller tillväxt, reallöneökning och börsutveckling. Jag\r\nanser att informationsmaterialet inte är gjort för att ge\r\nsvenska folket en rättvisande bild av det nya pen-\r\nsionssystemet, utan för att sälja fempartiuppgörelsen\r\ntill en dåligt informerad allmänhet.\r\nSkälet till att ett helt nytt pensionssystem måste in-\r\nföras sägs vara att ATP-systemet \"brakar ihop\" vid en\r\nlåg tillväxt och med ett ökat antal pensionärer. Avgif-\r\nterna sägs vid låg tillväxt behöva höjas med ca 10 %.\r\nATP-systemet har gett ett växande överskott under\r\nde år det varit i bruk. AP-fonden innehåller nu om-\r\nkring 700 miljarder kronor, trots att den ekonomiska\r\ntillväxten under krisåren varit extremt låg och trots att\r\n22 miljarder från löntagarfonderna togs bort 1991 och\r\nytterligare 50 miljarder sedan 1995 satts av till premi-\r\nereserven.\r\nAvgifterna till ATP-systemet är lika stora som till\r\ndet nya systemet men har täckt mycket mer än vad\r\nsom ingår i det nya, tack vare att en del av avkast-\r\nningen årligen har kunnat användas. AP-fondens\r\nkapital skall nu överföras till statsbudgeten för att\r\ntäcka underskottet i det nya pensionssystemet under\r\nett övergångsskede.\r\nVad det nya pensionssystemet sedan kommer att\r\nkosta och hur underskottet i framtiden skall finansie-\r\nras redovisas inte. Statskassan kommer att belastas\r\nmed ökade kostnader om nära 80 miljarder per år från\r\n1999 genom att den nya garantipensionen, förtids-\r\npensionerna, efterlevandepensionerna, pensioner för\r\nvårdår, m.m. nu skall finansieras av statskassan.\r\n45 miljarder per år skall tas från AP-fondens kapi-\r\ntal de två närmaste åren och tillföras statsbudgeten.\r\nDärefter skall ett nytt beslut tas om engångsöverföring\r\neller fortsatt årsvis överföring. När AP-fonden är\r\ntömd - och det kan inte dröja så länge, om man skall\r\nta 45 miljarder per år - skall statskassan betala under-\r\nskottet. Det betyder att löntagarna - staten själv har\r\ninga pengar - då får betala med höjda skatter. Alter-\r\nnativet är drastiskt sänkta pensionsnivåer, eftersom\r\navgifterna skall ligga fast.\r\nHur hög den höjningen blir i förhållande till den\r\nangivna tioprocentiga avgiftshöjningen för ATP-\r\nsystemet har vi inte fått reda på. Socialdepartementets\r\nprognoser och beslutsunderlag har kritiserats hårt av\r\nmyndigheter och experter för att underlaget är brist-\r\nfälligt och saknar kvalificerade konsekvensanalyser.\r\nViktiga delar av pensionsreformen är ännu inte\r\nklara, och därför skjuts reformen fram. Beslutet\r\nkommer inte att fattas förrän under nästa valperiod.\r\nDet är klart att detta är besvärande, men det är kanske\r\nsamtidigt också hoppfullt, eftersom det ger mer tid att\r\nreagera.\r\nAlltfler, främst ATP-pensionärer, kommer att krä-\r\nva besked av ansvariga politiker om vad det nya pen-\r\nsionssystemet innebär för dem. Många yngre personer\r\nkommer att vända sig till försäkringskassorna. Där\r\nvill man gärna lämna informationen personligen,\r\neftersom man anser att det är viktigt att tala om att det\r\när prognoser och inte bestämda besked man kan bi-\r\ndraga med.\r\nNär det gäller premiepensionen blir beräkningarna\r\nrena gissningar. Ingen kan ju säga hur en individ\r\nlyckas med sitt sparande, om avkastningen blir bra\r\neller dålig eller om man har tur eller otur vid val av\r\nfonder och aktier.\r\nFörsäkringsbolagen har naturligtvis ett intresse av\r\natt informera om de nya pensionerna. Vid individuella\r\nsamtal och i sin marknadsföring framhäver de att\r\npensionerna i det nya systemet kommer att bli mycket\r\nlägre än vad vi hittills har varit vana vid från det of-\r\nfentliga pensionssystemet. De presenterar kalkyler för\r\nden enskilde med utgångspunkt i dennes egen situa-\r\ntion utan glädjekalkyler. Resultatet blir ytterligare ett\r\nförsäljningsargument för privata pensionsförsäkring-\r\nar.\r\nPrivat pensionssparande har stadigt ökat under\r\nhela tiden arbetet pågått med det nya pensionssyste-\r\nmet. Det visar att förtroendet för offentliga system är i\r\nsjunkande. Detta kan bli början till slutet för den\r\ngenerella välfärden i Sverige. Det beror till stor del på\r\nhanteringen av pensionsfrågan. Uppgörelsen har blivit\r\nviktigare än innehållet.\r\nFru talman! Jag kan inte ställa mig bakom det fö-\r\nreliggande förslaget till nytt pensionssystem. Det har\r\nalltför många väldokumenterade brister. Jag kommer\r\ndärför att lägga ned min röst.</pre><pre>I detta anförande instämde Ulla Hoffmann och\r\nAlice Åström (båda v) samt Ragnhild Pohanka (mp).</pre><pre>Anf.  169  BO KÖNBERG (fp) replik:\r\nFru talman! Karin Wegestål har ju länge varit\r\nmotståndare till pensionsreformen och har räknat upp\r\nen stor mängd olika punkter som jag inte hinner be-\r\nsvara under min tvåminutersreplik. Jag tänkte dock ta\r\nupp två saker. Den ena gäller den inledande kritiken\r\nmot att partier gör upp om saker och ting.\r\nDet är klart att det finns ett spänningsfält i ett fritt\r\nsamhälle för politiska partier mellan när man skall\r\nslåss och när man skall försöka komma överens. När\r\ndet gäller sådana saker som långsiktiga pensionsregler\r\ntycker jag att det är bra att man kommer överens. Jag\r\ntycker därför inte alls som Karin Wegestål att man\r\nskall kritisera de berörda partierna för att de har gjort\r\nett seriöst försök att jämka samman sina olika syn-\r\npunkter hellre än att upprepa det som hände i slutet på\r\n50-talet, då den ena sidan med en nedlagd rösts ma-\r\njoritet drev igenom sina regler mot halva befolkning-\r\nen.\r\nOm detta kan man ha olika uppfattningar. Jag har\r\ndeklarerat min, och jag har lyssnat på Karin We-\r\ngeståls.\r\nNär man i övrigt lyssnar på den mängd invänd-\r\nningar som Karin Wegestål har mot det nya pensions-\r\nsystemet är det svårt att förstå annat än att det nuva-\r\nrande är alldeles utmärkt och att det kommande bara\r\nhar nackdelar. Fullt så förenklad är förmodligen inte\r\nKarin Wegeståls syn, men det som jag skulle vilja\r\nveta är om jag har fattat rätt att Karin Wegestål försö-\r\nker varna svenska folket både för att pensionerna i\r\nframtiden blir sämre och för att kostnaderna för dem\r\nkommer att bli högre. Jag har uppfattat inlägget på det\r\nviset. Eller är det bara så att Karin Wegestål vill spela\r\npå alla tangenterna på pianot samtidigt?\r\nHar jag uppfattat det rätt, vore det intressant att\r\nhöra hur det logiskt kan vara både så att pensionerna\r\nskulle bli sämre och kostnaderna för samhället större.</pre><pre>Anf.  170  KARIN WEGESTÅL (s) replik:\r\nFru talman! Det sista är en fråga som väl egentli-\r\ngen inte skall ställas till mig utan till Bo Könberg. Jag\r\nskulle vilja svara på det sättet att det när det gäller\r\nATP-systemet finns ett pensionsbetänkande från 1990\r\ndär man kan se vilka tankar som fanns om att anpassa\r\nATP-systemet till framtiden. Att man gör ett system-\r\nskifte och gör sig av med ATP-systemet är en politisk\r\nfråga, inte en praktisk fråga.\r\nDet har gått att här få majoritet för detta, och det\r\nfår vi naturligtvis böja oss för. Det underliga är dock\r\natt väljarna inte har fått lov att komma in och säga\r\nnågonting om detta. Man har kommit med ett förslag\r\nföre 1994 års val och ett i år före valet, och väljarna\r\nfår inte vara med. Det förstår jag, eftersom man nu\r\nhar fått en sådan räddande ängel i debatten i dag som\r\nAnna Christensen. Också hon tycker att man inte skall\r\nlåta väljarna få säga sitt ord i valrörelsen. Hon tycker\r\natt det skulle vara en mardröm, och det är naturligtvis\r\nen uppfattning som delas av partierna i uppgörelsen.\r\nJag är mycket mån om demokratin och vill att vi\r\ninte skall sätta oss i slutna rum utan faktiskt ge männi-\r\nskorna möjligheter att avge sina synpunkter.</pre><pre>Anf.  171  BO KÖNBERG (fp) replik:\r\nFru talman! Det låter ju vackert att vara för demo-\r\nkratin, och jag är i och för sig övertygad om att Karin\r\nWegestål i likhet med mig är för demokratin. Det är\r\ninte det som vi diskuterar utan om det är någonting\r\nvärdefullt för de nuvarande pensionärerna och de\r\nkommande pensionärerna i att regelsystemet fastställs\r\ni relativt bred enighet och att det därför är mycket\r\nstörre sannolikhet för att det kommer att bestå än om\r\ndet kommit till med en enstaka rösts majoritet. Den\r\nfrågan svarade Karin Wegestål inte på.\r\nPå min fråga om det som Karin Wegestål i dag\r\noch sedan flera år tillbaka har ägnat sig åt är att försö-\r\nka tala om för folk att det skall bli både så att pensio-\r\nnerna blir lägre i framtiden och kostnaderna för sam-\r\nhället blir större - dvs. en logisk orimlighet - så säger\r\nhon till mig att hon inte vet det utan att hon vill ställa\r\nden frågan till mig.\r\nJag hoppas att det förelåg en missuppfattning. Om\r\ndet är så, kanske jag kan få ett svar i den andra repli-\r\nkomgången.</pre><pre>Anf.  172  KARIN WEGESTÅL (s) replik:\r\nFru talman! Vad gäller den första frågan, om den\r\nbreda enigheten, skulle jag vilja säga att ATP-\r\nsystemet är ett alldeles utmärkt exempel på att man\r\nkan få ett system som fungerar mycket bra. Det har\r\nfungerat i 40 år trots att det togs med bara en rösts\r\növervikt. Folket var intresserat av det här systemet.\r\nFolket i Sverige vet väldigt litet om detta. Enligt\r\nden SKOP-undersökning som kom nyligen har 75 %\r\ningen aning om vad det handlar om.\r\nNär det gäller kostnaderna skulle jag gärna vilja få\r\nsvar på den fråga jag har ställt om hur pensionerna\r\nskall betalas när man har tömt AP-fonderna därför att\r\ndessa har använts till underskottet i det nya pensions-\r\nsystemet. På den utfrågning som vi hade ställdes frå-\r\ngan från en annan ledamot i utskottet, inte från mitt\r\nparti utan från ett annat parti. Också han ville gärna\r\nveta om det blir skattehöjningar eller vad det blir.\r\nAvgiftshöjningar kan det ju inte bli, eftersom avgif-\r\nterna ligger fast.\r\nDet finns bara två alternativ: skattehöjningar eller\r\nytterligare sänkta pensionsnivåer.</pre><pre>Anf.  173  ROY OTTOSSON (mp):\r\nHerr talman! Det förslag som har lagts fram, och\r\nsom kanske antas, om ett reformerat pensionssystem\r\när faktiskt i hög grad ett grundtrygghetssystem. Det\r\nhar flera konstaterat. Man tar hänsyn till inkomst-\r\ngrundad pension, garantipension och bostadstillägg.\r\nDet är först vid ganska höga inkomstnivåer som man\r\nser en tydligare - men fortfarande svag - inkomst-\r\nkoppling. Det förvånar inte oss i Miljöpartiet. Vi har\r\nlänge insett att det måste finnas ett sådant system om\r\ndet skall vara hållbart på längre sikt.\r\nSkillnaden mellan vårt förslag och det nu liggande\r\nförslaget är en fråga om hur enkelt och tydligt det\r\nskall vara. Det har framkommit under dagen i debat-\r\nten att det förslag som majoriteten har lagt fram är\r\nkrångligt, svårgenomskådligt, behäftat med mängder\r\nav detaljer och kommer att leda till en omfattande\r\nbyråkrati. Det finns beräkningar från Riksrevi-\r\nsionsverket som visar att det kommer att kosta 1 mil-\r\njard om året att administrera systemet. Det är väl ändå\r\nbortkastade pengar om det går att hitta ett enklare\r\nsystem? Det går naturligtvis.\r\nDe i de högre inkomstlägren kan med fördel ut-\r\nnyttja andra försäkringar för att få litet mera. En över-\r\ngång till ett grundtrygghetssystem ger också vinsten\r\natt det går att hamna på en bättre nivå för de sämst\r\nställda. Hur mycket bättre beror på hur mycket eko-\r\nnomiskt utrymme vi är beredda att ha.\r\nVi har i vårt förslag inledningsvis räknat med un-\r\ngefär samma kostnad som i dag. De som har tjänat in\r\nATP-poäng skall självklart behålla dem. Det blir en\r\ninfasning av grundtrygghetssystemet. Det går inte att\r\nfå allt på en gång. Det är därför som regeringens be-\r\nräkningar av vårt förslag är felaktiga. Man glömmer\r\nbort någon mening från vår motion och räknar ut att\r\ndet skulle kosta mer, dvs. man tar inte hänsyn till den\r\ninfasning vi föreslår.\r\nDet där är naturligtvis ett debattknep som är litet\r\ntrist och dumt. Det gör att debatten blir dålig. Männi-\r\nskor får inte klart för sig skillnaderna.\r\nBakom vårt ställningstagande ligger ideologiska\r\nställningstaganden. Vi menar att samhället skall stå\r\nför den grundläggande tryggheten, men skall inte\r\nbefrämja att de som har högre inkomster också får\r\nhögre ersättning. Det ser vi inte som en samhällelig\r\nuppgift. Det är ett ideologiskt ställningstagande. Vi\r\nmenar att samhällets ansvar är att se till att det finns\r\nett bra skyddsnät i botten och att det verkligen skall\r\nvara bra.\r\nRent ideologiskt vill vi ha tydliga och genomskin-\r\nliga, lättfattliga system. Det är en förutsättning för en\r\nväl fungerande demokrati att medborgarna begriper\r\nersättningssystemen. Jag undrar hur många som\r\nkommer att begripa detta? Det var inte många som\r\nbegrep det gamla ATP-systemet. Detta blir inte lätta-\r\nre. Det är inte bra ur demokratisynpunkt - även om\r\ndet finns en och annan i denna församling som är\r\nduktig, väl påläst och kan alla finesser.\r\nVårt alternativ innebär att grundtrygghetsnivån\r\nhamnar på 9 300 kr per månad före skatt för ensam-\r\nstående - uträknat i 1996 års penningnivå. Det blir\r\nnaturligtvis litet mer, men inte någon större skillnad.\r\nInflationen är låg. I det här har vi räknat in en bas-\r\nbostadskostnad på 2 200 kr. Om man har högre bo-\r\nstadskostnader än så skall det finnas möjligheter att få\r\nbostadstillägg. Vi räknar med att i de flesta fall kom-\r\nmer det inte att behövas. På det sättet förenklar vi\r\nfrågan om bostadstillägget. Det är ett viktigt syfte\r\nmed vårt förslag, dvs. ett enkelt och tydligt system.\r\nResultatet blir, jämfört med det resultat som ma-\r\njoriteten för fram i sitt förslag, att det blir mer pengar\r\nför dem med lägre inkomster. Brytpunkten hamnar\r\nkring 14 000 kr, ungefär där medelinkomsten ligger i\r\ndag.\r\nDe som tjänar mer än medelinkomst får till att\r\nbörja med något lägre pension i vårt förslag. Det är\r\nförst vid inkomster på ca 20 000 kr som det blir en\r\nmarkant skillnad. Vi menar att i de inkomstlägena\r\nfinns de ekonomiska förutsättningarna att ta tilläggs-\r\nförsäkringar om man vill hålla sig med en högre pen-\r\nsion.\r\nHerr talman! Det är viktigt att inse att det handlar\r\nom att ha ett tydligt och hållbart system. Det är bara\r\natt konstatera att majoriteten har graviterat till något\r\nsom liknar ett grundtrygghetssystem. Det är inte alls\r\nraka rör mellan inkomst och pension. Det är den eko-\r\nnomiska nödvändigheten som har tvingat fram detta.\r\nFast man har tydligen inte riktigt insett vad man gör\r\natt döma av den debatt som har varit tidigare i dag.\r\nKanske kommer den insikten med tiden.\r\nDet är också viktigt att sådana förändringar som vi\r\nföreslår genomförs successivt, så att de intjänade\r\nATP-poängen verkligen ges ut. Det innebär att grund-\r\nskyddsnivån som vi föreslår på 9 300 kr i 1996 års\r\npenningvärde fasas in successivt - naturligtvis av\r\nkostnadsskäl.\r\nNär systemet är fullt genomfört, om 25-30 år, in-\r\nnan ATP-systemet är fullt avvecklat, kommer pen-\r\nsionssystemet att kosta ca 25 miljarder mindre. Det är\r\ninte oväsentligt. Vid den tidpunkten kommer vi att ha\r\nbetydligt högre kostnader för äldreomsorgen och\r\näldrevården - de frågor vi debatterade på förmidda-\r\ngen. Det behövs mer pengar till samma kategori\r\nmänniskor - fast i den direkta verksamheten. Det\r\nfinns också en poäng att på det sättet säkra ekonomin\r\nför en bra äldreomsorg. Ett sådant system blir mindre\r\nkonjunkturkänsligt. Det blir ett mindre känsligt ut-\r\ngiftssystem.\r\nEn annan ideologiskt viktig sak gäller att grund-\r\nskyddet skall räknas upp i takt med den allmänna\r\nlöneutvecklingen för de förvärvsarbetande. Skälet till\r\ndet är att det är den relativa inkomsten i förhållande\r\ntill andra i samhället som är måttstocken för vad som\r\när en rimlig grundtrygghet.\r\nVi tycker inte att det är bra, i det förslag som ma-\r\njoriteten står bakom, att garantipensionen bara skall\r\nfölja prisutvecklingen. Den är lägre på sikt än den\r\nallmänna löneutvecklingen. I majoritetens förslag\r\nbetyder det att de som endast får garantipension - de\r\nmed de sämsta inkomsterna - kommer att successivt\r\nhalka efter. Efter en lång period blir det ökade klyftor\r\n- inte minst för kvinnor i lågavlönade yrken. Det är\r\ndåligt ur fördelningssynpunkt. Det är konstigt att\r\nSocialdemokraterna och Folkpartiet kan gå med på en\r\nsådan modell. Det borde vara mer naturligt att koppla\r\ntill inkomstutvecklingen.\r\nHerr talman! Jag vill gå in på frågan om finansie-\r\nringen. Det har sagts att vi inte skulle ha ordnat med\r\nfinansieringen. Jag har berättat att systemet på sikt\r\nblir billigare. Inledningsvis blir det samma kostnad,\r\nmen på sikt blir det billigare. Men vi är missnöjda\r\nmed finansieringen av det förslag som majoriteten har\r\nlagt fram. Den bygger på egenavgifterna.\r\nDet bygger mycket på egenavgifterna. Egenavgif-\r\nterna är som vi ser det en väldigt orättvis inkomst-\r\nskatt. Den av avdragsgill mot den vanliga inkomst-\r\nskatten, vilket innebär att höginkomsttagare inte beta-\r\nlar lika mycket. Dessutom finns ett tak på sju och ett\r\nhalvt basbelopp. På det som ligger därutöver betalar\r\nman inte egenavgift. Det innebär också att högin-\r\nkomsttagare betalar mindre.\r\nGrundpensionssystemet vi föreslår skall vara\r\nskattefinansierat. Vi vill avskaffa egenavgifterna i sin\r\nhelhet. Vi har konkret i våra budgetförslag föreslagit\r\nen successiv avveckling. Dels växlar vi det mot höjda\r\nmiljöskatter, dels är det en del i vår reform för sänkt\r\narbetstid.\r\nEn kombination av sänkta egenavgifter, sänkta ar-\r\nbetsgivaravgifter och sänkt arbetstid ger mindre ar-\r\nbetslöshet. Det medför mindre kostnader för staten.\r\nPå det viset får vi en finansiering genom mindre kost-\r\nnader för arbetslösheten. Där ligger finansieringen:\r\nhöjda miljöskatter och sänkta kostnader för arbetslös-\r\nheten. Det är finansieringen för att ta bort egenavgif-\r\nterna.\r\nVi tycker också att arbetsgivaravgifterna som i\r\ndag är öronmärkta med olika namn och sägs gå till\r\nolika typer av försäkringar, bl.a. pensionerna, borde\r\nslås ihop till en enda post. I praktiken är det i dag en\r\nskatt. Det är inte så att det är öronmärkt i verklighe-\r\nten. I varje fall är det öronmärkt i allt mindre grad än\r\nvad det var från början. Även där vill vi ha en förenk-\r\nling och ett förtydligande av systemet.\r\nHerr talman! Med det yrkar jag bifall till reserva-\r\ntion 2.</pre><pre>Anf.  174  MARGIT GENNSER (m) replik:\r\nHerr talman! Vissa saker kan sägas både enklare\r\noch snabbare. Roy Ottosson och Miljöpartiet föreslår\r\nhöjda skatter, större skattekilar och sänkta pensioner,\r\noch framför allt mycket osäkra ATP-pensioner. Möj-\r\nligtvis tänker de sig att den aktiva generationen skall\r\nbetala dem under en övergångstid. Då kan man ställa\r\ntill en drastisk generationsklyfta också.\r\nSveriges standard har sjunkit snabbt de senaste\r\ndecennierna. Det skulle gå oerhört mycket snabbare\r\nmed den medicin som ni har skrivit ut. Men det är bra\r\natt vi får höra det öppet och klart. Då vet vi vad alter-\r\nnativet är. Jag skulle i varje fall inte välja det alterna-\r\ntivet.</pre><pre>Anf.  175  ROY OTTOSSON (mp) replik:\r\nHerr talman! Margit Gennser lyssnar dåligt. Vi fö-\r\nreslår totalt lägre skatter. Det hänger ihop med att vi\r\nockså sänker arbetslösheten. Arbetsgivaragifterna är i\r\ndag i praktiken skatter. Jag tror att ytterst få i landet\r\nsom betalar dem uppfattar det på annat sätt än som\r\nskatter.\r\nSer man på egenavgifterna til pensionssystemet är\r\ndet inte alls raka rör till vad man sedan får ut. Det är i\r\nhuvudsak det grundtrygghetssystem ni föreslår. Före-\r\nspegla inte människor att det i praktiken skulle vara\r\nnågot annat än en skatt. Det är någonting som bör tas\r\nbort, eftersom det är en regressiv skatt där man beta-\r\nlar mindre ju mer man tjänar. Det är orättvist, och det\r\när fel. Vi menar att man bör ha en mer solidarisk\r\nfinansiering av grundtryggheten för alla i ett bra sam-\r\nhälle.\r\nMargit Gennser talade om att vårt förslag skulle\r\nleda till en drastisk generationsklyfta. Jag förstod inte\r\ndet resonemanget. Jag förstår inte hur det skulle kun-\r\nna uppkomma när vi successivt fasar in ett grund-\r\ntrygghetssystem. Jag har förstått att också moderater-\r\nna är positiva till ett sådant, åtminstone andra modera-\r\nter jag har talat med i det här huset. Det systemet fasar\r\nockså ut ATP-systemet. Varför skulle det leda till\r\ndrastiska generationsklyftor? Detta är ett orimligt\r\npåstående.</pre><pre>Anf.  176  MARGIT GENNSER (m) replik:\r\nHerr talman! Ni skulle växla arbetsgivaravgifter\r\nmed miljöskatter, men det är också skatter. Ni skulle\r\nfasa ut det genom att ta ut mer skatt, för på något vis\r\nmåste ni ju betala det. Dessutom skulle ni sänka ar-\r\nbetstiden. Då tror ni att ni får mer och effektivare\r\narbetskraft. Alla sådana experiment som har gjorts\r\nvärlden över har visat sig misslyckade.\r\nJag skall försöka att förklara en sak. Det gamla\r\nATP-systemet innehöll oerhört mycket skatt i arbets-\r\ngivaravgifterna. Det berodde i huvudsak på 30 års-\r\nregeln. Alla de som arbetade 40 år fick faktiskt betala\r\n25 % av sina arbetsgivaravgifter som skatt.\r\nI det nya systemet finns det ett klart samband\r\nmellan avgifter och vad man får ut i pension. Det\r\nbetyder att skattekilarna och skatteinslaget är borta.\r\nLärdare människor än jag har konstaterat detta, bl.a.\r\nprofessor Lars Söderström. Han sade att detta var ett\r\notroligt enkelt sätt att ta bort väldigt många skatteki-\r\nlar. Det är där systemet är mycket effektivare.</pre><pre>Anf.  177  ROY OTTOSSON (mp) replik:\r\nHerr talman! Om man de facto tittar på ert förslag\r\när det inte alls raka rör mellan den avgift man betalar\r\noch den pension man får. För de allra flesta är det ett\r\ngrundtrygghetssystem ni föreslår. Det resonemang\r\nsom förs kring avgifterna haltar högst betänkligt.\r\nVårt förslag att höja miljöskatter och samtidigt\r\nsänka skatt på arbete ökar inte skattekilarna. Det\r\nminskar de mest besvärande skattekilarna som är just\r\npå skatt på arbete. Det är väldigt viktigt att göra det\r\nom vi skall skapa fler jobb i Sverige.\r\nOm man sänker skatten på arbete och samtidigt\r\nsänker arbetstiden räknar vi med att man kan få be-\r\ntydligt fler jobb. Det får man just genom att se till att\r\narbetskraftskostnaden inte ökar, eftersom man sänker\r\narbetsgivaravgifterna samtidigt som man sänker ar-\r\nbetstiden. Man ser till att inkomsten, dvs. plånbokens\r\ntjocklek, förblir densamma genom att sänka skatten\r\nsamtidigt som man sänker arbetstiden.\r\nDetta har också tittats på från expertis, från fack-\r\nföreningsrörelsen och från de som kan detta med\r\narbetslivsfrågor. Det har visat sig att de tycker att det\r\när ett mycket intelligent förslag. Jag skall inte bedöma\r\nom vi är intelligenta. Men de tycker att det är ett bra\r\nförslag just därför att det kombinerar på ett sådant sätt\r\natt det ger fler jobb. Det bygger inte bara på att öka\r\nproduktiviteten utan också på att man förändrar skat-\r\ntesidan.\r\nDet är fullt möjligt att göra om man minskar ar-\r\nbetslösheten. Den kostar oerhört mycket pengar. Vi\r\nborde vara överens om att göra också det. Jag kan\r\nbara konstatera att Margit Gennsers kritik haltar och\r\negentligen inte kan tas på något större allvar.</pre><pre>Anf.  178  BO KÖNBERG (fp) replik:\r\nHerr talman! Jag tänkte ta upp två aspekter i det\r\nRoy Ottosson har sagt. Det ena är att han hävdar att\r\nMiljöpartiets system är så mycket enklare än det som\r\nnu föreslås från de fem partierna. Så är det förstås.\r\nOm man föreslår att varje svensk skall få samma\r\npension från den dagen han eller hon går i pension\r\noavsett vad som har betalats in under 40-45 år är det\r\nklart att det systemet är enklare. Men frågan är vilket\r\npris man betalar för att skaffa sig denna enkelhet.\r\nJag försökte i mitt tidigare inlägg i debatten med\r\nen av Roy Ottossons partikamrater, Ragnhild Pohan-\r\nka, peka på att Miljöpartiets system såvitt jag förstår\r\ninnebär att avgiften blir en ren skatt och att det miss-\r\ngynnar kvinnor om man inte gör någonting åt möjlig-\r\nheterna till komplettering med privata pensionsför-\r\nsäkringar. Därutöver är förslaget med största sanno-\r\nlikhet avsevärt mycket dyrare. Det är nästan obegrip-\r\nligt hur det förslag som Roy Ottosson presenterar inte\r\nskulle vara dyrare.\r\nDen andra frågan jag vill ta upp är frågan om ege-\r\nnavgifter och liknande. Det har att göra med det\r\nMargit Gennser har varit inne på, nämligen att det nya\r\nsystemet minskar skattekilarna. Där för Roy Ottosson\r\nett långt resonemang på temat att om man gör någon-\r\nting med miljöskatter och en massa annat kan man få\r\nandra effekter. Låt oss föra den debatten när som\r\nhelst, men inte i dag.\r\nNu gäller frågan: Allting annat lika, är det bättre\r\natt ha ett pensionssystem där det finns ett samband\r\nmellan avgifter och förmåner än att inte ha det när det\r\ngäller frågan om skattekilarna?</pre><pre>Anf.  179  ROY OTTOSSON (mp) replik:\r\nHerr talman! Även Bo Könberg lyssnar dåligt.\r\nHan har inte heller läst på i vår motion vad jag förstår\r\nefter vad han säger här. Men okej - vi tar det ett varv\r\ntill. Vi föreslår att avgifterna avskaffas och att pen-\r\nsionssystemet skall vara skattefinansierat. Så är det.\r\nDet är helt kristallklart nu, hoppas jag.\r\nMiljöpartiets förslag missgynnar inte kvinnor -\r\ntvärtom. Vi höjer ju nivån just där de flesta kvinnorna\r\nfinns, dvs. i de lägre inkomsterna.\r\nFörslaget är inte dyrare - om nu Bo Könberg or-\r\nkar ta till sig att man naturligtvis skall fasa in detta i\r\ntakt med att man fasar ut ATP-systemet. Det är om\r\nman lägger kaka på kaka som man kan få det till att\r\nbli dyrare.\r\nPå det här sättet får vi ett system som om man tit-\r\ntar på vad man faktiskt får i de allra flesta fall egentli-\r\ngen hamnar rätt nära vad Bo Könberg själv föreslår.\r\nDet han föreslår är ju i praktiken ett grundtrygghets-\r\nsystem för 70 % av löntagarna. Skillnaderna är väl-\r\ndigt små. Det är först i litet högre inkomstlägen som\r\ndet blir litet mer koppling till vad man faktiskt har\r\nhaft i inkomst.\r\nDet är en bluff, det som ni håller på med. Ni säger\r\natt man skulle få vad man har betalat in i avgifter,\r\nmen det är inte så i ert system. Det är enkelt att rita\r\nden kurvan. Den är ritad många gånger. Studera den,\r\nBo Könberg! Då kanske Bo Könberg förstår argumen-\r\ntationen. Jag förstår att ni hamnar i ställningstagandet\r\natt ni gör ett sådant system. Man hamnar nämligen där\r\nnågonstans om man skall få det hållbart ekonomiskt\r\növer tiden. Det är ofrånkomligt.\r\nVi i Miljöpartiet har dragit konsekvenserna av\r\ndetta och lagt fram ett genomtänkt förslag som fak-\r\ntiskt är bättre anpassat till ekonomiska realiteter, och\r\nsom dessutom ger bättre fördelningseffekt som gynnar\r\nkvinnor. Därutöver skapar det ett ekonomiskt utrym-\r\nme i framtiden för att bygga ut äldreomsorgen, och\r\ndet måste vi göra.</pre><pre>Anf.  180  BO KÖNBERG (fp) replik:\r\nHerr talman! Jag tror att jag förstår vad som är\r\nfelet med Miljöpartiets resonemang. Man startar från\r\nen utgångspunkt som det inte finns mycket att invända\r\nmot. Den innebär att om man skall skapa ett pensions-\r\nsystem och vill se till att det skall finnas en hygglig\r\nförsörjning även för dem som inte har tjänat in några\r\npensionsrättigheter ligger i detta en målkonflikt. Så är\r\ndet. Det utsätts varje system för.\r\nFrån den iakttagelsen har pensionsarbetsgruppen\r\nförsökt konstruera ett system som innehåller en\r\ngrundtrygghet men också att man kan få ut någonting\r\nför högre avgifter. Miljöpartiet drar slutsatsen att\r\neftersom det finns en målkonflikt skall man lösa den\r\ngenom att ta bort det ena målet. Så kan man förstås\r\nlösa en målkonflikt.\r\nDet jag var ute efter var bara att konstatera att\r\nmed Miljöpartiets metod får man större skattekilar\r\noch därmed färre jobb i Sverige om allting annat är\r\nlika. Det har Roy Ottosson ännu inte svarat på.</pre><pre>Anf.  181  ROY OTTOSSON (mp) replik:\r\nHerr talman! Miljöpartiets förslag innebär att vi\r\nsänker de skatter där vi har de största skattekilarna,\r\nnämligen skatt på arbete. Det är väldigt viktigt att\r\ngöra det. De höga skattekilarna som gäller skatt på\r\narbete är nämligen en av orsakerna till att vi har hög\r\narbetslöshet och en trög ekonomisk utveckling i lan-\r\ndet. Det är där alla våra skattesänkningar hamnar i\r\npraktiken. Man får inte samma negativa effekt om\r\nman höjer miljöskatten. Där är ju inte skatterna så\r\nhöga så att man har problem med skattekilarna på det\r\nviset.\r\nJag vill alltså hävda att våra förslag faktiskt inne-\r\nbär mindre skattekilar än vad vi har i dag - och fak-\r\ntiskt också mindre än vad ni i praktiken föreslår.\r\nÅterigen: Titta på vad som blir det faktiska utfallet\r\nom man räknar ihop alla bitarna inklusive bostads-\r\ntillägget! Titta på vad man faktiskt får i plånboken\r\nsom pensionär med ert förslag! Det är i praktiken ett\r\ngrundtrygghetssystem med väldigt svag inkomst-\r\nkoppling i de högre inkomstlägena.\r\nJag förstår att ni hamnar där. Men försök inte ge\r\nsken av att det skulle vara något annat! Det är det inte.</pre><pre>Anf.  182  LENNART KLOCKARE (s):\r\nHerr talman! Jag kommer i mitt anförande att be-\r\nröra garantipensionen. Jag kan börja med att säga att\r\njag känner en stor tillfredsställelse eftersom jag kan\r\nkonstatera att vi nu står i startgropen för att införa ett\r\nnytt pensionssystem. Det är ett pensionssystem som är\r\nfärdigt i sina huvuddrag. Om de frågor som återstår\r\natt lösa kan jag med stor övertygelse säga att de\r\nkommer att kunna lösas på ett bra sätt de också.\r\nJag vill även inledningsvis yrka bifall till utskot-\r\ntets hemställan i betänkandet och avslag på samtliga\r\nreservationer i den del som berör garantipensionen.\r\nHerr talman! Det innebär att vi från den 1 januari\r\n2001 skall ha en garantipension som ersätter nuvaran-\r\nde grundskydd, dvs. folkpension och pensionstillskott\r\nsamt det särskilda grundavdraget för folkpensionärer.\r\nGarantipensionen skall kunna erhållas från 65 års\r\nålder. Den skall finansieras med statsmedel.\r\nEn utgångspunkt har varit att personer även fort-\r\nsättningsvis skall ha en grundtrygghet på åtminstone\r\nsamma nivå som i dag. När jag hör alla talare här tala\r\nom de beräkningar som har gjorts vill jag säga att det\r\nvisat sig att den garantipension som vi kommer att få\r\när högre än den grundpension som vi har i dag. Det\r\nkänns riktigt bra.\r\nEn annan strävan har varit att bygga in drivkraften\r\ntill förvärvsarbete genom att begränsa marginaleffek-\r\nterna för det stora flertalet med en längre anknytning\r\ntill arbetsmarknaden. Den förändrade modellen i\r\nförhållande till principförslaget innebär att detta gyn-\r\nnar framför allt personer som arbetar deltid. Som vi\r\nvet är det i stor utsträckning kvinnor.\r\nEn annan aspekt har varit att pensionärer inte skall\r\nsärbehandlas i skattehänseende. Frågan om möjlighe-\r\nten att ta ut garantipensionen före 65 års ålder har\r\növervägts. Skulle garantipensionen kunna tas ut från\r\nt.ex. 61 års ålder skulle även denna behöva reduceras\r\npå samma sätt som förtida uttag i dagens folkpension.\r\nSkillnaden mellan dagens folkpension och den före-\r\nslagna garantipensionen är att garantipensionen är en\r\nutfyllnad till den inkomstrelaterade pensionen medan\r\nfolkpensionen i dag utgår som en självständig förmån\r\nbl.a. till nuvarande förtidspension och ålderspension.\r\nEtt tidigare uttag än vid 65 år skulle ha inneburit\r\natt personen hade fått den lägre pensionen under res-\r\nten av livet. Ett förtida uttag med en reducerad garan-\r\ntipension skulle göra att den sammanlagda pensionen\r\nhamnar på en mycket låg nivå. Det är enligt utskottet\r\ningen bra lösning.\r\nAv den anledningen föreslås att garantipensionen\r\nkan tas ut först från 65 års ålder. För den som väljer\r\natt ta ut den inkomstrelaterade pensionen före 65 års\r\nålder skall garantipension räknas av som om den\r\ninkomstgrundande pensionen tagits ut vid 65 års ål-\r\nder. I annat fall skulle det tidigare uttaget av pensio-\r\nnen kompenseras med garantipension, och så är inte\r\ntanken.\r\nEn person som av någon anledning inte har möj-\r\nlighet att arbeta fram till 65 års ålder bör enligt pro-\r\npositionen få sin försörjning tryggad på annat sätt än\r\ngenom garantipension. Det kan t.ex. ske genom för-\r\ntidspension om han eller hon har en långvarigt nedsatt\r\narbetsförmåga till följd av ohälsa eller sjukdom, eller\r\ngenom form av arbetslöshetsersättning om han eller\r\nhon är arbetslös.\r\nUtskottets betänkande SfU 11 har nyligen god-\r\nkänts av riksdagen. I betänkandet framgår att förtids-\r\npension även i fortsättningen skall kunna nybeviljas\r\nfram till 65 års ålder när förtidspensionen byts mot\r\nålderspension. Därmed kan det parti som är oroligt\r\nför att människor skall tvingas ta ut pensionen tidigare\r\noch därmed få en lägre garantipension känna sig tryg-\r\ngare. Det är viktigt att tänka på att pension kan bevil-\r\njas fram t.o.m. 64 års ålder i alla fall.\r\nI grundskyddet skall även ingå bostadstillägg till\r\npensionärer. En särskild utredare har i uppdrag att\r\ngöra en översyn av systemet för inkomstprövning av\r\nbostadstillägget. Där ingår bl.a. att anpassa bostads-\r\ntillägget till det reformerade ålderspensionssystemet.\r\nHerr talman! Frågan om vilka pensionsinkomster\r\nsom skall medföra reducering av garantipensionen\r\nbehandlades även i princippropositionen. Det innebär\r\natt det i princip är skattereglerna för reducering av det\r\nsärskilda grundavdraget som överförs till garantipen-\r\nsionen. Avsikten har inte varit att lägga fram förslag\r\nom några ändrade principer för vilka inkomster som\r\nskall beaktas vid avräkning av garantipensionen.\r\nRedan i utskottets betänkande SfU24 från 1993/94\r\nvar det klart att såväl inkomstgrundad ålderspension\r\nsom inkomster från utländska pensioner och änke-\r\npensionen från ATP skulle reducera garantipensionen.\r\nUtskottets majoritet har inte heller funnit anledning att\r\nändra denna uppfattning.\r\nHerr talman! Garantipensionen skall vara beroen-\r\nde av försäkringstiden. För rätt till oreducerad garan-\r\ntipension krävs 40 års försäkringstid. Vid kortare\r\nförsäkringstid reduceras garantipensionen proportio-\r\nnellt.\r\nUtskottet har behandlat frågan om äldre invandra-\r\nres rätt till pension vid ett flertal tillfällen, senast i\r\nbetänkande SfU1 om anslag för budgetåret 1998. Där\r\nerinrade utskottet om att riksdagen redan 1992 gjorde\r\nett tillkännagivande om att det fanns anledning för\r\nregeringen att göra en närmare utredning av de pro-\r\nblem som fanns och som kunde uppkomma i framti-\r\nden när det gäller försörjningen av de invandrare som\r\ninte kan få full ålderspension.\r\nUtskottet pekade i samma betänkande på att en\r\nsärskild utredare fått i uppdrag att göra en översyn av\r\nvissa frågor rörande socialtjänstlagen och socialtjäns-\r\ntens uppgifter. Av direktiven framgår bl.a. att utreda-\r\nren skall analysera sambandet mellan socialbidraget\r\noch övriga trygghetssystem utifrån de olika övergri-\r\npande förändringar som skett i samhället under 1990-\r\ntalet. Utskottet vill åter understryka att det är viktigt\r\natt vi hittar en lösning som innebär att den grupp äldre\r\ninvandrare som har kort anknytning till Sverige inte\r\nblir hänvisade till socialtjänsten för sin försörjning.\r\nUtskottet utgår från att regeringen återkommer med\r\nförslag till en lösning.\r\nMed det anförda yrkar jag bifall till hemställan i\r\nbetänkandet och avslag på reservationerna.</pre><pre>Anf.  183  HANNA ZETTERBERG (v):\r\nHerr talman! Jag vill uppmärksamma unga männi-\r\nskors speciella situation när det gäller det nya pen-\r\nsionssystemet. Tidigare representanter för Vänster-\r\npartiet har tagit upp andra aspekter. Jag instämmer i\r\nderas anföranden och även i de reservationer som har\r\nfogats till betänkande.\r\nAv mediebevakningen och av dagens debatt här i\r\nkammaren har jag förstått att regeringen med Maj-\r\nInger Klingvall i spetsen anser att det nya förslaget till\r\npensioner gynnar de yngre generationerna. Det är inte\r\nmin uppfattning. Jag skall kortfattat redogöra för\r\nvarför det inte är det.\r\nEn stor del av dagens unga människor är arbetslö-\r\nsa. Det är en grupp som drabbas hårdare än andra\r\ngrupper i samhället. I gårdagens Dagens Nyheter\r\nkunde vi läsa att det är medveten strategi från statens\r\nsida. I stället för att få in unga människor på arbets-\r\nmarknaden genom ökade satsningar inom t.ex. offent-\r\nlig sektor, en sänkning av arbetstiden eller en utbygg-\r\nnad av den alternativa energisektorn, vilket hade\r\ngynnat de yngre generationerna genom att arbetslös-\r\nheten hade minskat, genomfördes nyligen en höjning\r\nav pensionsåldern till 67 år. Det skulle å sin sida\r\nkunna leda till en ännu större utslagning av unga i\r\narbetslivet.\r\nMånga unga hamnar i dag helt utanför samhällets\r\nolika försäkringssystem. De klarar helt enkelt inte av\r\natt kvalificera sig för a-kassa eller sjukförsäkring.\r\nUnga arbetar ofta på kortare vikariat eller projektan-\r\nställningar. Det kan leda till att man inte lyckas kvali-\r\nficera sig till t.ex. sjukförsäkringen även om man har\r\njobbat. Vänsterpartiet vill ha en översyn av kvalifice-\r\nringsreglerna till socialförsäkringssystemen så att\r\näven de som arbetar i s.k. atypiska arbeten kan kvali-\r\nficera sig till de pensionsgrundande försäkringssyste-\r\nmen. Anledning är bl.a. att det nya pensionssystemet\r\ngrundar sig just på ersättningar från de sociala för-\r\nsäkringssystemen. Den översynen skulle kunna göras i\r\nsamband med regeringens översyn av socialförsäk-\r\nringssystemen vad gäller möjligheten att kvarstå i\r\narbete till 67 års ålder.\r\nFör många unga är studier inte något val i dag. De\r\nhar inte några reella alternativ att välja mellan. Det\r\nleder till att även om den öppna arbetslösheten kan\r\nhållas nere med hjälp av ett ökat antal studieplatser är\r\ndet många som studerar i dag som hellre hade arbetat.\r\nRegeringen uppmuntrar till studier, och i mångt\r\noch mycket instämmer jag naturligtvis i att studier är\r\nen bra investering för framtiden. Men hur skall man\r\nkunna överblicka effekterna av studier vad gäller\r\npensionerna när det inte preciseras i förslaget till de\r\nnya pensionerna? Hur skall de som väljer mellan\r\nstudier och arbete i dag veta vilka konsekvenser det\r\nkan föra med sig i framtiden? Hur skall de som väljer\r\nmellan studier och a-kassa i dag veta vilka konsek-\r\nvenser det för med sig i framtiden?\r\nDen tidiga ingångsåldern, som är 16 år, är otids-\r\nenlig. När ATP infördes var ungefär 47 ½ % av alla\r\n16-åringar sysselsatta i arbete. År 1994 var det\r\n13,3 %, och det är antagligen ännu färre i dag med\r\ntanke på att de flesta går i gymnasiet tills de är 19 år.\r\nNär vi nu gör stora förändringar i vårt pensionssystem\r\nkan vi ju inte införa ett system som redan är otidsen-\r\nligt innan det har trätt i kraft.\r\nUnga människor föder inte lika många barn i dag.\r\nDe har en alltför osäker ekonomi. Det visar statisti-\r\nken, och den är tydlig. Kanske vore det bättre att\r\nuppmuntra dagens unga par att skaffa barn i stället för\r\natt studera, åtminstone om vi har pensionssystemet\r\noch osäkerheten vad gäller regler för studier i åtanke.\r\nFöräldraledighet och ledighet för vård av barn är\r\nnämligen pensionsgrundande.\r\nHerr talman! Med anledning av detta vill jag yrka\r\nbifall till reservation nr 5. Jag tycker nämligen inte att\r\ndet här betänkandet stöttar de unga generationerna\r\nsom majoriteten i utskottet menar. Det är snarare ett\r\nhårt slag i ansiktet på en stor del av den svenska be-\r\nfolkningen.</pre><pre>Anf.  184  BO KÖNBERG (fp) replik:\r\nHerr talman! Det är bra att Hanna Zetterberg tar\r\nupp vårt samhälles största problem - massarbetslöshe-\r\nten. Det är mindre bra att hon tycks utgå från att det är\r\nnågonting som skall vara bestående i vårt land. Det\r\nparti jag tillhör och några andra har så sent som i dag\r\nlagt fram synpunkter och förslag på vad man skall\r\ngöra åt problemet med massarbetslösheten.\r\nI sitt inlägg försöker Hanna Zetterberg göra det\r\nsannolikt att det nya pensionssystemet är extra dåligt\r\nför dem som är unga. Jag tror att hon har helt fel på\r\nden punkten. Det som vi har lyckats uppnå med för-\r\nändringarna i det nuvarande systemet är att vi inte\r\nlämnar efter oss en stor börda till kommande genera-\r\ntioner. Det är ingen tvekan om att den allra första\r\ngenerationen i det nuvarande fördelningssystemet\r\ntjänade på det. Så är det alltid när de genomförs. Men\r\ndet är ju inte dem som Hanna Zetterberg kritiserar. Vi\r\nförsöker nu se till att den bördan inte förs vidare till\r\nden unga generationen.\r\nDen enda grupp av dem som vi i dag diskuterar\r\nsom kommer att få glädje av premiepensionen fullt ut\r\när just de unga. Det är de som kommer att kunna ha\r\nen premiepension i 40 års tid. Om historien lär oss\r\nnågonting på den punkten så pekar den på att det\r\nkommer att bli en avsevärt högre avkastning på den\r\ndelen. Nej, skall man försöka göra en generationsana-\r\nlys av detta tror jag att den kommer att falla ut på\r\nprecis motsatt sätt mot det som Hanna Zetterberg är\r\ninne på, nämligen att det nya pensionssystemet är\r\nextra bra för de unga såvida man inte mentalt planerar\r\nför en konstant massarbetslöshet i vårt land där unga\r\nmänniskor för all framtid skall stå utanför försäk-\r\nringssystemen. Och det gör inte vi i alla fall.</pre><pre>Anf.  185  HANNA ZETTERBERG (v) re-\r\nplik:\r\nHerr talman! Nej, Bo Könberg, jag planerar verk-\r\nligen inte för en konstant massarbetslöshet. Det hop-\r\npas jag att Bo Könberg inte gör heller. Men det är inte\r\ndet som är min poäng. Min poäng är att unga männi-\r\nskor i dag inte är de som är över 18 år, utan snarare\r\nde som är under 30 och framför allt under 25. Jag är\r\noroad för att de människorna hamnar utanför. De\r\nhamnar utanför i dagens samhälle. Jag skulle också\r\nvilja ha ett konkret förtydligande hur man skall göra\r\nmed studier t.ex. Det är väldigt viktigt för de männi-\r\nskor, oavsett ålder, som väljer att fortsätta utbilda sig\r\npå olika nivåer att också vara medvetna om vilka\r\nkonsekvenser det kan föra med sig i framtiden. Uti-\r\nfrån det här betänkandet skulle man kunna säga att det\r\nvore bättre att gå på a-kassa än att studera för att vara\r\npå den säkra sidan, och den situationen vill inte jag\r\nhamna i. Detta måste vi klargöra här i kammaren i dag\r\ninnan vi fattar beslut.</pre><pre>Anf.  186  BO KÖNBERG (fp):\r\nHerr talman! Det gläder mig att Hanna Zetterberg\r\ninte utgår från konstant massarbetslöshet. Det var\r\nnästan det hon gjorde i sitt första inlägg, så jag tycker\r\natt det går åt rätt håll. Då har väl replikväxlingen haft\r\nåtminstone det goda med sig.\r\nNär det gäller frågan om studier kan man diskute-\r\nra hur noga vi skulle ha preciserat den exakta nivån i\r\ndagens betänkande. Om det kan man ha olika upp-\r\nfattningar. Men det är relativt lätt att ge Hanna Zet-\r\nterberg ett besked, nämligen det besked som finns:\r\nDen nivå på pensionsrättigheter för studier som har\r\nförutskickats tidigare är relativt låg, någonting i stil\r\nmed vad man skulle få om man räknade upp dagens\r\nstudiebidrag med skattepliktighet. Det är inte några\r\ndramatiska förändringar i detta.\r\nDärmed är också svaret till Hanna Zetterberg att\r\neftersom vi har velat se till att de arbetslösa i vårt land\r\nsom har arbetslöshetsersättning inte skall få en dålig\r\npension kommer i det nya systemet liksom i dagens\r\nsystem arbetslöshetsersättning och sjukersättning att\r\nge pensionsrättigheter. Det är ofrånkomligt - om man\r\nvill ha ett sådant system. Annars kan man förstås säga\r\nnej till de delarna i det, men jag trodde inte att Hanna\r\nZetterberg var inne på att göra det.\r\nÅterigen: Om det nya pensionssystemet slår olika\r\nför olika generationer är det med stor sannolikhet\r\nsnarast så att Hanna Zetterberg och hennes generation\r\nkommer att vara mycket glada över det den dag de går\r\ni pension.</pre><pre>Anf.  187  HANNA ZETTERBERG (v):\r\nHerr talman och Bo Könberg! För egen del kan\r\njag verkligen hoppas att Bo Könberg har rätt.\r\nDiskussionen om massarbetslöshet tycker jag är\r\nganska tråkig retorik från Bo Könbergs sida. Jag\r\ntrodde att vi kunde hoppa över sådant åtminstone i en\r\nsådan här viktig debatt här i kammaren.\r\nNär det gäller de unga generationerna är det ett\r\nganska nytt fenomen i dagens samhälle att vi tyvärr\r\nockså måste börja prata om generationsskillnader.\r\nTidigare har inte det varit något stort problem i vårt\r\nsamhälle, eftersom vi har varit noga med att bygga\r\nbort den typen av motsättningar. Det har varit bra. Nu\r\nklarar vi inte av det, bl.a. på grund av arbetslösheten.\r\nOch även om jag inte vill ha arbetslöshet tycker jag\r\natt det är min uppgift som politiker att bry mig om\r\nvad som händer när vi nu har den här typen av arbets-\r\nlöshet och vilka konsekvenser det eventuellt för med\r\nsig.\r\nRegeringens sätt att lösa det här problemet är\r\negentligen inte att skapa nya arbeten utan att plocka in\r\nfolk och sätta dem i studier. Till viss del är det väldigt\r\nbra, men jag vill att människor skall vara medvetna\r\nom vad det kan få för konsekvenser i framtiden också\r\nvad gäller pensioner, eftersom det är så viktigt.\r\nJag vill också att kammaren skall vara medveten\r\nom att unga människor i dag inte är t.ex. de som är\r\nomyndiga. När man är under 25 diskrimineras man på\r\nmånga olika sätt i dagens samhälle, t.ex. just vad\r\ngäller försäkringssystemet. Man kommer aldrig in i\r\nsystemet. Det finns heller ingenting i dagens system\r\nsom gör att vi med säkerhet kan säga att det proble-\r\nmet kommer att lösa sig för den här generationen. Vi\r\nvet inte det. Jag hoppas verkligen att det kommer att\r\nvara så - att samma personer som i dag halkar ut när\r\nde är 23 år inte kommer att fortsätta halka ut ur alla\r\nde här systemen tills de är 30. I så fall har vi nämligen\r\nett problem, om inte annat, i det här pensionssystemet.\r\nJag tycker mycket väl att mina frågor är befogade.\r\nJag hoppas verkligen att det blir som Bo Könberg\r\nsäger, dvs. att de yngre generationerna snarare kom-\r\nmer att bli gynnade än straffade av att ha blivit tving-\r\nade till studier, om man nu får uttrycka sig på det\r\nsättet.</pre><pre>Överläggningen var härmed avslutad.\r\nBeslut</pre><pre>Mom. 1 (avslag på propositionerna)\r\n1. utskottet\r\n2. res. 1 i motsvarande del  (v)\r\n3. res. 2 i motsvarande del  (mp)\r\nFörberedande votering:\r\n26 för res. 1\r\n13 för res. 2\r\n251 avstod\r\n59 frånvarande\r\nKammaren biträdde res. 1.\r\nAnnika Jonsell och Rune Rydén (båda m) anmälde att\r\nde avsett att avstå från att rösta men markerats ha\r\nröstat ja.\r\nHuvudvotering:\r\n257 för utskottet\r\n17 för res. 1\r\n16 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 23 c, 21 fp, 10 kd\r\nFör res. 1:     17 v\r\nAvstod: 3 s, 13 mp\r\nFrånvarande:    21 s, 14 m, 4 c, 5 fp, 5 v, 5 mp, 5 kd</pre><pre>Mom. 5 (kvinnors pensioner)\r\n1. utskottet\r\n2. res. 3 (v)\r\nVotering:\r\n256 för utskottet\r\n17 för res. 3\r\n17 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 23 c, 20 fp, 10 kd\r\nFör res. 3:     17 v\r\nAvstod: 3 s, 1 fp, 13 mp\r\nFrånvarande:    21 s, 14 m, 4 c, 5 fp, 5 v, 5 mp, 5 kd</pre><pre>Mom. 9 (fortsatt beredning av återstående pensions-\r\nfrågor)\r\n1. utskottet\r\n2. res. 4 (mp, v)\r\nVotering:\r\n257 för utskottet\r\n30 för res. 4\r\n3 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 23 c, 21 fp, 10 kd\r\nFör res. 4:     17 v, 13 mp\r\nAvstod: 3 s\r\nFrånvarande:    21 s, 14 m, 4 c, 5 fp, 5 v, 5 mp, 5 kd</pre><pre>Mom. 11 (ungdomar och kvalificeringsreglerna för\r\nsocialförsäkringsförmåner)\r\n1. utskottet\r\n2. res. 5 (v)\r\nVotering:\r\n256 för utskottet\r\n17 för res. 5\r\n16 avstod\r\n60 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 22 c, 21 fp, 10 kd\r\nFör res. 5:     17 v\r\nAvstod: 3 s, 1 c, 12 mp\r\nFrånvarande:    21 s, 14 m, 4 c, 5 fp, 5 v, 6 mp, 5 kd</pre><pre>Mom. 12 (bakomliggande inkomster vid sjukdom och\r\narbetslöshet)\r\n1. utskottet\r\n2. res. 6 (mp)\r\nVotering:\r\n258 för utskottet\r\n13 för res. 6\r\n19 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 23 c, 21 fp, 1 v, 10 kd\r\nFör res. 6:     13 mp\r\nAvstod: 3 s, 16 v\r\nFrånvarande:    21 s, 14 m, 4 c, 5 fp, 5 v, 5 mp, 5 kd</pre><pre>Mom. 13 (pensionsgrundande belopp för barnår)\r\n1. utskottet\r\n2. res. 7 (mp, v)\r\nKammaren biföll utskottets hemställan med acklama-\r\ntion</pre><pre>Mom. 28 (avräkning mot änkepension från ATP)\r\n1. utskottet\r\n2. res. 18 (v)\r\nVotering:\r\n256 för utskottet\r\n17 för res. 18\r\n17 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 23 c, 20 fp, 10 kd\r\nFör res. 18:    17 v\r\nAvstod: 3 s, 1 fp, 13 mp\r\nFrånvarande:    21 s, 14 m, 4 c, 5 fp, 5 v, 5 mp, 5 kd</pre><pre>Mom. 29 (garantipension och försäkringstid för in-\r\nvandrare)\r\n1. utskottet\r\n2. res. 19 (v)\r\nVotering:\r\n256 för utskottet\r\n18 för res. 19\r\n16 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 65 m, 23 c, 21 fp, 10 kd\r\nFör res. 19:    1 m, 17 v\r\nAvstod: 3 s, 13 mp\r\nFrånvarande:    21 s, 14 m, 4 c, 5 fp, 5 v, 5 mp, 5 kd</pre><pre>Mom. 36 (överföring från AP-fonden)\r\n1. utskottet\r\n2. res. 24 (mp, v)\r\nVotering:\r\n256 för utskottet\r\n30 för res. 24\r\n3 avstod\r\n60 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 66 m, 22 c, 21 fp, 10 kd\r\nFör res. 24:    17 v, 13 mp\r\nAvstod: 3 s\r\nFrånvarande:    21 s, 14 m, 5 c, 5 fp, 5 v, 5 mp, 5 kd</pre><pre>Övriga moment\r\nKammaren biföll utskottets hemställan.</pre><pre>8 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>1997/98:856 av Tuve Skånberg (kd) till utrikesminis-\r\ntern\r\nFredsprocessen i Mellanöstern\r\n1997/98:857 av Juan Fonseca (s) till utrikesministern\r\nColombia\r\n1997/98:858 av Sten Tolgfors (m) till statsrådet Tho-\r\nmas Östros\r\nBeskattningsnivåer\r\n1997/98:859 av Jeppe Johnsson (m) till miljöminis-\r\ntern\r\nKemikalieavgifter\r\n1997/98:960 av Eva Goës (mp) till miljöministern\r\nMiljötillsynen på Länsstyrelsen i Västernorrland</pre><pre>Frågorna redovisas i bilaga som fogas till riksda-\r\ngens snabbprotokoll måndagen den 5 oktober.</pre><pre>9 §  Anmälan om skriftligt svar på fråga</pre><pre>Anmäldes att följande skriftliga svar på fråga in-\r\nkommit</pre><pre>den 20 maj</pre><pre>1997/98:732 av Roy Ottosson (mp) till finansminis-\r\ntern\r\nBankernas avgifter</pre><pre>Svaret redovisas i bilaga som fogas till riksdagens\r\nsnabbprotokoll måndagen den 5 oktober.</pre><pre>10 §  Kammaren åtskildes kl. 21.02.</pre><pre>\r\nFörhandlingarna leddes\r\nav talmannen från sammanträdets början t.o.m. 3 §\r\nanf. 25 (delvis),\r\nav andre vice talmannen därefter t.o.m. anf. 74\r\n(delvis),\r\nav talmannen därefter t.o.m. 4 § anf. 99 (delvis),\r\nav förste vice talmannen därefter t.o.m. 7 § anf 125\r\n(delvis),\r\nav andre vice talmannen därefter t.o.m. anf. 172\r\n(delvis) och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}