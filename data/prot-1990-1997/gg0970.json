{"dokumentstatus":{"dokument":{"hangar_id":"2387731","dok_id":"GG0970","rm":"1992/93","beteckning":"70","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"70","slutnummer":"0","datum":"1993-03-08 00:00:00","systemdatum":"2005-10-27 13:55:33","publicerad":"1993-03-08 00:00:00","titel":"Riksdagens snabbprotokoll 1992/93:70 Måndagen den 8 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{3685645A-BE59-4C94-A437-06E28A796977}","dokument_url_text":"http://data.riksdagen.se/dokument/GG0970/text","dokument_url_html":"http://data.riksdagen.se/dokument/GG0970","dokumentstatus_url_xml":"http://data.riksdagen.se/dokumentstatus/GG0970","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:70</div>\r\n<div class=\"sidhuvud_datum\">Måndagen den 8 mars</div>\r\n<div class=\"sidhuvud_klockslag\">Kl. 15.00--15.03</div>\r\n<hr class=\"sidhuvud_linje\">\r\n<pre>1 §  Meddelande om muntliga frågor till\r\nregeringen den 11 mars</pre><pre>Anf. 1  TALMANNEN:</pre><pre>Vid frågestunden torsdagen den 11 mars kl. 14.30\r\nkommer följande statsråd att närvara:</pre><pre>Statsminister Carl Bildt (m), finansminister Anne\r\nWibble (fp), statsrådet Bo Könberg (fp),\r\nkommunikationsminister Mats Odell (kds) och\r\nutbildningsminister Per Unckel (m).</pre><pre>Statsministern besvarar övergripande och\r\nallmänpolitiska frågor. Frågorna till övriga statsråd\r\nförutsätts beröra deras ansvarsområden inom\r\nregeringen.</pre><pre>2 §  Ledighet</pre><pre>Talmannen meddelade att Lena Boström (s) ansökt\r\nom sjukledighet under tiden den 8 mars--den 31\r\nmaj.</pre><pre>Kammaren biföll denna ansökan.</pre><pre>Talmannen anmälde att Eivor Husing (s) skulle\r\ntjänstgöra som ersättare för Lena Boström.</pre><pre>3 §  Anmälan om kompletteringsval till\r\nskatteutskottet och lagutskottet</pre><pre>Talmannen meddelade att Folkpartiet liberalernas\r\nriksdagsgrupp anmält Sören Norrby som suppleant\r\ni skatteutskottet och lagutskottet.</pre><pre>Talmannen förklarade vald till</pre><pre>suppleant i skatteutskottet</pre><pre>Sören Norrby (fp)</pre><pre>suppleant i lagutskottet</pre><pre>Sören Norrby (fp)</pre><pre>4 §  Justering av protokoll</pre><pre>Justerades protokollen för den 23, 24, 25 och 26\r\nfebruari.</pre><pre>5 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1992/93:168 till socialförsäkringsutskottet</pre><pre>1992/93:180 till jordbruksutskottet</pre><pre>6 §  Ledighet</pre><pre>Talmannen meddelade att Håkan Holmberg (fp)\r\nansökt om föräldraledighet under tiden den 8\r\nmars--den 12 april.</pre><pre>Kammaren biföll denna ansökan.</pre><pre>Talmannen anmälde att Bengt Ahlquist (fp) skulle\r\ntjänstgöra som ersättare för Håkan Holmberg.</pre><pre>7 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:160 Husläkare m.m.</pre><pre>1992/93:164 Upphävande av 1905 års konvention\r\nmellan Sverige och Norge angående neutral zon,\r\nbefästningars nedläggande m.m.</pre><pre>1992/93:167 Rätt för Statens\r\nBostadsfinansieringsaktiebolag, SBAB att besluta i\r\nfrågor om statligt reglerade lån för\r\nbostadsändamål, m.m.</pre><pre>1992/93:174 Administrationen av bostads bidragen\r\ntill barnfamiljer m.m.</pre><pre>1992/93:176 Investeringar i trafikens infrastruktur\r\nm.m.</pre><pre>1992/93:194 Särskilt statsbidrag till kommuner för\r\nytterligare platser i gymnasieskolan för ett tredje\r\ngymnasieår</pre><pre>1992/93:211 Rätt att förrätta vigsel inom andra\r\ntrossamfund än Svenska kyrkan m.m.</pre><pre>Skrivelse</pre><pre>1992/93:204 Avskaffande av handelsförbudet mot\r\nSydafrika, m.m.</pre><pre>Redogörelserna</pre><pre>1992/93:RR5 Riksdagens revisorers berättelse över\r\ngranskningen av Riksbankens verksamhet under år\r\n1992</pre><pre>1992/93:RR6 Riksdagens revisorers berättelse över\r\ngranskningen av Stiftelsen Riksbankens\r\nJubileumsfonds verksamhet under år 1992</pre><pre>Konstitutionsutskottets betänkande</pre><pre>1992/93:20 De kungliga slotten -- tilläggsbudget I</pre><pre>Finansutskottets betänkande</pre><pre>1992/93:FiU10 Den ekonomiska politiken och\r\nbudgetregleringen m.m.</pre><pre>Utrikesutskottets betänkande</pre><pre>1992/93:UU3 Mänskliga rättigheter</pre><pre>Försvarsutskottets betänkanden</pre><pre>1992/93:FöU6 Beredskapsbudget</pre><pre>1992/93:FöU7 Kemikaliekontroll och strålskydd</pre><pre>1992/93:FöU8 Fredsbevarande verksamhet</pre><pre>Socialförsäkringsutskottets betänkande</pre><pre>1992/93:SfU12 Delpensionsförsäkringen</pre><pre>Trafikutskottets betänkanden</pre><pre>1992/93:TU14 Kommunikationsdepartementet\r\nm.m.</pre><pre>1992/93:TU15 Statens haverikommission</pre><pre>1992/93:TU16 Överstyrelsen för civil beredskap</pre><pre>1992/93:TU17 Kostnader för avveckling av\r\nTrafiksäkerhetsverket (TSV) 1992/93 och 1993/94</pre><pre>Jordbruksutskottets betänkande</pre><pre>1992/93:JoU7 Reglering av användningen av\r\nvattenskotrar</pre><pre>Arbetsmarknadsutskottets betänkanden</pre><pre>1992/93:AU7 Tilläggsbudget I till statsbudgeten för\r\nbudgetåret 1992/93</pre><pre>1992/93:AU9 Anslag till jämställdhet</pre><pre>1992/93:AU15 Investeringsbidrag till Banverket\r\noch Vägverket</pre><pre>8 § Anmälan om interpellationer</pre><pre>Anmäldes att följande interpellationer framställts</pre><pre>den 1 mars</pre><pre>1992/93:92 av Birgit Henriksson (m) till\r\nsocialministern om hiv/aidssmitta:</pre><pre>Chockerande fakta har dragits fram i ljuset av\r\ntidningen Aftonbladets reportrar. Det verkar som\r\nom det svenska läkemedelsföretaget Kabi -- då\r\nhelägt av den svenska staten -- så sent som under\r\nsenhösten 1985 försålt preparatet Preconativ trots\r\nvarningar från experter. Den metod man använde\r\nför att befria blod från hivsmitta ansågs inte\r\nhundraprocentigt säker.</pre><pre>Kabi hade fått rapport om detta redan den 8 augusti\r\n1985 men fortsatte att leverera sitt preparat, som\r\nbl.a. gavs regelbundet till blödarsjuka. Så sent som\r\ni september och oktober 1985 smittades fyra\r\nmänniskor trots att man då visste att det fanns\r\nandra metoder att rena blodplasma från hiv-smitta\r\noch trots att man då visste att det fanns smitta i de\r\nsvenska blodbankerna. Kabi hade då inga bevis för\r\natt deras metod att rena blodet fungerade men\r\nfortsatte ändå att blanda testat och otestat blod. Tre\r\npojkar och en man smittades därför med en säker\r\ndödlig utgång som följd.</pre><pre>Lika anmärkningsvärt är att Socialstyrelsen, som\r\nhar ansvar för att godkänna preparat, inte satte\r\nstopp för användandet av Preconativ utan ''litade\r\npå Kabi'', som den då ansvarige uttryckte sig.</pre><pre>Anmärkningsvärt är också att man redan i början\r\nav året funnit former för att enkelt testa blodgivare\r\noch att man exempelvis från ett österrikiskt företag\r\nredan i maj 1985 ansökt om att få sälja ett\r\nvärmebehandlat preparat, som till skillnad från\r\nKabis var dokumenterat rent från hiv.</pre><pre>Socialstyrelsen gjorde inget och behandlade inte\r\nheller ansökan med förtur trots att Kabi inte kunnat\r\nbevisa att deras metod var säker.</pre><pre>''Vi förutsatte att Kabi bara skulle använda testat\r\nblod från början av september 1985 och ville därför\r\ninte skriva dem detta på näsan'' lyder ett annat\r\nupprörande citat.</pre><pre>När de fyra fallen senare blev kända ''läste man\r\nlusen av Kabi på ett möte'', enligt ytterligare ett\r\ncitat. Vi trodde, vi litade på -- är alltså svaren från\r\nSocialstyrelsen. Det finns dock internationella\r\nregler för läkemedelshantering. Konkurrensen\r\nmellan läkemedelsföretagen är stor. Även att\r\nunderlåta att fatta beslut är att ha ansvar för det\r\nskedda.</pre><pre>Kabi Pharmacia har nu -- genom den för dem\r\nskadliga publiciteten -- beslutat att tillsätta en\r\nutredning. Detta kan komma att ytterligare förhala\r\nbeslut om exempelvis ersättning till de smittade.</pre><pre>Vilka initiativ är socialministern beredd att ta för\r\natt hindra att liknande situationer inträffar i\r\nframtiden? Hur avser socialministern att agera så\r\natt snabb hjälp kan ges till de drabbade?</pre><pre>den 2 mars</pre><pre>1992/93:93 av Sten Östlund (s) till\r\narbetsmarknadsministern om arbetsmarknadsläget\r\ni Västsverige:</pre><pre>Vid årsskiftet var 61 367 personer kvarstående\r\narbetslösa vid arbetsförmedlingarna i Hallands,\r\nGöteborgs och Bohus samt Älvsborgs och\r\nSkaraborgs län. Samtidigt var över 46 000 personer\r\ni arbetsmarknadspolitiska åtgärder.</pre><pre>Nivån på varslen var samtidigt de högsta sedan\r\nstatistiken infördes med 16 000--17 000 varslade\r\noch indikerar att det är långt kvar innan någon\r\nvändning kan skönjas.</pre><pre>Inom en radie på 20 mil från Göteborg finns en\r\nfjärdedel av landets industriella kapacitet och då\r\nsärskilt exportinriktad verkstadsindustri. En stor\r\ndel av nedgången i sysselsättningen bedöms nu\r\noåterkallelig. Verkstadsindustrin, som återfinns\r\nmed särskild tyngd i vår region, bedöms krympa\r\nväsentligt mer än andra industrigrenar. Det är\r\nallvarligt för hela landet när arbetslösheten i denna\r\nregion slukar enorma kostnader. Människor i\r\narbete kan i stället bidra till att skapa resurser till\r\nnytta för hela landet.</pre><pre>I Göteborgs och Bohus län, med 27 989 arbetslösa,\r\nslår nu krisen i bilbranschen hårt. Arbetslösheten i\r\nGöteborg är nu 19 000 öppet arbetslösa och 10 000\r\ni arbetsmarknadspolitiska åtgärder. Arbetslösheten\r\nbedöms nu kosta minst 4 000 miljoner kronor under\r\n1993 bara i Göteborg -- ett gigantiskt slöseri med\r\npengar och människors vilja och förmåga att\r\narbeta.</pre><pre>I den forna industristaden Uddevalla har\r\nutvecklingen gått dithän att under 1993 kommer\r\nendast 2 000 att arbeta i industrin, vilket motsvarar\r\n8 % av den förvärvsarbetande befolkningen mot\r\n25 % för 10 år sedan. Nedläggningen av Volvos\r\nfabrik och Elitfönster är två exempel på\r\navindustrialiseringen.</pre><pre>I Älvsborgs län, där 14 430 var arbetslösa vid\r\nårsskiftet, kan läget illustreras med Saab i\r\nTrollhätan som nu lett fram till att 17 % av stadens\r\narbetsföra befolkning är arbetslös eller i\r\narbetsmarknadspolitiska åtgärder. Dessutom finns\r\nnu i Vänersborg nedläggningshotet mot Teli och\r\nbara i den verksamheten hotas över 500 jobb.</pre><pre>I Dalsland slår krisen i bilbranschen hårt genom\r\nden stora andelen underleverantörsföretag till\r\nbilindustrin.</pre><pre>I den genom åren hårt drabbade Sjuhäradsbygden\r\nberör lågkonjunkturen nu också\r\nposterorderbranschen och raset i tekoindustrin\r\nfortsätter. Av Beklädnads Borås-avdelnings 2 721\r\naktiva medlemmar var 16,9 % arbetslösa vid\r\nårsskiftet.</pre><pre>I Skaraborgs län, med över 10 500 arbetslösa, är det\r\nsärskilt byggnadsindustrin som genom nedgången i\r\nbyggandet drabbats hårt. I länets\r\ntillverkningsindustri låg varslen vid årsskiftet på en\r\nfjärdedel av de anställda. Särskilt befinner sig\r\nsmåföretagen i länet i en ovanligt djup och\r\nlångvarig kris, långt sämre än för genomsnittet i\r\nriket.</pre><pre>Hallands län, med 8 375 öppet arbetslösa vid\r\nårsskiftet, har gått igenom tidigare\r\nkonjunkturnedgångar med lägre arbetslöshet än\r\nriket. Det har nu dramatiskt förändrats. Den höga\r\nandelen arbetskraftsintensiv industri i länet har i\r\ndenna lågkonjunktur drabbats av en kraftig\r\nminskning av sysselsättningen. Nedläggningshotet\r\nmot cykeltillverkningen i Varberg är ett av flera\r\nexempel.</pre><pre>I alla de fyra länen kan man utöver krisen i\r\nindustrisysselsättningen tala om en\r\nsysselsättningskris i den offentliga sektorn. Ca\r\n14 000 anställdas nuvarande arbeten hotas inom\r\növerblickbar tid och då ingår däri bara till en del de\r\nneddragningar som kommer att ske inom den\r\nstatliga sektorn.</pre><pre>I varje län finns upprättade planer och program för\r\nsatsningar som verksamt skulle bidra till att vända\r\nden katastrofala utvecklingen på regionens\r\narbetsmarknad. Dessa har också redovisats för\r\narbetsmarknadsministern.</pre><pre>Socialdemokraterna har deltagit i och själva\r\nutarbetat program för sysselsättningen. I Göteborg\r\nhar redovisats vilka positiva effekter ett\r\ngenomförande av den socialdemokratiska\r\nmotionen ''En politik för arbete'' skulle få och som\r\nskulle kunna halvera arbetslösheten i Göteborg.</pre><pre>Jag vill fråga arbetsmarknadsminister Börje\r\nHörnlund:</pre><pre>1.  Anser arbetsmarknadsministern att läget för de\r\nfyra länens industri med sin stora betydelse för\r\nsvensk export är särskilt allvarligt?</pre><pre>2.  Anser arbetsmarknadsministern att\r\narbetslösheten i de fyra länen är ett gigantiskt\r\nslöseri med pengar och människors vilja och\r\nförmåga att arbeta?</pre><pre>3.  Vilka insatser är arbetsmarknadsministern\r\nberedd att vidta mot arbetslösheten i de fyra länen?</pre><pre>4.  Hur ställer sig arbetsmarknadsministern till de\r\nförslag till åtgärder för ökad sysselsättning som har\r\npresenterats från länen?</pre><pre>1992/93:94 av Claus Zaar (nyd) till civilministern\r\nom resegarantin:</pre><pre>Ordet resegaranti har för oss alla inneburit en\r\nkänsla av säkerhet och garanti vid utomnordiska\r\nsällskapsresor. Medborgarna har uppfattat att när\r\nen researrangör ställt säkerhet till\r\nKommerskollegium så är garantin uppfylld till alla\r\ndelar.</pre><pre>Reseköpare har känt sig helt säkra att när en resa\r\nhar betalats, gäller garantin om researrangören\r\nskulle komma i ekonomiska svårigheter och att\r\ndenna resegaranti är så stor att den täcker samtliga\r\nkostnader för en hemresa.</pre><pre>I en aktuell konkurs för Air Sweden har det nu\r\nframkommit att charterresenärer som betalat sin\r\ncharterresa tvingas lösa ut sig från sina hotell för\r\nflera tusen kronor. I pressen har uppgifter\r\nförekommit om att en barnfamilj måste betala över\r\n22 000 kr, för att kunna resa hem. Hotellen i bl.a.\r\nDubai har krav på researrangören för obetalda\r\nhotellräkningar och vägrar att släppa iväg\r\ncharterturisterna innan de betalat rejält tilltagna\r\nhotellräkningar. Förutom den saltade\r\nhotellkostnaden tvingas resenärerna betala för mat\r\noch transfer till flygplatsen, kostnader som så att\r\nsäga ingick i resans pris. Genom svenska\r\nutrikesdepartementet har strandsatta resenärer fått\r\ntillfälligt återbetalningspliktigt ekonomiskt\r\nbistånd. UD lär också ta ut en expeditionsavgift på\r\n10 % extra på det tillfälliga lånet. Resenärerna\r\nriskerar att resegarantin i det aktuella fallet är slut\r\nnär charterkostnaderna för de extra\r\nhämtflygningarna har betalats.</pre><pre>Jag vill också få uppgifter om hur regeringen avser\r\natt lösa en kommande utökning av\r\nresegarantibehovet. Enligt EES-avtalet måste alla\r\nresearrangörer ställa en resegaranti. Nuvarande\r\nregler utökas från den 1 juli 1993 till att omfatta s.k.\r\ninomnordiska paketresor och lägsta garantibelopp\r\när oförändrat 200 000 kr.</pre><pre>Svenska Kredit som tidigare försäkrat arrangörers\r\nresegarantier försattes under förra året i konkurs\r\noch någon ersättare har inte kommit på\r\nmarknaden. Det alternativ som nu erbjuds är\r\nendast bankgarantier, och det är som bekant en\r\nkrisartad bransch.</pre><pre>Jag och flera småföretagare är oroade över hur\r\nkonkurrensen inom resemarknaden skall kunna ske\r\npå lika villkor i framtiden. Turistnäringen är en\r\nviktig gren inom vårt samhälle och den behöver\r\nklara signaler för att kunna fortleva, inte minst i\r\nglesbygdsområden.</pre><pre>Vilka åtgärder tänker civilministern vidta för att\r\nKommerskollegium bevakar att av researrangörer\r\nställda resegarantibelopp ger resenärerna full\r\nsäkerhet?</pre><pre>Vilka åtgärder avser civilministern att vidta för att\r\nalla researrangörer av paketresor skall få möjlighet\r\natt konkurrera på lika villkor?</pre><pre>den 3 mars</pre><pre>1992/93:95 av Eva Johansson (s) till statsrådet Alf\r\nSvensson om bistånd till Eritrea:</pre><pre>I budgetpropositionen ställs ett ökat svenskt\r\nbiståndssamarbete med Eritrea i utsikt. Det är\r\nmycket bra. Eritrea behöver snabbt och långsiktigt\r\nstöd för sitt återuppbyggnadsarbete efter 30 års\r\nkrig.</pre><pre>Den eritreanska regeringen har uttryckt önskemål\r\nom att Sverige inför ett återvändandestöd för\r\neritreaner som vistas i Sverige, som liknar det som\r\nbl.a. Tyskland infört. Det ger möjligheter för den\r\nsom vill återvända till Eritrea för att delta i\r\nåteruppbyggnadsarbetet att under en period om ca\r\n2 år få sin lön garanterad genom biståndsmedel.</pre><pre>En sådan form av bistånd ger mottagarlandet\r\nmöjligheter att snabbt få tillgång till välutbildade\r\npersoner för t.ex. sjukvård, utbildningsväsende,\r\njordbruksutveckling och administration. Det är\r\nviktigt för Eritrea som under ett långt krig\r\nförhindrats att utbilda de ungdomar som deltagit i\r\nbefrielsekampen eller som tvingats fly till\r\nnäraliggande länder. Den utbildningsreserv som\r\nfinns, finns i stor utsträckning i Europa och USA.\r\nDet ger oss ett stort ansvar när det gäller att tillföra\r\nEritrea kunskaper.</pre><pre>Mot bakgrund av ovanstående vill jag fråga\r\nbiståndsministern om han är beredd att medverka\r\ntill att snarast införa ett återvändandestöd, t.ex. likt\r\ndet tyska, för flyktingar från Eritrea.</pre><pre>den 8 mars</pre><pre>1992/93:96 av Hans Göran Franck (s) till statsrådet\r\nUlf Dinkelspiel om konsekvensutredningar om\r\nalternativ till EG-medlemskap m.m.:</pre><pre>Förhandlingar om ett svenskt EG/EU-medlemskap\r\nhar inletts. En folkomröstning skall avgöra om\r\nSveriges folk godkänner ett framförhandlat avtal\r\neller ej. Informationsarbetet har börjat, med stor\r\nekonomisk dominans för ja-sidan. Dess resurser är\r\növerlägsna. Det är ett demokratiskt villkor att båda\r\nsidor får likvärdiga möjligheter att ta fram sitt\r\nmaterial och föra fram sin uppfattning.</pre><pre>De konsekvensanalyser som regeringen skall utföra\r\när då betydelsefulla.</pre><pre>Men det är oroväckande att den starkt kritiserade\r\nKonsekvensutredningen inför\r\nkärnkraftsomröstningen skall tjäna som modell för\r\nde utredningar som regeringen avser att\r\ngenomföra. Det bör erinras om att de medlemmar\r\ni referensgruppen som var motståndare till\r\nkärnkraften lämnade denna utredning i protest mot\r\nuppläggningen av utredningsarbetet.</pre><pre>Skall konsekvensanalyserna bli sakliga och\r\nobjektiva är det nödvändigt att både ja- och nej-\r\nsidan får påverka direktiven. Urvalet av utredare\r\nbör också ske på sådant sätt som är godtagbart för\r\nbåda sidor.</pre><pre>Av särskild betydelse är inte bara att alternativen\r\nblir väl belysta utan även att det blir vederhäftigt\r\nklarlagt vad som blir konsekvensen om Sverige\r\nsäger ja resp. nej till Europaunionen. Det är också\r\nnödvändigt att utredning görs om hur Sverige skall\r\nkunna ha god beredskap för icke-medlemskap i\r\nEuropaunionen.</pre><pre>Av särskild betydelse är också att vi i händelse av\r\nmedlemskap i EU får uttryckliga undantag\r\nbekräftade främst i fråga om alliansfriheten,\r\nneutraliteten, offentlighetsprincipen, den\r\nkommunala självstyrelsen, regional- och\r\nmiljöinsatserna och valutaunionen.</pre><pre>Det gäller att Sverige i likhet med andra EG-länder,\r\nbl.a. Danmark, får undantag på för vårt land\r\navgörande områden. Det räcker inte med att\r\nSverige gör ensidiga förklaringar, då dessa inte tar\r\növer vad som föreskrivs i olika EG-dokument, bl.a.\r\nMaastrichtavtalet, eller kommer att beslutas av ett\r\nblivande EU.</pre><pre>Med hänvisning till det anförda får jag ställa\r\nföljande frågor till statsrådet Ulf Dinkelspiel.</pre><pre>1.  Kommer både ja- och nej-sidan att kunna\r\npåverka direktiven till konsekvensanalyserna och\r\nsammansättningen av den aviserade\r\nparlamentariska referensgruppen?</pre><pre>2.  Har Sverige god beredskap för icke-\r\nmedlemskap i Europaunionen eller behövs\r\nytterligare utredning därom?</pre><pre>3.  Strävar Sverige efter några uttryckliga undantag\r\nfrån Maastrichtavtalet efter dansk förebild?</pre><pre>4.  På vilket sätt kan likvärdiga möjligheter i övrigt\r\nskapas för ja- och nej-sidan i folkomröstningen?</pre><pre>9 § Anmälan om frågor</pre><pre>Anmäldes att följande frågor framställts</pre><pre>den 26 februari</pre><pre>1992/93:424 av Margareta Israelsson (s) till\r\nutbildningsministern om utbildningen av\r\nbarnomsorgspersonal:</pre><pre>Regeringen kallar sin högskoleproposition för\r\n''Högre utbildning för ökad kompetens''. Detta är\r\ninte helt sant på barnomsorgsområdet. Att förlänga\r\nbarnomsorgsutbildningarna är en riktig åtgärd för\r\natt öka kompetensen. Att minska på antalet\r\nutbildningsplatser kan vara en riktig åtgärd i\r\nrådande arbetsmarknadsläge, men fördelningen av\r\nneddragningarna skapar andra problem. Total\r\nnedläggning vid Mälardalens högskola kan skapa\r\nlokala problem.</pre><pre>I t.ex. Västerås kommun, eller stad som det heter\r\nnumera, räknar kommunledningen med en ökning\r\nav kön till barnomsorgen under åren framöver.\r\nDetta gäller både daghem och fritidshem. Det finns\r\nstora behov av utbyggnad. Samtidigt är\r\nfortbildningsbehovet stort inom barnomsorgen.\r\nTeknik, administration och alternativ pedagogik,\r\nja, listan över utbildningsbehov kan göras lång. För\r\nkommunen kan de framtida\r\nrekryteringsmöjligheterna av personal till\r\nbarnomsorgen försvåras. På sikt finns risker för\r\nkvalitén i verksamheten, vilket kan drabba barnen.\r\nNu meddelar regeringen att socialtjänstlagen skall\r\nskärpas för att kommunerna skall bli skyldiga att\r\nanordna barnomsorg för alla föräldrar som vill ha\r\ndet.</pre><pre>Mot denna bakgrund vill jag fråga\r\nutbildningsministern:</pre><pre>Vilka åtgärder är utbildningsministern beredd att\r\nvidta för att garantera utbildad personal med ökad\r\nkompetens inom barnomsorgen i Västmanland och\r\nSörmland?</pre><pre>1992/93:425 av Alf Egnerfors (s) till\r\nutbildningsministern om högskoleutbildning för\r\nkvinnor i Mälardalen m.m.:</pre><pre>I proposition 1992/93:169 Högre utbildning för\r\nökad kompetens, föreslås bl.a. att utbildningen för\r\nförskollärare och fritidspedagoger minskas med ca\r\n2 700 helårsstudenter under planeringsperioden.</pre><pre>Motivet för denna åtgärd är att utbildningen vid\r\nhögskolorna i framtiden dels skall inrikta sig mer\r\nmot den konkurrensutsatta sidan av näringslivet,\r\ndels att en fortsatt utbildning av nuvarande\r\nomfattning av förskollärare och fritidspedagoger\r\nriskerar att leda till en betydande arbetslöshet vid\r\nsekelskiftet för dessa grupper.</pre><pre>Minskningen av dessa utbildningar tas ut så att\r\nutbildningen helt avvecklas vid högskolorna i\r\nFalun/Borlänge, Halmstad och vid Mälardalens\r\nhögskola.</pre><pre>En omedelbar effekt av dessa nu föreslagna\r\nåtgärder blir att möjligheten för kvinnor att gå\r\nhögskoleutbildning vid ovannämnda orter kraftigt\r\nförsämras eftersom kvinnodominansen på dessa\r\nutbildningar är i det närmaste total.</pre><pre>Min fråga till utbildningsministern är följande:</pre><pre>Vilka åtgärder är utbildningsministern beredd att\r\nvidta för att kompensera detta bortfall av\r\nhögskoleutbildning för i huvudsak kvinnor vid\r\nMälardalens högskola?</pre><pre>den 1 mars</pre><pre>1992/93:426 av Annika Åhnberg (-) till\r\nstatsministern om Öresundsbron:</pre><pre>I regeringsförklaringen stod det: ''Miljöpolitiken\r\nskall utgå från vad naturen långsiktigt tål.\r\nFörsiktighetsprincipen är en viktig ledstjärna, och\r\nmiljökonsekvenserna skall redovisas före varje\r\nbeslut som ger miljöpåverkan.'' Öresundsbron\r\nnämndes särskilt: ''Avgörande är att den s.k.\r\nnollösningen vad gäller vattenströmningen mellan\r\nÖstersjön och Kattegatt kan säkerställas.''</pre><pre>När nu Koncessionsnämnden för miljöskydd\r\navstyrker byggandet av Öresundsbron mot\r\nbakgrund av hotet mot Östersjön, måste rimligen\r\nregeringen ändra uppfattning. Ju förr arbetet med\r\nprojektet stoppas, desto bättre möjligheter finns\r\ndet att utveckla andra mer miljöanpassade och\r\nmoderna lösningar på framtida transportbehov. Jag\r\nvill därför fråga statsministern:</pre><pre>Avser regeringen med det snaraste ta upp nya\r\nförhandlingar med Danmarks regering i syfte att\r\nskrinlägga planerna på en Öresundsbro och finna\r\nandra lösningar?</pre><pre>1992/93:427 av Marianne Carlström (s) till\r\nstatsrådet Beatrice Ask om Betygsutredningens\r\nförslag:</pre><pre>Statsministern har både i riksdagens kammare och\r\ni möten med elever och media förutskickat en\r\ngrundlig omarbetning av Betygsberedningens\r\nförslag innan det kommer en proposition till\r\nriksdagen. Den starka och entydiga remisskritiken\r\nger fog för en sådan omarbetning.</pre><pre>Med anledning av detta vill jag fråga skolministern\r\nom hon kommer att bereda remissinstanserna\r\nförnyade möjligheter att lämna synpunkter på detta\r\nnya, i grunden omarbetade, förslag innan riksdagen\r\nskall ta ställning?</pre><pre>1992/93:428 av Per Stenmarck (m) till\r\nkommunikationsministern om Öresundsbron:</pre><pre>Koncessionsnämndens nej till en bro över Öresund\r\när ett stort bakslag i strävandena att binda samman\r\nMalmö- och Köpenhamnsregionen.</pre><pre>Beslutet får emellertid inte tas till intäkt för att\r\nprojektet inte kan genomföras.\r\nKoncessionsnämndens synpunkter bör, i likhet med\r\nandra remissinstansers, vägas in i sitt sammanhang,\r\ndär hänsyn också måste tas till en rad andra\r\nfaktorer.</pre><pre>I det arbetet är det viktigt att regeringen tar\r\ninitiativet och visar på lösningar på de problem som\r\nKoncessionsnämnden, och andra remissinstanser\r\nhar pekat på, för att möjliggöra en snar byggstart.</pre><pre>Vilka initiativ är kommunikationsministern beredd\r\natt ta för att få igång en snar byggstart av en bro\r\nmellan Malmö och Köpenhamn?</pre><pre>den 2 mars</pre><pre>1992/93:429 av Peter Kling (nyd) till statsrådet Bo\r\nLundgren om kompensation för slopat avdrag för\r\nnedsatt skatteförmåga:</pre><pre>T.o.m. 1991 års taxering hade personer med\r\nkronisk sjukdom rätt till avdrag för väsentligt\r\nnedsatt skatteförmåga. Avdraget bestämdes med\r\nhänsyn till omständigheterna i det enskilda fallet\r\noch var maximerat till 10 000 kr. I samband med\r\nskatteomläggningen den 1 januari 1991 togs denna\r\nmöjlighet bort.</pre><pre>Av Merkostnadsutredningen (SOU 1992:129)\r\nframgår bl.a. att de flesta yrkanden avsåg\r\nålderspensionärer, att behovet av extra stöd\r\nuppkommit efter 64 års ålder, att\r\ngenomsnittsyrkandet var 4 000 kr, och att den\r\ngenomsnittliga skatteminskningen var 1 500 kr.\r\nUtredningen föreslår att skatteavdraget ersätts med\r\nen merkostnadsersättning på 18 % av basbeloppet\r\nför allmän försäkring.</pre><pre>Merkostnadsutredningen har ännu inte behandlats\r\ni riksdagen och någon merkostnadsersättning införs\r\nsäkert inte förrän den 1 januari 1994, om ens då.</pre><pre>Under 1993 och eventuellt under 1994 års taxering\r\ngår de sjuka miste om kompensation för sina\r\nkostnader. Min fråga gäller vad statsrådet avser att\r\ngöra för att kompensera de sjuka under denna tid.</pre><pre>den 3 mars</pre><pre>1992/93:430 av Eva Johansson (s) till\r\nsocialministern om förslag om vårdnadsbidrag:</pre><pre>Den 9 februari gav socialministern beskedet att det\r\ninte pågår något arbete i Socialdepartementet med\r\nett förslag om vårdnadsbidrag. Socialministern\r\nmeddelade också att ett sådant förslag, om det\r\nkommer, inte skall finansieras genom vare sig\r\nminskade bidrag till kommunerna eller\r\nförsämringar i föräldraförsäkringen.</pre><pre>Nu har statsministern givit andra besked -- att man\r\narbetar för att en proposition läggs fram för\r\nriksdagen i vår.</pre><pre>Det är angeläget att riksdagen och allmänheten vet\r\nvilka besked som gäller.</pre><pre>Jag vill därför upprepa min fråga till\r\nsocialministern.</pre><pre>Förbereder regeringen en proposition i vår om\r\ninförande av vårdnadsbidrag?</pre><pre>1992/93:431 av Pontus Wiklund (kds) till\r\nsocialministern om grundtrygghet i välfärden:</pre><pre>För närvarande pågår en intensiv debatt om\r\nvälfärdssystemet och idéerna omkring ett s.k.\r\ngrundtrygghetssystem.</pre><pre>Bakgrunden är bl.a. att allt fler debattörer hävdar\r\nuppfattningen att de nuvarande\r\ntransfereringssystemen med ersättningar enligt\r\ninkomstbortfallsprincipen blivit -- och framför allt\r\nkommer att bli -- allt för kostsamma. Ytterligare\r\nargument är att de av ekonomiska skäl nödvändiga\r\nnedskärningar i standardtrygghetssystemen\r\nvanligen drabbar de svaga.</pre><pre>Jag vill mot bakgrund av ovanstående fråga\r\nsocialministern om han är beredd att verka för att\r\nsittande utredningar får tilläggsdirektiv som gör det\r\nmöjligt att även belysa vilka effekter ett\r\ngrundtrygghetssystem skulle få inom resp. område.</pre><pre>1992/93:432 av Margareta Viklund (kds) till\r\nutrikesministern om Somalia och vapenembargot:</pre><pre>Den 20 januari 1992 utfärdade FN:s säkerhetsråd\r\nett allmänt vapenembargo för Somalia. Många\r\nländer ställde sig bakom detta men det är svårt att\r\nsäga om det har haft någon reell effekt.</pre><pre>Det finns mycket som tyder på att vapenhandeln\r\nfortgår tämligen obehindrat. Stora mängder vapen\r\nfinns kvar i Somalia sedan det kalla krigets dagar.</pre><pre>Det är viktigt att dels stoppa handeln och införseln\r\nav nya vapen, dels få kontroll över de vapen som\r\nfinns i landet.</pre><pre>Jag vill därför fråga utrikesministern:</pre><pre>Avser regeringen att inom ramen för det\r\ninternationella samarbetet agera för att\r\nvapenembargot för Somalia efterlevs?</pre><pre>1992/93:433 av Kjell Ericsson (c) till statsrådet Bo\r\nLundgren om blankningsaffärer:</pre><pre>Blankningsaffärer med aktier har blivit vanligt på\r\nStockholmsbörsen sedan de tilläts 1991. Volymen\r\nberäknas uppgå till flera miljarder kronor. Som\r\nbl.a. uppmärksammats i pressen på sistone finns i\r\ndag inte några krav på att sådana affärer skall\r\nregistreras. I andra länder, bl.a. i USA och\r\nStorbritannien, är vidare reglerna i\r\nvärdepapperslagen hårdare än de svenska då det\r\ngäller denna typ av affärer.</pre><pre>Blankning i större skala kan ge upphov till\r\nkursdrivande effekter och ge stora vinster för den\r\nsom utför affären. Oegentligheter i samband med\r\nblankning kan skada tilltron till börsen och det\r\nfinansiella systemet.</pre><pre>Min fråga till statsrådet är:</pre><pre>Kan regeringen tänka sig att vidta\r\nlagändringar/lagskärpningar då det gäller\r\nblankningsaffärer?</pre><pre>1992/93:434 av Roland Lében (kds) till\r\nfinansministern om den kommunala beskattningen:</pre><pre>Olika förslag till omläggning av den kommunala\r\nbeskattningen har diskuterats under senare tid,\r\nliksom svagheter i den senast genomförda\r\nskattereformen. Lennart Hedquists numera\r\nvälkända förslag som presenterades på DN debatt\r\nden 24 februari har överlag mötts av positiva\r\nomdömen. Det går ut på att låta kommunerna ta ut\r\ninkomstskatt endast upp till brytpunkten. Över\r\ndenna skall endast statlig skatt utgå. Den ökning av\r\nden statliga skatten som därmed skapas tillförs den\r\ns.k. påsen, från vilken staten ger de generella\r\nbidragen till kommunerna.</pre><pre>Enligt Finansdepartementet är målsättningen att de\r\nhuvudsakliga riktlinjerna för ett nytt system skall\r\nfinnas med i kompletteringspropositionen.\r\nFörändringar av de slag som föreslagits berör\r\nsamtliga kommuner och skattesystemet på ett\r\nsådant sätt att det är viktigt och i hög grad önskvärt\r\natt ett beslut har bredast möjliga uppslutning i\r\nriksdagen.</pre><pre>Är finansministern beredd att verka för att\r\növerläggningar med samtliga partier kring en\r\neventuell omläggning av den kommunala\r\nbeskattningen kommer till stånd med siktet inställt\r\npå en bred uppslutning?</pre><pre>1992/93:435 av Harry Staaf (kds) till statsrådet Bo\r\nLundgren om skatteuppbörden m.m.:</pre><pre>Regeringen beslutade den 14 maj 1992 att uppdra\r\nåt Riksgäldskontoret och Riksrevisionsverket att\r\ngöra en översyn av tidpunkter för in- och\r\nutbetalningar till staten.</pre><pre>I RGK/RRV:s rapport föreslås bl.a. att redovisning\r\noch uppbörd av mervärdesskatt skall ske varje\r\nmånad i stället för varannan och en tidigareläggning\r\nav inbetalning av preliminär A-skatt,\r\narbetsgivaravgifter samt F-skatt till den 3 varje\r\nmånad i stället för den 18. Motivet till\r\nförändringarna är de räntevinster staten skulle\r\nkunna göra.</pre><pre>Problemet är att den räntevinst som staten gör blir\r\nlika stor som ränteförlusten för företagen som\r\nadministrerar uppbörden åt staten. Det innebär\r\nockså en ökad administration för företagen.</pre><pre>Min fråga är:</pre><pre>Hur kommer finansministern att hantera dessa\r\nförslag?</pre><pre>den 4 mars</pre><pre>1992/93:436 av Kurt Ove Johansson (s) till\r\nnäringsministern om användningen av återbetalda\r\nlokaliseringsstöd:</pre><pre>Arbetslösheten i Malmö ligger väsentligt högre än\r\ngenomsnittet för riket. Malmö har under senare år\r\ndrabbats mycket hårt av industrinedläggningar.</pre><pre>Nedläggningen av den civila fartygsproduktionen\r\nvid Kockums Warf var ett hårt slag för staden.\r\nStatens stöd till dåvarande SAAB-SCANIA gav\r\ndock förhoppningar om att en viss del av de\r\narbetsplatser som försvann vid Kockums skulle\r\nersättas med bilproduktion.</pre><pre>Saabs bilfabrik på Kockums industriområde i\r\nMalmö togs i bruk våren 1990. I juni året efter lade\r\nSAAB ner fabriken. SAAB hade beviljats bl.a. 154\r\nmilj.kr. i lokaliseringsstöd. Av den utlovade\r\npersonalstyrkan på 2 700 personer blev det\r\ningenting.</pre><pre>Regeringen har nyligen beslutat att av SAAB\r\nAUTOMOBIL kräva tillbaka 77 milj.kr. av\r\nlokaliseringsstödet. Beloppet skall enligt\r\nregeringsbeslutet vara återbetalt senast den 31\r\ndecember 1995.</pre><pre>Med hänvisning till vad som anförts frågar jag\r\nnäringsministern:</pre><pre>Är statsrådet berett att medverka till att de 77\r\nmilj.kr. som återbetalas skall användas till att skapa\r\nnya arbetstillfällen i Malmöregionen?</pre><pre>1992/93:437 av Stefan Attefall (kds) till\r\nnäringsministern om en kreditmarknadsnämnd:</pre><pre>Sverige har för närvarande svåra ekonomiska\r\nproblem och en rekordstor arbetslöshet. Alla\r\nåtgärder för att hålla tillbaka arbetslösheten måste\r\nges hög prioritet. Regeringen har tagit initiativ till\r\nen ny och mer småföretagsvänlig politik, vilken på\r\nsikt ger positiva effekter på sysselsättningen.</pre><pre>Ett av småföretagens största problem är\r\nkapitalförsörjningen. I spåren av den rådande\r\nfinanskrisen får vi så gott som dagligen höra\r\nexempel på företag som inte får de bankkrediter\r\nsom behövs för att leva vidare. Det finns många\r\nexempel på företag som under vissa delar av året\r\nalltid tvingats till viss upplåning på grund av\r\nsäsongsvariationer i inköp och/eller försäljning. I\r\ndag är det inte ovanligt att de möts av kalla handen,\r\nvilket i värsta fall kan leda till konkurs -- framkallad\r\nav bankernas ovilja att lämna krediter!</pre><pre>En särskild nämnd, kreditmarknadsnämnd, skulle\r\nkunna pröva ärenden som berör uppsägning av lån,\r\nkrav på tilläggssäkerheter, borgensfrågor m.m.\r\nGenom uttalanden om vad som kan anses vara god\r\nbanksed skulle nämnden kunna påverka praxis\r\ninom kreditväsendet.</pre><pre>Är näringsministern beredd att verka för att en\r\nkreditmarknadsnämnd med ovanstående inriktning\r\ninrättas?</pre><pre>1992/93:438 av Dan Ericsson i Kolmården (kds) till\r\nsocialministern om en barnomsorgslag:</pre><pre>Socialministern har nyligen i kammaren meddelat\r\natt en barnomsorgslag avses att presenteras under\r\nvåren. Eftersom kanske 50 000 barn lär stå i kö till\r\nkommunal barnomsorg torde en barnomsorgslag\r\nmedföra ansenliga kostnader för kommunerna.</pre><pre>Har socialministern några beräkningar att\r\npresentera när det gäller kostnader för en\r\nbarnomsorgslag och idéer hur den skall finansieras?</pre><pre>1992/93:439 av Robert Jousma (nyd) till\r\nsocialministern om rätten till socialbidrag:</pre><pre>Den svenska socialtjänstlagen med dess krav på\r\nsvenska kommuner är uppenbarligen alltför\r\ngenerös. Detta exemplifieras av det av massmedia\r\nnyligen uppmärksammade fallet med en finsk\r\nkvinna som flyttat till Sverige med sina sju barn\r\ndärför att bidragen är bättre i Sverige än i Finland.\r\nDetta fall illustrerar ett stort problem, som är\r\noberoende av om kraven framförs av svenska eller\r\nfinska medborgare, nämligen att man enligt\r\nsocialtjänstlagen har rätt att söka bidrag i den\r\nkommun man befinner sig i, utan att man är vare sig\r\nsvensk medborgare, bosatt i eller mantalsskriven i\r\nkommunen i fråga.</pre><pre>Vad avser socialministern att göra åt detta\r\nproblem?</pre><pre>1992/93:440 av Bert Karlsson (nyd) till statsrådet\r\nBo Lundgren om redovisningen av valutaförlusten:</pre><pre>Enligt Föreningen Auktoriserade Revisorers\r\n(FAR:s) rekommendationer skall orealiserade\r\nvalutaförluster skrivas av samma år som de\r\nuppkommer. Denna s.k. försiktighetsprincip får\r\nförödande konsekvenser för många företag. Med\r\nden minskning på ca 20 % av den svenska kronan\r\nsom skett sedan den flytande växelkursen infördes\r\nuppstår lätt situationen att företag med 50 000 kr i\r\naktiekapital, som lånat t.ex. 250 000 kr, bara genom\r\ndet försämrade värdet på kronan får en förlust på\r\n50 000 kr och därmed blir likviditetspliktiga. I\r\nförlängningen kan detta leda till konkurs. Det\r\nborde i stället göras förenligt med god\r\nredovisningssed att skriva av orealiserade\r\nvalutaförluster under längre tid, exempelvis en\r\nfemårsperiod.</pre><pre>Min fråga är: Vad avser skatteministern att göra för\r\natt skapa förutsättningar för att livskraftiga företag\r\ninte enbart på grund av den svenska kronans\r\ndepreciering skall behöva gå i konkurs?</pre><pre>1992/93:441 av Rolf L Nilson (v) till\r\nnäringsministern om användningen av återbetalt\r\nlokaliseringsstöd:</pre><pre>När Saab-Scania i juni 1987 beviljades statligt\r\nlokaliseringsstöd till sin bilfabrik på\r\nKockumsområdet i Malmö var villkoret att bidraget\r\nskulle medföra 770 nya varaktiga arbetstillfällen.</pre><pre>Saab-Scania har inte uppfyllt sitt löfte och skall\r\ndärför enligt gällande regler betala tillbaka\r\nbidraget.</pre><pre>I dag är emellertid behovet av nya varaktiga\r\narbetstillfällen i Malmöregionen större än det var\r\nnär Saab fick sitt stöd. Det är därför nödvändigt att\r\nde 77 miljoner som staten skall ha tillbaka stannar i\r\nMalmö och används för sitt ursprungliga syfte: att\r\nstimulera framtidssatsningar.</pre><pre>Jag vill mot denna bakgrund fråga\r\nnäringsministern:</pre><pre>Vad tänker regeringen göra för att Saab-pengarna\r\nskall bidra till nya varaktiga arbetstillfällen i\r\nMalmöregionen?</pre><pre>1992/93:442 av Eva Zetterberg (v) till statsrådet\r\nReidunn Laurén om förslaget till ny hyreslag och\r\navgifter för kabel--TV:</pre><pre>Det har nyligen förekommit fall där boende har\r\nhotats med vräkning därför att de inte vill ha\r\nkabel--TV och därmed vägrat betala avgifterna.</pre><pre>Ett nytt förslag till hyreslag är under beredning.\r\nDenna bör utformas så att ovan beskrivna\r\nsituationer inte kan uppkomma.</pre><pre>Jag vill därför fråga statsrådet:</pre><pre>Kommer den nya hyreslagen att innebära att vägran\r\natt betala kabel--TV-avgift inte skall leda till hot om\r\nvräkning?</pre><pre>1992/93:443 Johan Lönnroth (v) till finansministern\r\nom finansieringen av en Öresundsbro:</pre><pre>Investeringskostnaden för en Öresundsbro är\r\nmycket hög. Kostnadskalkylerna är dessutom\r\nmycket osäkra. Tar man också med i beräkningarna\r\natt kostnaderna för de miljöskyddsåtgärder som\r\nbehövs och de miljöskador en bro orsakar blir\r\nkostnaderna helt orimliga.</pre><pre>Naturvårdsverkets krav på en maximal\r\nvägtrafikmängd på bron gör att man aldrig kan få\r\nen kostnadstäckning.</pre><pre>Staten ger nu via SVEDAB och Vägverket en\r\nekonomisk garanti för att täcka upp de framtida\r\nförlusterna. Det betyder i klartext att\r\ninvesteringsresurser tas från Vägverket. Därmed\r\nblir angelägna infrastruktursatsningar i andra delar\r\nav landet inte förverkligade.</pre><pre>Vänsterpartiet har i en riksdagsmotion från januari\r\n1993 föreslagit att SVEDAB skall privatiseras. Om\r\ndet samtidigt görs en seriös bedömning av brons\r\nmiljöeffekter och därmed förknippade kostnader\r\nkan marknaden avgöra om en vägbro är en lönsam\r\ninvestering.</pre><pre>Jag vill med anledning av ovanstående fråga\r\nfinansministern:</pre><pre>--  Hur kommer regeringen att finansiera\r\nförlusterna som uppstår om en Öresundsbro byggs?</pre><pre>1992/93:444 av Jan Jennehag (v) till miljöministern\r\nom Öresundsbron och miljölagstiftningen:</pre><pre>Olof Johansson skrev i riksdagsmotionen\r\n1990/91:c029 att det är ytterst oansvarigt och\r\nmiljöfientligt att bygga en Ööresundsbro är.</pre><pre>Koncessionsnämnden, Naturvårdsverket och\r\nVetenskapsakademien, en samlad miljörörelse och\r\nde politiska ungdomsförbunden -- utom\r\nmoderaternas -- m.fl. ger Olof Johansson nu helt\r\nrätt.</pre><pre>En Öresundsbro strider mot svensk\r\nmiljölagstiftning och de miljömål som Sveriges\r\nriksdag satt upp.</pre><pre>Det finns nu i stort sett två alternativ: att försämra\r\nsvensk miljölagstiftning och riksdagens miljömål\r\neller lösa Öresundsförbindelserna på annat sätt än\r\nmed en bro.</pre><pre>Jag vill därför fråga miljöministern:</pre><pre>Kommer regeringen att föreslå att en Öresundsbro\r\nsom strider mot svensk miljölagstiftning byggs?</pre><pre>1992/93:445 av Bengt Hurtig (v) till statsministern\r\nom avtalet om Öresundsbron:</pre><pre>Sverige har ett folkrättsligt bindande avtal med\r\nDanmark om att bygga en fast förbindelse över\r\nÖresund. Miljöprövningen har nu visat att avtalets\r\nnuvarande förslag strider mot svensk\r\nmiljölagstiftning och riksdagens miljömål.</pre><pre>Avtalets text gör det dock möjligt att omförhandla\r\navtalet till att t.ex. gälla en borrad järnvägstunnel.\r\nDanska regeringsrepresentanter har uttryckt\r\nönskemål om detta.</pre><pre>Inför morgondagens debatt i riksdagen om\r\nframtida miljöanpassade Öresundsförbindelser\r\nskulle ett klarläggande från regeringen underlätta\r\nriksdagens fortsatta hantering av denna fråga.</pre><pre>Jag vill därför fråga statsministern:</pre><pre>Ämnar regeringen begära omförhandlingar av\r\navtalet med Danmark om\r\nÖresundsförbindelserna?</pre><pre>1992/93:446 av Ingegerd Sahlström (s) till\r\njustitieministern om barnpornografi:</pre><pre>Under senare tid har allt större uppmärksamhet\r\nrikttas mot den verksamhet som bedrivs gällande\r\nförsäljning av barnpornografi.</pre><pre>Det finns en klar koppling mellan sexuella\r\növergrepp mot barn och framställningen av\r\nbarnpornografiska alster. Produktion och\r\ndistribution av barnpornografi innebär att barn\r\nutnyttjas sexuellt.</pre><pre>För att förhindra spridning av barnpornografiska\r\nalster borde innehav av barnpornografi\r\nkriminaliseras.</pre><pre>Jag vill med anledning av det ovan anförda fråga\r\nom justitieministern är villig att verka för en\r\nändring i lagen så att innehav av barnpornografi\r\nkriminaliseras.</pre><pre>10 § Kammaren åtskildes kl. 15.03.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}