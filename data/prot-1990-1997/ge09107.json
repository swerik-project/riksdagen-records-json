{"dokumentstatus":{"dokument":{"hangar_id":"2438993","dok_id":"GE09107","rm":"1990/91","beteckning":"107","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"107","slutnummer":"0","datum":"1991-05-06 00:00:00","systemdatum":"2010-02-17 00:00:00","publicerad":"1991-05-06 00:00:00","titel":"Riksdagens snabbprotokoll 1990/91:107 Måndagen den 6 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{EC78F4FA-F4D1-4750-93D8-D7F8C4B12A84}","dokument_url_text":"http://data.riksdagen.se/dokument/GE09107/text","dokument_url_html":"http://data.riksdagen.se/dokument/GE09107","dokumentstatus_url_xml":"http://data.riksdagen.se/dokumentstatus/GE09107","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:107</div>\r\n<div class=\"sidhuvud_datum\">Måndagen den 6 maj</div>\r\n<div class=\"sidhuvud_klockslag\">Kl. 12.00--12.28</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 29 april.</pre><pre>2 § Svar på interpellation 1990/91:178 om mått\r\npå välstånd</pre><pre>Anf. 1 Finansminister ALLAN LARSSON\r\n(s):</pre><pre>Herr talman! Gösta Lyngå har frågat mig vad\r\nregeringen gör för att beräkna nationens och\r\nmänniskornas välfärd och i vilken utsträckning\r\nekologiska värderingar skall påverka det\r\nekonomisk-politiska beslutsfattandet.</pre><pre>Dessa frågor berör ett viktigt område, och jag vill\r\ndärför ge ett utförligt svar.</pre><pre>Det är ett välkänt faktum att den ekonomiska\r\ntillväxten, som den mäts i nationalräkenskaperna,\r\nbara fångar en del av verkligheten. Syftet med\r\nnationalräkenskaperna har emellertid aldrig varit\r\natt mäta välfärden i ett vidare perspektiv. Syftet är\r\ni stället att mäta samhällets produktion och\r\ninkomster. BNP är en indikator på\r\nvälfärdsutvecklingen, men behöver tolkas och\r\nkompletteras med andra indikatorer för att vi skall\r\nfå en bild av hur välfärden utvecklas.</pre><pre>Detta är ingen ny insikt. Tvärtom har Sverige sedan\r\ntidigt på 70-talet varit ledande och banbrytande är\r\ndet gäller att fånga fler fasetter av verkligheten.</pre><pre>Svenska experter spelade en viktig roll när man\r\ninom OECD resonerade sig fram till vilka områden\r\ndet var viktigt att belysa för att ge en så allsidig bild\r\nsom möjligt av utvecklingen i ett land. Bilden av\r\nmänniskors ekonomiska resurser måste\r\nkompletteras med uppgifter om välfärd, t.ex.\r\narbete och hälsa, bostad och god miljö.</pre><pre>Detta arbete förs nu vidare av statistiska\r\ncentralbyrån inom ramen för undersökningen av\r\nlevnadsförhållandena, där ett stort urval av svenska\r\nfolket intervjuas om sina villkor. Den svenska\r\nuppläggningen har inspirerat de nordiska länderna,\r\nÖsterrike och Japan.</pre><pre>Dessa genomgångar smälts inte samman till index.\r\nOrsaken är enkel: Det finns inget objektivt sätt att\r\nbestämma vilka faktorer som skall ingå och hur stor\r\nbetydelse var och en av dem skall tillmätas. Men\r\ngenom att de redovisas samlat kan var och en av oss\r\nbedöma den samlade bilden efter egna värderingar,\r\noch dra de slutsatser som är nödvändiga.</pre><pre>Redovisningen för de olika områdena har dessutom\r\nen annan viktig funktion. Förändringarna från det\r\nena året till det andra ger viktiga signaler om vad\r\nolika krafter i samhället uträttat -- en del utanför\r\nvår kontroll, men andra definitivt som ett resultat\r\nav vad vi fattat politiska beslut om.</pre><pre>Som Gösta Lyngå påpekar finns det andra som gör\r\nindex. Det mest uppmärksammade exemplet under\r\nsenare år är UNDPs (United Nations Development\r\nPrograms), vilket redovisades i Human\r\nDevelopment Report 1990. När UNDP väger\r\nsamman förväntad livslängd, läskunnighet och\r\nköpkraft är det bara Japan som får ett högre värde\r\nän Sverige. Låt mig då ifrågasätta detta index på\r\nprecis samma sätt som varje index kan ifrågasättas.\r\nJag tycker att miljöns och naturresursernas kvalitet\r\nborde få mer tyngd i UNDPs index -- och var skulle\r\nSverige då hamna?</pre><pre>Gösta Lyngå frågar mig mer specifikt vad som görs\r\ni regeringskansliet på denna punkt.</pre><pre>Utgångspunkten för det arbete som vi bedriver är\r\ndet synsätt som jag utvecklat och betonat i de\r\nsenaste finansplanerna.</pre><pre>Den ekonomiska politiken skall medverka till att\r\nskapa en uthållig tillväxt. Produktion och\r\nkonsumtion måste ställas om så att balansen mellan\r\nekonomi och ekologi säkras. Åtgärder för att säkra\r\nen uthållig tillväxt är en viktig del av den\r\nekonomiska politiken.</pre><pre>Men då måste vi även i detta avseende skaffa oss en\r\ngod grund att stå på. Vi måste följa hur\r\nnaturresurserna utvecklas och vilka miljöeffekter\r\nolika offentliga insatser får.</pre><pre>Just i dag får vi ett bidrag till diskussionen om hur\r\ndenna kunskap skall kunna byggas upp. Jag hade i\r\nmorse nöjet att få ta emot resultatet av\r\nmiljöräkenskapsutredningen, som under knappt ett\r\når haft finansdepartementets uppdrag att\r\nundersöka möjligheterna att komplettera\r\nnationalräkenskaperna med miljö- och\r\nnaturresursräkenskaperna.</pre><pre>Utredningen redovisar bl.a. det arbete som pågår\r\ninternationellt i FN, i OECD och i enskilda länder\r\npå detta område samt lämnar konkreta förslag till\r\nhur Sverige kan bidra till detta arbete. Det gäller\r\nbåde den fortsatta utvecklingen av\r\nmiljöräkenskaper och förbättringen av statistiken\r\növer miljö- och naturresurser. Utredningen\r\nredovisar också ett förslag till ett system för olika\r\nmiljöindex, som kan ge bättre signaler om\r\ntillståndet i miljön.</pre><pre>Som jag ser det är detta emellertid bara ytterligare\r\nett steg. Vi behöver utveckla fler begrepp som\r\nfångar behovet av långsiktighet och allsidighet när\r\nvi använder och utvecklar samhällets resurser --\r\nproduktionens maskiner och andra rsurser men\r\nockså naturens möjligheter och människornas\r\nkunnande. Det är en fråga som de två senaste\r\nlångtidsutredningarna berört i sina diskussioner om\r\nnationalförmögenheten, där jag i höstens\r\nproposition aviserade ett fortsatt\r\nutvecklingsarbete.</pre><pre>En långsiktig ekonomisk expansion kräver en\r\nväxande kapitalstock. En BNP-tillväxt som\r\nurholkar kapitalresurserna blir förr eller senare\r\nnegativ. De kapitaltillgångar som skapar BNP\r\nbrukar benämnas nationalförmögenheten.\r\nNationalförmögenheten består inte bara av fysiskt\r\nkapital som byggnader, maskiner, infrastruktur och\r\nvaraktiga konsumtionsvaror i hushållen. Den\r\nbestår också av mänskligt kapital i form av antal\r\nmänniskor och deras kunskap, hälsotillstånd,\r\nsociala institutioner, osv. Vidare består den av\r\ntillgången på naturresurser och miljöns tillstånd\r\nliksom av fordringar eller skulder gentemot\r\nutlandet.</pre><pre>Regeringen har under de senaste åren i en rad\r\npropositioner lagt fram förslag som alla syftar till att\r\nunderhålla och öka våra samlade tillgångar. De\r\nsenaste förslagen rör bl.a. miljön, folkhälsan,\r\nenergi- och livsmedelsförsörjningen, utbildningen\r\noch infrastrukturen.</pre><pre>Dessa förslag har vi lagt utifrån den bästa kunskap\r\nsom står till buds om de betingelser som kommer\r\natt krävas för en uthållig tillväxt. Den kunskapen\r\när inte på något sätt tillräcklig. Den behöver vidgas\r\ngenom bl.a. forskning och olika anlyser av\r\nsamspelet mellan utnyttjandet av olika slag av\r\nkapitaltillgångar.</pre><pre>Det är ingen lätt uppgift. Att skapa säkra mått på\r\nhur människornas kompetens eller\r\nnaturresursernas kvalitet utvecklas hör till de\r\nsvåraste nötterna som ekonomerna och\r\nstatistikerna nu fått att knäcka, när arbetet på 1992\r\nårs långtidsutredning påbörjats. Ändå är det viktigt\r\natt försöka. Ja, det är närmast en skyldighet\r\ngentemot kommande generationer att försöka\r\nförbättra bedömningen av möjligheterna till en\r\nframtida långsiktig tillväxt, eftersom en förnuftig\r\nförvaltning av nationalförmögenheten syftar till att\r\nskapa lika goda -- och helst ännu bättre --\r\nförutsättningar för välstånd för kommande\r\ngenerationer.</pre><pre>Jag vill emellertid också betona vikten av att vi\r\ndeltar i det internationella samarbetet kring dessa\r\nfrågor. Jag har nämnt den viktiga roll som svenska\r\ninsatser spelat i OECDs diskussioner om\r\nvälfärdsindikatorer. Vi deltar också aktivt i\r\nutvecklingen av FNs regler för\r\nnationalräkenskaper, där frågorna om såväl BNP\r\nsom nationalförmögenhet tas upp.</pre><pre>Men jag vill också nämna det arbete som OECD\r\nbedriver för att bygga upp en ekonometrisk modell,\r\nsom skall åskådliggöra de ekonomiska effekterna\r\nav insatser för att minska koldioxidutsläppen.\r\nDenna modell skall komma till praktisk\r\nanvändning för att belysa innebörden av olika\r\nförslag som behandlas i förhandlingarna vid FNs\r\nmiljökonferens i Brasilien 1992.</pre><pre>Sammanfattningsvis:</pre><pre>1. Det bedrivs ett omfattande arbete, både inom\r\noch utom regeringskansliet, för att mäta olika\r\naspekter på människornas och landets välfärd. I\r\ninternationella sammanhang är Sverige pådrivande\r\npå detta område.</pre><pre>2. Jag välkomnar det arbete som\r\nmiljöräkenskapsuttredningen gjort för att vi bättre\r\nskall kunna följa tillståndet i fråga om miljön och\r\nnyttjandet av naturresurserna. Jag hoppas att det\r\npågående arbetet med att utveckla\r\nnationalförmögenheten som begrepp skall ge oss\r\nett instrument, som kan bidra till en större\r\nlångsiktighet i politiken, och då inte bara på\r\nekonomins och miljöns områden.</pre><pre>3. Regeringen har tydligt angett utgångspunkten\r\nför samspelet mellan ekologi och ekonomi i den\r\nreviderade finansplanen: Den ekonomiska\r\npolitiken skall medverka till en uthållig tillväxt --\r\nproduktion och konsumtion måste ställas om, så att\r\nbalansen mellan ekonomi och ekologi säkras.</pre><pre>Anf. 2 GÖSTA LYNGÅ (mp):</pre><pre>Herr talman! Jag tackar finansministern för svaret\r\npå min interpellation. Den utförliga analysen visar\r\natt Allan Larsson tar frågorna om icke-monetära\r\nvärderingar på största allvar, och det uppskattar jag\r\nverkligen.</pre><pre>Samtidigt bekräftar Allan Larssons redovisning att\r\nmetoderna för sådana värderingar fortfarande i stor\r\nutsträckning befinner sig på utvecklingsstadiet. Det\r\när bra att de håller på att utvecklas, det är bra att\r\nSverige här gör en stor insats, men det är illa att\r\ndessa värderingar i så liten grad verkligen vägs in\r\nvid aktuella beslut.</pre><pre>Påpekandet att det inte finns något objektivt sätt att\r\nmäta och jämföra olika faktorer är visserligen\r\nriktigt, men det måste vara sämre att inte försöka,\r\nför då tilldelar man icke-ekonomiska faktorer i\r\npraktiken värdet noll.</pre><pre>Låt mig för att göra problemställningen litet mera\r\nkonkret ta exemplet att man vill bestämma sig för\r\natt satsa på någon förnybar energikälla för\r\nframdrivning av motorfordon, och då är det inte\r\nsjälva sakfrågan utan metodfrågan jag vill belysa.\r\nMan jämför utvecklings- och\r\nproduktionskostnader, som går att kvantifiera med\r\npriser på traditionella bränslen, som ju är kända.\r\nDe fundamentala synpunkterna att man när det\r\ngäller bensin och diesel har att göra med bränslen,\r\nsom bidrar till både försurningen och\r\ndrivhuseffekten och som dessutom rör en\r\nbegränsad naturresurs, kommer inte alls med.\r\nObservera att jag medger att kvantifiering är\r\nomöjlig, men det är en dålig ursäkt för att låta\r\nviktiga argument nonchaleras.</pre><pre>Nu skall jag inte bara kritisera utan också försöka\r\nkomma med ett konstruktivt förslag: Vid varje\r\nredovisning som ligger till grund för beslut bör,\r\nsåvitt jag kan se, förutom ekonomiska beräkningar\r\nockså markeringar av andra faktorer göras i en\r\nbudgetsammanställning. Det kan göras i form av\r\nplus och minus eller på annat sätt. Beslutsfattarna\r\nser då dessa markeringar och tillmäter dem värden\r\nenligt sina -- låt vara subjektiva -- värderingar. Ett\r\nlitet försök i den riktningen gjorde faktiskt\r\nmiljöpartiet de gröna i sin senaste finansmotion,\r\ndär vi gav en s.k. budgetvärdering för några poster\r\ni termer som solidaritet med naturen och solidaritet\r\nmed kommande generationer, för vi ger dem olika\r\nvikter.</pre><pre>Herr talman! När Allan Larsson i sitt svar kritiserar\r\nanvändningen av index som mått på välstånd, så gör\r\nhan det med motiveringen att det inte finns något\r\nobjektivt sätt att bestämma vilka faktorer som skall\r\ningå och hur stor betydelse de skall tillmätas. Låt\r\nmig då påpeka att jag inte accepterar myten om\r\nobjektivitet i politiska beslut. Värderingar spelar\r\nstor roll, och värderingar bör spela stor roll.\r\nDäremot är det grundläggande att värderingarnas\r\nursprung redovisas samtidigt med de data som läggs\r\nfram.</pre><pre>När det gäller UNDP har Mahbub ul Haq och hans\r\nmedarbetare tydligt redovisat vad de står för och\r\nderas olika indicier är också sakligt definierade. De\r\nplaner som ul Haq diskuterade när jag hade\r\nförmånen att träffa honom i oktober förra året\r\ninkluderar också miljöfaktorer. Det är bra. Kanske\r\nkommer detta med redan vid nästa redovisning. Jag\r\ndelar Allan Larssons nyfikenhet över vad Sverige\r\nskulle hamna bland världens länder, och jag hoppas\r\natt Sverige hamnar högt upp. Framför allt menar\r\njag dock att det är viktigt att ha kunskapen om var\r\nSverige hamnar och hur listan ser ut från år till år.</pre><pre>Det är sådant som borde ligga till grund för\r\nriksdagens och regeringens beslut i aktuella frågor\r\nsnarare än en blind tilltro till värdet av BNP-\r\ntillväxt.</pre><pre>Herr talman! I svaret från finansministern\r\nuppskattar jag insikten om att det är viktigt att\r\nbevara nationalförmögenheten sådan den är\r\nuppbyggd av fysiskt kapital, mänskligt kapital,\r\nnaturresurser, miljöns tillstånd och balansen\r\ngentemot utlandet. Av formuleringen får man dock\r\nintrycket att denna nationalförmögenhet skall\r\nbevaras för att underhålla en långsiktig ekonomisk\r\nexpansion. Det kan väl inte vara en riktig\r\norsaksföljd. Målet måste väl ändå vara att bevara\r\noch öka nationalförmögenheten sådan den är\r\ndefinierad av Allan Larsson. Ekonomin borde\r\nunderordnas den målsättningen. Kan jag få ett\r\nklarläggande när det gäller själva betraktelsesättet\r\nhär?</pre><pre>Låt mig slutligen påpeka att det är en brist att\r\nendast betrakta den svenska\r\nnationalförmögenheten i dessa sammanhang.\r\nVisserligen är Sveriges ekonomi vårt\r\narbetsområde, men vårt ansvarsområde måste vara\r\nden globala ekonomin. Jag antar att Allan Larsson\r\nhåller med mig om att utvecklingen av den globala\r\nförmögenheten ställer strikta villkor på varje lands\r\npolitik. Vårt engagemang i samband med nästa års\r\nBrasilenkonferens är ett gott tecken på att vi i varje\r\nfall planerar i dessa banor.</pre><pre>Anf. 3 Finansminister ALLAN LARSSON\r\n(s):</pre><pre>Herr talman! Jag kan försäkra Gösta Lyngå att vi i\r\nde politiska besluten självfallet väger in både\r\nmiljöhänsynen och välfärdssynpunkterna. Jag kan\r\nförsäkra att miljöintresset i de diskussioner som vi\r\nför i regeringen är väl företrätt och gör sig gällande\r\ndär.</pre><pre>Gösta Lyngå tog upp vad jag sade om index för\r\nberäkning av välfärden. Jag är positiv till den typen\r\nav beräkning och beskrivning. Jag vill gärna\r\nmarkera att det finns en viss begränsning. Jag\r\ntycker att det som UNDP har gjort är\r\nutomordentligt intressant och är värt en större\r\nuppmärksamhet. I UNDPs index finns faktorer\r\nsom livslängd, kunskap och rimliga\r\nlevnadsförhållanden. Det visar, som Gösta Lyngå\r\nhar sagt i sin fråga, på att Sverige har en ledande\r\nposition när det gäller utvecklingen av välfärden.\r\nVi hamnar på andra plats efter Japan när man\r\nmäter välfärden med detta index. Länder som USA\r\noch västra Tyskland hamnar på 19 resp. 12 plats.\r\nGör man jämförelser enbart med de västeuropeiska\r\nländerna, ligger Sverige främst med detta index\r\nsom välfärdsmått. Sverige ligger i Västeuropa på\r\ndelad första plats på fem viktiga områden:\r\nmedellivslängd, läskunnighet, överlevnad upp till\r\nfem år, födslar med hälsokontroll samt\r\nspädbarnsöverlevnad. Vi kommer i Västeuropa på\r\ndelad andra plats när det gäller jämställdhet på\r\narbetsmarknaden efter Finland och när de gäller de\r\nnyföddas vikt efter Spanien. Vi kommer i\r\nVästeuropa på tredje plats när det gäller tekniker\r\noch forskare per 1 000 invånare efter Finland och\r\nÖsterrike och delad tredje plats när det gäller\r\nkvinnodöd vid födslar efter Norge och Danmark\r\noch på tredje plats när det gäller kvinnornas\r\ndeltagande i arbetslivet efter Finland och\r\nDanmark.</pre><pre>Jag delar uppfattningen att sådana index har ett\r\nvärde och också speglar en värdering i samhället,\r\nsom det är viktigt att framhålla. Jag ser fram emot\r\natt det kan kompletteras med andra faktorer.</pre><pre>Självfallet är strävan att vi skall vidmakthålla och\r\nutveckla nationalförmögenheten, men i mitt svar\r\nfinns en markering just när det gäller den kritik som\r\nhar funnits om de begrepp som vi hittills har använt\r\ni nationalräkenskaperna, att man inte tar hänsyn till\r\nden förslitning och de problem som kan finnas.\r\nSjälvfallet vill vi upprätthålla och utveckla samt\r\nförstärka nationalförmögenheten. Detta gäller\r\nnaturligtvis också i ett globalt perspektiv. Dessa\r\nfrågor diskuterades i förra veckan då jag deltog i\r\nVärldsbanksmötet där man gick igenom situationen\r\ni världens länder, de framsteg som har skett på en\r\ndel håll men också de bakslag som har skett i delar\r\nav världen.</pre><pre>Anf. 4 GÖSTA LYNGÅ (mp):</pre><pre>Herr talman! Jag får tacka för det kompletterande\r\nsvaret. I många fall har vi ganska liknande\r\nuppfattningar. När jag läst Human Development\r\nIndex-tabellerna har jag också med glädje\r\nkonstaterat att Sverige ligger bra till i många fall.\r\nUSA ligger mindre bra till. USA hamnar på andra\r\nplats när det gäller inkomst per capita och på 19\r\nplats när det gäller Human Development Index. På\r\nUNDP fick man också frågor från Washington om\r\nvad det var fråga om. Det är utmärkt att sådana\r\nfrågor ställs. Det är bra att vi överväger att göra en\r\nsådan kritisk betraktelse. Jag hoppas att det går lika\r\nbra när verkliga miljöfaktorer tas med.</pre><pre>Jag tror att finansministern säger att regeringen\r\nväger in miljöhänsyn i besluten. Men ofta syns det\r\ninte tillräckligt tydligt. Jag hoppas att det kommer\r\natt ske en tydlig invägning när det slutliga beslutet\r\nom Öresundsbron fattas. Jag hoppas också att en\r\nmycket tydlig invägning av sådana icke monetära\r\nvärden tas när det slutliga beslutet om EG-\r\nmedlemskap fattas. Det är viktigt att det framgår\r\ntydligt och står till riksdagens förfogande de\r\nkonsekvenser som kan uppkomma för miljön när\r\ndet gäller människors välbefinnande förutom just\r\nde ekonomiska värdena.</pre><pre>Jag anmärkte på ordningen i BNP-tillväxten och\r\nnationalförmögenheten beroende på att en\r\nlångsiktig ekonomisk expansion kräver en växande\r\nkapitalstock enligt det svar jag fick. Det verkar som\r\nom det är fråga om en felaktig ordning. Det är väl\r\nändå kapitalstocken, nationalförmögenheten, som\r\när det viktiga? Det är den som kräver att BNP hålls\r\npå en viss nivå. BNP-tillväxten är inte det primära.\r\nJag hoppas att vi är eniga på den punkten och att\r\ndet bara var fråga om ett missförstånd i\r\nformuleringen.</pre><pre>Överläggningen var härmed avslutad.</pre><pre>3 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1990/91:Ub189 och Ub190 till utbildningsutskottet</pre><pre>4 § Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkanden 1990/91:</pre><pre>KU21, KU34, KU37 och KU45</pre><pre>Skatteutskottets betänkande 1990/91:SkU32</pre><pre>Justitieutskottets betänkande 1990/91:JuU37</pre><pre>Lagutskottets betänkanden 1990/91:LU27, LU29,\r\nLU30 och LU32</pre><pre>Försvarsutskottets betänkande 1990/91:FöU11</pre><pre>Socialutskottets betänkanden 1990/91:SoU14,\r\nSoU15, SoU17 och SoU24</pre><pre>5 § Anmälan om frågor</pre><pre>Anmäldes att följande frågor framställts</pre><pre>den 3 maj</pre><pre>1990/91:590 av Marianne Andersson i Vårgårda (c)\r\ntill statsrådet Maj-Lis Lööw om åtgärder för att\r\nhjälpa ensamma flyktingbarn:</pre><pre>Flyktingbarn som kommer till Sverige far ofta illa.\r\nAntalet ensamma barn som söker asyl i Sverige är\r\nstort. Långa väntetider, frihetsinskränkningar,\r\noklara ansvarsförhållanden och bristande hälso-\r\noch sjukvård är några av de brister som drabbar\r\nbarnen svårt. En betydande ökning av antalet barn\r\ni förvar har skett trots att avsikten med de nya\r\nreglerna var att barn endast i undantagsfall skulle\r\ntas i förvar. Från vissa flyktingförläggningar\r\nrapporteras att barnen har förbjudits att ta emot\r\nbesök och ha telefonkontakt med släkt och andra\r\nlandsmän. Trots att barnkonventionen ställer krav\r\npå lika behandling av alla barn i ett land\r\nsärbehandlas barn på flyktingförläggningar kraftigt\r\ni vårdhänseende jämfört med andra barn i Sverige.</pre><pre>Jag vill därför fråga invandrarministern:</pre><pre>Vilka snara åtgärder ämnar regeringen vidta för att\r\nförbättra främst de ensamma flyktingbarnens\r\nsituation i Sverige?</pre><pre>1990/91:591 av Hans Dau (m) till statsmininstern\r\nom persontrafiken på inlandsbanan:</pre><pre>Inlandsbanan utgör en livsnerv för turisnäringen i\r\nNorrlands inland under sommarmånaderna. Att då\r\nlägga ner persontrafiken på banan den 10 juni, just\r\nnär turistsäsongen inleds, liknar ett försök att döda\r\ninlandsturismen. Landshövding Sven Johansson\r\nhar därför, på uppdrag av en enhällig länsstyrelse,\r\nundersökt möjligheterna att fortsätta\r\npersontrafiken i första hand under innevarande års\r\nsommarsäsong.</pre><pre>Landshövdingens sonderingar visar att detta skulle\r\nvara genomförbart med mycket begränsade\r\nresurstillskott. Han föreslår att statssekreteraren i\r\nkommunikationsdepartementet, SJ-chefen och\r\nbanverkets chef bildar en grupp där Sven\r\nJohansson ställer upp med sin kunskap i ärendet.\r\nPå en vecka anser han trafiken skulle kunna vara\r\nräddad. Problemet är att kommunikationsminister\r\nGeorg Andersson är låst i sitt ställningstagande och\r\ndefinitivt bestämt sig för att lägga ner\r\npersontrafiken på inlandsbanan. Johansson\r\nföreslår därför att statsministern tar över ärendet.</pre><pre>Min fråga till Ingvar Carlsson:</pre><pre>Är statsministern beredd att överta ansvaret för\r\nhandläggningen av inlandsbanan på det sätt som\r\nlandshövding Sven Johansson föreslagit?</pre><pre>1990/91:592 av Margit Gennser (m) till statsrådet\r\nErik Åsbrink om momsbeläggning av transaktioner\r\ninom allemansfonderna m.m:</pre><pre>Enligt uppgifter i Dagens Industri av den 2 maj\r\n1991 kräver RSV att transaktioner inom\r\nallemansfonderna, aktifonderna m.m. skall\r\nmomsbeläggas. Vi har tidigare sett vilka skador\r\ndenna typ av beskattning har åsamkat aktiehandeln\r\ni vårt land. Nu befaras att hushållens sparande i\r\nökande utsträckning kommer att kanaliseras till\r\nutländska fonder. Det är därför av största vikt att\r\nRSVs krav tillbakavisas direkt.</pre><pre>Avser statsrådet att avvisa RSVs krav vad gäller\r\nmomsbeläggning av aktiefonder, allemansfonder\r\nm.m.?</pre><pre>f12 &gt; 6 § Kammaren åtskildes kl. 12.28.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}