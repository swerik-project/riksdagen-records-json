{"dokumentstatus":{"dokument":{"hangar_id":"2438977","dok_id":"GE0990","rm":"1990/91","beteckning":"90","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"90","slutnummer":"0","datum":"1991-04-09 00:00:00","systemdatum":"2010-02-17 00:00:00","publicerad":"1991-04-09 00:00:00","titel":"Riksdagens snabbprotokoll 1990/91:90 Tisdagen den 9 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{099E53FF-758D-46ED-A42D-25DCF6B483B1}","dokument_url_text":"http://data.riksdagen.se/dokument/GE0990/text","dokument_url_html":"http://data.riksdagen.se/dokument/GE0990","dokumentstatus_url_xml":"http://data.riksdagen.se/dokumentstatus/GE0990","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:90</div>\r\n<div class=\"sidhuvud_datum\">Tisdagen den 9 april</div>\r\n<div class=\"sidhuvud_klockslag\">Kl. 14.30</div>\r\n<hr class=\"sidhuvud_linje\">\r\n<pre>1 § Anmälan om kompletteringsval till\r\ntrafikutskottet och jordbruksutskottet</pre><pre>Talmannen meddelade att miljöpartiet de grönas\r\nriksdagsgrupp hade anmält Hans Lindforss som\r\nsuppleant i trafik- och jordbruksutskotten under\r\nRoy Ottossons ledighet.</pre><pre>Talmannen förklarade utsedd till</pre><pre>suppleant i trafikutskottet</pre><pre>Hans Lindforss (mp)</pre><pre>suppleant i jordbruksutskottet</pre><pre>Hans Lindforss (mp)</pre><pre>2 § Ledighet</pre><pre>Talmannen meddelade att Hans Leghammar (mp)\r\nansökt om föräldraledighet under tiden den 15\r\nmaj -- den 15 juni 1991.</pre><pre>Kammaren biföll denna ansökan.</pre><pre>Talmannen anmälde att Eva Bengtsson (mp) skulle\r\ntjänstgöra som ersättare för Hans Leghammar.</pre><pre>3 § Hänvisning av prop. 1990/91:149 till\r\nutskott</pre><pre>Föredrogs proposition 1990/91:149 Radio- och TV-\r\nfrågor.</pre><pre>Anf. 1 TALMANNEN:</pre><pre>Vid bedömningen av hur denna proposition skall\r\nremitteras har jag tagit del av synpunkter från\r\npresidierna i konstitutionsutskottet och\r\nkulturutskottet. Då de båda berörda utskotten inte\r\nhar kunnat enas om en delning av propositionen,\r\nhar jag funnit att huvudregeln i 4 kap. 7 §\r\nriksdagsordningen bör tillämpas, dvs. att\r\npropositionen i sin helhet bör hänvisas till ett enda\r\nutskott. Jag har därvid kommit fram till att\r\növervägande skäl talar för att\r\nkonstitutionsutskottet är det utskott som bör ta\r\nemot remissen.</pre><pre>Under gårdagens överläggning yrkade Kaj Nilsson\r\natt beredningen av proposition 149 skall delas\r\nmellan konstitutionsutskottet och kulturutskottet.</pre><pre>Anf. 2 INGRID SUNDBERG (m):</pre><pre>Herr talman! Jag beklagar att frågan om\r\nremittering av proposition 1990/91:149 har blivit\r\nkontroversiell. Så hade inte blivit fallet om\r\npropositionen hade delats mellan\r\nkonstitutionsutskottet och kulturutskottet och om\r\nde olika punkterna i hemställan hade behandlats i\r\nde utskott där de hör hemma.</pre><pre>Kulturutskottet har enligt riksdagsordningen att\r\nbehandla sådana radio- och TV-frågor som inte\r\nbehandlas av konstitutionsutskottet. I realiteten\r\nhar detta ända från början inneburit att frågor som\r\nrör avtalet mellan staten och Sveriges Radio liksom\r\nmottagaravgifterna behandlats i kulturutskottet.\r\nFrågor av konstitutionell art och sådana som berör\r\nyttrandefriheten har av naturliga skäl alltid legat\r\ninom konstitutionsutskottets verksamhetsområde.</pre><pre>Proposition 149 innehåller i princip tre\r\nhuvudkomponenter, dels en rad förslag som avser\r\nupprättandet av en tredje markbunden,\r\nreklamfinansierad TV-kanal och ett antal lagförslag\r\nsom har samband därmed, dels frågor om Sveriges\r\nRadios resurser, dels frågor om riktlinjer för ett\r\nnytt avtal mellan staten och Sveriges Radio-\r\nbolagen.</pre><pre>Inom kulturutskottet har under alla år behandlats\r\nt.ex. regeringens förslag till medelsanvisning för\r\nSveriges Radio-koncernens verksamhet och\r\nteleverkets verksamhet samt radionämndens\r\nverksamhet.</pre><pre>Kulturutskottets behandling har också gällt\r\növergripande frågor om programverksamheten.\r\nKulturutskottet har redan behandlat åtskilliga\r\nmotioner som har berört frågor som avser eller har\r\nnära samband med förberedelserna till den nya\r\navtalsperiod som skall påbörjas.</pre><pre>Resursfördelningen mellan de båda TV-kanalerna,\r\nliksom Utbildningsradions och Lokalradions\r\nverksamhet, ligger inom kulturutskottets\r\nverksamhetsområde.</pre><pre>Eftersom regeringen och beredningen valt att inte\r\nföreslå reklam i Sveriges Television finns det inte\r\nskäl att behandla Sveriges Radio-frågorna på annat\r\nsätt än hitintills.</pre><pre>Då det gäller riktlinjerna för den kommande\r\navtalsperioden är det orimligt att dessa frågor skall\r\nfastställas av konstitutionsutskottet som inte annars\r\nhandlägger sådana frågor. Kulturutskottet skulle\r\nalltså senare få pröva de konkreta förslagen sedan\r\nkonstitutionsutskottet behandlat riktlinjerna.</pre><pre>Detta utgör i hög grad ett särskilt skäl för att\r\npropositionen skall delas mellan de två utskotten.\r\nRisk finns annars att konstitutionsutskottet, den\r\ndag det läggs fram en proposition om framtiden\r\ninom de andra utskottens fackområden, under\r\nförespegling att särskilda skäl för delning av\r\npropositionen inte föreligger själv behandlar alla\r\närenden.</pre><pre>Konstitutionsutskottets vice ordförande har till mig\r\nsagt att man inte alls skall lägga sig i vad\r\nkulturutskottet anför i sitt kommande yttrande.\r\nNej, det är förståeligt eftersom frågorna alltid\r\nhandlagts av kulturutskottet som har sakkunskap i\r\nfrågorna.</pre><pre>Om å andra sidan -- som följer av syftet med\r\nreglerna i riksdagsordningen om behandlingstvång\r\nför utskott i fråga om ett till utskottet remitterat\r\närende -- konstitutionsutskottet avser att\r\nsjälvständigt bereda Sveriges Radio-frågorna är det\r\nuppenbart att det tidsutrymme som står till\r\nförfogande är så knappt att tid inte torde finnas för\r\ndet utförliga utfrågningsförfarande med Sveriges\r\nRadio-chefer och andra berörda som\r\nkulturutskottet normalt genomför varje år.</pre><pre>Herr talman! Jag började med att beklaga att\r\nmeningsskiljaktigheten uppstått. Jag förutsätter att\r\nriksdagens alla ledamöter delar uppfattningen att\r\npropositionen skall behandlas seriöst och noggrant.\r\nJag förutsätter också att ledamöterna har intresse\r\nav att de ärenden som enligt riksdagsordningen\r\nåvilar kulturutskottet också skall behandlas i detta\r\nvårt utskott. Det gäller hemställan i punkterna 2, 20\r\noch 22--26 och de motioner som väckts med\r\nanledning av dessa punkter.</pre><pre>Jag yrkar, herr talman, att dessa punkter remitteras\r\ntill kulturutskottet.</pre><pre>I detta anförande instämde Åke Gustavsson (s),\r\nStina Gustavsson (c), Lola Björkquist (fp), Lars\r\nAhlmark (m), Lars Ahlström (m), Kaj Nilsson\r\n(mp), Berit Oscarsson (s), Ingegerd Sahlström (s),\r\nLars Ernestam (fp) och Karin Falkmer (m).</pre><pre>Anf. 3 KAJ NILSSON (mp):</pre><pre>Herr talman! Ärade ledamöter! Regeringens\r\nproposition 1990/91:149 om radio- och TV-frågor\r\nligger nu på riksdagens bord som ett mediepaket\r\noch blev i går bordlagt för första gången inför\r\nremitteringen. Det har förutskickats att hela\r\npropositionen skulle remitteras till\r\nkonstitutionsutskottet, vilket har bekräftats av\r\ntalmannen i dag.</pre><pre>Jag yrkade i går på att ämnesområden som brukar\r\nbehandlas av kulturutskottet -- t.ex. TV-avgiften,\r\navtalen mellan staten och Sverige Radio-\r\nkoncernen, i detta fall en förlängning, den\r\navgiftsfinansierade verksamheten inom Sveriges\r\nRadio-koncernen, radionämndens verksamhet,\r\nteleverkets investeringar och driftskostnader --\r\näven den här gången skall tas upp i kulturutskottet.</pre><pre>Varför skulle Sveriges Radios resurser och\r\nriktlinjer för dess framtida verksamhet inte som\r\nvanligt hanteras av kulturutskottet? Det enda som\r\när speciellt den här gången är beslutet om\r\netableringen av en markbunden reklam-TV-kanal.\r\nMed andra ord kommer Sveriges Radio att få verka\r\ni en ytterligare förändrad mediemiljö. Även sedan\r\nalla nya satellitkanaler sedan några år sköljer över\r\noss, har kulturutskottet haft förtroendet att hantera\r\nSveriges Radio-frågorna. Jag kan därför inte förstå\r\nvarför utskottet inte också i fortsättningen skulle\r\nkunna få detta förtroende bara därför att det skall\r\netableras ytterligare en kanal, låt vara\r\nmarkbunden. De avsnitt som gäller denna nya\r\nkanal skall givetvis gå till konstitutionsutskottet,\r\nsom i fullt samförstånd med kulturutskottet sedan\r\nlänge har behandlat reklamfrågor i etermedia.</pre><pre>Det framstår som alltmer uppenbart att det vid\r\nbehandlingen i riksdagen kommer att finnas\r\nanledning att något djupare penetrera vissa frågor\r\nän vad den beredning som förberett propositionen\r\nhar haft tid till. Detta gäller exempelvis frågan om\r\nsamordningen mellan Riksradion och Lokalradion.</pre><pre>Herr talman! I 4 kap. riksdagsordningen,\r\nÄrendenas beredning, tilläggsbestämmelserna\r\n4.6.1 och 4.6.10 redogörs för de båda utskottens\r\nverksamhetsområden.</pre><pre>I tilläggsbestämmelse 4.6.10 står det:</pre><pre>''Kulturutskottet skall bereda ärenden som rör\r\nallmänna kultur- och bildningsändamål,\r\nungdomsverksamhet, internationellt kulturellt\r\nsamarbete samt idrott- och friluftsverksamhet. Det\r\nskall även bereda kyrkofrågor och ärenden om\r\nradio och television i den mån de icke tillhör\r\nkonstitutionsutskottet beredning.''</pre><pre>Med stöd härav får jag, herr talman, därför\r\nåterupprepa mitt yrkande från i går. Jag yrkar att\r\nföljande punkter i propositionens hemställan bör\r\nbehandlas av kulturutskottet: punkterna 2, 20, 22,\r\n23--26.</pre><pre>Punkt 2 avser förslag till lag om ändring i lagen\r\n(1989:41) om TV-avgift.</pre><pre>Punkt 20 avser en förlängning av avtalen mellan\r\nstaten och företagen inom Sveriges Radio-\r\nkoncernen med 6 månader till utgången av år 1992.</pre><pre>Punkt 22 avser riktlinjer inför beslut om ett nytt\r\navtal mellan staten och Sveriges Radio-företagen.</pre><pre>Punkt 23 avser förslag till medelsberäkning för den\r\navgiftsfinansierade verksamheten inom Sveriges\r\nRadio-koncernen.</pre><pre>Punkt 24 avser förslag till medelsberäkning för\r\nradionämndens verksamhet.</pre><pre>Punkt 25 avser förslag till medelsberäkning för\r\nteleverkets investerings- och driftskostnader.</pre><pre>Punkt 26, slutligen, avser förslag till bemyndigande\r\nför regeringen att omfördela medel anvisade för\r\nteleverkets investerings- och driftskostnader\r\navseende år 1992.</pre><pre>Anf. 4 OLLE SVENSSON (s):</pre><pre>Herr talman! I likhet med Ingrid Sundberg\r\nbeklagar jag att vi mot sedvänjan i denna kammare\r\nnu hamnat i en procedurdebatt av detta slag.</pre><pre>Talmannen har ändå i förväg tagit del av\r\nkonstitutionsutskottets och kulturutskottets\r\nsynpunkter och sedan fattat sitt beslut. Jag anser då\r\natt det skall finnas mycket starka skäl för att frångå\r\ntalmannens uppfattning. Jag ber att få yrka bifall till\r\ntalmannens förslag att propositionen i sin helhet\r\nskall hänvisas till konstitutionsutskottet.</pre><pre>En proposition med tillhörande motioner skall\r\nhänvisas till ett utskott. Enligt 4 kap. 7 §\r\nriksdagsordningen får andra propostioner än\r\nbudgetpropositionen delas endast om särskilda skäl\r\nföranleder det.</pre><pre>Riksdagen har varit restriktiv vid sin bedömning av\r\nvad som är särskilda skäl. Endast i undantagsfall\r\nsom när det gällde forskningspropositionen -- som\r\nberörde ett stort antal utskotts beredningsområden\r\noch som omfattade anslagsposter -- har man delat\r\npropostionerna.</pre><pre>Den normala ordningen är att en proposition\r\nremitteras till det utskott som har huvudansvaret\r\nför ärendet och att det utskottet i förekommande\r\nfall inhämtar yttranden från andra berörda utskott.\r\nDenna princip har tidigare vid en rad tillfällen\r\nhävdats av företrädare för kulturutskottet.</pre><pre>Senast förra våren gällde detta i fråga om åtgärder\r\nmot videovåld, då ärendet i sin helhet hänvisades\r\ntill kulturutskottet, och vi i konstitutionsutskottet\r\nyttrade oss.</pre><pre>I det här fallet tycks alla vara överens om, att\r\neftersom propositionen innehåller omfattande\r\nförslag till lagstiftning på det\r\nyttrandefrihetsrättsliga området, är det\r\nkonstitutionsutskottet som skall ha ärendet, om\r\npropositionen inte skall delas.</pre><pre>Ett särskilt viktigt spörsmål i detta ärende är frågan\r\nom det grundlagsenliga i systemet med avtal mellan\r\nstaten och programföretagen.</pre><pre>Lagrådet har nämligen vid granskningen av de\r\nlagförslag som ligger till grund för propositionen\r\nifrågasatt om den nuvarande avtalsregleringen kan\r\nvara förenlig med regeringsformen och den nya\r\nyttrandefrihetsgrundlagen, som vi just nu bereder i\r\nkonstitutionsutskottet. Några särskilda skäl för att\r\ndela propositionen föreligger enligt vår åsikt inte.\r\nTvärtom finns det starka skäl att hålla\r\npropositionen samlad.</pre><pre>För det första: Propositionen är ett paket som har\r\narbetats fram av en parlamentarisk beredning.</pre><pre>För det andra: Frågorna som rör Sveriges Radio är\r\nhelt avhängiga av vilken ställning som tas till\r\npropositionen i övrigt.</pre><pre>För det tredje: I motionerna kommer frågorna med\r\nall sannolikhet att på motsvarande sätt tas upp i ett\r\nsammanhang.</pre><pre>För det fjärde: Det kommer att bli svårt att\r\nseparera delar av motionerna och säga vilken del\r\nsom skall gå till ett visst utskott. Självfallet skall\r\nkulturutskottet beredas tillfälle att yttra sig i de\r\nfrågor som tillhör utskottets beredningsområde.\r\nDärmed garanteras att kulturutskottet, liksom\r\ntidigare, får det avgörande ordet i de delar av\r\närendet som gäller Sveriges Radio.</pre><pre>Anf. 5 INGRID SUNDBERG (m) replik:</pre><pre>Herr talman! Jag skall fatta mig kort.</pre><pre>Man skiljer mellan särskilda skäl och synnerliga\r\nskäl. Synnerliga skäl är allvarliga skäl. Särskilda\r\nskäl i juridisk mening har vi alla kommit i kontakt\r\nmed under riksdagsarbetet.</pre><pre>Olle Svensson påstår att det här icke föreligger\r\nsärskilda skäl. Min fråga till honom blir: I vilket fall\r\nskulle det vara berättigat att i en proposition om\r\nradio och TV hänvisa vissa hemställanpunkter till\r\nkulturutskottet? Det är en fråga som jag önskar\r\nställa.</pre><pre>Jag sade tidigare att propositionen består av tre\r\nolika delar. En del rör Sveriges Radios verksamhet.\r\nDenna skall enligt riksdagsordningen, som jag ser\r\nsaken, behandlas av kulturutskottet. Jag anser att\r\ndetta är ett särskilt skäl och att behandlingen av den\r\nanledningen bör ske i vårt utskott. Självfallet\r\nkänner jag till den möjlighet till yttrande mellan\r\nutskott som Olle Svensson redogjorde för. Men jag\r\nvill erinra om att delning av propositioner inte är\r\nhelt ovanlig. Det förekommer säkert ungefär en\r\ngång om året.</pre><pre>Till sist: Jag har all respekt för talmannen och\r\ntalmansfunktionen, men som ledamot av denna\r\nriksdag och som ordförande i kulturutskottet har\r\njag också rätt att ha en annan uppfattning än den\r\ntalmannen har.</pre><pre>Anf. 6 ANDERS BJÖRCK (m):</pre><pre>Herr talman! Jag hade inte tänkt delta i debatten,\r\neftersom jag helt instämmer i det anförande som\r\nkonstitutionsutskottets ordförande Olle Svensson\r\njust höll, men ordföranden i kulturutskottet\r\napostroferade mig och därför vill jag gärna säga\r\nnågra ord.</pre><pre>Det finns naturligtvis i alla ärenden av den här\r\ntypen skäl för och emot vart man skall remittera,\r\nom delning skall ske eller ej. Vi har i de båda\r\nutskotten fått möjlighet att delge talmannen och\r\nhans medarbetare våra synpunkter på hur den här\r\nberedningen skall ske. Därefter har talmannen\r\nfattat sitt beslut om förslag till kammaren. Skulle vi\r\ni fortsättningen börja ifrågasätta remittering av den\r\nhär typen, kan jag försäkra att det skulle bli en helt\r\nannat arbetssituation i kammaren. I stor\r\nutsträckning skulle vi tvingas till prestige- och\r\nprocedurstrider, vilket jag betraktar som mycket,\r\nmycket olyckligt.</pre><pre>Herr talman! För en tid sedan behandlade\r\nriksdagen videovåldslagen. Det var en lagstiftning\r\nsom innehöll klara yttrandefrihetsproblem. Många\r\ntyckte att det hade varit naturligt att en proposition\r\nav det slaget i sin helhet hade behandlats i\r\nkonstitutionsutskottet. Vi framförde våra\r\nsynpunkter. Propositionen hade redan remitterats.\r\nMen kulturutskottet höll benhårt på att det var\r\nkulturutskottet som skulle behandla saken, trots att\r\ndet hade varit mycket enkelt att följa grundlagen,\r\nsom säger att frågor rörande bl.a. yttrandefrihet\r\nsamt radio och television skall handläggas i just\r\nkonstitutionsutskottet. Vi ville inte göra sak av det\r\nhela, eftersom vi tyckte att det var barnsligt att\r\ndriva frågan vidare. Vi tyckte att det var löjligt att\r\ngöra det till en prestigefråga. Därför böjde vi oss\r\noch kulturutskottet fick behandla frågan.</pre><pre>Nu har kulturutskottet uppenbarligen känt sig\r\ntrampat på tårna och vill ta en strid i kammaren om\r\nvart propositionen skall remitteras. Men, herr\r\ntalman, det gäller ju inte bara remittering av\r\npropositionen. Det gäller också de motioner som\r\nkan komma. Skall också motionerna delas och i så\r\nfall på vilket sätt? Skall vi de närmaste veckorna\r\nunder löpande motionstid i denna kammare\r\ndiskutera vart varje motion skall remitteras? Detta\r\nskulle nämligen bli följden om vi skulle bifalla det\r\nyrkande som Kaj Nilsson har lagt fram. Jag anser\r\ndet vara självklart att kulturutskottet skall yttra sig,\r\nom vi följer talmannens förslag. Kulturutskottets\r\nställningstagande blir naturligtvis avgörande när\r\ndet gäller de delar som kulturutskottet uppfattar\r\nhör till kulturutskottets område. Men den här\r\npropositionen handlar inte om Sveriges Radios\r\norganisation. Nästa vår kommer det en särskild\r\npropositionen om den saken. Då bör naturligtvis\r\nfrågan om remittering tas upp på nytt. Huvuddelen\r\nhär är ju etablerandet av en ny tredje kanal med\r\nden nya koncessionslagstiftningen och de problem\r\nsom finns på detta område -- och det är inte så litet.\r\nDet är en huvudfråga i propositionen. Resten\r\nskjuts till nästa år.</pre><pre>Mot denna bakgrund vill jag yrka bifall till\r\ntalmannens förslag.</pre><pre></pre><pre>Anf. 7 ÅKE GUSTAVSSON (s):</pre><pre>Herr talman! Eftersom nu konstitutionsutskottets\r\nhela presidium har varit uppe i denna fråga kan det\r\nväl finnas skäl för mig att göra ett par kommentarer.</pre><pre>Till att börja med vill jag yrka bifall till det yrkande\r\nsom Kaj Nilsson och Ingrid Sundberg har lagt fram\r\ni denna fråga.</pre><pre>Vid de tillfällen som frågan om radio och TV har\r\nbehandlats tidigare inför ett nytt avtal, vilket det\r\nockså gäller i detta sammanhang, har det varit\r\nsjälvklart att kulturutskottet skulle behandla saken.\r\nDet gällde inför den nya perioden från 1978, och\r\ndet gällde 1986. Som framhållits tidigare framgår\r\ndet också klart av riksdagsordningen. Nu sägs det\r\natt det kan finnas frågor som tillhör\r\nkonstitutionsutskottets ansvarsområde. Delar av\r\npropositionen tillhör detta område. Därför bör\r\nockså delar av propositionen remitteras till\r\nkonstitutionsutskottet, liksom andra delar bör\r\nremitteras till kulturutskottet. I\r\ntilläggsbestämmelsen i riksdagsordningen -- det är\r\nju den som vi diskuterar -- sägs att\r\nkonstitutionsutskottet skall bereda ärenden om\r\nlagstiftning om radio, television och film, liksom\r\nandra ärenden som angår yttrandefrihet,\r\nopinionsbildning, religionsfrihet samt övriga\r\närenden som berör riksdag och riksdagens\r\nombudsman, osv. Det har klart framgått att till\r\nkulturutskottets ansvarsområde hör beredning av\r\närenden om Sveriges Radio och television.</pre><pre>För mig är frågan ganska självklar: den bör alltså i\r\nde delar som det här gäller beredas av\r\nkulturutskottet.</pre><pre>Det har hänvisats till tidigare propositioner.\r\nBeträffande videovåldspropositionen säger man\r\nfrån konstitutionsutskottets sida att man inte ville\r\ngöra sak av det hela utan ansåg det vara självklart\r\natt kulturutskottet skulle ha propositionen. Så\r\nförhöll det sig faktiskt inte. Det blev en stor\r\ndiskussion i frågan. Sedan hamnade den på\r\nkulturutskottets bord.</pre><pre>Till slut måste jag, herr talman, säga att jag inte kan\r\nbli fri från känslan att det från\r\nkonstitutionsutskottets sida finns en strävan till\r\nimperiebyggande, en strävan som har kommit till\r\nuttryck i den här diskussionen. Trots att man själv\r\nklagar över att arbetsbördan är stor vill man ta hand\r\nom frågan. Rimligen borde man vara mycket\r\ntveksam till om det är lämpligt att den läggs på\r\nkonstitutionsutskottets bord. Möjligen kan man\r\nmot bakgrund av dagens debatt göra den filosofiska\r\nreflexionen att det är mer än motiverat att det görs\r\nen översyn av ärendefördelningen mellan\r\nutskotten.</pre><pre>Jag ber med detta, herr talman, att med\r\ninstämmande i vad Ingrid Sundberg sade få yrka\r\nbifall till Kaj Nilssons yrkande.</pre><pre>Anf. 8 KAJ NILSSON (mp):</pre><pre>Herr talman! Jag måste betona att jag inte alls har\r\nvarit ute efter att skapa rivalitet mellan utskotten\r\neller att föra en strid för dess egen skull. Avsikten\r\nhar endast varit att det som tidigare skulle bli en\r\nuppdelning med hänsyn till utskottens sak- och\r\nkompetensområden. Det är en ordning som är\r\ninarbetad sedan lång tid tillbaka. Enligt min\r\nmening borde detta kunna uppfattas som ett\r\nmodest krav. Detta var min utgångspunkt.\r\nNaturligtvis har jag tagit intryck av debatten. Men\r\njag kan inte anse att etableringen av en ny\r\nmarkbunden reklamkanal, lika litet som de tidigare\r\nuppdykande satelliterna, ger anledning att ändra på\r\nde olika sakområdena för utskotten. Jag tycker inte\r\natt det har skett någon förändring, utan man kunde\r\nmycket väl tillämpa den ordning som har rått. För\r\növrigt har jag föreslagit att man när det gäller\r\npropositionens punkt 21, som gäller sponsring, i\r\ntveksamma fall skulle kunna gå över till\r\nkonstitutionsutskottet, trots att saken annars\r\nbereds av kulturutskottet.</pre><pre>Överläggningen var härmed avslutad.</pre><pre>Talmannens förslag att propositionen i sin helhet\r\nskulle hänvisas till konstitutionsutskottet -- som\r\nställdes mot det av Kaj Nilsson framställda\r\nyrkandet om att yrkandena 2, 20, 22 samt 23--26\r\nskulle hänvisas till kulturutskottet och\r\npropositionen i övrigt till konstitutionsutskottet --\r\nbifölls med acklamation.</pre><pre>4 § Svar på fråga  1990/91:503 om Lekeberg</pre><pre>Anf. 9 Civilminister BENGT K Å\r\nJOHANSSON (s):</pre><pre>Herr talman! Lars Ernestam har frågat mig vilka\r\nåtgärder jag tänker vidta för att befolkningen i\r\nLekeberg skall få den kommunala självständighet\r\nde eftersträvar.</pre><pre>Regeringen har diskuterat frågan om att bryta ut\r\nLekebergs kommundel från Örebro kommun till en\r\negen kommun. En framställning om detta har\r\nnyligen kommit in till civildepartementet.</pre><pre>Regeringen har gjort bedömningen att det inte\r\nfinns sådana synnerliga skäl som lagen kräver för\r\natt fatta ett beslut om indelningsändring senare än\r\nett år före ett ikraftträdande, som alltid måste ske\r\nvid årsskiftet efter allmänna val. Ärendet tas därför\r\ninte upp till beslut nu.</pre><pre>Lekebergs kommundel har en svag egen\r\nekonomisk bärkraft. Å andra sidan finns det en\r\nstark opinion för en kommundelning. Inom ramen\r\nför det länsförnyelseprojektet som bedrivs i Örebro\r\nlän får det nu ankomma på ledningen för projektet\r\natt diskutera olika lösningar för Lekbergs\r\nutveckling, inkl. de ekonomiska frågorna.</pre><pre>Anf. 10 LARS ERNESTAM (fp):</pre><pre>Herr talman! För mer än 20 år sedan var jag som\r\nkommunalkamrer tillsammans med en delegation\r\nfrån dåvarande Lekebergs kommun i kanslihuset\r\nför uppvaktning hos statsrådet Rune Johansson. Vi\r\nvädjade till regeringen att kommunen inte skulle\r\ntvingas in i den planerade storkommunen Örebro.\r\nVi möttes då av kalla handen. Örebro behöver\r\njungfruliga områden, blev svaret. Den väl\r\nfungerande kommunen drevs in i storkommunen.\r\nJag minns den stora besvikelse jag kände då. De\r\nandra kommunrepresentanterna gjorde det också.</pre><pre>Herr talman! Nu är vi tillbaka till 60-talet. Ett\r\nförslag till kommundelning har tagits fram. En\r\nfolkomröstning har gett resultatet att en\r\növerväldigande del av kommuninvånarna vill bli\r\nsjälvständiga igen. Örebro kommun, inkl.\r\nsocialdemokraterna där, säger ja. Länsstyrelsen\r\noch kammarkollegiet säger ja. Men civilministern\r\nvill inte ställa upp. Regeringen vill, som på 60-talet,\r\nuppifrån bestämma och låta kollektivismen råda.\r\nSkälen sägs vara att inga synnerliga skäl föreligger\r\noch att kommunen blir ekonomiskt svag.</pre><pre>Kan det finnas mer synnerliga skäl än att uppfylla\r\nvad en överväldigande majoritet av befolkningen i\r\nområdet vill? Vilka kriterier ser civilministern som\r\nsynnerliga? Finns det inte många fler kommuner\r\nsom har en skattekraft liknande den som denna\r\nkommun kommer att få? Såvitt jag vet finns det 40\r\nkommuner som har svagare skattekraft än den\r\nLekeberg skulle få. Tänker regeringen förändra\r\nskatteutjämningsbidraget?</pre><pre>Anf. 11 Civilminister BENGT K Å\r\nJOHANSSON (s):</pre><pre>Herr talman! Lars Ernestam blandar ihop\r\nsakfrågan med tidpunkten för när en sådan\r\nhantering skall ske. Enligt lagen skall ett sådant\r\närende avgöras senaste vid årsskiftet före ett\r\nallmänt val. Jag tycker att det är rimligt att man har\r\nden framförhållningen.</pre><pre>Den här frågan väcktes ganska sent. Därför har det\r\ninte varit möjligt att utreda frågan i sådan tid att det\r\nhar gått att genomföra denna förändring. Då krävs\r\ndet, Lars Ernestam, synnerliga skäl för att man\r\nskall fatta ett beslut vid en sådan tidpunkt. Jag\r\ntycker inte att det finns sådana synnerliga skäl.\r\nNågra exempel ur lagstiftningen har räknats upp.\r\nJag tycker inte att de föreligger i den här\r\nsituationen. Därför tycker jag att man skall\r\nhänskjuta frågan till den förnyelsegrupp som finns\r\ni Örebro län.</pre><pre>Det är inte fråga om att göra jämförelser med 60-\r\ntalet när man var tvungen att hitta nya former för\r\nindelningen av kommunerna. I Örebro län finns det\r\nett ganska långtgående arbete med\r\nkommundelsnämnder som har påverkat\r\ndiskussionen. Det är inte detsamma som att man\r\nskall vidta extraordinära åtgärder för att företa en\r\ndelning.</pre><pre>Anf. 12 LARS ERNESTAM (fp):</pre><pre>Herr talman! Jag ställde frågan om vad\r\ncivilministern menar med synnerliga skäl. Han\r\nhänvisar till lagstiftningen. Det skulle vara\r\nintressant att få något exempel på vad\r\ncivilministern anser vara synnerliga skäl. Anser han\r\ninte att befolkningens önskemål är synnerliga skäl?</pre><pre>Jag skulle också vilja ha svar på frågan om\r\nskatteutjämningsbidraget, eftersom civilministern\r\nhar använt det i diskussionen.</pre><pre>Varför bromsar inte civilministern den stora\r\napparat som har satts i gång i kommunen?\r\nMänniskor har engagerat sig och ställt upp. Det\r\nhade gått att sända ut signaler att civilministern inte\r\nställer upp på detta. Då hade det arbetet stoppats.\r\nJag vill ha svar på frågorna.</pre><pre>Anf. 13 Civilminister BENGT K Å\r\nJOHANSSON (s):</pre><pre>Herr talman! Lars Ernestam blandar fortfarande\r\nihop frågorna. Synnerliga skäl gäller frågan om när\r\nbeslutet skall fattas. För att ett beslut skall fattas så\r\nsent in på det år som det skall genomföras, krävs\r\ndet synnerliga skäl.</pre><pre>Jag förutsätter att när en delning vidtas görs det när\r\nbefolkningen är med på det. Det skall föreligga en\r\nmajoritet i alla fall. Men här gäller det tidpunkten,\r\ndvs. hur sent in på året som beslutet skall fattas.\r\nEnligt lagen skall inte ett beslut fattas senare än\r\nårsskiftet, om det inte finns synnerliga skäl. Jag\r\nmenar att det inte föreligger. Det skall enligt min\r\nmening finnas en opinion för en delning.</pre><pre>Vidare har vi den ekonomiska grunden. Det är inte\r\nen önskvärd situation att ha ett antal kommuner\r\nmed en svag skattekraft. Vi har tvingats till en\r\nsådan indelning i alla fall. Det gäller framför allt\r\nNorrlandskommuner. Men det är inte en önskvärd\r\nsituation att bryta ut kommundelar med\r\nmotiveringen: Visserligen får de en svag ekonomisk\r\nställning och blir beroende av\r\nskatteutjämningsbidraget, men vi gör det i alla fall.</pre><pre>Vidare har vi den tredje frågan om varför jag inte\r\nhar bromsat. Jag förstår inte frågan, Lars\r\nErnestam. Menar Lars Ernestam att jag skulle ha\r\ngett direktiv till kammarkollegiet att inte fullgöra\r\nsin uppgift att utreda frågan?</pre><pre>Anf. 14 LARS ERNESTAM (fp):</pre><pre>Herr talman! Jag kommer tillbaka till frågan som\r\njag har ställt två gånger om synnerliga skäl. Jag har\r\ninte fått något svar på vad civilministern kan anse\r\nvara synnerliga skäl. Finns det något starkare\r\nsynnerligt skäl än att en folkomröstning har\r\ngenomförts i laga ordning, utredning har gjorts i\r\nlaga ordning, allt är klart och förberett för en\r\ndelning? Kan det finnas mer synnerliga skäl än det\r\nhar funnits i det här fallet?</pre><pre>Jag vill inte gå ifrån debatten utan att ha fått klart\r\nför mig denna sak. I Örebro län fick man inte svar\r\npå frågan när civilministern var där.</pre><pre>Vad anser civilministern vara synnerliga skäl?</pre><pre>Anf. 15 Civilminister BENGT K Å\r\nJOHANSSON (s):</pre><pre>Herr talman! Jag är ledsen om min pedagogiska\r\nförmåga inte kan hjälpa i det här fallet.</pre><pre>Jag har klarat ut med Lars Ernestam att jag menar\r\natt för att företa en delning bör det alltid finnas en\r\nopinion för något sådant, dvs. att befolkningen är\r\nmed på det. Synnerliga skäl spelar in vid frågan om\r\nnär en delning skall äga rum, dvs. hur sent på året.\r\nDet skall vara extraordinära situationer, något\r\nalldeles särskilt skall ha inträffat, för att kunna fatta\r\nett beslut så sent som i april månad det året som det\r\nskall vara val till de nya kommunerna. Det\r\nföreligger inte i det här fallet.</pre><pre>Frågan finns kvar huruvida Örebro kommun skall\r\ndelas på det sättet. Jag menar att de synnerliga\r\nskälen för att göra det vid en tidpunkt i april finns\r\ninte.</pre><pre>Anf. 16 LARS ERNESTAM (fp):</pre><pre>Herr talman! Det är tydligen enbart formalia som\r\nligger bakom civilministerns ställningstagande. Jag\r\nbeklagar det djupt. Det har skapat stor oro, och\r\nmånga människors engagemang har gått förlorat.</pre><pre>Vi har alltid talat i riksdagen i sådana sammanhang\r\nom att det är viktigt skapa engagemang hos\r\nmänniskorna i politiskt arbete. Här har man lyckats\r\nmed det. Alla har ställt upp efter\r\nfolkomröstningen, och allt är klart. Det finns inga\r\nformella hinder för att bifalla denna fråga.\r\nVisserligen har civilministern i Örebro län hotat\r\nmed det mäktiga konstitutionsutskottet -- vi\r\ndebatterade nyss en annan fråga när det gäller\r\nkonstitutionsutskottet.</pre><pre>Men detta visar att civilministern har satt sig på\r\nmänniskorna i Lekebergs kommun. Det tycker jag\r\när beklagligt.</pre><pre>Anf. 17 Civilminister BENGT K Å\r\nJOHANSSON (s):</pre><pre>Herr talman! Jag förnekar absolut att jag har gjort\r\ndet. Jag har fattat ett beslut efter de förutsättningar\r\nsom finns i lagen, och det skall jag göra.</pre><pre>Anf. 18 LARS ERNESTAM (fp):</pre><pre>Herr talman! Vi kan fortsätta denna debatt hur\r\nlänge som helst. Jag hade hoppats att civilministern\r\ni dag skulle ge mig beskedet: Nu har jag tänkt på\r\nden här frågan, jag förstår att jag har tänkt mycket\r\npå formalia, men nu vet jag att det finns en färdig\r\nutredning bakom, det här är människornas\r\nönskemål. Vi skall ändra oss.</pre><pre>Men detta är tydligen inte fallet. Människorna får\r\nleva med att civilministern uppifrån har satt sig på\r\ndem. Jag beklagar att jag måste säga detta så hårt\r\nsom jag gör nu. Det hade inte behövt bli så.\r\nKammarkollegiet har ju sagt sitt. Länsstyrelsen har\r\nsagt sitt. Alla har sagt sitt. Den enda som har sagt\r\nnej är civilministern.</pre><pre>Överläggningen var härmed avslutad.</pre><pre>5 § Svar på fråga  1990/91:483 om avreglering av\r\nden inrikes luftfarten</pre><pre>Anf. 19 Kommunikationsminister GEORG\r\nANDERSSON (s):</pre><pre>Herr talman! Görel Bohlin har frågat mig vad som\r\när skälet till regeringens försiktighet vad gäller\r\navreglering av den inrikes luftfarten.</pre><pre>Låt mig först få konstatera att de nya riktlinjer för\r\ninrikes flygtrafik som regeringen föreslagit\r\nriksdagen i propositionen Näringspolitik för tillväxt\r\ninnebär en klar markering av behovet av och\r\nfördelarna med ökad konkurrens för inrikesflyget i\r\nSverige. Mer avreglerade marknadsformer leder till\r\neffektiviseringsvinster inom branschen och därmed\r\ntill fördelar för konsumenter och näringsliv. Denna\r\nregeringens slutsats ansluter helt till vad\r\nkonkurrenskommittén kommit fram till. Någon\r\ntvekan om inriktningen av regeringens politik på\r\nområdet bör således inte finnas.</pre><pre>Regeringen har föreslagit en etappvis avreglering.\r\nDetta gjorde även konkurrenskommittén, vars\r\nförslag till första avregleringssteg som\r\nfrågeställaren säkert känner till endast avsåg\r\nkonkurrens på de 8--10 mest trafikerade linjerna\r\nmed mer än 300 000 årspassagerare. Däremot har\r\nvårt förslag till parallella koncessioner öppnat för\r\nkonkurrens på hela primärnätet.</pre><pre>Vi har i propositionen pekat på två förhållanden\r\nsom är viktiga för en konkurrens på lika villkor. Det\r\nkrävs ytterligare bankapacitet på Arlanda för att\r\nmöjliggöra ytterligare starter och landningar under\r\nhögtrafiktid. Det andra förhållandet gäller den\r\nolönsamma men regionalpolitiskt viktiga trafiken i\r\ninre Norrland. Konkurrensutredningen har\r\nföreslagit att sådan trafik upphandlas genom\r\nanbudsförfarande. Vi nämner också detta i\r\npropositionen. Det måste emellertid finnas\r\nprinciper för en sådan upphandling. Här hade\r\nkommittén inte något eget förslag. Jag är för egen\r\ndel angelägen om att under alla förhållanden kunna\r\ngarantera en väl utvecklad regional flygtrafik i hela\r\nlandet.</pre><pre>Görel Bohlin tar i sin fråga upp den\r\növerenskommelse som nyligen träffades mellan\r\nSverige, Norge och EG och som innebär att vi i\r\nluftfartssammanhang får gemensamma regler. Det\r\nbör noteras att detta avtal har tillkommit genom att\r\nSverige och Norge målmedvetet själva har drivit\r\nfrågan om anslutning till den europeiska\r\nluftfartspolitiken.</pre><pre>Med den inriktning om fri konkurrens inom\r\ninrikesflyget som regeringen beslutat går vi faktiskt\r\nföre övriga länder i Europa. Som\r\nkonkurrenskommittén har konstaterat är de\r\nutländska erfarenheterna av avreglering av\r\ninrikesflyg begränsade till utomeuropeiska länder.\r\nDet är mot denna bakgrund helt fel att framställa\r\nden svenska regeringen som återhållande och\r\nförsiktig i denna fråga.</pre><pre>Anf. 20 GÖREL BOHLIN (m):</pre><pre>Herr talman! Först vill jag tacka\r\nkommunikationsministern för svaret, som andas en\r\npositiv inställning till ökad konkurrens och\r\nnäringsfrihet.</pre><pre>Därför är jag förvånad över att man inte i\r\npropositionen kunde gå litet längre. Förslag om\r\nparallellkoncessioner har vi i moderata\r\nsamlingspartiet lagt fram under många år. Avtalet\r\nmed EG som nu har träffats visar på den positiva\r\ninställningen till avreglering. Min uppfattning är att\r\nom man hade gått litet längre nationellt, hade man\r\nförberett de nationella bolagen inför en konkurrens\r\npå ett bättre sätt. Börjar man nationellt med en\r\navreglering, innebär det en press på bolagen att\r\nsänka kostnaderna och bli mer kostnadseffektiva.</pre><pre>Som kommunikationsministern väl vet, är de\r\nmonopolskyddade bolagen inflationsledande.\r\nOrsaken till det är att de har låg\r\nkostnadseffektivitet och att de hittills har kunnat\r\ngömma den låga kostnadseffektiviteten bakom en\r\nhög prisnivå. Det ligger väl inte någon särskild\r\nomtanke om vissa bolag inom Sverige som nu har\r\nsvårigheter i den väldigt försiktiga hållningen?</pre><pre>Anf. 21 Kommunikationsminister GEORG\r\nANDERSSON (s):</pre><pre>Herr talman! Det faller på sin egen orimlighet att\r\nregeringen skulle reglera graden av konkurrens\r\nefter bolagens ekonomiska situation. Det är inte\r\nutgångspunkten.</pre><pre>Vi har redovisat i olika sammanhang, också i\r\npropositionen, de motiv som finns för att gå stegvis\r\nfram. Det gäller start- och landningstillstånden på\r\nArlanda. Närmast kan jag ju bolla frågan tillbaka\r\ntill Görel Bohlin: Hur menar Görel Bohlin att vi\r\nskall klara fördelningen av start- och\r\nlandstingstillstånden i en helt fri och öppen\r\nmarknad på de högtrafikerade tiderna på det nav\r\nsom Arlanda utgör i dag med begränsad kapacitet,\r\nså länge vi inte har den tredje banan?</pre><pre>Det andra motivet är regionalflyget. Jag är som\r\nuppvuxen och boende i övre Norrland angelägen\r\nom -- jag känner mycket starkt för det -- att man har\r\nett så effektivt inomregionalt flyg som möjligt i de\r\ndelar av landet som är i störst behov av flyget. Jag\r\nvill inte kasta ut det barnet med badvattnet i en\r\nallmän hets i avregleringens namn.</pre><pre>Anf. 22 GÖREL BOHLIN (m):</pre><pre>Herr talman! Av svaret framgår också att\r\nkonkurrenskommittén har föreslagit att man skall\r\nkunna upphandla, ha ett förhandlingsförfarande,\r\nnär det gäller regionaltrafiken. På den punkten är\r\njag mycket nöjd med svaret. Det visar ju att man\r\nhar påbörjat ett arbete för att få ner priserna på\r\nregionalflyget, något som naturligtvis betyder\r\noerhört mycket för de inre delarna av Norrland.\r\nMen som det nu har utvecklats är det så att\r\nflygtrafiken genom parallellkoncessionerna enbart\r\npå inrikeslinjerna fungerar som oligopol. Genom\r\natt det är oligopol utestänger man andra från\r\nmarknaden och kan hålla priserna uppe. Så\r\nfungerar en oligopolmarknad. Eftersom vi hyllar\r\nnäringsfrihet i landet, tycker jag att det hade varit\r\navsevärt mycket bättre om man för det första hade\r\nbörjat med den etappvisa avregleringen tidigare,\r\nalltså med parallellkoncessionen såsom vi hade\r\nföreslagit, och för det andra nu inför det avtal som\r\nhar träffats med EG hade gått ett steg längre när\r\ndet gäller inrikesflyget och avreglerat helt och\r\nhållet. Det tror jag nämligen alla parter hade vunnit\r\npå.</pre><pre>Jag vill fråga kommunikationsministern, som nu\r\naviserar ytterligare ett steg: När kommer nästa\r\netapp, dvs. en avreglering av inrikesflyget?</pre><pre>Anf. 23 Kommunikationsminister GEORG\r\nANDERSSON (s):</pre><pre>Herr talman! Man kan alltid beklaga att man inte\r\nvarit tidigare ute. Jag tycker att den svenska\r\nregeringen borde få beröm för att vi är tidigare ute\r\nän andra europeiska länder på det här området.\r\nVarför har inte Tyskland och Frankrike avreglerat?\r\nDet borde vara enklare där än i Sverige, som är ett\r\nglesbebyggt stort land och har många svaga linjer.</pre><pre>Till upphandlingen: Tekniken är inte utvecklad. Vi\r\nmåste arbeta vidare med den frågan. Avregleringen\r\ntar sin början den 1 januari 1992. Nu förs en allmän\r\ndebatt om höga priser som om vi med\r\nkonkurrenskommitténs förslag i dag skulle ha haft i\r\nen helt annan situation. Det är faktiskt inte fallet.\r\nDet är en helt missvisande bild man ger av en tänkt\r\nutveckling med konkurrenskommitténs förslag.</pre><pre>Anf. 24 GÖREL BOHLIN (m):</pre><pre>Herr talman! Det finns ju ganska många\r\noperatörer på luftfartens område, och de har olika\r\nuppfattning om detta. Det finns många som gärna\r\nskulle vilja konkurrera med Linjeflyg och SAS,\r\nsom ju nu har denna oligopolmarknad. Dessa\r\nförsäkrar själva att de skulle kunna flyga till lägre\r\npriser.</pre><pre>Det finns ytterligare en aspekt på detta, och det är\r\natt åtminstone ett par av de nya bolag som gärna\r\nskulle vilja komma in på de mera lukrativa\r\nmarknaderna har alldeles nya flygplansflottor. Det\r\ninnebär att de är betydligt mer miljöriktiga, gör\r\nmindre utsläpp och är bättre vare sig de flyger på\r\nArlanda eller på någon annan flygplats. Även ur\r\nden synpunkten skulle jag önska att man kunde\r\nvara litet generösare.</pre><pre>Anf. 25 Kommunikationsminister GEORG\r\nANDERSSON (s):</pre><pre>Herr talman! Vårt förslag träder som sagt i kraft,\r\nom riksdagen godkänner det, den 1 januari 1992.\r\nDöm inte ut effekterna av det förslaget innan det\r\nhar trätt i kraft. Det är det ena.</pre><pre>Det andra är att det nu förs en diskussion som om\r\ndet skulle bli väldigt billigt med de andra bolagen\r\npå de feta linjerna. Men då jämför man deras priser\r\nmed de högsta priser som gäller vid de\r\nhögtrafikerade tiderna, då det exempelvis kostar\r\ndrygt 3 000 kr. att flyga till Umeå. Men man jämför\r\ninte med de lågprislinjer då det kostar drygt 1 200\r\nkr. att flyga till Umeå. Man talar inte om\r\nungdomsrabatten, som innebär en halvering av\r\npriset, eller om pensionärernas rabatter. Den som\r\nvill konkurrera med Linjeflyg måste alltså ställa\r\nupp på konkurrensen på alla tider och på alla\r\nvillkor.</pre><pre></pre><pre>Anf. Anf. 26 GÖREL BOHLIN (m):</pre><pre>Herr talman! Förutsättningen är väl att man\r\nkonkurrerar på alla områden. Jag kan gärna säga\r\natt jag tycker att det är väldigt bra att man nu\r\ngenomför det moderata förslaget om\r\nparallellkoncessioner, fastän jag hade önskat att\r\nman hade gjort det betydligt tidigare.</pre><pre>Det är litet egendomligt ändå att\r\nkommunikationsministern nu talar emot det som\r\nstår i både svaret och flera av propositionerna,\r\nnämligen den fria konkurrensens välsignelse och\r\neffekten av den fria konkurrensen. Den är ju så\r\nbra, eller hur? Det står så sida upp och sida ned.\r\nVarför inte leva upp till det?</pre><pre>Anf. 27 Kommunikationsminister GEORG\r\nANDERSSON (s):</pre><pre>Herr talman! Vi gör det, men det skall vara\r\nkonkurrens på någorlunda jämlika villkor. Jag ville\r\nhyfsa diskussionen litet grand med mitt senaste\r\ninlägg.</pre><pre>Anf. 28 GÖREL BOHLIN (m):</pre><pre>Herr talman! Jag ser fram emot nästa etapp.</pre><pre>Överläggningen var härmed avslutad.</pre><pre>6 § Svar på frågorna 1990/91:490 och 491 om den\r\nplanerade motorvägen genom Sölvesborgs\r\nkommun</pre><pre>Anf. 29 Kommunikationsminister GEORG\r\nANDERSSON (s):</pre><pre>Herr talman! Kaj Nilsson har ställt två frågor till\r\nmig angående ett planerat motorvägsbygge i\r\nSölvesborgs kommun. Den ena frågan är om jag är\r\nberedd att verka för en\r\nmiljökonsekvensbeskrivning i enlighet med\r\nnaturresurslagens, NRLs, krav och den andra om\r\njag avser att verka för att det görs en s.k.\r\npositionsanalys för det aktuella vägbygget.</pre><pre>Då frågorna berör samma vägobjekt väljer jag att\r\nbesvara dem i ett sammanhang.</pre><pre>Som svar på den första frågan kan jag upplysa Kaj\r\nNilsson om att en miljökonsekvensbeskrivning har\r\nupprättats och ingår i den av vägverket fastställda\r\nvägarbetsplanen. Miljökonsekvensbeskrivningen\r\nhar utförts i enlighet med den regel som infördes i\r\nväglagen i samband med tillkomsten av\r\nnaturresurslagen. Miljökonsekvensbeskrivningen\r\nför väg E 66 förbi Sölvesborg är omfattande och\r\nbehandlar utförligt de miljöproblem som är\r\naktuella längs den fastställda väglinjen.</pre><pre>Den andra frågan handlar om en metodik för\r\nbeslutsfattande, s.k. positionsanalys, som Kaj\r\nNilsson vill tillämpa på det aktuella vägföretaget.\r\nEn sådan analys av det aktuella vägföretaget har\r\nutförts som ett projektarbete av studerande vid\r\nHögskolan i Kristianstad. Denna positionsanalys\r\nhar i korthet inneburit att en kartläggning gjorts av\r\nolika intressegrupper som kan påverkas av olika\r\nvägförslag och intressegruppernas målinriktning.\r\nDärefter har olika vägalternativ rangordnats med\r\navseende på intressenternas målinriktning och de\r\neffekter som alternativen orsakar. I idén med\r\npositionsanalys ingår att olika effekter inte kan\r\nkvittas mot varandra, varför någon slutsats av de\r\nolika rangordningarna inte har dragits. Metoden\r\nskulle kunna sägas vara ett sätt att medvetandegöra\r\nbeslutsfattare om olika intressens syn på effekter\r\nm.m. av olika vägalternativ.</pre><pre>De åtgärder Kaj Nilsson efterfrågar har således\r\nredan verkställts.</pre><pre>Anf. 30 KAJ NILSSON (mp):</pre><pre>Herr talman! Jag tackar statsrådet för svaret. Jag\r\ntycker att det är positivt att statsrådet tar till sig\r\ndessa båda saker, konsekvensbeskrivningen och\r\npositionsanalysen. Det står i svaret att kraven på\r\nbåda dessa saker är tillgodosedda. Det får man\r\nkanske betvivla litet.</pre><pre>Jag vill först ta upp frågan om\r\nkonskevensbeskrivningen enligt naturresurslagen.\r\nÄrendet har blivit ett regeringsärende. Det tyder\r\npå att det inte är så som statsrådet avslutar sitt svar\r\nmed, nämligen: ''De åtgärder Kaj Nilsson\r\nefterfrågar har således redan verkställts.'' Då hade\r\närendet knappast överklagats och blivit en\r\nregeringsfråga.</pre><pre>Det finns nu ett alternativ som liknar det\r\nfastmarksalternativ som vägverket företräder. En\r\nstor opinion står bakom det förslaget, och därmed\r\nbevisas att man inte är nöjd med\r\nkonsekvensbeskrivningen. På flera punkter har\r\nkonsekvensanalysen inte uppfyllts. Ytterst är det\r\nväl fråga om huruvida det skall bli Harry\r\nMartinsons naturscener som skall råda i trakterna\r\npå gränsen till Blekinge eller om det skall bli scener\r\nefter de krafter som företräder motorvägar med\r\nmedföljande buller, avgaser osv. Det sex är punkter\r\nsom jag skulle ta upp där alltså\r\nkonsekvensbeskrivningen inte är tillräcklig.</pre><pre>Positionsanalys är någonting nytt som kommit in i\r\nnationalekonomin och som jag tycker är mycket\r\nbra och kan tillämpas på just vägbyggen. Tyvärr har\r\njag inte tid att utveckla det tillräckligt just nu men\r\nhoppas att få återkomma.</pre><pre>Anf. 31 Kommunikationsminister GEORG\r\nANDERSSON (s):</pre><pre>Herr talman! Om livet vore så harmoniskt och\r\nenkelt som Kaj Nilsson framställer det, där man\r\nmed utförliga utredningar kan uppnå frid mellan\r\nmotstridiga intressen, då skulle det vara ganska\r\nenkelt att hantera frågor som\r\ninfrastrukturutbyggnad osv. Tyvärr är det inte så.\r\nHur många utredningar man än gör finns det alltid\r\nnågon, då det är motstridiga intressen -- det har jag\r\nlärt mig -- som anser att man borde göra en till eller\r\nanser att de gjorda utredningarna inte är tillräckligt\r\nbra. Så är det väl också i det här fallet. Därför är\r\närendet nu överklagat till regeringen, och\r\nregeringen kommer att handlägga ärendet så\r\nskyndsamt som möjligt. Såvitt jag förstår är nu alla\r\npapper på bordet, och det gäller nu att fatta ett\r\nbeslut där man avväger de olika intressen som är\r\nföreträdda i det här ärendet.</pre><pre>Anf. 32 KAJ NILSSON (mp):</pre><pre>Herr talman! Nej, livet är inte så idylliskt som man\r\nkanske kan tro. Men om man hela tiden tillämpar\r\nsådana mått som t.ex. ''cost-benefit''-analysen har\r\nvarit, att man mäter allting i pengar, som ju har\r\nvarit och fortfarande i övervägande grad är\r\nvägverkets melodi, då är det inte så konstigt att vi\r\ninte kan komma fram till lösningar som ger uttryck\r\nför att människor värderar helt andra saker -- i\r\nnatur och miljö -- som det inte kan sättas pris på.\r\nPositionsanalysen är ett sätt att försöka ta in dessa\r\nfaktorer, fastän det går litet långsamt. Ändå kan jag\r\ntacksamt notera att det går framåt.</pre><pre>Om man nu inte kan komma fram till en slutstation\r\ndär man är överens, är det väl tecken på att det är\r\nnågonting som inte är så bra i själva sättet att\r\nhantera dessa frågor, oavsett hur vi ser på\r\nverkligheten. Det tror jag nog att statsrådet kan\r\nmedge.</pre><pre>Överläggningen var härmed avslutad.</pre><pre>7 § Svar på fråga  1990/91:498 om postservicen i\r\nglesbygd</pre><pre>Anf. 33 Kommunikationsminister GEORG\r\nANDERSSON (s):</pre><pre>Herr talman! Sigge Godin har frågat mig vad\r\nregeringen avser att göra för att upprätthålla\r\npostservicen i glesbygdskommunerna.</pre><pre>Postverkets kontorsnät består i dag av ca 2 000\r\npostkontor. Antalet kontor har de senaste åren\r\nvarit i stort sett oförändrat, samtidigt som antalet\r\närenden och transaktioner på postkontoren\r\nminskat markant. Under den senaste\r\nsjuårsperioden har således antalet inbetalningskort\r\nminskat med drygt 30 %. Även antalet\r\nbanktransaktioner har minskat.</pre><pre>Orsaker till denna utveckling är främst de alltmer\r\nökade gireringarna och kontantlösa\r\nbetalningsformerna i vårt samhälle. Denna\r\nutveckling väntas fortsätta i minst oförminskad fart\r\nunder 90-talet.</pre><pre>Om postverket skall kunna leva upp till det satta\r\nlönsamhetsmålet i framtiden måste därför en\r\növersyn göras av det mycket kostnadsintensiva\r\npostkontorsnätet. Samtidigt skall dock postverket\r\nenligt ägarens krav även svara för en rikstäckande\r\npostservice.</pre><pre>För att klara dessa båda verksamhetsmål har\r\npostverket sedan en tid drivit ett projekt som skall\r\nlämna ett förslag för utformning av 90-talets\r\nservicenät. I detta arbete har bl.a. ett antal\r\nalternativa servicemodeller tagits fram. Det är i\r\ndetta sammanhang som bl.a. vissa postkontor i\r\nKramfors kommun betecknats som\r\nnedläggningshotade.</pre><pre>I den rapport som det pågående projektet skall\r\navge hösten 1991 kommer förslag till övergripande\r\nriktlinjer att lämnas. Dessa riktlinjer kommer\r\nsannolikt att innebära att postservicen runt om i\r\nlandet kan komma att bedrivas i förändrade\r\nformer, vilket dock inte behöver innebära\r\nförsämrade former. Det finns ett antal alternativa\r\nserviceformer -- vid sidan av lantbrevbäringen --\r\nsom projektet kommer att pröva och där\r\nledstjärnan är att servicen skall bibehållas på minst\r\nnuvarande nivå.</pre><pre>Anf. 34 SIGGE GODIN (fp):</pre><pre>Herr talman! Jag ber att få tacka\r\nkommunikationsministern för svaret. Jag har sagt\r\natt posten planerar och genomför väldigt\r\ngenomgripande nedläggningar av postkontor i hela\r\nlandet. I Kramfors blir det bara fyra kontor kvar i\r\ndenna stora glesbygdskommun. Då får man flera\r\nmil till sitt postkontor. Rimmar detta verkligen med\r\nregeringens uttryck i den regionalpolitiska\r\nproposition som riksdagen antog förra året? Jag\r\nciterar: ''Postverket har genom sitt vitt förgrenade\r\nkontorsnät och sitt breda serviceutbud en unik\r\nmöjlighet att bidra till en god service även på de\r\nsmå och relativt avlägsna orterna.''</pre><pre>Hur skall man klara denna service i glesbygden och\r\npå landsbygden? Ja, lantbrevbäring är ju en\r\nlösning, i varje fall för pensionärerna som är\r\nhemma. Men det är ingen lösning för alla de\r\nmänniskor som förvärvsarbetar. Hur långt anser\r\nstatsrådet att de skall ha till sitt postkontor?</pre><pre>Vidare talas det om att man kan låta lanthandlare\r\nta över denna service. Men det går i varje fall inte i\r\nKramfors. Då frågar man: Beror det på njugghet\r\nfrån postens sida? Betalar inte posten för\r\ntjänsterna? Hur anser statsrådet att servicen skall\r\nupprätthållas enligt riksdagsbeslutet? Vilka\r\nmodeller tycker regeringen att man skall ha för att\r\nkunna ge denna service? Många människor är\r\nväldigt oroade inför utvecklingen.</pre><pre>Anf. 35 Kommunikationsminister GEORG\r\nANDERSSON (s):</pre><pre>Herr talman! Sigge Godin uttrycker sig litet\r\nledande och förledande. Han säger att ''posten\r\nplanerar och genomför''. Jag hänvisar till ett\r\nprojekt som pågår och där man söker nya\r\nverksamhetsformer. Det betyder inte att man\r\ngenomför stora förändringar. Tvärtom betonar jag\r\ni mitt svar att antalet postkontor under de senaste\r\nåren i stort sett har varit oförändrat. Man har under\r\nårens lopp haft en utomordentligt stor uthållighet\r\nute i det vitt förgrenade postkontorsnätet.</pre><pre>Posten genomgår en strukturförändring på grund\r\nav samhällsförändringen och den ökade\r\nkonkurrensen från olika håll, vilket jag påpekar i\r\nmitt svar. Jag kan lägga till ytterligare fenomen. Nu\r\npågår en diskussion om en konkurrens om\r\nbrevbäringen här i Stockholm. Ett företag vill\r\nkonkurrera på den mest lönsamma delen av\r\npostverkets nät. I detta perspektiv måste posten\r\nnaturligtvis se om sitt hus. Vi vill från regeringens\r\nsida medverka till en analys av postens\r\nverksamhetsformer, vilket jag påpekar i\r\ntilläggspropositionen. Till detta hör att söka\r\nsamverkan med andra serviceorgan inom\r\nsamhället. Den utveckling av banksamarbetet som\r\nposten har etablerat är en sådan metod för att bli\r\nännu mer uthållig i sin service på ett vitt förgrenat\r\nnät.</pre><pre>Anf. 36 SIGGE GODIN (fp):</pre><pre>Herr talman! Det är inte så som statsrådet säger att\r\njag uttrycker mig ''litet ledande och förledande'',\r\nutan det är snarare så att jag talar om verkligheten.\r\nPosten planerar jättestora indragningar av\r\npostkontor, samtidigt som man redan har lagt ned\r\npostkontor. Låt mig ta ett exempel. Noraström i\r\nKramfors kommun lades ned den 1 april. Det sker\r\nalltså redan i dag nedläggningar.</pre><pre>Statsrådet talar om samverkan. Med vilka och på\r\nvilket sätt tycker regeringen att det skall ske för att\r\ngenomföra det som riksdagen faktiskt har beslutat?\r\nLåt mig visa på Föreningsbanken i Noraström. Den\r\nställde upp på att ta över postservicen, men\r\nbankinspektionen sade nej: såsom bank får man\r\ninte bedriva postverksamhet. Är regeringen beredd\r\natt ändra på detta så att man kan klara den värsta\r\nglesbygden genom samverkan även med banker?</pre><pre>Anf. 37 Kommunikationsminister GEORG\r\nANDERSSON (s):</pre><pre>Herr talman! Posten är väldigt framgångrik när det\r\ngäller att hitta former för samverkan. Det avtal som\r\nman nu har ingått med banker om samverkan är ett\r\nsådant exempel. Jag vet att man har funnit former\r\nhärför som också kan accepteras av\r\nbankinspektionen.</pre><pre>När Sigge Godin talar om nedläggningar av\r\npostkontor, vill jag upprepa att det har varit en\r\nmycket försiktig utveckling under de senaste åren.\r\nMen där en nedläggning har skett, har man i\r\nallmänhet ersatt postkontoret med en annan\r\npostservice, i många fall lantbrevbäring, som jag av\r\negen erfarenhet vet är en mycket uppskattad\r\nserviceform. I praktiskt taget samtliga fall bedöms\r\nden vara bättre i extrema glesbygder än det tidigare\r\npostkontoret.</pre><pre>Anf. 38 SIGGE GODIN (fp):</pre><pre>Herr talman! Jag skulle gärna vilja ha något\r\nexempel på att banker får bedriva postservice.\r\nStatrådet avser väl snarare den samverkan som nu\r\nsker på banksidan men inte när det gäller brev- och\r\npakethantering. Jag har en känsla av att det är detta\r\nsom bankinspektionen har sagt att bankerna inte\r\nfår sköta. Är regeringen av en annan uppfattning,\r\nhoppas jag att vi snarast möjligt får ett förslag om\r\nhur man skall kunna klara denna service även i den\r\nrena glesbygden.</pre><pre>Statsrådet talar om att lantbrevbäringen är bra. Ja,\r\nden är alldeles utmärkt. Det är en jättefin service,\r\nsom jag själv har haft erfarenheter av i många år.\r\nMen vad händer med de människor som\r\nförvärvsarbetar och som får flera mil till\r\npostkontoret? Hur hinner de efter jobbet åka till\r\nposten? Det räcker inte med att lantbrevbäraren\r\nkommer någon gång på dagen eller på natten. Kan\r\njag få några exempel?</pre><pre>Överläggningen var härmed avslutad.</pre><pre>8 § Svar på fråga  1990/91:500 om postutdelning\r\nnattetid</pre><pre>Anf. 39 Kommunikationsminister GEORG\r\nANDERSSON (s):</pre><pre>Herr talman! Sigrid Bolkéus har frågat mig om\r\nförsöket med postutdelning på tidig morgon inte är\r\nen fråga som skall avgöras av riksdag och regering.\r\nFrågan har föranletts av att postverket förbereder\r\npå försök att samdistribuera tidningar och brev på\r\nmorgonen.</pre><pre>Postverket skall genom ett rikstäckande nät\r\nförmedla post, pengar, paket, tidningar och\r\nbanktjänster m.m. så att alla kan nå alla.\r\nLantbrevbäring är den serviceform genom vilken\r\ndetta servicemål tillgodoses för den åttondedel av\r\nSveriges befolkning som bor på landsbygden.</pre><pre>Genom bl.a. den tekniska utvecklingen med\r\nexempelvis telefax och automatiska\r\nbetalningsöverföringar minskar\r\ntransaktionsvolymerna kontinuerligt för\r\npostverkets landsbygdsservice. För att kostnaderna\r\nför denna service skall kunna hållas på en rimlig\r\nnivå pågår ständigt utvecklingsarbeten och\r\nförsöksverksamheter med syfte att rationalisera\r\narbetet. Kostnadseffektivitet är en nödvändighet\r\nför att kunna bibehålla lantbrevbärarservicen. Ett\r\nexempel på detta är försöksverksamheten med att\r\nsamdistribuera post och tidningar i en och samma\r\nkörtur. Samdistributionen av post och tidningar i en\r\nmorgontidig körtur är en försöksverksamhet som\r\nberör cirka tiotalet lantbrevbärarlinjer av totalt ca\r\n2 700. Försöksverksamheten beräknas pågå cirka\r\nett år framöver.</pre><pre>I den utvärdering som därefter vidtar kommer alla\r\nav försöket berörda parter att få tillfälle att yttra\r\nsig. Erfarenheterna av försöksverksamheten blir\r\navgörande för om en utvidgning av verksamheterna\r\nbör göras. Först i detta andra skede anser jag det\r\nvara en fråga som skall avgöras av riksdag och\r\nregering. Jag anser att postverket måste ges\r\nmöjlighet att pröva nya servicelösningar som\r\nanpassas efter kundernas efterfrågan.</pre><pre>Anf. 40 SIGRID BOLKÉUS (s):</pre><pre>Herr talman! Jag tackar kommunikationsministern\r\nför svaret och beskedet att frågan skall avgöras av\r\nriksdag och regering, om det blir aktuellt med en\r\nutvidgning av nattbrevbäringen. Om\r\nmarknadskrafterna får styra utan att riksdag och\r\nregering kan påverka dem, kan vi glömma bort\r\nbudskapet att hela Sverige skall leva. Vi\r\nnorrlänningar och människorna i glesbygden är ju\r\ninte lönsamma för dem som vill tjäna pengar,\r\nåtminstone inte när det gäller service. Posten\r\ngjorde i fjol en vinst på drygt 2 miljarder men anser\r\nsig ändå ha problem. Jag vet att man har förlorat\r\nmarknadsandelar när det gäller\r\ntidningsdistribution. Vi har ju sådana fenomen som\r\nCity Mail, som tar över lönsamma bitar, t.ex.\r\nposten till och från de stora företagen, vilket\r\nkommunikationsministern nämnde. Village Mail\r\nlär aldrig bli tal om, eftersom vi i glesbygden tillhör\r\npostservicens obekväma och olönsamma del.</pre><pre>Posten planerar nu försök med nattbrevbäring på\r\nett antal lantbrevbärarlinjer i Trollhättan och\r\nJönköping. Men lantbrevbärarna vägrar att ställa\r\nupp. Posten har emellertid inte skrinlagt dessa\r\nplaner utan försöker få andra regioner att delta.\r\nÄven om försöket enligt min mening måste falla på\r\nsin egen orimlighet, finns det hos många farhågor\r\nför att försöket bara är början på en stor förändring\r\noch att vi som är beroende av lantbrevbärarservice\r\nsedan postkontoren har lagts ned en dag kommer\r\natt ställas inför fullbordat faktum.</pre><pre>Enligt förslaget skall posten och morgontidningen\r\npå försökslinjerna komma nattetid mellan kl. 2.30\r\noch kl. 6.00. Kunderna får en färsk tidning, men\r\nposten kommer ett dygn senare än i dag. I Bollnäs,\r\ndär jag bor, kommer flygbilen kl. 4.00 med A-\r\nposten. Då är den osorterad.</pre><pre>Försöket skulle även innebära att den dagliga bank-\r\noch postservicen minskas till två eftermiddagar i\r\nveckan. I min by, som inte är något undantag, finns\r\nmånga enmans- och familjeföretag. Några har\r\nåtervänt från Stockholm. Det finns ju data och fax.\r\nMen att posten i dessa tider, när allt skall gå så fort,\r\när ett dygn försenad kommer inte att locka företag\r\natt etablera sig i glesbygden. Paket kan de lösa ut\r\neller skicka bara två gånger i veckan.</pre><pre>Jag hade också tänkt prata om vad lantbrevbärarna\r\nbetyder för människors trygghet. Jag vill dock ställa\r\nen fråga till kommunikationsministern: Posten\r\nberäknas tjäna 383 milj.kr. vilket motsvarar 142 000\r\nkr. på varje lantbrevbärarlinje. Tror\r\nkommunikationsministern på denna kalkyl?</pre><pre>Anf. 41 Kommunikationsminister GEORG\r\nANDERSSON (s):</pre><pre>Herr talman! Jag kan inte ge ett exakt svar på den\r\nsenaste mycket konkreta frågan. Jag vet att det\r\nsticker litet grann i ögonen att posten gjorde en\r\nbetydande vinst under fjolåret. Det berodde på en\r\ndel från postens synpunkt lyckliga omständigheter\r\nmen från samhällets synpunkt olyckliga\r\nomständigheter, nämligen högt ränteläge och\r\nbankstrejk. Detta gav posten väsentligt ökade\r\ntillfälliga intäkter. Posten måste, som jag sade i ett\r\ntidigare svar, se om sitt hus i den\r\nkonkurrenssituation som posten befinner sig i.</pre><pre>Jag har upplevt att posten har en hög ambition när\r\ndet gäller att tillgodose servicekravet. Men två av\r\nmänniskornas servicebehov kolliderar med\r\nvarandra: dels att få en tidig morgontidning, dels att\r\nfå den vanliga brevbäringen på rätt tid. Nu söker\r\nposten genom den tidiga morgonturen på några\r\nlantbrevbärarlinjer pröva en annan variant\r\nkompletterad med en servicetur på sen\r\neftermiddag. För vissa konsumenter kan detta vara\r\nbättre än dagens lantbrevbäringstider mitt på\r\ndagen.</pre><pre>Jag tycker att man ändå med en viss frimodighet\r\nskall se på postens försök att hitta nya former.\r\nSedan får man väl utvärdera det hela och inte ta för\r\ngivet att nyordningen, oavsett hur försöket går,\r\nskall genomdrivas i stor skala.</pre><pre>Anf. 42 SIGRID BOLKÉUS (s):</pre><pre>Herr talman! Jag anser inte mig själv såsom en\r\nbakåtsträvare eller nytänkare. Men om försöket\r\nmynnar ut i någonting bra, kan jag tänka mig en\r\nfortsättning. Nattbrevbäringen kan bara innebära\r\nförsämrad service och en utarmning av glesbygden.\r\nPostens huvuduppgift måste väl vara att dela ut post\r\noch inte tidningar.</pre><pre>Jag tror absolut inte på postens beräkningar\r\nbeträffande vinsterna. Jag tror inte att man har tagit\r\nmed t.ex. den ökade körtiden vintertid. Hos oss --\r\noch det gör de väl i hela Sverige -- får\r\nlantbrevbärarna köra på de sämsta vägarna. Sedan\r\nhar plogbilen eller sandbilen inte varit ute vid\r\ndenna tid. Man har inte skottat. Nog får man räkna\r\nmed en mycket drygare körtid.</pre><pre>Anf. 43 Kommunikationsminister GEORG\r\nANDERSSON (s):</pre><pre>Herr talman! Jag inser de problem som Sigrid\r\nBolkéus redovisar. Men det gäller en begränsad\r\nförsökstid. Det är bara genom att pröva denna\r\nmodell liksom vissa andra modeller som posten är\r\nöppen för att pröva som man verkligen kan bedöma\r\nalla de effekter som vi tror oss kunna förutse och\r\nbefara. Jag tycker att vi bör se positivt -- och det\r\nhåller nog Sigrid Bolkéus med om -- på detta\r\nbegränsade försök och sedan vara kritiska i vår\r\ngranskning av det. Man får inte släppa fram\r\nmodellen i stor skala, om den inte visar sig ha de\r\npositiva effekter som man eftersträvar.</pre><pre>Anf. 44 SIGRID BOLKÉUS (s):</pre><pre>Herr talman! Jag kan inte se positivt på detta\r\nförslag. Jag hoppas verkligen att försöket aldrig blir\r\nav.</pre><pre>Överläggningen var härmed avslutad.</pre><pre></pre><pre>9 § Svar på fråga  1990/91:495 om skolverkets\r\nminoritets- och invandrarenhet</pre><pre>Anf. 45 Statsrådet GÖRAN PERSSON (s):</pre><pre>Herr talman! Margitta Edgren har frågat mig om\r\nvilka uppgifter minoritets- och invandrarenheten\r\ninom nya skolverket skall ansvara för.</pre><pre>Enligt riksdagens beslut med anledning av\r\npropositionen om ansvaret för skolan (prop.\r\n1990/91:18, UbU4, rskr. 76) skall de uppgifter som\r\nfram till den 1 juli 1991 ligger på enheten för\r\nminoritets- och invandrarundervisning inom\r\nstatens institut för läromedel (SIL) därefter\r\nfullgöras av skolverket. Resurserna härför överförs\r\ntill skolverket.</pre><pre>Situationen beträffande organisationen av\r\nskolverket är denna. Regeringen beslut den 14\r\nfebruari 1991 att skolverket skall bestå av en central\r\ndel och en fältorganisation uppdelad i åtta regioner.\r\nInom den centrala delen skall det finnas tre\r\navdelningar, en för utvärdering, en för\r\nskolutveckling och en för basinformation.\r\nDärutöver får finnas andra arbetsenheter enligt\r\nskolverksutredningens bestämmande.</pre><pre>Avsikten är att skolverkets fasta organisation skall\r\nvara relativt liten och att uppgifterna i ökad\r\nutsträckning skall fullgöras med hjälp av\r\ntidsbegränsade förordnanden. En sådan\r\norganisation skall lättare kunna tillföra verket ny\r\nkompetens med aktuella erfarenheter från\r\nutbildningsväsendet.</pre><pre>Skolverksutredningen har till uppgift att utforma\r\norganisationen efter de riktlinjer som riksdagen\r\noch regeringen angett. Något krav på att en särskild\r\nenhet för minoritets- och invandrarundervisning\r\nskall finnas inom skolverket finns inte. De\r\nuppgifter som denna enhet i dag fullgör kan därför\r\nkomma att utföras inom olika delar av den nya\r\norganisationen och med anlitande också av\r\nprojektanställd personal.</pre><pre>Jag utgår från att utredningen skapar rationella och\r\neffektiva lösningar i organisationsfrågorna, där\r\nerfarenheter och kompetens från nuvarande\r\norganisation kan tas till vara.</pre><pre>Anf. 46 MARGITTA EDGREN (fp):</pre><pre>Herr talman! Jag tackar för svaret. Det gör mig\r\nförskräckt. Det är att ta de arbetsuppgifter som\r\nminoritets- och invandrarenheten på SIL i dag har\r\nmed en klackspark. De har en målgrupp med\r\n120 000 barn i grund- och gymnasieskolan som har\r\nrätt till hemspråksundervisning, de har 80 000 barn\r\nsom behöver stöd i svenska som andra språk och i\r\nmålgruppen finns även 75 000 personer som läser\r\ninom vuxenutbildningen.</pre><pre>De förtecknar läromedel på de 80 olika språk som\r\ndet i dag finns ungdomar i Sverige som är\r\nberättigade till hemspråksundervisning i, de\r\nimporterar alltså läromedel i den mån det finns\r\nsådana som går att använda. Ofta går de inte att\r\nanvända. Det är t.ex. inte speciellt aktuellt eller\r\nintressant att försöka finna kurdiska läromedel i\r\nTurkiet eller Irak. Då får man utveckla läromedel\r\npå kurdiska själv. Man informerar, ger råd och\r\nproducerar. Man har dessutom ett stort\r\nlexikonprojekt. Där har man nu gett ut elva\r\nlexikon, om jag inte minns fel, och sex är under\r\narbete. Det gäller sådana språk som tigrenska och\r\narmeniska osv. Allt detta gör denna organisation\r\nmed åtta tjänster. De har även haft några få\r\nprojektanställda.</pre><pre>Detta kräver en oerhörd kulturkunskap i vid\r\nmening, ett kunnande i språk och ett kontaktnät\r\nutöver världen. Jag är oroad över att man så\r\nlättsinnigt river sönder detta som så mödosamt har\r\nbyggts upp inom MINV-enheten. Det är lätt att riva\r\nned, men oerhört svårt att bygga upp igen den dag\r\nman inser att man behöver det.</pre><pre>Min fråga till herr Persson är: Vilka uppgifter av\r\nalla dessa, dvs. förteckna, importera, informera,\r\nråda och producera är det som man inte skall göra?\r\nDet går nämligen inte att fortsätta med allt detta\r\nmed tre personer. Något måste strykas. Det går inte\r\natt göra allt detta med projektanställd personal\r\nspridd över landet.</pre><pre>Anf. 47 Statsrådet GÖRAN PERSSON (s):</pre><pre>Herr talman! Jag vill bara understryka att det\r\nfaktiskt är så att vi har en skolverksutredning som\r\narbetar med de här frågorna. Det är inte jag som\r\nskall göra dessa avvägningar, även om det kanske\r\nvore frestande att förfara på det sättet. Det är\r\nnaturligtvis viktiga frågor som det pekas på, men vi\r\nfår hålla på den ordning som gäller, och\r\nutredningen arbetar. Den består i sin tur av på\r\nområdet mycket väl insatta personer. De kan\r\nnaturligtvis värdera och bedöma de saker som\r\nMargitta Edgren pekar på. Jag har fullt förtroende\r\nför den grupp människor som arbetar med frågan\r\noch avser helt naturligt inte att ingripa i deras\r\narbete.</pre><pre>Jag har dock under hand inhämtat att en\r\nområdesansvarig för utveckling av minoritets och\r\ninvandrarundervisningen kommer att finnas. Det\r\nkommer att finnas fyra projektledartjänster som\r\nkräver god kunskap inom minoritets och\r\ninvandrarundervisningen. Det kommer även att\r\nfinnas en områdesansvarig för\r\nläromedelsutvecklingen på det här området.</pre><pre>Det är viktigt att dessa frågor inte isoleras från\r\nandra utvecklingsfrågor inom skolväsendet.\r\nMargitta Edgren pekade på att detta var en\r\nverksamhet av betydande omfattning. Det är klart\r\natt dessa barn, ungdomar och vuxna är ju också\r\nföremål för skolans aktiviteter i andra\r\nsammanhang. Det är den typen av integrering som\r\nverkets utredning nu försöker att åstadkomma. Jag\r\ntror att de skall få arbeta med detta utan att jag,\r\nfrån riksdagens talarstol, pekar på exakt hur de\r\nskall lösa frågan.</pre><pre>Anf. 48 MARGITTA EDGREN (fp):</pre><pre>Herr talman! Bara det faktum att vi här för denna\r\ndiskussion tror jag kommer att bidra till att det blir\r\nlösningar som harmonierar med den vikt som jag\r\nhör att statsrådet nu lägger i dessa frågor.</pre><pre>Redan när ansvarspropositionen presenterades\r\nprotesterade folkpartiet mot den beskrivning av\r\nden här enhetens arbetsuppgifter som gjordes där.\r\nVi påpekade redan där att enheten är betydligt mer\r\nomfattande än vad som framgår av propositionen.\r\nJag fick då den uppfattningen att det var meningen\r\natt den här enheten skulle hållas samman och att\r\ndet även i fortsättningen skulle finnas en sådan här\r\nsammanhållen enhet inom den enhet på det nya\r\nskolverket som heter skolutveckling. Har jag\r\nmissuppfattat detta? Det var min första fråga.</pre><pre>När det gäller rationella och effektiva lösningar i\r\norganisationsfrågan ställer jag upp till 100 %. Jag\r\nifrågasätter däremot om man från utredningens\r\nsida har försökt att ta till vara den erfarenhet och\r\nden kompetens som finns i nuvarande MINV för att\r\nskapa dessa rationella lösningar.</pre><pre>Anf. 49 Statsrådet GÖRAN PERSSON (s):</pre><pre>Herr talman! Det är bra om Margitta Edgren gör\r\nden bedömningen att vårt samtal här leder fram till\r\natt dessa frågor uppmärksammas. Det har jag\r\ningenting emot. Det är viktiga frågor.</pre><pre>Det är samtidigt så att den organisation som\r\nregeringen har lagt fast för det nya skolverket\r\ninrymmer tre avdelningar. Utöver\r\nutvecklingsavdelningen finns det även en\r\nutvärderingsavdelning och en\r\ninformationsavdelning. Båda dessa avdelningar är\r\nsjälvfallet också viktiga för att den här gruppen\r\nbarn och ungdomar där skall kunna återfinna sin\r\nkoppling. Det är möjligt att det finns andra\r\norganisatoriska lösningar än att föra över gruppen\r\nsamlad till det nya skolverket. Men det är som sagt\r\nvar inte min sak att värdera det, utan jag nöjer mig\r\nmed att konstatera att vi båda tycks vara överens\r\nom att det här är viktiga saker och att vårt samtal\r\nytterligare har understrukit att det här är någonting\r\nsom vi båda kommer att följa med stort intresse i\r\nfortsättningen.</pre><pre>Anf. 50 MARGITTA EDGREN (fp):</pre><pre>Herr talman! De sista orden kan jag till 100 %\r\ninstämma i.</pre><pre>Överläggningen var härmed avslutad.</pre><pre>10 § Svar på fråga  1990/91:499 om\r\nmomsbefrielsen på kulturområdet</pre><pre>Anf. 51 Statsrådet ERIK ÅSBRINK (s):</pre><pre>Herr talman! Lola Björkquist har frågat mig om\r\njag avser att vidta några åtgärder så att den\r\nskattemässiga behandlingen av besök i statligt\r\nförvaltade kulturminnen, som i sig är museala,\r\njämställs med besök på statliga museer. Frågan har\r\nställts mot bakgrund av ett ställningstagande som\r\ngjorts av en skattemyndighet i ett enskilt ärende.</pre><pre>Vad gäller tillämpningen av lagen om\r\nmervärdeskatt och skattemyndighetens\r\nställningstagande i enskilda fall ankommer det som\r\nbekant inte på regeringen att göra några\r\nbedömningar. Den som är missnöjd med ett sådant\r\nbeslut får överklaga det för prövning hos\r\nvederbörande besvärsmyndighet.</pre><pre>Det undantag från skatteplikt som Lola Björkquists\r\nfråga avser gäller museiverksamhet i form av\r\nutställning för allmänheten och tillhandahållande\r\nav föremål för utställning. Att utvidga undantaget\r\ntill att också omfatta visningar av byggnader och\r\nandra miljöer av kulturminneskaraktär skulle enligt\r\nmin mening föra för långt. En sådan ordning skulle\r\nmedföra betydande gränsdragningsproblem\r\ngentemot annan skattepliktig visnings- och\r\nguideverksamhet.</pre><pre>Anf. 52 LOLA BJÖRKQUIST (fp):</pre><pre>Herr talman! Jag hade faktiskt hoppats att\r\nstatsrådet inte skulle läsa upp den sista delen av\r\nsvaret eftersom det här inte är fråga om vilka\r\nbyggnader som helst. Jag lade märke till att\r\nstatsrådet inte citerade vilka byggnader jag avsåg.\r\nDet var Vadstena slott, Klosterkyrkan och\r\nBjälboättens palats som jag hade som exempel. Jag\r\när mycket förvånad över att dessa byggnader inte är\r\natt betrakta på samma sätt som de övriga statliga\r\noch kommunala museum som vi har.</pre><pre>När vi behandlade frågan i kulturutskottet när\r\nbeslutet om skattereformen togs hade ju regeringen\r\nredan i propositionen föreslagit att\r\nmuseiverksamhet skulle undantas från skatteplikt.\r\nDå är naturligtvis frågan vad man anser vara\r\nmuseiverksamhet. Jag är övertygad om att ingen\r\nenda av oss i kulturutskottet kunde drömma om att\r\ninte Vadstena slott skulle betraktas som museum.\r\nDär finns ju flera salar uppmöblerade, och man har\r\nutställningsverksamhet varje sommar -- ett par\r\nstycken, precis som man har på Kalmar och\r\nGripsholms slott. Jag trodde faktiskt att det var en\r\ntidningsanka när jag läste detta om att Vadstena\r\nslott inte betraktades som museum. Jag måste\r\nåterigen ställa frågan till statsrådet om inte\r\nstatsrådet håller med mig om att detta inte är vilka\r\nenkla kulturbyggnader som helst. Vadstena slott är\r\nfrån 1500-talet och byggnadsminnesförklarades\r\n1935. Är inte statsrådet beredd att vidta åtgärder så\r\natt länsskattemyndigheten klarare förstår\r\nriksdagens intentioner i det här fallet?</pre><pre>Anf. 53 Statsrådet ERIK ÅSBRINK (s):</pre><pre>Herr talman! Den reform som har beslutats och\r\ngenomförts på skatteområdet är ju en reform som\r\ntvå partier står bakom, nämligen folkpartiet och\r\nsocialdemokraterna, dvs. Lola Björkquists parti\r\noch mitt parti. Hur sedan de lagregler som gäller\r\ntolkas är -- och jag hänvisar på nytt till det svar jag\r\nredan har lämnat -- inte regeringens sak att\r\nbedöma. Det ankommer på de olika\r\nmyndigheterna.</pre><pre>I det här fallet är det länsskattemyndigheten i ett\r\nlän, Östergötlands län, som har fattat ett beslut. Jag\r\ntänker inte betygsätta det beslutet. Jag konstaterar\r\nbara att de har efter bästa förmåga tolkat gällande\r\nskattelagar. Är man missnöjd med det beslutet skall\r\nman vända sig till nästa instans. I det här fallet är\r\ndet länsrätten. Det återstår i så fall att se om de har\r\nen annan tolkning av lagen.</pre><pre>Jag är övertygad om att Vadstena slott och de\r\növriga byggnader som nämns har stort musealt\r\nvärde, och det är inte något unikt för\r\nVadstenaområdet. Liknande minnesbyggnader har\r\nvi runt om i landet. Problemet när man gör\r\nundantag från den generella\r\nmervärdeskatteplikten -- det har vi gjort och varit\r\növerens om att göra i vissa fall -- blir att det\r\nuppkommer gränsdragningsproblem. Detta kan\r\nnog ses som ett gränsdragningsfall. Man kan alltid\r\nyrka på att gränsen skall flyttas en smula för att\r\nskattefriheten skall omfatta ytterligare några\r\nområden. Då löser man i bästa fall det enskilda\r\nproblemet, men det uppkommer med stor\r\nsannolikhet nya problem. Gränsdragningsproblem\r\nfår vi alltid så fort vi gör avsteg från den generella\r\nskatteplikten.</pre><pre>Anf. 54 LOLA BJÖRKQUIST (fp):</pre><pre>Herr talman! När vi behandlade detta i\r\nkulturutskottet var det ingen diskussion om t.ex.\r\nVadstena slott. Det var självklart att det och de\r\növriga byggnaderna jag har tagit upp skulle ingå\r\nsom museiverksamhet. Riksdagen ökade däremot\r\npå med ytterligare verksamheter som man ville ha\r\nskattebefrielse för, t.ex. konserter och\r\ncirkusföreställningar. Jag menar inte att man skall\r\ngöra något undantag här, utan det är frågan om\r\ntolkningen av riksdagens intentioner. Har man\r\ntolkat detta utan, jag vågar nästan säga, att\r\nanvända sunt förnuft, måste man göra om\r\ntolkningen. Det var detta jag hade hoppats att\r\nstatsrådet skulle hjälpa till med genom att ge\r\nriksskatteverket i uppgift att göra nya anvisningar\r\nså att man kan tolka det på samma sätt i\r\nÖstergötland som man gör när det gäller Kalmar\r\nslott och Gripsholms slott.</pre><pre>Anf. 55 Statsrådet ERIK ÅSBRINK (s):</pre><pre>Herr talman! Vi har de lagar som vi har bestämt\r\noss för. I detta fall är det efter en överenskommelse\r\nmellan folkpartiet och socialdemokraterna. När det\r\ngäller tolkningen av lagarna ankommer det inte på\r\nregering och riksdag att göra dem, utan på de\r\nmyndigheter som är avsedda för det ändamålet. Jag\r\nkommer inte heller denna gång att sätta något betyg\r\npå den tolkning som gjorts av\r\nlänsskattemyndigheten i Östergötland. Anser man\r\natt det är fel på de lagar som vi har stiftat kan man\r\nyrka på att de lagarna ändras. Tills vidare gäller\r\ndessa lagar, och då får vi acceptera att\r\nmyndigheterna efter bästa förmåga tolkar dem. Vi\r\nhar en besvärsmöjlighet i det här landet som kan\r\nutnyttjas om man inte är nöjd med den tolkning\r\nsom har gjorts.</pre><pre>Anf. 56 LOLA BJÖRKQUIST (fp):</pre><pre>Herr talman! Det är synd att man skall behöva gå\r\nden vägen. Regeringen har alla möjligheter att ta\r\ninitiativ i olika frågor. Vi får mängder med förslag\r\noch propositioner från regeringen. I det här fallet\r\när det fråga om en misstolkning eftersom det över\r\nhuvud taget aldrig har diskuterats att dessa\r\nbyggnader inte skulle betraktas som\r\nmuseiverksamhet. Jag vädjar därför till statsrådet\r\natt ta ett initiativ i den här frågan för att riksdagens\r\nintentioner inte skall bli förspillda i det här fallet.</pre><pre>Anf. 57 Statsrådet ERIK ÅSBRINK (s):</pre><pre>Herr talman! Jag har förståelse för att Lola\r\nBjörkquist känner ett stort engagemang för\r\nkulturminnesmärken i Vadstenatrakten, och de är\r\nsäkert av stort värde. Men jag vill även understryka\r\natt när vi fattar beslut om skattelagstiftningen kan\r\ndet inte utformas utifrån det individuella fallet.\r\nLagarna har en generell karaktär, och ändras\r\nlagarna får det med all säkerhet konsekvenser på en\r\nmängd andra områden, inte bara i det här enskilda\r\nfallet i Vadstena. När man överväger sådant måste\r\nman mycket noga analysera vilka effekterna blir. Vi\r\nhar liknande situationer på en rad andra platser i\r\nlandet.</pre><pre>Som jag också påpekade i mitt inledande svar skulle\r\nvi, om vi ändrade på lagen i det här avseendet,\r\nsnabbt få en rad nya gränsdragningsproblem\r\ngentemot annan i dag skattepliktig visnings- och\r\nguideverksamhet. Det går inte att diskutera detta\r\nsom om det gällde ett enskilt fall, utan det handlar\r\nfaktiskt om generella förändringar av\r\nskattelagstiftningen.</pre><pre>Anf. 58 LOLA BJÖRKQUIST (fp):</pre><pre>Herr talman! Jag diskuterar inte det här som ett\r\nenskilt fall. Jag anser att om det är flera som har\r\ngjort den här tokiga tolkningen av vad riksdagen\r\navsåg måste man verkligen ta ett initiativ. Om det\r\när den enskilda länsskattemyndigheten som har\r\nmisstolkat intentionerna kan man ju överklaga från\r\nVadstena kommun, men jag misstänker att man\r\nkanske har tolkat det här litet olika på olika håll.\r\nDå skulle det vara bra om regeringen såg till att det\r\nblev nya och bättre anvisningar.</pre><pre>Överläggningen var härmed avslutad.</pre><pre>11 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1990/91:154 till näringsutskottet</pre><pre>1990/91:160 till arbetsmarknadsutskottet</pre><pre>1990/91:166, 167 och 168 till skatteutskottet</pre><pre>1990/91:170 till konstitutionsutskottet</pre><pre>1990/91:171 till lagutskottet</pre><pre>Skrivelserna</pre><pre>1990/91:143 till lagutskottet</pre><pre>1990/91:148 till konstitutionsutskottet</pre><pre>12 § Förnyad bordläggning</pre><pre>Fördrogs men bordlades åter</pre><pre>Konstitutionsutskottets betänkanden\r\n1990/91:KU22 och KU41</pre><pre>Finansutskottets betänkande 1990/91:FiU16</pre><pre>Skatteutskottets betänkanden 1990/91:SkU17,\r\nSkU18, SkU20, SkU21 och SkU23</pre><pre>Justitieutskottets betänkande 1990/91:JuU19</pre><pre>Trafikutskottets betänkanden 1990/91:TU21, TU22\r\noch TU23</pre><pre>Näringsutskottets betänkanden 1990/91:NU25 och\r\nNU28--NU30</pre><pre>13 § Bordläggning</pre><pre>Anmäldes och bordlades</pre><pre>Proposition</pre><pre>1990/91:169 Ett nytt prövningsförfarande vid\r\nansökan om vapenfri tjänst</pre><pre>Motionerna</pre><pre>med anledning av prop. 1990/91:123\r\nFornminnesbrott m.m.</pre><pre>1990/91:Kr21 av Jerry Martinger (m)</pre><pre>1990/91:Kr22 av Göran Ericsson (m)</pre><pre>1990/91:Kr23 av Margareta Fogelberg m.fl. (fp)</pre><pre>med anledning av prop. 1990/91:124 Privat\r\narbetsförmedling och uthyrning av arbetskraft,\r\nm.m.</pre><pre>1990/91:A33 av Birgitta Johansson m.fl. (s)</pre><pre>1990/91:A34 av Lars Werner m.fl. (v)</pre><pre>1990/91:A35 av Sonja Rembo m.fl. (m, fp, c)</pre><pre>1990/91:A36 av Lennart Nilsson (s)</pre><pre>1990/91:A37 av Margitta Edgren och Kjell-Arne\r\nWelin (fp)</pre><pre>1990/91:A38 av Kjell Johansson m.fl. (fp, m, c)</pre><pre>1990/91:A39 av Anita Modin och Björn Ericson (s)</pre><pre>med anledning av prop. 1990/91:127 Sveriges\r\ntillträde till FNs narkotikabrottskonvention, m.m.</pre><pre>1990/91:Ju36 av Berith Eriksson m.fl. (v)</pre><pre>med anledning av prop. 1990/91:133 Fortsatt\r\ngiltighet av lagen (1982:315) om\r\nstyrelserepresentation för samhället i vissa\r\nstiftelser, m.m.</pre><pre>1990/91:N94 av Per Westerberg m.fl. (m)</pre><pre>1990/91:N95 av Hadar Cars m.fl. (fp)</pre><pre>med anledning av prop. 1990/91:134 Återbetalning\r\nav tillfälligt sparande m.m.</pre><pre>1990/91:Fi34 av Hugo Hegeland (m)</pre><pre>1990/91:Fi35 av Anne Wibble m.fl. (fp)</pre><pre>med anledning av prop. 1990/91:135 Ändrat\r\nhuvudmannaskap för sjukreseadministrationen\r\nm.m.</pre><pre>1990/91:Sf43 av Sten Svensson m.fl. (m)</pre><pre>1990/91:Sf44 av Sigge Godin m.fl. (fp)</pre><pre>med anledning av prop. 1990/91:139 Avgifter för\r\nkontrollen av teknisk sprid och alkoholhaltiga\r\npreparat:</pre><pre>1990/91:So58 av Gudrun Schyman m.fl. (v)</pre><pre>med anledning av prop. 1990/91:151 Meddelande\r\nom kommande förslag till lagstiftning om särskild\r\nlöneskatt på pensionskostnader</pre><pre>1990/91:Sk57 av Bo Lundgren m.fl. (m)</pre><pre>med anledning av försl. 1990/91:18 Riksdagens\r\nförvaltningsstyrelses förslag om ytterligare medel\r\ntill anslaget A 8 Riksdagens byggnader på\r\nstatsbudgeten för budgetåret 1991/92:</pre><pre>1990/91:K45 av Ivar Franzén och Börje Hörnlund\r\n(c)</pre><pre>Lagutskottets betänkanden</pre><pre>1990/91:LU18 Anslag till\r\nkronogodemyndigheterna, m.m.</pre><pre>1990/91:LU19 Ändring i växtförädlarrättslagen</pre><pre>1990/91:20 Ändring i lagen om internationell\r\njärnvägstrafik</pre><pre>1990/91:LU21 Äktenskaps- och arvrättsliga frågor</pre><pre>1990/91:LU22 Konsumentpolitiska frågor m.m.</pre><pre>1990/91:LU23 Vissa fastighetsrättsliga frågor</pre><pre>1990/91:LU24 Atomansvarighetslagen m.m.</pre><pre>Försvarsutskottets betänkande</pre><pre>1990/91:FöU7 Vissa försvarsfrågor</pre><pre>Bostadsutskottets betänkande</pre><pre>1990/91:BoU12 Vissa anslag till\r\nbostadsförsörjningen</pre><pre>14 §</pre><pre>Kammaren åtskildes kl. 16.04.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}