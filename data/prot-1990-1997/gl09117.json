{"dokumentstatus":{"dokument":{"hangar_id":"2348905","dok_id":"GL09117","rm":"1997/98","beteckning":"117","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"117","slutnummer":"0","datum":"1998-06-03 00:00:00","systemdatum":"2005-10-27 13:15:41","publicerad":"1998-06-03 00:00:00","titel":"Riksdagens snabbprotokoll 1997/98:117 Onsdagen den 3 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{D39D1D6E-5E9B-477A-BCD5-B9C1CE779850}","dokument_url_text":"http://data.riksdagen.se/dokument/GL09117/text","dokument_url_html":"http://data.riksdagen.se/dokument/GL09117","dokumentstatus_url_xml":"http://data.riksdagen.se/dokumentstatus/GL09117","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:117</div>\r\n<div class=\"sidhuvud_datum\">Onsdagen den 3 juni</div>\r\n<div class=\"sidhuvud_klockslag\">Kl. 09.00 - 17.49</div>\r\n<hr class=\"sidhuvud_linje\">\r\n<pre>19.00 - 23.09</pre><pre>Det justerade protokollet beräknas utkomma om 3 veckor</pre><pre>\r\n---------------------------------------------------------------------</pre><pre>1 §  Justering av protokoll</pre><pre>Justerades protokollet för den 28 maj.</pre><pre>2 §  Meddelande om sammanträdet den\r\n10 juni</pre><pre>Andre vice talmannen meddelade att sammanträ-\r\ndet onsdagen den 10 juni skulle inledas kl. 9.00 med\r\npartiledardebatt som skulle pågå omkring tre och en\r\nhalv timme. Därefter hade talmannen inbjudit statsrå-\r\nden och riksdagens ledamöter till byffé i samman-\r\nbindningsbanan. Avslutningen skulle inledas i plenisa-\r\nlen kl. 14.00.</pre><pre>3 §  Anmälan om inkommen faktapromemoria\r\nom förslag från Europeiska kommissionen</pre><pre>Andre vice talmannen meddelade att följande\r\nfaktapromemoria om förslag från Europeiska kom-\r\nmissionen inkommit och delats ut till kammarens\r\nledamöter:\r\nFörslag till rådets direktiv om att utvidga rådets di-\r\nrektiv av den 15 december 1997 om bevisbörda\r\nvid mål om könsdiskriminering till att omfatta\r\nFörenade kungariket Storbritannien och Nordir-\r\nland KOM (98) 84</pre><pre>4 §  Hänvisning av ärenden till utskott</pre><pre>Föredrogs och hänvisades\r\nMotioner\r\n1997/98:Jo61-Jo75 till jordbruksutskottet</pre><pre>5 §  Förnyad bordläggning</pre><pre>Föredrogs men bordlades åter\r\nSocialutskottets betänkanden 1997/98:SoU25, SoU22\r\noch SoU23\r\nKonstitutionsutskottets betänkanden 1997/98:KU23,\r\nKU31, KU34 och KU35\r\nKulturutskottets betänkande 1997/98:KrU13\r\nTrafikutskottets betänkanden 1997/98:TU13 och\r\nTU14</pre><pre>6 §  Beslut rörande utskottsbetänkanden som\r\nslutdebatterats den 2 juni</pre><pre>JuU21 Påföljdssystemet\r\nMom. 1 (villkorligt fängelse)\r\n1. utskottet\r\n2. res. 1 (m)\r\nVotering:\r\n227 för utskottet\r\n74 för res. 1\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 20 c, 22 fp, 18 v, 10 mp, 10 kd\r\nFör res. 1:     74 m\r\nFrånvarande:    14 s, 6 m, 7 c, 4 fp, 4 v, 8 mp, 5 kd</pre><pre>Mom. 4 (intensivövervakning med elektronisk kon-\r\ntroll)\r\n1. utskottet\r\n2. res. 4 (mp)\r\nVotering:\r\n216 för utskottet\r\n13 för res. 4\r\n74 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  146 s, 1 m, 20 c, 21 fp, 18 v, 10 kd\r\nFör res. 4:     13 mp\r\nAvstod: 73 m, 1 v\r\nFrånvarande:    15 s, 6 m, 7 c, 5 fp, 3 v, 5 mp, 5 kd</pre><pre>Mom. 7 (påföljder för unga lagöverträdare)\r\n1. utskottet\r\n2. res. 9 (v)\r\nVotering:\r\n211 för utskottet\r\n19 för res. 9\r\n75 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 20 c, 22 fp, 12 mp, 10 kd\r\nFör res. 9:     19 v\r\nAvstod: 74 m, 1 mp\r\nFrånvarande:    14 s, 6 m, 7 c, 4 fp, 3 v, 5 mp, 5 kd</pre><pre>Mom. 11 (familjegruppskonferenser och medling)\r\n1. utskottet\r\n2. res. 10 (m, c, fp, v, kd)\r\nVotering:\r\n158 för utskottet\r\n146 för res. 10\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 11 mp\r\nFör res. 10:    74 m, 21 c, 22 fp, 17 v, 2 mp, 10 kd\r\nFrånvarande:    14 s, 6 m, 6 c, 4 fp, 5 v, 5 mp, 5 kd</pre><pre>Mom. 12 (normbildning m.m.)\r\n1. utskottet\r\n2. res. 11 (m, c, fp, kd)\r\nVotering:\r\n179 för utskottet\r\n127 för res. 11\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 19 v, 13 mp\r\nFör res. 11:    74 m, 21 c, 22 fp, 10 kd\r\nFrånvarande:    14 s, 6 m, 6 c, 4 fp, 3 v, 5 mp, 5 kd</pre><pre>Mom. 13 (drogtest av barn)\r\n1. utskottet\r\n2. res. 12 (m, mp)\r\nVotering:\r\n220 för utskottet\r\n83 för res. 12\r\n3 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 21 c, 22 fp, 19 v, 1 mp, 10 kd\r\nFör res. 12:    74 m, 9 mp\r\nAvstod: 3 mp\r\nFrånvarande:    14 s, 6 m, 6 c, 4 fp, 3 v, 5 mp, 5 kd</pre><pre>Övriga moment\r\nKammaren biföll utskottets hemställan.</pre><pre>JuU20 Polisens register\r\nMom. 1 (avslag på propositionen m.m.)\r\n1. utskottet\r\n2. res. 1 (v)\r\nVotering:\r\n284 för utskottet\r\n19 för res. 1\r\n1 avstod\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 73 m, 21 c, 20 fp, 13 mp, 10 kd\r\nFör res. 1:     19 v\r\nAvstod: 1 fp\r\nFrånvarande:    14 s, 7 m, 6 c, 5 fp, 3 v, 5 mp, 5 kd</pre><pre>Mom. 2 (avslag på förslaget till polisdatalag)\r\n1. utskottet\r\n2. res. 2 (mp)\r\nVotering:\r\n276 för utskottet\r\n15 för res. 2\r\n17 avstod\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 22 c, 22 fp, 1 v, 10 kd\r\nFör res. 2:     15 mp\r\nAvstod: 17 v\r\nFrånvarande:    14 s, 6 m, 5 c, 4 fp, 4 v, 3 mp, 5 kd</pre><pre>Mom. 3 (samlad lagstiftning om polisens register)\r\n1. utskottet\r\n2. res. 3 (m, fp)\r\nVotering:\r\n179 för utskottet\r\n111 för res. 3\r\n16 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  145 s, 22 c, 2 v, 10 kd\r\nFör res. 3:     74 m, 22 fp, 15 mp\r\nAvstod: 16 v\r\nFrånvarande:    16 s, 6 m, 5 c, 4 fp, 4 v, 3 mp, 5 kd</pre><pre>Mom. 5 (insyn och kontroll)\r\n1. utskottet\r\n2. res. 6 (v, mp)\r\nVotering:\r\n274 för utskottet\r\n34 för res. 6\r\n1 avstod\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 22 c, 21 fp, 10 kd\r\nFör res. 6:     19 v, 15 mp\r\nAvstod: 1 fp\r\nFrånvarande:    14 s, 6 m, 5 c, 4 fp, 3 v, 3 mp, 5 kd</pre><pre>Mom. 8 (registrering av minderåriga i misstankere-\r\ngistret)\r\n1. utskottet\r\n2. res. 9 (m)\r\nVotering:\r\n235 för utskottet\r\n74 för res. 9\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 22 c, 22 fp, 19 v, 15 mp, 10 kd\r\nFör res. 9:     74 m\r\nFrånvarande:    14 s, 6 m, 5 c, 4 fp, 3 v, 3 mp, 5 kd</pre><pre>Mom. 10 (polisens rätt att behandla känsliga perso-\r\nnuppgifter i princip)\r\n1. utskottet\r\n2. res. 11 (v, mp)\r\nVotering:\r\n275 för utskottet\r\n34 för res. 11\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 22 c, 22 fp, 10 kd\r\nFör res. 11:    19 v, 15 mp\r\nFrånvarande:    14 s, 6 m, 5 c, 4 fp, 3 v, 3 mp, 5 kd</pre><pre>Mom. 16 (personuppgifter i kriminalunderrättelse-\r\nverksamhet)\r\n1. utskottet\r\n2. res. 15 (m, c, fp, v, mp)\r\nVotering:\r\n159 för utskottet\r\n150 för res. 15\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 1 c, 1 fp, 10 kd\r\nFör res. 15:    74 m, 21 c, 21 fp, 19 v, 15 mp\r\nFrånvarande:    14 s, 6 m, 5 c, 4 fp, 3 v, 3 mp, 5 kd\r\nKjell Ericsson (c) anmälde att han avsett att rösta nej\r\nmen markerats ha röstat ja.</pre><pre>Mom. 23 (förutsättningarna för registrering i SÄPO-\r\nregistret)\r\n1. utskottet\r\n2. res. 20 (v, mp)\r\nVotering:\r\n271 för utskottet\r\n36 för res. 20\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 72 m, 21 c, 22 fp, 9 kd\r\nFör res. 20:    1 m, 19 v, 15 mp, 1 kd\r\nFrånvarande:    14 s, 7 m, 6 c, 4 fp, 3 v, 3 mp, 5 kd</pre><pre>Övriga moment\r\nKammaren biföll utskottets hemställan.</pre><pre>LU27 Det allmännas skadeståndsansvar, m.m.\r\nMom. 1 (24-timmarsregeln)\r\n1. utskottet\r\n2. res. 1 (s)\r\nVotering:\r\n152 för utskottet\r\n156 för res. 1\r\n41 frånvarande\r\nKammaren biträdde res. 1.\r\nPartivis fördelning av rösterna:\r\nFör utskottet:  1 s, 74 m, 22 c, 22 fp, 18 v, 15 mp\r\nFör res. 1:     146 s, 10 kd\r\nFrånvarande:    14 s, 6 m, 5 c, 4 fp, 4 v, 3 mp, 5 kd\r\nLena Klevenås (s) anmälde att hon avsett att rösta nej\r\nmen markerats ha röstat ja.</pre><pre>Mom. 2 (gripande)\r\n1. utskottet\r\n2. res. 2 (fp)\r\nVotering:\r\n263 för utskottet\r\n36 för res. 2\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 72 m, 20 c, 17 v, 10 kd\r\nFör res. 2:     22 fp, 14 mp\r\nFrånvarande:    17 s, 8 m, 7 c, 4 fp, 5 v, 4 mp, 5 kd</pre><pre>Mom. 3 (oriktiga beslut)\r\n1. utskottet\r\n2. res. 3 (fp, v, mp)\r\nVotering:\r\n253 för utskottet\r\n56 för res. 3\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 22 c, 10 kd\r\nFör res. 3:     22 fp, 19 v, 15 mp\r\nFrånvarande:    14 s, 6 m, 5 c, 4 fp, 3 v, 3 mp, 5 kd</pre><pre>Mom. 4 (jämkningsmöjligheten)\r\n1. utskottet\r\n2. res. 4 (fp, mp)\r\nVotering:\r\n272 för utskottet\r\n36 för res. 4\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 22 c, 19 v, 10 kd\r\nFör res. 4:     21 fp, 15 mp\r\nFrånvarande:    14 s, 6 m, 5 c, 5 fp, 3 v, 3 mp, 5 kd</pre><pre>Mom. 5 (ersättningsgill skada)\r\n1. utskottet\r\n2. res. 5 ( fp, mp)\r\nVotering:\r\n272 för utskottet\r\n37 för res. 5\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 22 c, 19 v, 10 kd\r\nFör res. 5:     22 fp, 15 mp\r\nFrånvarande:    14 s, 6 m, 5 c, 4 fp, 3 v, 3 mp, 5 kd</pre><pre>Mom. 9 (felaktig myndighetsinformation)\r\n1. utskottet\r\n2. res. 8 (m, c, fp, mp)\r\nVotering:\r\n159 för utskottet\r\n133 för res. 8\r\n15 avstod\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 2 v, 10 kd\r\nFör res. 8:     74 m, 22 c, 22 fp, 15 mp\r\nAvstod: 15 v\r\nFrånvarande:    14 s, 6 m, 5 c, 4 fp, 5 v, 3 mp, 5 kd</pre><pre>Mom. 10 (ideell skada vid myndighetsutövning)\r\n1. utskottet\r\n2. res. 10 (c, fp, mp)\r\nVotering:\r\n249 för utskottet\r\n59 för res. 10\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  147 s, 74 m, 18 v, 10 kd\r\nFör res. 10:    22 c, 22 fp, 15 mp\r\nFrånvarande:    14 s, 6 m, 5 c, 4 fp, 4 v, 3 mp, 5 kd</pre><pre>Mom. 14 (regressrätt för utgiven sjuklön)\r\n1. utskottet\r\n2. res. 12 (m)\r\nVotering:\r\n233 för utskottet\r\n74 för res. 12\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  146 s, 22 c, 22 fp, 19 v, 14 mp, 10 kd\r\nFör res. 12:    74 m\r\nFrånvarande:    15 s, 6 m, 5 c, 4 fp, 3 v, 4 mp, 5 kd</pre><pre>Övriga moment\r\nKammaren biföll utskottets hemställan.\r\nMeddelande om samlad votering</pre><pre>Andre vice talmannen meddelade att jordbruksut-\r\nskottets betänkanden JoU20 och JoU25 samt konsti-\r\ntutionsutskottets betänkande KU30 skulle avgöras i\r\nett sammanhang efter avslutad debatt.</pre><pre>7 §  Miljöbalken m.m.</pre><pre>Föredrogs\r\nJordbruksutskottets betänkande 1997/98:JoU20\r\nMiljöbalk (prop. 1997/98:45 och 1997/98:90 delvis)\r\nJordbruksutskottets betänkande 1997/98:JoU25\r\nFöljdlagstiftning till miljöbalken m.m. (prop.\r\n1997/98:90 delvis)</pre><pre>Anf.  1  LENNART DALÉUS (c):\r\nFru talman! Vi skall i dag debattera och diskutera\r\nett av de största lagstiftningsärendena på mycket\r\nlänge i Sveriges riksdag, och det kommer så att vara\r\nunder lång tid framöver. Det är ett ärende som omfat-\r\ntar ramar och regelverk som hänger samman med\r\nomsorgen om miljön.\r\nFru talman! Allt är ju inte lagar och regler på\r\nmiljöområdet, utan det finns också en daglig politisk\r\nverksamhet, och det kan kanske finnas skäl att påmin-\r\nna om det också stunder som denna. Vi påminns om\r\ndet genom ett av de beslut som vi är på väg att fatta\r\nnästa vecka i kammaren om budgeten och resurserna\r\ntill miljöarbetet. Fru talman, i fråga om detta har ett\r\nenigt jordbruksutskott, vilket jag vill säga med viss\r\ntydlighet, ansett att man bör höja ramarna till miljöar-\r\nbetet under de kommande tre åren med 100 miljoner\r\nkronor per år. Med detta förslag med denna inriktning\r\nfrån jordbruksutskottet till finansutskottet har man\r\nmarkerat vikten av ökade resurser som kan gå framför\r\nallt, eller bl.a., till inköp av skyddsvärda områden\r\nmen också möjligen användas för andra angelägna\r\nområden på miljöområdet.\r\nTyvärr, fru talman, har finansutskottet, såvitt jag\r\nförstår, valt en litet annan väg i kraft av att Socialde-\r\nmokraterna inte fortsätter att ha den attityd som de\r\nklokt redovisat i jordbruksutskottet utan avstår från\r\nden höjning av dessa resurser som jordbruksutskottet\r\nhar föreslagit.\r\nFru talman! Eftersom vi numera har - det vet fru\r\ntalman bättre än jag - en något knepig budgethante-\r\nring som innebär att budgeten i realiteten klubbas med\r\nett klubbslag i hela paket, är det faktiskt så att nyckeln\r\ntill ökade resurser på miljöområdet ligger hos Social-\r\ndemokraterna. Vill Socialdemokraterna fullfölja den\r\nattityd som de har redovisat i jordbruksutskottet på\r\nmiljöområdet har de möjlighet att nu här i kammaren i\r\nsamband med budgetbehandlingen nästa vecka lägga\r\nfram ett förslag om en korrigering av sitt eget budget-\r\npaket med just 100 miljoner kronor per år under en\r\ntreårsperiod.\r\nFru talman! Jag kan tipsa Socialdemokraterna om\r\natt de kan ta resurser t.ex. från de pengar som vi\r\nibland kallar de 5,4 miljarderna eller de resurser som\r\när tänkta att gå till lokala investeringsprogram av\r\nolika slag. Den nyckeln ligger hos Socialdemokrater-\r\nna. Jag kan ju på en gång uppmana miljöministern,\r\nsom kanske har litet närmare kontakt med socialde-\r\nmokraterna i det arbetet, att medverka till att vi får\r\ndenna förändring. Det är praktisk och klok miljöpoli-\r\ntik som vi behöver också vid sidan av hanteringen av\r\ndet regelverk som vi skall diskutera.\r\nNär det gäller regelverket och miljöbalken kan\r\nman säga att det är en gammal historia. Detta har\r\nutretts länge i många olika sammanhang och presente-\r\nrats i riksdagen av en tidigare regering med ett för-\r\nslag, bearbetats igen efter en tillbakadragen proposi-\r\ntion från den nuvarande regeringen och bearbetats och\r\nknådats i kanslihuset med hjälp inte bara av jurister\r\nutan även av Vänsterpartiet och Miljöpartiet. Det är\r\nklart att det inte har gjort resultatet bättre, kan man\r\nsäga. Det har inte heller lett till ett snabbare resultat.\r\nVi står nu här under de sista skälvande minuterna och\r\nskall fatta beslut om detta stora lagstiftningsärende.\r\nDet är litet intressant att se att den kritik mot ett\r\ntidigare förslag som legat här i riksdagen, inte minst\r\nfrån Miljöpartiets och Vänsterpartiets sida, ofta refe-\r\nrerar till till vad miljöjurister ansett om tidigare för-\r\nslag. Det är också intressant att se att samma miljöju-\r\nrister fördömer det förslag som i dag ligger på riksda-\r\ngens bord. Hur Miljöpartiets företrädare och andra\r\nkan förklara detta är naturligtvis svårbegripligt.\r\nFru talman! Det är inte tack vare regeringen som\r\nvi har lyckats få fram det här betänkandet och få det\r\npå riksdagens bord i dag, utan det har kunnat ske till\r\natt börja med tack vare ett fantastiskt arbetande kansli\r\ni jordbruksutskottet, som gjort vad som kan kallas för\r\nett hästarbete när det gällt att sortera i det material\r\nsom regeringen och sedan vi riksdagsledamöter har\r\navlämnat. Det är detta som tillsammans med ett idogt\r\narbete bland ledamöterna i jordbruksutskottet har\r\ngjort det möjligt att i dag behandla det här betänkan-\r\ndet. Det är alltså inte regeringens fasthet, snabbhet,\r\ntydlighet och ambitioner på miljöområdet som har\r\ngjort detta möjligt.\r\nDet finns således brister i regeringens förslag och i\r\ndet betänkande som vi nu skall diskutera. Men, fru\r\ntalman, den största bristen är det som inte finns. Det\r\nsaknas nämligen en förståelse för dagens miljöarbete\r\n- någon sådan lyser inte igenom i det här materialet.\r\nDen förståelsen kan man säga borde numera ha två\r\nstarka grunder. Den ena är det folkliga engagemanget\r\npå miljöområdet. Regeringens, Vänsterpartiets och\r\nMiljöpartiets förslag förmår inte fånga underifrånkraf-\r\nten i enskilda människors miljöengagemang, i miljö-\r\norganisationers och i ideella rörelsers engagemang på\r\nmiljöområdet. Det är en mycket stor brist. Man öpp-\r\nnar inte ett regelverk för det engagemanget.\r\nVidare förstår man inte, och har därför inte gjort\r\nnågonting åt, den starka drivkraft som finns i företa-\r\ngens möjligheter att agera på miljöområdet i kraft av\r\nen produktion och en inriktning mot miljöriktig tek-\r\nnik. Ja, man kan gå så långt att man ka tala om tillva-\r\nratagandet av stora exportframgångar på miljöområ-\r\ndet. Marknadens drivkraft på miljöområdet hanteras\r\ninte på ett offensivt sätt i regeringens, Vänsterpartiets\r\noch Miljöpartiets förslag till riksdagen. Däri ligger,\r\ntycker jag, den stora bristen. Det handlar alltså om en\r\navsaknad av förståelse för dagens miljöarbete och\r\ndess villkor.\r\nSedan finns det naturligtvis också, fru talman,\r\nbrister på en mängd andra områden. Jag skall ta upp\r\nnågra men innan jag gör det vill jag säga att jag -\r\nhelst skulle jag förstås vilja yrka bifall till alla reser-\r\nvationer som berör de frågor som jag kommer att ta\r\nupp - yrkar bifall till reservationerna 20 och 52, som\r\nberör några centrala frågor.\r\nFörst till en sak som hänger samman med reserva-\r\ntion 52 och hanteringen av grundlagsfrågan. Det är\r\nuppenbart att regeringen, Vänsterpartiet och Miljö-\r\npartiet har misslyckats med att förena skyddet för det\r\nägda med starka miljöambitioner. Det är alltså uppen-\r\nbart att här finns en konflikt mellan miljölagstiftning-\r\nen och grundlagen som den kommer till uttryck i 2\r\nkap. 18 § regeringsformen. Detta är uppenbart för alla\r\nde jurister som har hanterat frågan.\r\nNu kommer regeringen, Vänsterpartiet och Miljö-\r\npartiet att skicka ut den här lagstiftningen i det rättsli-\r\nga maskineriet med det uppenbara kravet att de en-\r\nskilda domstolarna skall hantera, lösa och slita de\r\ntvister som kan uppstå mellan miljöambitioner och\r\nskyddet för det ägda. Detta är orimligt, fru talman!\r\nDet är ju vår uppgift som lagstiftare att se till att det\r\nsom åker ut i systemet är klart och entydigt. Man har\r\nalltså misslyckats. Vi påtalar detta i vår reservation\r\noch säger att man återigen måste gå igenom detta. Det\r\när nödvändigt att gå igenom hur de här två ambitio-\r\nnerna skall förenas.\r\nEn annan fråga av liknande karaktär gäller alle-\r\nmansrätten. Det är uppenbart att allemansrätten inne-\r\nbär ett intrång i förfogandet över det ägda. Så vill vi\r\nju ha det. Men det kan inte vara så att ett storskaligt,\r\nkommersiellt utnyttjande av allemansrätten skall ha\r\nsin grund i kontakten med en länsstyrelse och mindre\r\nha sin grund i ambitionen att ersätta den som äger den\r\nmark där allemansrätten utövas. Också på denna\r\npunkt har regeringen, Vänsterpartiet och Miljöpartiet\r\nmisslyckats. Här har man skapat konflikter som är\r\nsådana att det som vi menar med en genuin allemans-\r\nrätt och skyddet för det ägda inte tillgodoses.\r\nDet finns några frågor som mera hänger samman\r\nmed den rättsliga hanteringen och som också är cent-\r\nrala och viktiga. Här ser man, fru talman, en oförstå-\r\nelse för vad som är dagligt miljöengagemang och\r\ndagligt miljöarbete. Det är uppenbart att det finns\r\nmånga svagheter i dagens miljöhantering som bör\r\nuppmärksammas och som ibland bör leda till rättsliga\r\nåtgärder. För att det skulle ha varit möjligt hade det\r\nbehövt inrättas en miljöombudsman som skulle ha\r\nkunnat kanalisera många frågor och synpunkter samt\r\nmycket kritik som enskilda människor och enskilda\r\norganisationer, berättigat, i många miljösammanhang\r\nhar. Denna miljöombudsman skulle kunna vara en\r\nstyrka, en juridisk kraft, för att hjälpa dem som anser\r\natt någonting så att säga har gått snett gentemot mil-\r\njön från myndigheters eller företags sida.\r\nRegeringen, Vänsterpartiet och Miljöpartiet vill\r\ndock inte att det skall finnas tillgång till en sådan\r\njuridisk kraftkälla i miljöarbetet. Detta beklagar jag.\r\nDet finns en oförståelse för behoven i dag när det\r\ngäller hanteringen av många viktiga miljöfrågor. Man\r\nkan säga att en liknande svaghet ligger i detta med att\r\nman ytterligare vill köra över kommunerna i miljöar-\r\nbetet. I realiteten raderas ytterligare delar av det\r\nkommunala vetot ut genom den här miljöbalken.\r\nVi i Centern menar att det i stället är viktigt att\r\nåterupprätta det kommunala vetot och att i själva\r\nverket gå åt andra hållet. Att undanröja det som i dag\r\när en styrka i kommunernas arbete är inte den väg\r\nman skall gå. I stället gäller det att behålla och utvid-\r\nga kommunernas styrka genom ett förstärkt kommu-\r\nnalt veto. Det hade man kunnat medverka till i den här\r\nmiljöbalken men det gör man inte.\r\nSedan finns det framåtfrågor i miljöarbetet som\r\njag tror att det finns skäl för riksdagen att peka på.\r\nInledningsvis nämnde jag några frågor som hänger\r\nsamman med tillvaratagandet av människors kraft och\r\nengagemang och med tillvaratagandet av den kraft\r\nsom ligger i en marknadsekonomi som fungerar på\r\nrätt sätt och där det finns en drivkraft för näringslivet\r\natt gå vidare i fråga om miljön.\r\nEtt sätt skulle vara att utvidga det som vi har lärt\r\nkänna från den förra regeringens arbete som ett pro-\r\nducentansvar, som navet, motorn, i ett kretsloppsarbe-\r\nte. Det är naturligtvis rimligt att det som i dag är ett\r\nproducentansvar för några enskilda, ofta viktiga,\r\nvarugrupper utvidgas till att bli ett generellt producen-\r\ntansvar där det finns många nycklar och instrument att\r\narbeta med. Bl.a. avses då ett försäkringssystem som\r\nskulle kunna garantera att uttjänta produkter med en\r\nmycket stor livslängd ändå i dag ekonomiskt bedöms\r\noch värderas på ett sådant sätt att de får bära de kost-\r\nnader som de rätteligen skall bära. Det gäller också att\r\nett system skapas som gör att man kan vara säker på\r\natt det sker ett omhändertagande av produkter som\r\nhar tjänat ut.\r\nDet finns många andra nycklar man kan ha i ett\r\ngenerellt producentansvar. Vi har velat att riksdagen i\r\ndag genom behandlingen av miljöbalken skulle tala\r\nom för regeringen att detta är den väg man bör gå. Nu\r\nvill inte regeringen, Vänsterpartiet och Miljöpartiet\r\ngöra det i dag. Det beklagar jag.\r\nSammantaget, fru talman, kan man väl säga att\r\nsom instrument för det fortsatta miljöarbetet är det\r\nsom regeringen och därmed utskottsmajoriteten har\r\nåstadkommit inte vidare funktionsdugligt. Mycket\r\nbehöver göras om, mycket behöver bearbetas.\r\nFramför allt står vi kvar i den litet märkliga situa-\r\ntionen att de miljömål och miljöambitioner som rätte-\r\nligen borde ha legat till grund för konstruktionen av\r\nen miljöbalk kommer den här kammaren inte att få ta\r\nställning till förrän någon gång in på nästa år, som ett\r\nresultat av regeringens miljöpolitiska proposition.\r\nDen propositionen har uppenbarligen varken Vänster-\r\npartiet eller Miljöpartiet fått vara en del av.\r\nJag skall sluta nu, fru talman, med att uppmana\r\nmiljöministern och hennes socialdemokratiska kamra-\r\nter i jordbruksutskottet att medverka till att vi nästa\r\nvecka får en korrigering av regeringens budgetpaket\r\nså att vi kan få en förstärkning av skyddet för miljön\r\npå det sätt som jordbruksutskottet enhälligt har före-\r\nslagit finansutskottet.\r\nTill sist, fru talman, vill jag tacka kamraterna i\r\njordbruksutskottet för den gångna arbetsperioden och\r\nönska dem och miljöministern en trevlig sommar.</pre><pre>I detta anförande instämde Margareta Andersson,\r\nKerstin Warnerbring, Birgitta Carlsson, Marie Wilén\r\noch Andreas Carlgren (alla c).</pre><pre>Anf.  2  GÖTE JONSSON (m):\r\nFru talman! Jag vill börja med att yrka bifall till\r\nreservationerna 1 och 51 i betänkande 20. Vi kommer\r\ngivetvis också att stödja reservation 20, som Lennart\r\nDaléus har yrkat bifall till. Jag vill också yrka bifall\r\ntill reservation 1 i betänkande 25 som berör följdlag-\r\nstiftningen i det här sammanhanget.\r\nFru talman! Det finns en rad bärande principer i\r\nmiljöarbetet. Vi är i stort sett överens om de bärande\r\nprinciperna. Vi moderater har i vår partimotion pekat\r\npå brister när det gäller en sådan bärande princip. Det\r\när värnandet om äganderätten, det är frågan om före-\r\ntagandets villkor och det är synen på samspelet mel-\r\nlan producenter och konsumenter.\r\nOm vi tittar på Riodeklarationen och läser de\r\nhandlingar som finns där när det gäller miljöfrågorna\r\nframgår det mycket klart att en viktig faktor för ett\r\npositivt miljöarbete är att det måste ske inom ramen\r\nför en marknadsekonomi, inom ramen för en demo-\r\nkrati. Vi tycker att det hade varit väldigt värdefullt om\r\nvi också i den viktigaste svenska miljölagstiftningen,\r\nmiljöbalken, hade markerat just detta som en bärande\r\nprincip.\r\nDet är ju så, fru talman, att man kan utgå från oli-\r\nka former av miljöpåverkan. Vi kan titta på naturens\r\negen miljöpåverkan i olika skeden, sådan påverkan\r\nsom vi kanske kallar naturkatastrofer. Vi har i dagar-\r\nna hört och läst om just sådana katastrofer. Om vi\r\nmänniskor skulle ha iscensatt den formen av katastro-\r\nfer skulle vi ha uppfattat dem som utomordentligt\r\nnegativa i olika sammanhang. Vi uppfattar det som\r\nnegativt även när naturen själv agerar.\r\nVi har också olika former av miljöpåverkan när\r\ndet gäller det sätt på vilket vi människor använder\r\nnatur och miljö. Även i det här sammanhanget kan\r\nman peka på såväl goda som dåliga förutsättningar för\r\natt påverka miljön.\r\nGod miljöpåverkan - om vi ser det i ett perspektiv\r\n- har varit och är det öppna kulturlandskapet, odlings-\r\nlandskapet. Det påverkas av skiftningar i sättet att\r\nbedriva verksamheten inte minst inom areella näring-\r\nar. I dag arbetar vi för att slå vakt om de biotoper och\r\ndet kulturlandskap som tidigare generationer har\r\nformat därför att vi upplever natur- och miljövärden i\r\ndetta kulturlandskap.\r\nOm inte tidigare generationer hade format detta\r\nkulturlandskap kan man fråga sig om vi hade varit\r\nberedda att själva forma ett sådant kulturlandskap. Då\r\nkanske det snarare hade uppfattats som negativ på-\r\nverkan på miljön.\r\nVad jag vill ha sagt med detta, fru talman, är att vi\r\nmåste se människans möjligheter och förutsättningar\r\natt påverka miljön utifrån olika aspekter. Människan\r\nhar ett utomordentligt stort ansvar. Människan är unik\r\ni de här sammanhangen.\r\nDärför gäller det att vara öppen för mänsklig på-\r\nverkan när det gäller den goda påverkan på miljön.\r\nMen det gäller också att vara vaken och bromsa en\r\nnegativ påverkan på miljön i olika sammanhang. Vi\r\nhar ett stort ansvar.\r\nDet är utifrån detta ansvar som vi diskuterar mil-\r\njöbalken och också har en del olika uppfattningar om\r\nhur miljöarbetet skall bedrivas. När det gäller miljö-\r\nmålen, människans hälsa, skydd av natur och kultur,\r\nbevarande av biologisk mångfald och hushållning av\r\nnaturresurser, är vi överens. Detta är viktiga miljömål\r\nsom vi skall arbeta utifrån i olika sammanhang. Vi\r\nskall göra det utifrån målsättningen att människan\r\nskall, om man behöver, påverka miljön utifrån den\r\ngoda påverkan och motverka den dåliga miljöpåver-\r\nkan.\r\nDet kan, fru talman, i sådana här sammanhang va-\r\nra frestande att utvidga antalet mål. Jag har förståelse\r\nför att miljöministern vill göra detta. Här har man nu\r\nskrivit till ytterligare ett mål, kretsloppsmålet.\r\nVi moderater är mycket positiva till kretsloppsar-\r\nbetet. Det var en moderat statsminister som tillsam-\r\nmans med miljöministern lade fram kretsloppspro-\r\npositionen.\r\nMen vi ser inte kretslopp som ett mål. Vi ser det\r\nsom ett medel för att uppnå övriga viktiga miljömål,\r\nbl.a. resursmålet när det gäller naturresurser.\r\nVi ser det som väldigt angeläget att man skiljer på\r\nmål och metoder, på mål och redskap när det gäller\r\nfrågan om på vilket sätt vi skall kunna lösa de olika\r\nproblemen i det här sammanhanget.\r\nLåt oss ta återvinningssituationen som ett exem-\r\npel. Man måste alltid väga positiv och negativ mil-\r\njöpåverkan i olika sammanhang när det gäller åter-\r\nvinning. Vi kan t.ex. inte återvinna allt som är åter-\r\nvinningsbart, om avstånden är så långa att transpor-\r\nterna faktiskt är mer negativa för miljön än vad själva\r\nåtervinningsresultatet är. Vi måste hantera kretslopps-\r\nfrågan som en metodfråga.\r\nDet är angeläget, fru talman, att all lagstiftning är\r\nklar, entydig och lättolkad. Man skall veta vad som\r\ngäller. På den här punkten är det faktiskt stora brister\r\ni förslaget. Jag är förvånad över att miljöministern\r\noch inte minst majoriteten i den här kammaren är\r\nberedd att ställa sig bakom och fatta beslut i fråga om\r\nett lagförslag som har dessa påtagliga brister.\r\nDet gäller relationen mellan miljöbalken och an-\r\nnan lagstiftning. Det sker faktiskt en sammanbland-\r\nning som gör att det kommer att uppstå utomordent-\r\nligt svårtolkade problem. Här skall domstolarna avgö-\r\nra, inte Sveriges riksdag som av svenska folket är satt\r\ntill att stifta lag, en av de viktigaste uppgifterna för\r\ndenna församling.\r\nVi har sagt att lagen måste ändras så att det hela\r\nblir klart. Det gäller relationen mellan å ena sidan den\r\növergripande miljöbalken och å andra sida specialla-\r\ngarna. Speciallagarna skall då gälla före balken. Lex\r\nspecialis är en princip som bör tillämpas också i det\r\nhär sammanhanget.\r\nJag vill peka på några punkter. Den allmänna hän-\r\nsynsregelns relation till skogsvårdslagen uppvisar\r\nbrister. När vi hade en omfattande hearing om miljö-\r\nbalksförslaget fick vi från många som deltog och\r\nredovisade sina synpunkter klart för oss att här före-\r\nligger det klara brister när det gäller på vilket sätt som\r\nman skall tolka den ena lagen i förhållande till den\r\nandra. Det är ganska orimligt - för att inte säga full-\r\nständigt orimligt - att vi i Sveriges riksdag fattar\r\nbeslut om den formen av lagstiftning.\r\nDet gäller också lokaliseringsregeln, stoppregeln\r\noch frågan om pågående markanvändning - ett be-\r\ngrepp som vi länge har arbetat efter och som reglerar\r\nframför allt de areella näringarna. Här har vi modera-\r\nter klart påpekat bristerna och ställt krav på föränd-\r\nringar som skulle innebära att lagen blir klar, entydig\r\noch lättolkad.\r\nEn annan viktig fråga när det gäller miljöarbete är\r\nfrågan om respekt för äganderätten. Här råder det i\r\nvissa fall en knepig missuppfattning. Man ser en\r\nkonflikt mellan äganderätt och miljöarbete. I själva\r\nverket är det tvärtom. Frågan om äganderätt och frå-\r\ngan om miljöarbete kan och skall gå hand i hand. Den\r\növergripande principen för ägande är: Det som man\r\näger, det vårdar man inom ramen för det gamla fina\r\nansvarstagandet och den gamla förvaltarskapstanken.\r\nSedan finns det alltid undantag, det vet vi, men den\r\nbärande principen är och har varit att det som man\r\näger det vårdar man.\r\nDetta har visat sig också när det gäller miljöarbe-\r\nte. Det ökande miljömedvetandet har också präglat\r\nägandet. Därför är det fullständigt oacceptabelt att\r\nman vid sidan av regeringsformen 2:18 stiftar en lag,\r\nen miljöbalk, som skapar en utomordentlig oklarhet\r\nnär det gäller äganderätten och skyddet för den.\r\nÄven på denna punkt måste man konstatera att\r\nriksdagsmajoriteten och ministern nonchalerar ägan-\r\nderätten när man kringgår ersättningsreglerna. Man\r\nsätter faktiskt den principiella rättsstaten ur spel. Det\r\ngäller pågående markanvändning, ersättningsreglerna\r\noch den allmänna hänsynsregeln. Nuvarande ersätt-\r\nningsregler i gällande lagstiftning kan därmed kring-\r\ngås.\r\nJag tycker att det är fegt av majoriteten att hantera\r\nfrågan på det här sättet. Antingen vill man urholka\r\näganderätten eller också vill man det inte. Nu är lag-\r\nstiftningen skriven på ett oklart sätt som innebär att\r\nman tolka den både si och så, men i grunden urholkas\r\nersättningsreglerna. Det hade varit bättre, Anna\r\nLindh, om ni klart hade gått ut och sagt ifrån att ni vill\r\nändra grundlagens äganderättsskydd. Då hade vi fått\r\nta en ärlig fight om detta i stället för att - som ni gör -\r\nförsöka att mygla in försämrade ersättningsregler och\r\ninskränkningar i äganderätten i det här lagstiftnings-\r\nförslaget.\r\nVi från moderaterna har alltid värnat äganderätten,\r\noch vi kommer att göra det även i fortsättningen. Vi\r\nser kombinationen mellan äganderätten och värnandet\r\nom miljön som viktig. Det är två principer som kan\r\noch skall gå hand i hand i ett rättssamhälle.\r\nDet är precis samma sak när det gäller allemans-\r\nrätten. Här är läget oklart, det vet vi utifrån de rättsfall\r\nsom har förevarit. Kommersiell verksamhet på annans\r\nmark har glidit in under allemansrättsbegreppet och\r\nallemansrättstaket på ett sätt som jag tror vi alla måste\r\nvara överens om inte har varit avsett i fråga om den\r\ntraditionella allemansrätten att beträda mark, att få\r\nplocka blommor, plocka bär osv. Nu sanktionerar\r\nman den nya principen i lag. Det blir då tillåtet för\r\nvem som helst att bedriva kommersiell verksamhet på\r\nannans mark. Vederbörande behöver bara gå till\r\nlänsstyrelsen och fråga hur stark påverkan på miljön\r\ndet blir av den aktuella verksamheten. Men vederbö-\r\nrande behöver inte gå till markägaren. Då säger man:\r\nJa, men länsstyrelsen skall ju inom ramen för förvalt-\r\nningslagen tillfråga markägaren. Jo tack så mycket,\r\ndet må vara på det sättet, men det viktiga är att man\r\nhär konfiskerar en verksamhetsmöjlighet för markäga-\r\nren.\r\nFinns det förutsättningar att bedriva kommersiell\r\nverksamhet på ägarens mark, då måste det givetvis i\r\nförsta hand vara ägaren som har rätt att bedriva den\r\nformen av kommersiell verksamhet, inte någon annan\r\nsom kommer från en annan ort i Sverige eller från ett\r\nannat EU-land. Det är fullständigt orimligt att jag\r\nskall kunna tjäna pengar på annans mark utan att ens\r\ntala med markägaren. Så får vi inte hantera äganderätt\r\noch rättssäkerhet i Sveriges riksdag.\r\nEn annan fråga som vi har tagit upp gäller husbe-\r\nhovstäkter, och där har vi en klar reservation. Vi anser\r\natt man skall ha rätt till husbehovstäkter även i fram-\r\ntiden.\r\nFru talman! Miljölagstiftningen måste vara effek-\r\ntiv. Det är därför en fråga om avvägning när det gäller\r\nhur omfattande kontra hur effektiv lagen skall vara.\r\nHär tycker vi att det finns en del brister i förlaget. Jag\r\nkan bara peka på miljökonsekvensbeskrivningarna\r\nsom är väldigt viktiga och bra. Man skulle ha varit\r\nfärdig med miljökonsekvensbeskrivningar tidigare i\r\nsvenska lag. Men nu går man så långt att man skall ha\r\nmiljöbeskrivningar i anslutning till all tillståndspliktig\r\nverksamhet. Det är i och för sig vällovligt, men det\r\ninnebär att det kommer in en mängd sådana beskriv-\r\nningar i samband med ansökningar, vilket belastar\r\nadministration och medför stora kostnader, inte minst\r\nför små och medelstora företag som bedriver margi-\r\nnella verksamheter.\r\nDärför har vi sagt att man skall ha riktiga miljö-\r\nkonsekvensbeskrivningar när det gäller verksamhet\r\nmed betydande miljöpåverkan - det är ju då som\r\nriskerna uppkommer - i stället för att sprida ut aktivi-\r\nteten över hela linjen. Då riskerar vi att inte få den\r\neffektiva miljökonsekvensbeskrivning som vi vill ha\r\nnär det gäller miljöpåverkan av betydande omfattning.\r\nVi tycker att det är bra att utskottet utifrån flera av\r\nmotionerna har enats om att miljösanktionsavgiften\r\nräknas upp från 500 000 kr till 1 miljon kronor. Detta\r\nkan vara ett effektivt verktyg i arbetet för att bekämpa\r\ndem som bryter mot miljöprinciper och miljölagar. Vi\r\nhar i vår motion sagt att 500 000 kr är för litet. 1\r\nmiljon kronor är ett lämpligare belopp. Det är bra att\r\nutskottet har ställt sig bakom detta.\r\nTill sist, fru talman, vill jag också ta upp tiden för\r\nikraftträdandet. Detta är ju en utomordentligt omfat-\r\ntande lagstiftning som också innebär en förändring\r\nnär det gäller domstolarna. Koncessionsnämnden\r\nförsvinner och vi får miljödomstolar. Det ställer krav\r\npå utbildning och anpassning till en ny verksamhet.\r\nHär har det väckts stark oro hos såväl Domstolsver-\r\nket, andra domstolar, Industriförbundet som länssty-\r\nrelserna. Man har sagt att vi borde skjuta på ikraftträ-\r\ndandet.\r\nVi anser också att vi skall göra det till halvårsskif-\r\ntet 1999 för att vi på ett riktigt sätt skall kunna bereda\r\nintroduktionen av miljöbalken. Jag beklagar att vi inte\r\nhar fått stöd från majoriteten. Detta är en stor om-\r\nställning, fru talman. Det är utomordentligt olyckligt\r\nom vi får en dålig introduktion av miljöbalken bero-\r\nende på att vi skall hasta fram ett beslut som skall\r\ngälla från årsskiftet.\r\nVi vet hur det är med utbildningen ute på länssty-\r\nrelserna, hur det är med tillsättningen av domartjäns-\r\nter och hur det blir när man skall applicera lagarna på\r\ngängse verksamhet. Sådant tar tid. Här befarar vi att\r\ndet kommer att bli stora problem därför att man hastar\r\nfram beslutet om ikraftträdandet. Regeringen har\r\narbetat under hela mandatperioden. Då behöver man\r\ninte hafsa fram ikraftträdandet i sista skedet. Det är\r\nviktigt att vi får en riktig beredning också av intro-\r\nduktionen i det här sammanhanget.\r\nFru talman! Det är en viktig lagstiftning. Det är\r\nangeläget att en viktig lagstiftning är klar. Det är\r\nangeläget att vi vet vilka beslut vi fattar. Det är viktigt\r\natt medborgarna klart kan läsa ut vad det är som gäl-\r\nler i lagen. Här finns det klara brister. Vi moderater\r\nbeklagar att vi inte har fått gehör för de ändringsför-\r\nslag som vi har lagt fram. Jag ber än en gång att få\r\nyrka bifall till de reservationer som jag tidigare\r\nnämnde.</pre><pre>I detta anförande instämde Marietta de Pourbaix-\r\nLundin, Catharina Elmsäter-Svärd, Carl G Nilsson,\r\nJan-Olof Franzén, Anders G Högmark, Peter Weibull\r\nBernström och Ola Sundell (alla m).</pre><pre>Anf.  3  LENNART DALÉUS (c) replik:\r\nFru talman! Det finns väl en del i det Göte Jons-\r\nson säger som är sympatiskt. Men jag tycker att Mo-\r\nderaternas brist på visioner och ambitioner på miljö-\r\nområdet lyser igenom i Göte Jonssons anförande.\r\nHela tiden återkommer värnandet om olika saker i\r\nGöte Jonssons resonemang. Jag kan hålla med om att\r\nvi skall värna äganderätten och miljön. Men det som\r\nborde vara med i dagens miljöarbete finns inte med,\r\nnämligen det offensiva arbetet. Det handlar om att\r\nvilja ha en lagstiftning som leder till en dynamisk\r\nutveckling. Det går inte längre att statiskt värna saker.\r\nMan måste vilja bygga in drivkrafter för en förändring\r\ni lagstiftningen. Det är det viktiga.\r\nMan skulle kunna säga så, att om Miljöpartiet och\r\nVänsterpartiet nu har slukat masken på regeringens\r\nkrok i det här fiskafänget så är Göte Jonsson och\r\nModeraterna på något sätt sänket. De drar ned miljö-\r\nambitionerna. Jag tycker att det lyser igenom.\r\nDet syns när Göte Jonsson talar om kretsloppsar-\r\nbetet och kretsloppspropositionen. Man får det in-\r\ntrycket - fru talman vet ju det bättre än jag - att det\r\nskulle ha varit den förra statsministern som lade fram\r\ndetta med hjälp av någon miljöminister. Det var inte\r\nriktigt på det sättet. Försiktigt uttryckt kan man väl\r\nsäga att kretsloppspropositionen drevs fram i den\r\nförra regeringen av Centerpartiet. Det fanns t.o.m. de\r\ni regeringen som inte var riktigt lyckliga med den\r\nutvecklingen, för att nu uttrycka sig väldigt milt.\r\nFru talman! Jag skulle vilja höra Göte Jonsson sä-\r\nga någonting om hur det borde se ut för att driva\r\nsakerna framåt i den lagstiftning som Göte Jonsson\r\noch Moderaterna hyllar.</pre><pre>Anf.  4  GÖTE JONSSON (m) replik:\r\nFru talman! Jag vet inte om jag skall gradera vik-\r\nten av flöte och sänke när det gäller fiskafänge. Jag\r\ntror att båda kan vara lika viktiga. Sänket kan vara\r\nviktigt för att nå fisken som finns nere på botten.\r\nJag skall inte recensera vem som gjorde vad i det\r\nmiljöarbete som bedrevs i den borgerliga regeringen.\r\nJag konstaterade att kretsloppspropositionen lades\r\nfram tillsammans med miljöministern under Bildtre-\r\ngeringens tid. Jag tycker i och för sig att vi båda kan\r\nta åt oss äran av detta.\r\nSedan gällde det frågan om en offensiv miljöpoli-\r\ntik. Det är ju så, Lennart Daléus, att vi står bakom det\r\nmesta i miljöbalken. Jag har ingen anledning att stå\r\nhär och räkna upp allt det som vi står bakom när det\r\ngäller en offensiv miljölagstiftning. Vad jag däremot\r\nhar anledning att peka på är de påtagliga bristerna när\r\nde gäller skydd av äganderätt, rättssäkerhet och annat.\r\nJag är förvånad över att Lennart Daléus hoppar på\r\nmig om detta. Jag hade väntat mig någonting helt\r\nannat, nämligen att vi inom ramen för samma fiska-\r\nfänge vill värna äganderätt, rättssäkerhet och liknan-\r\nde. Men vi får väl leta på var sin sida om båten i det\r\nhär sammanhanget.\r\nVi menar att detta är viktigt i miljöarbetet. Om vi\r\nskriver miljölagar som nonchalerar enskilda männi-\r\nskor, kan vi sitta här och stifta lagar i konflikt med\r\nenskilda människors rättsmedvetande. Det vinner inte\r\nmiljön på.\r\nSedan vet Lennart Daléus mycket väl att vi klart\r\nhar poängterat vilka uppgifter som är statens och vilka\r\nsom är andras. Vi kan ta våra krav på ökade insatser\r\nnär det gäller miljöforskning, miljötillsyn och liknan-\r\nde som exempel. Det är utomordentligt viktiga ge-\r\nmensamma uppfattningar och uppgifter. Men Lennart\r\nDaléus har inte heller stöttat oss på den punkten.\r\nFru talman! Jag är än en gång litet förvånad över\r\nLennart Daléus påhopp på mig i den här viktiga frå-\r\ngan.</pre><pre>Anf.  5  LENNART DALÉUS (c) replik:\r\nFru talman! Om mina mjuka och vänliga resone-\r\nmang skall betraktas som påhopp är vi inne på en ny\r\nskala i värderingen av ord. Jag säger att det är helt\r\nokej. Jag delar uppfattningen att vi skall värna ägan-\r\nderätten och miljön. Men jag säger att vi inte får stan-\r\nna där. Detta är ändå litet av ett statiskt betraktelse-\r\nsätt. Vi måste gå vidare.\r\nDet är inte så, Göte Jonsson - om fru talman tillå-\r\nter - att det här lades fram tillsammans med miljömi-\r\nnistern under Bildtregeringen. Den dåvarande miljö-\r\nministern drev fram kretsloppspropositionen, inte\r\nalltid understödd av de politiska företrädare som Göte\r\nJonsson hade i regeringen. Den drevs fram på det\r\nsättet. Däri ligger ju en motor - kretsloppsarbetet och\r\nproducentansvaret. Det är en motor i en förändrings-\r\nmekanism. Det är det viktiga. Sedan kommer man till\r\nslutsatsen, fru talman. Den är att när vi vill gå vidare i\r\nt.ex. kretsloppsarbetet och utöka producentansvaret är\r\ndet faktiskt Göte Jonsson och Moderaterna som är de\r\nstörsta kritikerna och bromsarna. Ni vill inte ha den\r\nhär drivkraften.\r\nDär är jag alltså inte riktigt överens med Göte\r\nJonsson. Jag hade hoppats få höra någonting annat.\r\nDet är riktigt att vi har en lagstiftning, men vi måste ju\r\npeka ut de andra motorerna och ge dem utrymme i\r\nlagstiftningen. Det är ingen idé att resonera om huru-\r\nvida vi inte vill värna miljön och äganderätten. Det\r\nvill vi båda två. Men vi vill ta några steg framåt. Vi\r\nvill inte stå stilla eller hänga där som sänket på reven.\r\nDet är skillnaden.</pre><pre>Anf.  6  GÖTE JONSSON (m) replik:\r\nFru talman! Det är väl en ministers uppgift att dri-\r\nva sina frågor vare sig man är miljöminister eller\r\nnågot annat. Jag tycker att det var bra att Olof Johans-\r\nson drev frågan.\r\nJag har sagt att vi är överens om kretsloppsarbetet,\r\nmen skillnaden är den att vi ser det som en viktig\r\nmetod och inte som ett mål. Nu kan man i och för sig\r\nstrida om detta. Då säger Lennart Daléus att vi går\r\nemot producentansvaret. Nej, Lennart Daléus, vi går\r\ninte emot arbetet med ett producentansvar. Skillnaden\r\när den att vi, varje gång när det har gällt diskussioner\r\nom producentansvaret, har sagt att vi skall lägga fast\r\nmål för detta, men vi skall inte detaljreglera metoder-\r\nna.\r\nDet är ofta detta som har skiljt mig och Lennart\r\nDaléus åt när vi diskuterat producentansvar. I det\r\nsammanhanget är det viktigt med mål. Men vi skall\r\ninte säga hur det skall gå till att uppnå målen. Det är\r\nofta så att de som producerar bilar eller någonting\r\nannat har bättre förutsättningar att hitta metoder för\r\natt uppnå de mål för producentansvar som vi i riksda-\r\ngen skall lägga fast. Om Lennart Daléus vill kalla det\r\nför sänke, flöte eller krok må det stå honom fritt, men\r\nvi anser från moderata utgångspunkter att det mest\r\neffektiva sättet att uppnå resultat också när det gäller\r\nproducentansvar är att vi lägger fast målen och de\r\nsom har ansvaret ute i verksamheten, producenter och\r\nkonsumenter, hittar metoder för att nå målen. Det är\r\ndet mest effektiva miljöarbetet.</pre><pre>Anf.  7  EVA ERIKSSON (fp):\r\nFru talman! Jag vill instämma i det Lennart Daléus\r\nsade tidigare, att det här är en av de viktigaste lag-\r\nstiftningar som vi har att anta i kammaren. Det hand-\r\nlar om en lagstiftning som skall skydda nästa genera-\r\ntion, våra barn och barnbarn, mot miljöförstörelse.\r\nDet borde ändå vara grunden för ett viktigt beslut.\r\nFolkpartiet har ända sedan 70-talet drivit frågan\r\nom en samlad miljölagstiftning därför att vi har velat\r\nskapa enhetlighet och tydlighet i lagstiftningen. Där-\r\nför lades det också, tillsammans i den borgerliga re-\r\ngeringen, fram ett förslag om en miljöbalk. Men när\r\nmiljöministern tillträdde tog det inte lång stund förrän\r\nmiljöministern drog tillbaka det förslaget, och alltse-\r\ndan dess har det legat en död hand över lagstiftnings-\r\narbetet i Sveriges riksdag vad gäller miljöarbetet.\r\nDock har det förekommit vardagligt arbete med andra\r\nmiljöbeslut. Jag tycker inte, miljöministern, att det är\r\nsärskilt kul att det har tagit så lång tid.\r\nDet förra förslaget var visserligen inte perfekt,\r\nmen tanken var då precis som nu att miljöbalksarbetet\r\nskulle vara en process med olika steg där man skulle\r\nse till att förbättra lagstiftningen och den följdlag-\r\nstiftning som den skulle leda till. Nu kan vi se att det\r\nfinns en del förbättringar i förslaget. Det tycker jag\r\nändå man skall understryka. En sak som jag tycker är\r\nen förbättring, till skillnad mot Göte Jonsson, är\r\nskärpta krav på miljökonsekvensbeskrivningar. Jag\r\nskulle t.o.m. säga att jag tycker att man skulle ha\r\nkunnat gå ännu längre. Frågan är om fördröjningen\r\nsammantaget hade gett en bättre miljöbalk. För att\r\nvara litet försiktig kvarstår ändå många problem som\r\nmåste lösas.\r\nJag skulle vilja peka på några svagheter i miljö-\r\nbalken. Det finns en som jag tycker är allvarlig, det\r\nsvaga skyddet för de orörda älvarna. Trots att Vatten-\r\ndragsutredningen under den tid Anna Lindh har plitat\r\npå sin miljöbalk påpekat att skyddet för älvarna är\r\notillräckligt väljer miljöbalksförfattarna, socialdemo-\r\nkraterna, Vänsterpartiet och Miljöpartiet, en helt\r\npassiv hållning i denna fråga, trots att miljöbalken\r\nskall vara ett instrument för att styra utvecklingen åt\r\nrätt håll och lagstiftningsvägen skydda naturvärden\r\noch den biologiska mångfalden. Med tanke på att\r\nGudrun Lindvall från Miljöpartiet så många gånger\r\nstått i talarstolen och talat om vikten av att skydda den\r\nbiologiska mångfalden förvånar det mig att hon har\r\nkunnat acceptera denna passiva hållning. Än så länge\r\nmumlar ständigt regeringsföreträdare att älvarna skall\r\nskyddas, men alltfler signaler lyser röda för den som\r\nvill låta älvarna brusa. Företrädare för kraftindustrin\r\ntalar allt oftare om en s.k. miljöanpassad vatten-\r\nkraftsutbyggnad. Statliga NUTEK samfinansierar nu\r\nett projekt för en sådan utbyggnad. LO i Norrbotten\r\ndriver aktivt en kampanj för att riva upp skyddet av\r\nvåra nationalälvar. Med tanke på att LO har stort\r\ninflytande på regeringspolitiken, i alla fall enligt den\r\nerfarenhet jag har, är den öppna kampanjen mycket\r\noroväckande.\r\nI dag står endast ett fåtal av de stora älvarna och\r\nandra betydande vattendrag i outbyggt skick. Efter en\r\nutbyggnad kan en älv inte återställas. Älvmiljöerna\r\nutgör unika naturvärden och viktiga ekosystem för\r\nhotade djurarter. Hur Miljöpartiet har kunnat accepte-\r\nra att det inte finns någonting om detta i miljöbalken\r\när för mig förvånansvärt. Därför ställer jag frågan en\r\ngång till: Hur har detta gått till?\r\nVi kräver därför från Folkpartiet att miljöbalken\r\nskärps så att älvskyddet förstärks, att lagstiftningen\r\nförs in i grundlagen och att älvskyddet genom för-\r\nändringar i miljöbalken stärks. Jag vill därmed yrka\r\nbifall till reservationerna 11 och 12.\r\nÄlvskyddet är inte den enda svagheten i miljöbal-\r\nken. Det är bra att man inför miljökvalitetsnormer.\r\nSjälvklart är det så att utgångspunkten för miljöarbe-\r\ntet skall vara vad naturen tål, vilka gränser som är\r\nekologiskt hållbara. Men för att det skall bli styrande\r\nkrävs också tydliga ansvarsförhållanden, sank-\r\ntionsmöjligheter, effektiva styrmedel och någon som\r\nbevakar miljöns intressen. På alla dessa punkter upp-\r\nlever jag att det finns brister i det socialdemokratiska,\r\nvänsterpartistiska och miljöpartistiska förslaget.\r\nInförandet av miljökvalitetsnormer är, som jag sa-\r\nde tidigare, ett viktigt steg i rätt riktning. Men det\r\nfinns två huvudangreppssätt när det gäller att lagstifta\r\nom belastning och förorening av miljön. Dels kan\r\nman använda sig av dämpningsregler med förbudsreg-\r\nler som avser påverkare, t.ex. miljöskyddslagen, dels\r\ngränsregler som avser påverkan, miljökvalitetsnor-\r\nmer. Nu kombinerar miljöbalken dessa båda an-\r\ngreppssätt. Det ställer väldigt stora krav på att lag-\r\nstiftningen är tydlig. Miljökvalitetsnormerna är relate-\r\nrade till miljökvalitet men måste på ett eller annat sätt\r\nockså riktas mot människor som adressat. Det är inte\r\nbara så att det är normer för naturen, utan påverkaren\r\nmåste också vara den som vi skall rikta åtgärderna till.\r\nHur man i balken löst den här utmaningen kan jag inte\r\nförstå. Det är möjligt att miljöministern kan redovisa\r\ndet. Antingen får man använda den metod som kan\r\nkallas döda handen-metoden - ingenting får göras\r\nytterligare i området innan det blivit tillräckligt bra,\r\ninga verksamheter får utökas, inga jordbruk får öka\r\nsitt djurantal, inga vägar får byggas, ingen utveckling\r\nfår ske - eller också kan man använda sig av mer\r\nsofistikerade mekanismer som möjliggör samverkan\r\noch t.o.m. en marknad för utsläppsrätter. Vilken väg\r\nkommer regeringen att välja?\r\nUtvecklingen på miljökvalitetsområdet, också in-\r\nom EG-rätten, visar att det inte är tillräckligt med en\r\nförfattning som sätter en gräns för hur förorenad en\r\nmiljö får vara. Det måste också vara tydligt vem som\r\nmåste göra vad, vem som får göra vad, vem som får\r\ntillgodoräkna sig vad och hur man på ett effektivt\r\nsamverkande sätt kan nå föreskriven miljökvalitet,\r\nalltså det miljöministern har uttalat flera gånger, att\r\nåtgärderna skall vara rätt insatta på rätt plats och\r\nockså vara ekonomiskt effektiva.\r\nDå, fru minister, krävs det ett noga utformat och\r\ngenomfört regelsystem. Det vore intressant att få höra\r\nmiljöministerns syn på hur miljökvalitetsnormerna\r\nskall genomföras. Anledningen till att jag är så ingå-\r\nende och går igenom de här frågorna är att miljökvali-\r\ntetsnormerna kommer att vara basen i miljöbalken.\r\nDet är ju miljökvalitetsnormerna och åtgärdsplanerna\r\nsom framgent ger ramarbetet. Det gäller då också\r\nramarbetet avseende fastställandet av de mål som vi\r\nframöver förhoppningsvis skall fastställa här i riksda-\r\ngen.\r\nI kombination med effektiva sanktioner är det här\r\nen bra metod att slå fast vad naturen tål. Inom särskilt\r\nbelastade områden är t.ex. utsläppsrätter ett sätt att\r\nsätta ett pris på miljön. Ett viktigt medel inom miljö-\r\npolitiken är ekonomiska styrmedel. Överlåtbara ut-\r\nsläppsrätter kan innebära stora fördelar i ett väldefini-\r\nerat område och kan starkt bidra till kostnadseffektiva\r\nutsläppsminskningar. Ett system för handel med ut-\r\nsläppsrätter för att öka effektiviteten i miljöskyddsar-\r\nbetet är alltså ett sätt att se till att miljökvalitetsnor-\r\nmerna inte bara blir vackra ord. Det finns goda skäl\r\nför regeringen att välja ett försöksområde för att få\r\nerfarenheter när det gäller detta med regelsystem.\r\nMiljöministern och jag hade för flera år sedan i denna\r\nkammare en debatt om Stockholmsregionen som ett\r\nutsläppsområde. Då gällde det luftkvaliteten. Det\r\nhade varit bra om man då hade antagit det försöksom-\r\nrådet, för då skulle man nu ha erfarenheter inför det\r\nnya miljöbalksarbetet.\r\nVidare anser vi i Folkpartiet att en förutsättning\r\nför att miljökvalitetsnormerna skall bli effektiva är att\r\näven diffusa, icke tillståndspliktiga utsläppskällor\r\nbidrar till att en norm som överskrids kan kontrolle-\r\nras. Vi vet ju vilka problem de diffusa utsläppskällor-\r\nna för med sig. Om man inte på något sätt kan hitta en\r\nväg för att också ge sanktioner för utsläpp som påver-\r\nkar normen och som gör att man överskrider den, blir\r\ndet inte fråga om ett effektivt instrument. Därför tyck-\r\ner jag att det instrument som regeringen tillhandahål-\r\nler i miljöbalken - det handlar då om åtgärdsprogram\r\n- måste vara bindande, inte bara gentemot kommuna-\r\nla och statliga myndigheter utan också gentemot en-\r\nskilda.\r\nJag tror att miljökvalitetsnormer utan rättsliga åt-\r\ngärder bara blir en symbolpolitik. Det vore väldigt\r\nsynd. Jag tror nämligen att de är ett effektivt medel\r\noch att de kommer att ge kraft åt det fortsatta miljöar-\r\nbetet.\r\nFru talman! Jag yrkar bifall till reservation 16.\r\nEn stor brist i miljöarbetet har länge varit den be-\r\ngränsade möjligheten till talerätt inom miljöområdet.\r\nNu vill regeringen ge miljöorganisationerna möjlighe-\r\nter på detta område. Det är bra. Det vore också bra\r\nom de kriterier som regeringen anger innebar en rätt\r\ntill talan för andra viktiga organisationer. Framför allt\r\nbör miljöintressena inom rättsväsendet stärkas genom\r\natt en miljöåklagare inrättas som har befogenhet att\r\nväcka åtal mot dem som gör sig skyldiga till brott mot\r\nmiljölagarna.\r\nHur vid talerätten än görs, så kommer den inte att\r\nkunna svara för att miljölagarna upprätthålls. För\r\ndetta krävs det resurser men också en skyldighet att\r\nväcka åtal om ett miljöbrott uppdagas. Miljöåklagaren\r\nbör ha i uppgift att ta emot och utreda enskilda perso-\r\nners klagomål över olika förhållanden inom miljöom-\r\nrådet. Miljöåklagaren är en utveckling av den miljö-\r\nombudsman som vi i många år har krävt. Lennart\r\nDaléus har också utvecklat vikten av att miljön får en,\r\nsom vi tycker, åklagare som tillerkänns de befogenhe-\r\nter som krävs för att det skall vara möjligt att med\r\nkraft spela en så viktig roll. Detta är nödvändigt när\r\ndet gäller skyddet av miljön.\r\nTill slut, fru talman, vill jag säga att det, trots den\r\nkritik som jag inom några specifika områden har\r\nframfört, är bra att vi har en miljöbalk att ta ställning\r\ntill. Men det är inte så kul att en vecka före riksmötets\r\navslutning debattera en så viktig lagstiftning. Trots\r\ndet hoppas jag att den process som skall fortgå för att\r\nvi skall få en bra miljölagstiftning också, fru minister,\r\nkommer att innebära att man aktivt utåt har ett ut-\r\nbildnings- och informationsarbete; detta för att miljö-\r\narbetet, den kraft som i dag finns ute bland människor\r\noch det djupa engagemanget skall leva kvar, för att\r\nmiljöbalken skall bli varje mans ägodel och för att\r\nmiljöbalken skall få en sådan inriktning att det här blir\r\nen lagstiftning som gör att Sverige blir en nation som\r\nmed stolthet kan presentera ett aktivt miljöarbete och\r\nkan vara pådrivande i det europeiska och internatio-\r\nnella samarbete som krävs för att vi för framtiden\r\nskall ha en god miljö, bra luft och rent vatten.</pre><pre>Anf.  8  DAN ERICSSON (kd):\r\nFru talman! Som alla känner till har vi kristdemo-\r\nkrater inte någon ordinarie ledamot i jordbruksutskot-\r\ntet. Det förorsakar oss vissa problem i den här debat-\r\nten eftersom vi i den samlade motionen har 35 yrkan-\r\nden om förändringar i miljöbalksförslaget. Därtill\r\nkommer ytterligare motioner. I vissa delar har våra\r\nförslag fångats upp av reservationer från andra partier\r\nmen för att fånga helheten gäller vår motion och de\r\navvikande meningar i yttranden som avgetts från\r\nutskott där vi är representerade.\r\nJag antar dock, fru talman, att det skulle fresta på\r\nkammarens tålamod om jag här yrkade bifall till mo-\r\ntionen i dess helhet. I stället väljer jag att göra vissa\r\nnedslag och att redovisa hur vi ställer oss till de olika\r\nreservationer som föreligger. Jag hoppas att jag har\r\nlyckats botanisera rätt i det här betänkandet.\r\nEfter mycken möda och stort besvär presenterade\r\nregeringen vid årsskiftet 1997/98 ett förslag till miljö-\r\nbalk. Om det hade funnits en vilja från socialdemo-\r\nkraternas sida skulle flera förbättringar av det liggan-\r\nde förslaget från fyrpartiregeringen ha kunnat ske vid\r\nden parlamentariska behandlingen redan 1994.\r\nMed anspelning på det fiskafänge som vi hört om i\r\ndebatten här vill jag säga att det är synd att Anna\r\nLindh inte högg på den krok, det bete, som fanns - vi\r\nagnade ju så att säga om att lösa den här miljöbalken\r\n1994, när vi hade ett bra förslag. Det är, som sagt,\r\nsynd att Anna Lindh inte högg på detta, för då skulle\r\nvi sedan många år ha haft en miljöbalk i kraft. Det\r\nskulle ha varit ett verkningsfullt instrument. Så blev\r\ndet nu inte. Med hjälp av Miljöpartiet drogs förslaget\r\ni stället tillbaka, och en ny utredning tillsattes.\r\nSedan dess har det gått mer än tre år - tre förlora-\r\nde år för miljön. Totalt har miljön denna dag, när den\r\nnya miljölagstiftningen skall träda i kraft, förlorat i\r\n1 252 dagar, alltså i tre och ett halvt år. Efter att ha\r\nfått det här förslaget kan vi konstatera att det inte är\r\nvärt alla dessa förlorade dagar. Det har alltså, fru\r\ntalman, gått en hel mandatperiod. Under denna man-\r\ndatperiod har vi vid ett antal tillfällen frågat efter den\r\nhär miljöbalken. Inte minst har vi försökt att ställa\r\nMiljöpartiet till svars för dess stora insats den här\r\nmandatperioden - att se till att inte få miljöbalken i\r\nkraft. I stället har man skjutit på den, förhindrat den\r\noch sett till att det dröjt nästan en hel mandatperiod\r\ninnan vi får en ny, samlad miljöbalk.\r\nFru talman! Jag tycker mot bakgrund av detta att\r\ndet är märkligt att Miljöpartiet kallar sig Miljöpartiet.\r\nDen stora frågan för partiet har det förringat. Den har\r\nförsvunnit under hela mandatperioden, och den nya\r\nlagen träder i kraft efter det att denna mandatperiod\r\nhar gått ut.\r\nFru talman! På två för oss kristdemokrater viktiga\r\npunkter har regeringen på det principiella planet gått\r\noss till mötes i miljöbalksförslaget. Det handlar om\r\ninrättandet av regionala miljödomstolar och talerätt\r\nför miljöorganisationer. Principerna om detta kunde\r\nvi ha enats om för över tre år sedan, precis som jag\r\nsade förut. Jag förstår fortfarande inte varför man inte\r\nredan då försökte göra det. Nu tycker jag att man med\r\nbalkförslaget, som är otillräckligt och dåligt genom-\r\ntänkt också på dessa punkter, har förfuskat idén bak-\r\nom dessa tankar.\r\nMiljöbalksförslaget är också otydligt och svårge-\r\nnomträngligt när det gäller de praktiska konsekven-\r\nserna. Det handlar bl.a. om rättssäkerhet och egen-\r\ndomsrätt. Den frågan har också Göte Jonsson tagit\r\nupp på ett bra sätt. Vår uppfattning är att regeringen i\r\ndenna principiella del skall återkomma till riksdagen\r\nmed förslag för att rättstryggheten och äganderätten\r\nmed tillhörande ersättningsregler skall säkerställas. I\r\ndenna del yrkar jag bifall till reservation 2, som\r\nhandlar om balkens förhållande till annan lagstiftning.\r\nOckså reservation 52, som behandlar ersättningsrät-\r\nten, täcker upp våra förslag i detta hänseende. Den har\r\nLennart Daléus redan yrkat bifall till.\r\nDet har varit mycket diskussion om vilka lagar\r\nsom skall ingå i miljöbalken. Oavsett vilket gränssnitt\r\nman väljer finns det fördelar och nackdelar. Rent\r\nprincipiellt borde också plan- och bygglagen, PBL,\r\nfunnits med i balken, vilket inte har hunnits med av\r\ntidsskäl. Vi kan dock konstatera att regeringen har\r\nvalt att flytta in vattenlagen i miljöbalken, vilket är i\r\nlinje med vad vi har föreslagit.\r\nFörslaget om att föra in lagen som skötsel av jord-\r\nbruksmark i balken anser vi dock leder fel. Därför\r\nstöder vi reservation 28 i denna del. Vi ser hellre en\r\nutveckling av skötsellagen, där skogsvårdslagen kan\r\nfå vara en förebild. Det handlar om att betro skogsä-\r\ngare och lantbrukare förmåga att förvalta mark och\r\nskog enligt ekologiskt uthålliga principer.\r\nDet krävs också en bättre resurshushållning med\r\nbrukningsvärd åkermark. Åkermarken måste bättre än\r\ni dag skyddas mot exploatering för bebyggelse eller\r\nandra anläggningar. För att åstadkomma en striktare\r\nhushållning av brukningsvärd åkermark bör den klas-\r\nsas som riksintresse, och i denna del stöder vi reser-\r\nvation 8.\r\nEnligt regeringens förslag skall kraven på miljö-\r\nkonsekvensbeskrivningar, MKB, utökas och skärpas i\r\nbalken och ytterligare anpassas till EG-regler och\r\nandra internationella regler. Krav på MKB är ett bra\r\ninstrument för att förebygga oönskade miljöproblem,\r\noch regeringens förslag är i huvudsak bra. Men risken\r\nfinns att det kan missbrukas och bli ett orimligt krav\r\nför minsta lilla projekt, vilket också har lyfts fram\r\ntidigare i debatten. Förslaget om att utöka kraven på\r\nMKB bör därför begränsas till verksamheter som kan\r\nantas medföra betydande miljöpåverkan. Denna fråga\r\nbehandlas under mom. 24, och vi har där egna för-\r\nslag.\r\nMiljöbalksförslaget tycks utgå från att kommer-\r\nsiellt organiserade former av friluftsliv på annans\r\nmark ingår i allemansrätten. En konsekvens av detta\r\nkan bli att markägare som i framtiden själv hade tänkt\r\natt på sin mark bedriva friluftsverksamhet blir för-\r\nhindrade att göra detta därför att en utomstående\r\nhunnit före. Det är givetvis inte riktigt att personer i\r\nkommersiellt syfte får organisera aktiviteter på annans\r\nmark utan att fastighetsägaren får ta del av vinsten\r\neller ens har tillåtit verksamheten, speciellt som det är\r\nett permanent utnyttjande. I förlängningen kan detta\r\ninnebära en risk för att allemansrätten i dess traditio-\r\nnella former kommer i vanrykte och ett oönskat slita-\r\nge på naturen. Av denna anledning vill vi att en änd-\r\nring i lagstiftningen görs varvid det klart framgår att\r\nkommersiellt organiserade verksamheter inte får ske\r\nutan berörd markägares eller dennes rättshavares\r\nmedgivande. I denna del yrkar jag bifall till reserva-\r\ntion 20.\r\nRegeringen föreslår också att tillståndsplikt även\r\nfortsättningsvis skall gälla för kommersiella täkter av\r\nberg, sten, grus, sand m.m. Även husbehovstäkter\r\nskall kunna underställas tillståndsplikt enligt balken.\r\nDetta menar jag är att bortse från den verklighet som\r\nden enskilde jordbrukaren befinner sig i. Husbehov-\r\nstäkter har stor betydelse för de areella näringarna.\r\nÖppnande av husbehovstäkt på lantbruksfastighet är\r\natt beteckna som pågående markanvändning. Detta\r\nmåste också fortsättningsvis vara möjligt. Annars kan\r\nhelt absurda situationer uppstå. Vi har i denna del\r\negna förslag redovisade i motionen.\r\nKristdemokraterna har länge varit förespråkare av\r\nmiljödomstolar, men vi har svårt att se den miljörätts-\r\nliga vinsten med regeringens uppläggning. Vad man i\r\npraktiken gör är att byta namn på Koncessionsnämn-\r\nden till miljödomstol, vilka sedan läggs ut på några\r\nplatser i landet. Dessvärre kommer inte miljödomsto-\r\nlarna i regeringens tappning att styras av rättegångs-\r\nbalkens regler när de skall handlägga tillståndsären-\r\nden. Vi förordar i stället att miljödomstolarna skall ha\r\nsamma utformning som vanliga domstolar där parter-\r\nna för fram sina ståndpunkter som vid vanliga rätte-\r\ngångar och där domstolens sammansättning inte är\r\npartsbunden. Också i denna del har vi egna förslag.\r\nRegeringen och utskottet föreslår också att miljö-\r\norganisationer ges rätt att överklaga domar och beslut\r\nom tillstånd, godkännande och dispens enligt miljö-\r\nbalken. Detta är ett gammalt kristdemokratiskt krav.\r\nVi ser gärna att den kunskap och det engagemang som\r\nåterfinns inom den organiserade miljörörelsen bättre\r\nskall kunna tas tillvara och kanaliseras in i beslutsfat-\r\ntandet under ordnade former. Men när vi ser vilka\r\nkrav regeringen ställer på en miljöorganisation för att\r\nden skall godkännas och få överklaganderätt är vi\r\nkritiska. De begränsningar regeringen gör när det\r\ngäller medlemsantal, historik och verksamhetsformer\r\nexkluderar i princip alla föreningar utom Natur-\r\nskyddsföreningen.\r\nDet är t.ex. noterbart att Stiftelsen Miljöcentrum,\r\nsom är den miljöorganisation som på ett systematiskt\r\nsätt för miljöns talan vid koncessionsförhandlingar\r\noch i form av flera skadeståndsprocesser i vanliga\r\ndomstolar å miljöoffrens vägnar, inte kommer att\r\ngodkännas med regeringens definition. Det visar ändå\r\natt det är något som är galet med förslaget. Därför vill\r\nvi att det skall omarbetas så att föreningar som exem-\r\npelvis Stiftelsen Miljöcentrum får talerätt. I denna del\r\nstöder vi reservation 37.\r\nSedan kommer vi till frågan om resurser för att\r\nklara av att genomföra denna miljöbalk. Det är oer-\r\nhört centralt att miljötillsynen fungerar och att till-\r\nsynsmyndigheterna har de nödvändiga resurserna för\r\natt kunna sköta sitt ansvarsområde. Vi kan konstatera\r\natt regeringen har skurit ned resurser för tillsynsmyn-\r\ndigheterna till en oacceptabel nivå. Det är någonting\r\nsom vi från Kristdemokraternas sida vid flera tillfällen\r\nhar påtalat. Vi har också haft en tydlig prioritering av\r\nresurser till miljötillsyn i våra budgetalternativ. En\r\nförutsättning för att tillsynen skall fungera är resur-\r\nstillskott. Riksdagen bör göra ett principuttalande om\r\ndetta, och därför yrkar jag under mom. 77 bifall till\r\nmotion Jo33 yrkande 23 och 34.\r\nSamma sak gäller också de rättsvårdande myndig-\r\nheterna. Vi har i budgetsammanhang anvisat mer\r\nmedel än regeringen för att säkerställa de rättsvårdan-\r\nde myndigheternas styrka. Också på detta område bör\r\nriksdagen göra ett principuttalande om att resurstill-\r\nskott är en förutsättning för en fungerande lagstift-\r\nning. På samma sätt är det för centrala miljömyndig-\r\nheter, kommuner, länsstyrelser och alla de som har att\r\nhandlägga miljöärenden. De måste givetvis ha resur-\r\nser till förfogande för att klara av detta. Annars kom-\r\nmer inte en ny miljöbalk att fungera.\r\nVi kan skriva hur fina lagar som helst och ha hur\r\nhöga ambitioner som helst. Om vi i realiteten inte har\r\ntillsyn och kontroll eller åklagare som har resurser att\r\ndriva mål faller mycket av det fina och det vackra.\r\nDärför är resursfrågan central för att möjliggöra ett\r\neffektivt upprätthållande av lagstiftningen på miljö-\r\nområdet.\r\nVi har i dag låga straff för miljöbrott, och det är\r\nsällan någon fälls med hårdare straff än dagsböter.\r\nRegeringen och utskottet föreslår att straffen för\r\növerträdelser på miljöområdet skall skärpas. I de allra\r\nflesta fall skall de sträcka sig från böter till fängelse i\r\nhögst två år. För grova miljöbrott skall skalan sträcka\r\nsig från sex månader till högst sex år. Från åklagarsi-\r\ndan har det kommit ett antal kritiska synpunkter som\r\nfokuserar just på de svårigheter som finns att utdöma\r\nkännbara straff. Statistiken talar sitt tydliga språk.\r\nUnder 1996 polisanmäldes 327 personer för brott mot\r\nmiljöskyddslagen. 17 fällande domar avkunnades.\r\nSamtliga fick böter, ingen fick fängelse.\r\nSamma år fälldes en enda person för miljöbrott\r\nenligt brottsbalken. Han fick böter. Vi kristdemokra-\r\nter anser att regeringens förslag inte är tillräckligt\r\ngenomarbetat och att det finns anledning att fråga sig\r\nom straffskalan ligger på en rimlig nivå. Straffen för\r\növerträdelser på miljöområdet måste uppfattas som\r\navskräckande och därigenom fylla sin viktigaste\r\nfunktion i att verka förebyggande och återhållande på\r\nde mindre seriösa aktörer som dessvärre finns. Tyvärr\r\nkan vi tala om manschettbrottslighet - det är det som\r\ndet handlar om här.\r\nFör att få tillräcklig allmänpreventiv effekt bör\r\nstraffskalan skärpas. För miljöbrott bör man kunna\r\ndömas till böter eller till fängelse i högst fyra år. För\r\ngrova miljöbrott bör straffskalan sträcka sig från\r\nfängelse i fyra år till högst tio år.\r\nI denna del, mom. 77, yrkar jag bifall till motion\r\nJo33, yrkande 27.\r\nHär har jag några frågor till såväl miljöministern\r\nsom utskottsmajoritetens företrädare. Vid den utfråg-\r\nning som utskottet genomförde med åklagare, miljö-\r\norganisationer m.fl. ställde jag frågan om den nya\r\nmiljölagstiftningen skulle leda till fler fällande domar.\r\nSvaret från åklagarna Solveig Riberdahl och Stefan\r\nKarlmark samt från Björn Gillberg var entydigt: Nej,\r\nså blir det inte.\r\nDå måste man fråga sig om dessa personer som\r\narbetar rent praktiskt med miljöbrott har fel eller rätt.\r\nVad säger miljöministern? Vad säger utskottsmajori-\r\nteten? Har de rätt? Vilken slutsats drar regeringen och\r\nmajoriteten av det? Är den föreslagna miljölagstift-\r\nningen otillräcklig eller är det något annat som inte\r\nfungerar? Och om de har fel - varför skulle de som\r\narbetar med de här frågorna veta mindre än regering-\r\nen och utskottsmajoriteten?\r\nOm vi kunde få ett klarläggande i dessa frågor\r\nvore mycket vunnet i debatten.\r\nRegeringen och utskottet föreslår vidare att till-\r\nsynsmyndighet skall påföra näringsidkare en särskild\r\nmiljösanktionsavgift vid överträdelser av miljöregler\r\noch vid överträdelser av tillstånd och villkor som\r\ngäller för verksamheten. Vi kristdemokrater ställer\r\noss bakom principen om miljösanktionsavgifter, men\r\nvi anser att de är för lågt satta. Med den föreslagna\r\navgiftsnivån blir det i praktiken möjligt för skrupelfria\r\naktörer att redan i förväg kalkylera in det maximala\r\nbeloppet på en miljon kronor, som utskottet nu för-\r\ndubblat den av regeringen föreslagna taksumman till.\r\nVi anser att beloppen måste vara direkt kopplade till\r\ndels hur mycket en förebyggande åtgärd skulle ha\r\nkostat - avgiften skall alltid ligga väsentligt högre än\r\ndet beloppet - dels till hur stora skador som uppstått.\r\nDet finns därför inte någon anledning att ha något\r\nmaximibelopp i denna del.\r\nFru talman! Vi kristdemokrater står givetvis i öv-\r\nrigt bakom våra motioner, men för att spara kamma-\r\nrens tid yrkar jag inte bifall till alla delar. Jag hinner\r\nför övrigt inte heller gå igenom den mängd ytterligare\r\nförslag vi har. Jag tyckte att Eva Eriksson utvecklade\r\nfrågan om miljökvalitetsnormer väldigt bra. Det kan\r\nräcka med vad hon sade. Jag stöder i den delen reser-\r\nvation 16.\r\nVi har inte hunnit gå igenom frågorna om GMO\r\neller om preskriptionstider för miljöbrott. Det finns en\r\nrad områden som inte hinner gås igenom.\r\nFör klarläggande stöder vi kristdemokrater i övrigt\r\nreservationerna 5, 16 och 29. Vad gäller reservatio-\r\nnerna 11, 12, 31, 53 och 55 avstår vi vid eventuell\r\nomröstning eftersom vi har egna förslag i dessa delar.\r\nAvslutningsvis kommer vi också att avstå vad\r\ngäller reservation 1 och 4 i betänkandet om följdlag-\r\nstiftningen eftersom vi också där har ett eget förslag. I\r\növrigt står vi bakom vår motion som behandlas i det\r\nbetänkandet, men för att spara kammarens tid avstår\r\nvi också i denna del från att yrka bifall.</pre><pre>Anf.  9  INGEMAR JOSEFSSON (s):\r\nFru talman! Med dagens beslut om antagande av\r\nny miljöbalk tar miljöfrågorna klivet in i 2000-talet.\r\nMiljöfrågorna etablerar sig som en egen fråga som\r\nkan bedömas utan sidoblickar på eventuella kortsikti-\r\nga vinster för företag eller enskild. Slarv och okun-\r\nskap skall minimeras.\r\nMålet med miljöbalken är att främja en hållbar ut-\r\nveckling så att nuvarande och kommande generatio-\r\nner tillförsäkras en hälsosam och god miljö. En sådan\r\nutveckling bygger på insikten om att naturen har ett\r\nskyddsvärde och att människornas rätt att förändra\r\noch bruka naturen är förenad med ett ansvar att för-\r\nvalta den väl.\r\nMiljöbalken skall ses som en både samordnad,\r\nskärpt och breddad miljölagstiftning för en hållbar\r\nutveckling. Den kommer att ersätta 15 nu befintliga\r\nlagar.\r\nFru talman! Låt mig i punktform lyfta fram de\r\nviktigaste förslagen.\r\nBalkens mål är att främja en hållbar utveckling.\r\nNu införs grundläggande principer, t.ex. försiktig-\r\nhetsprincipen, som skall tillämpas. Genom allmänna\r\nhänsynsregler ställs samma krav på all verksamhet -\r\nförsiktighetsmått, lämplig plats, hushållning, produkt-\r\nval m.m.\r\nRegler och miljökvalitetsnormer införs. Kraven på\r\nmiljökonsekvensbeskrivningar utökas och skärps.\r\nVattenlagen arbetas in. Miljön får större betydelse.\r\nVid prövning av miljöfarlig verksamhet skall också\r\nden joniserande strålningen till omgivningen prövas.\r\nEnligt förslaget skall miljöorganisationer med\r\n2 000 medlemmar få talerätt, dvs. rätt att överklaga\r\ndomar och beslut om tillstånd, godkännande och\r\ndispens enligt balken.\r\nVerksamheter som har stor påverkan på miljö och\r\nnaturresurser, däribland stora trafikanläggningar, skall\r\ntillåtlighetsprövas av regeringen.\r\nStrandskyddets ställning görs tydligare. Till-\r\nståndskrav på husbehovstäkter föreskrivs.\r\nAnsvaret för efterbehandling av mark görs tydliga-\r\nre. En saneringsförsäkring införs.\r\nNu skärps straffen, och brottsbalkens straffbe-\r\nstämmelser arbetas in i balken.\r\nDan Ericsson nämnde miljösanktionsavgifternas\r\ninförande. De skall beslutas om av tillsynsmyndighe-\r\nten. Jag kan redan säga till Dan Ericsson att de för-\r\nhöjda avgifter som utskottet föreslår kan utdömas\r\nflera gånger. Den som vill trotsa lagstiftningen får det\r\nalltså rätt hett om öronen.\r\nRegionala miljödomstolar ersätter Koncessions-\r\nnämnden och vattendomstolarna. Reglerna om gene-\r\ntiskt modifierade organismer arbetas in i balken.\r\nTill slut vill jag nämna att tillsynsansvaret under-\r\nstryks i balken och att kommunens tillsynsansvar\r\nutökas.\r\nEfter denna verkliga snabbredovisning vill jag\r\nsätta in balken i ett miljöhistoriskt sammanhang. Som\r\nen parentes vill jag för den speciellt intresserade på\r\nområdet hänvisa till sidorna 23 och 27, där utskottet\r\nmed kansliets hjälp ger den mest kortfattade historik\r\nom miljöfrågorna under 1900-talet som går att få. Jag\r\ntycker själv att den är väldigt uttömmande.\r\nNär miljöproblemen under den första halvan av\r\n1900-talet fördes på tal saknades i många fall kunska-\r\npen och förankringen för att åtgärda problemen. Ett\r\nsådant exempel som jag kan ta från Stockholm var när\r\nfrågan om Henriksdals reningsverk behandlades i\r\nriksdagen för många herrans år sedan. Då var det en\r\nriksdagsman som sade: Detta är kommunalt slöseri\r\nmed medel, när hela Östersjön står till vårt förfogan-\r\nde! Detta ger en bild av hur man uppfattade det hela\r\nför så länge sedan.\r\nMen för oss som började jobba med de politiska\r\nmiljöfrågorna för ett 20-tal år sedan var det kanske\r\nockså lättare än vad det är i dag. Det fanns klipp att\r\ngöra om man gav sig in i miljöpolitiken, skulle man\r\nkunna säga. Med ett beslut kunde vi förhållandevis\r\nkvickt se förändringar. Ett exempel är de kommunala\r\nbesluten som sedan följdes upp centralt om svavelhal-\r\nterna i våra oljor. Svavelhalterna är i dag nere på en\r\ntiondel av de utsläpp som man hade 1970.\r\nVattenfrågan fick också förhållandevis snabba re-\r\nsultat när reningsåtgärder sattes in. Vänerns siktdjup\r\när nu lika gott som det var runt sekelskiftet. Riddar-\r\nfjärdens vatten är badbart vid de bad som finns i hu-\r\nvudstaden - oavsett vad EU säger. Vi kan från våra\r\nfönster här i riksdagen se hur laxen fångas inför våra\r\nögon. Det var faktiskt möjligt att snabbt få resultat.\r\nUnder 80- och 90-talen uppmärksammade man i\r\npolitiken de miljöproblem som produkternas kemika-\r\nlier och avfall orsakar. Men detta får inte förleda oss\r\natt tro att problemen är lösta. Många av dem finns\r\nkvar - mer komplicerade, svårare att upptäcka och\r\nmer internationaliserade.\r\nVi har fått nya miljöproblem där äldre lagstift-\r\nningar inte räcker till. Därför behövs nya metoder,\r\nnya tillvägagångssätt. Miljöbalken är anpassad till den\r\nnya tidens problem. I arbetet med att förverkliga ett\r\nhållbart samhälle skall miljöbalken vara miljöpoliti-\r\nkens centrala verktyg. Balken kommer att modernise-\r\nra den svenska miljörätten.\r\nFru talman! Bakom införandet av en miljöbalk står\r\ni dag samtliga politiska partier, även om engage-\r\nmanget nog får sägas vara väldigt varierat. Under\r\narbetet med miljöbalken har socialdemokraterna i\r\nslutfasen samarbetat med Vänsterpartiet och Miljö-\r\npartiet. Samarbetet har varit konstruktivt och målin-\r\nriktat.\r\nTill betänkandet har fogats 55 reservationer. En-\r\ndast en av dessa är en gemensam reservation från\r\nModeraterna, Centerpartiet och Folkpartiet. Jag utgår\r\nfrån att Kristdemokraterna ansluter sig till den gemen-\r\nsamma reservationen - vi har här också hört att så är\r\nfallet.\r\nAv de 55 reservationerna svarar moderaterna en-\r\nsamma för 31 stycken, eller runt 60 % av avlämnade\r\nreservationer. Moderaterna är också det parti som\r\ngenom sina förslag konsekvent försöker urholka bal-\r\nkens möjligheter att bli en effektiv lag. Eftergifterna\r\när många på miljöns bekostnad.\r\nBåde Eva Eriksson och Dan Ericsson har tagit upp\r\nden gamla balken. De här reservationerna, och det\r\nfaktum att de partier som lade fram den gamla balken\r\nså pass dåligt har kunnat hitta varandra i sina reserva-\r\ntioner, förklarar varför den lag som då lades fram var\r\nså urvattnad. Göte Jonsson och Daléus talar om vem\r\nsom gjorde vad i regeringen - och det är väl då under-\r\nförstått att Daléus dömer ut moderaternas agerande i\r\nmijöpolitiken under den tiden - och också det är väl\r\nen förklaring till att en del av arbetet nu måste göras\r\nom.\r\nLåt mig ta ett exempel från reservation 3, där mo-\r\nderaterna har en bärande princip för miljöbalken. Där\r\nsäger moderaterna: \"Som anförs i motionen har nu-\r\ntidshistorien med all önskvärd tydlighet visat att\r\nmarknadsekonomiska principer och ett konkurrens-\r\nkraftigt och fungerande näringsliv är av avgörande\r\nbetydelse för en positiv utveckling på miljöområdet.\"\r\nDetta är inte sant i den verklighet jag har levt i. Det\r\nhar inte varit konkurrensen som har drivit fram miljö-\r\nfrågorna. Orsaken till att företag har konkurrerat ut\r\nsina konkurrenter har inte varit att man velat ha bättre\r\nmiljöprodukter. Orsaken var att samhället lade sig i,\r\natt samhället inte accepterade de avigheter man upp-\r\ntäckte att företagen kom med. Det är inte en sann bild\r\nsom ni ger i er reservation, Göte Jonsson.\r\nTexten i reservationen fortsätter: \"En stor del av\r\ninitiativet på miljöområdet ligger i dag hos enskilda\r\nmänniskor och framsynta företagare som agerar på\r\nden fria, konkurrensutsatta marknaden.\" Ja, utan de\r\nkrav som de politiska församlingarna ställde hade\r\nman inte anpassat sig på det sättet. Sveriges riksdag\r\nhar faktiskt genom sin lagstiftning givit konkurrens-\r\nfördelar för en rad svenska företag.\r\nUnder mina tolv år som miljöborgarråd i Stock-\r\nholm var det så att varje gång vi ville göra en in-\r\nskränkning, lägga ut ett föreläggande på ett företag,\r\nsade man att det var omöjligt, att det inte gick. Och\r\nvarje gång lyckades det, varje gång var det möjligt att\r\nnå fram till det man sade var omöjligt. Den enda slut-\r\nsats jag kan dra av det är faktiskt att jag inte tog i\r\ntillräckligt, att jag borde ha fört fram fler förslag.\r\nNi skriver också i reservationen: \"Inom näringsli-\r\nvet ses miljöarbetet alltmer som något av godo, som\r\nkan öka både marknadsandelarna och vinsterna.\" Där\r\nsansar ni er litet och säger att det inte var så förut men\r\natt företagen nu börjar se det på det sättet. På den\r\npunkten har ni faktiskt litet rätt. Nu börjar fler företag\r\nförstå att man kan ha konkurrensfördelar av miljövins-\r\nten. Men så var det inte tidigare. Försök inte slå i\r\nnågon det, för det är inte sant.\r\nI två reservationer, som också här har berörts,\r\nnr 51 från Moderaterna och nr 52 från Centerpartiet,\r\ntas ersättningsrätten upp, dvs. regeringsformen 2 kap.\r\n18 §. I båda reservationerna konstateras att en omfat-\r\ntande rättsvetenskaplig diskussion ägt rum i frågan.\r\nDet är sant. Sedan påstår båda reservationerna att\r\nmotivet till att ändringen av regeringsformen 2 kap.\r\n18 § trädde i kraft den 1 januari 1995 var att ge ägar-\r\nrätten ett förstärkt skydd, men detta är inte sant. Hur\r\ndet skall tolkas är en sak, och vad som var avsikten är\r\nen helt annan.\r\nFörst tolkningen: Regeringen anser att någon ut-\r\nvidgning av rätten till ersättning inte har skett. Konsti-\r\ntutionsutskottet gör i sitt yttrande samma bedömning.\r\nKonstitutionsutskottet tillägger att det \"skulle framstå\r\nsom stötande om grundlagsbestämmelsen skulle med-\r\nföra att det betalas ut ersättning till t.ex. den vars\r\nverksamhet stoppas för att den innebär ett allvarligt\r\nhot mot människors hälsa eller miljön\". Utskottet\r\ndelar KU:s uppfattning. Man skriver vidare: Ett så-\r\ndant system skulle dessutom stå i strid med den inter-\r\nnationellt erkända principen om förorenarens ansvar,\r\nsom vunnit allmänt erkännande i internationellt miljö-\r\narbete. Utskottet delar också på den punkten rege-\r\nringens och konstitutionsutskottets bedömning.\r\nSå till den andra frågan: Vilken var avsikten med\r\nändringen 1995? Centerpartiet påstår i sin reservation\r\natt motivet var att ge äganderätten ett förstärkt skydd.\r\nOm detta säger Lagrådet att det inte har varit lagstifta-\r\nrens mening och hänvisar till uttalanden i förarbetena.\r\nKonstitutionsutskottet understryker att motivuttalan-\r\ndena bakom ändringarna 1994 är klara och entydiga.\r\n\"Någon förändring av tidigare gällande rätt var inte\r\navsedd.\" Vid utskottets utfrågning för balkens be-\r\nhandling i utskottet fick Carl Axel Petri frågan om\r\nvad avsikten med förändringen var. Hans svar blev:\r\n\"Det gäller 2 kap. 18 § regeringsformen. Jag var\r\nfaktiskt ordförande i Fri- och rättighetsutredningen\r\nsom lade fram förslag till den. Hela den politiska\r\nkompromiss som låg till grund för detta var att man\r\nskulle grundlagsfästa den äganderätt som redan fanns\r\nmen inte utvidgades. Därom var alla ense. Då var det\r\nen fråga om hur ordalagen skulle avfattas.\r\nVi tyckte att vi gjorde detta på ett begripligt sätt.\r\nDet kom invändningar under remissbehandlingen,\r\nmen de beaktades varken i propositionsskrivandet\r\neller av konstitutionsutskottet. Det är alltså fullstän-\r\ndigt klart att det inte var fråga om att utvidga ägande-\r\nrätten i sig, utan den äganderätt som fanns skulle\r\ngrundlagsskyddas. Det har sedan dess förts en rättsve-\r\ntenskaplig debatt - - -.\"\r\nAv vad jag nu har redovisat framgår att reservan-\r\nterna inte har rätt när de gör gällande att syftet med\r\ntidigare genomförd ändring skulle ha varit någon\r\nannan än att behålla den tidigare tolkningen.\r\nI en gemensam reservation tar Moderaterna, Cen-\r\ntern och Folkpartiet upp allemansrätten. Det kan vara\r\nlätt att förledas att tro att man faktiskt är ute för att\r\nskydda ägandet när man på det här sättet tar upp frå-\r\ngan om allemansrätten och äganderätten. I själva\r\nverket handlar det om en inskränkning av allemansrät-\r\nten. Balken gör inte i något avseende någon ny tolk-\r\nning av allemansrätten mot vad vi har haft tidigare.\r\nDet finns ingenting i balken som innebär att vi får en\r\nny tolkning av allemansrätten. Den som klagar på\r\nbalken menar därför att man skall göra inskränkningar\r\ni allemansrätten, såsom vi har känt den under lång tid.\r\nMånga hänvisar också till Högsta domstolens be-\r\nslut. Jag har hört tidigare talare säga att detta skulle\r\nbevisa att äganderätten var hotad. Högsta domstolen\r\nskriver i sitt beslut att om ett sådant kollektivt nytt-\r\njande skulle innebära påtaglig skada eller olägenhet\r\nkan man inte utnyttja allemansrätten. Man talar alltså\r\ninte bara om skada, utan man talar också om olägen-\r\nhet. Vi tycker för vår del att detta är rimligt.\r\nFlera talare har i debatten misstänkliggjort balken\r\npå den här punkten. Det är oroande att utskottets\r\nledamöter, som vet bättre, som vet att det handlar om\r\nolika delar, mörkar för att plocka tillfälliga vinster på\r\ndet här området. Jag tror inte att det tjänar den lagstif-\r\ntande församlingen att inte redovisa korrekt, och jag\r\nmenar att ni inte har gjort det i just den här frågan\r\ngentemot dem som vi har att redovisa för.\r\nBalken har inneburit mycket arbete för kansliet.\r\nDet har varit ett mycket omfattande arbete för kansli-\r\net. Jag vill framföra ett tack till kansliet för det kol-\r\nlektiva jobb det har genomfört när vi har jobbat med\r\nbalken. Jag vill också säga till alla, också till dem som\r\nnu råkar ha skrivit reservationer i opposition, att jag\r\ntycker att det har varit ett intressant och spännande\r\narbete i utskottet där alla konstruktivt har deltagit. Jag\r\nför min del har lärt mig mycket under de diskussioner\r\nvi har haft i utskottet.\r\nFru talman! Med det jag nu har sagt yrkar jag bi-\r\nfall till utskottets hemställan i betänkandena JoU20\r\nMiljöbalk och JoU25 Följdlagstiftning till miljöbal-\r\nken m.m. Jag yrkar också avslag på samtliga 55 reser-\r\nvationer till JoU20 och de 4 reservationerna till\r\nJoU25. De tilläggsförslag som jag uppfattade att Dan\r\nEricsson här framförde yrkar jag också avslag på. Jag\r\nber att få återkomma i den debatt som jag ser att her-\r\nrarna har anmält sig till.</pre><pre>I detta anförande instämde Michael Hagberg,\r\nBerndt Sköldestig, Alf Eriksson, Ann-Kristine Jo-\r\nhansson och Åsa Stenberg (alla s).</pre><pre>Anf.  10  LENNART DALÉUS (c) replik:\r\nFru talman! Först har jag bara en iakttagelse.\r\nIngemar Josefsson säger att med den här balken tar\r\nmiljöarbetet klivet in i 2000-talet. Det är nu inte allde-\r\nles rätt. Det här är ett sätt att samla ihop en befintlig\r\nsituation och att hantera - det kan man väl hålla med\r\nom - en del av dagens problem. Men det är inte en\r\nmiljöbalk som tar ett offensivt kliv in i framtiden.\r\nEn annan iakttagelse, fru talman, är att Ingemar\r\nJosefsson säger att olika partier inte har hittat varand-\r\nra i det här arbetet. Det är inte heller riktigt sant, inte\r\nens när det gäller kritiken av miljöbalken. Som Inge-\r\nmar Josefsson vet har vi samlats i ett tidigare betän-\r\nkande och konstaterat att regeringens miljöarbete är\r\nvärt kritik därför att man inte i tid har levererat mate-\r\nrial som gjort det möjligt för oss att ta ställning till\r\nmålen i miljöarbetet åtminstone parallellt med att vi\r\ntar ställning till lagstiftningen. De som kanske mest\r\nblir lidande, vid sidan av miljön, är förstås Miljöpar-\r\ntiet och Vänsterpartiet, som nu är med om en lag-\r\nstiftning men inte har varit med och diskuterat målen.\r\nFru talman! Vi har hittat varandra också i en an-\r\nnan fråga. För en kort tid sedan hittade vi varandra i\r\njordbruksutskottet i att tycka att det borde gå mer\r\nresurser till inköp av skyddsvärda skogsområden eller\r\nandra åtgärder. Miljöramen borde höjas med 100\r\nmiljoner under vartdera av de tre följande åren. Detta\r\nhar vi i enighet gått till finansutskottet med. Möjlighe-\r\nten att få igenom denna förändring beror på huruvida\r\nsocialdemokraterna i den litet snåriga budgetproces-\r\nsen vill ändra sitt paket med detta innehåll. Det är den\r\nenda möjligheten.\r\nDen frågan vill jag ställa till Ingemar Josefsson,\r\nfru talman: Vill han och socialdemokraterna i jord-\r\nbruksutskottet medverka till att socialdemokraterna i\r\nfinansutskottet tar reson och här i kammaren ser till\r\natt det blir 100 miljoner kronor mer till inköp av\r\nskog?</pre><pre>Anf.  11  INGEMAR JOSEFSSON (s) replik:\r\nFru talman! Jag menar att balken på miljölagstift-\r\nningens område faktiskt innebär ett avstamp in i\r\n2000-talet.\r\nJag noterar att Daléus varken i sitt inledningsanfö-\r\nrande eller nu talar om balken utan försöker tala om\r\nallting annat. Det förvånar mig att intresset för balken\r\nså har svalnat att hälften av det första inlägget inte\r\nbehandlade balken utan en rad andra frågor. Det visar\r\nväl ungefär vad Centerpartiet här har att komma med.\r\nDet är väl ändå anmärkningsvärt, Daléus - det\r\ntycker i alla fall vi som ser det utifrån - att av 55\r\nreservationer är endast en gemensam från dem som\r\ntidigare sade att de hade ett alternativ till den balk\r\nsom nu är framlagd. Det är väl ändå anmärkningsvärt.</pre><pre>Anf.  12  LENNART DALÉUS (c) replik:\r\nFru talman! Här har vi en skillnad. Jag kan visst\r\nstå och prata om balken en lång stund. Men sedan\r\nVänsterpartiet, Miljöpartiet och den socialdemokra-\r\ntiska regeringen kom överens om att lägga fram den\r\nhär balken har vi ju varit förhållandevis klara över att\r\nde kommer att driva igenom den här i dag. Så är det\r\nju. Det är alldeles uppenbart på det sättet. Vi kan\r\ntydligt redovisa vår ståndpunkt, såsom vi har gjort i\r\nmotioner och på andra sätt. Men jag, fru talman, vill\r\ntill skillnad från Ingemar Josefsson ge mig på de\r\nfrågor som nu går att påverka. Och det går här i Sve-\r\nriges riksdag, innan vi skiljs åt, att påverka hur\r\nmycket resurser som går till inköp av skyddsvärd\r\nmark.\r\nDet är därför, fru talman, jag här vill driva den\r\nfrågan. Det är angelägen, praktisk miljöpolitik, möjlig\r\natt påverka inom en vecka för Ingemar Josefsson. Vill\r\nhan medverka till det tycker jag att han skall redovisa\r\ndet här i dag. Sedan kan vi diskutera mycket av det vi\r\nhar redovisat i det här dokumentet, det vi har debatte-\r\nrat och diskuterat under flera månader inte minst i\r\nutskottet. Jag är beredd till en fortsatt sådan diskus-\r\nsion och hoppas kunna föra den med miljöministern\r\nsenare. Men här har vi en praktisk politisk fråga som\r\ngår att åtgärda, som går att förändra genom ett poli-\r\ntiskt beslut. Så hjälp mig, fru talman, att få Ingemar\r\nJosefsson att svara på den frågan!</pre><pre>Anf.  13  INGEMAR JOSEFSSON (s) replik:\r\nFru talman! Jag kanske skall hjälpa fru talmannen\r\natt försöka få Daléus att hålla sig till dagordningen.\r\nDen fråga Daléus talar om kommer upp på tisdag i\r\nnästa vecka. Då skall vi prata om det.\r\nDet är ändå anmärkningsvärt att Daléus efter så\r\nhär lång tid inte vill prata om balken. Det måste väl\r\nändå framstå, både för åhörare och för oss som sitter i\r\nsalen, som väldigt konstigt efter alla de uttalanden\r\nsom Daléus har gjort i denna fråga.\r\nNär det gäller splittringen av reservationerna,\r\nDaléus, vore det väl en sak om de låg i närheten av\r\nvarandra. Men de spretar ju som en hagelkärve åt alla\r\nhåll. Det finns ingen samordning. Det har åtminstone\r\nförvånat mig hur ni över huvud taget kunde skriva\r\nihop er i en balk.</pre><pre>Anf.  14  GÖTE JONSSON (m) replik:\r\nFru talman! Jag vill litet grand kommentera frågan\r\nom bärande principer. I Riodeklarationen, som Sveri-\r\nge har accepterat och skrivit under, framgår det\r\nmycket klart att marknadsekonomi och äganderätt är\r\nviktiga förutsättningar för ett bra miljöarbete. Detta\r\nbygger givetvis på de internationella erfarenheter vi\r\nhar när det gäller andra ekonomiska och politiska\r\nsystem. Vad vi efterlyser är att man också i svensk\r\nviktig miljölagstiftning slår fast denna bärande prin-\r\ncip.\r\nSedan säger Ingemar Josefsson att vi måste ha\r\nlagstiftning också. Ja, det är självklart. Det har vi haft,\r\noch det måste vi ha. Vi har varit överens om väldigt\r\nmycket lagstiftning. Men skillnaden är att vi i dag har\r\nen situation där miljöarbetet måste föras väldigt\r\nmycket utifrån producenters, konsumenters och en-\r\nskilda människors villkor och önskemål. Då tycker vi\r\natt det vore viktigt att också slå fast detta i miljölag-\r\nstiftningen.\r\nDet är ingalunda så att vi har varit motståndare till\r\nnödvändig lagstiftning på miljöområdet. Vi är det inte\r\nnu heller, Ingemar Josefsson. Vi står ju bakom hu-\r\nvuddelen av miljöbalken. Men samtidigt måste man\r\nockså markera bärande principer inom ramen för en\r\ndemokratisk ordning, en marknadsekonomisk ordning\r\noch en ordning som värnar äganderätten. Det är det\r\njag beklagar att Ingemar Josefsson och riksdagsma-\r\njoriteten inte ställer sig bakom, ty då haltar miljöarbe-\r\ntet. Om man inte är beredd att stå bakom detta haltar\r\nmiljöarbetet.\r\nHär är det inte heller fråga om att se tillbaka, utan\r\nhär är det fråga om att se framåt. Precis som Ingemar\r\nJosefsson sade tidigare är ju det här en lagstiftning för\r\n2000-talet. Då skall vi väl också i Sverige slå fast de\r\nbärande principer som vi i internationella samman-\r\nhang har varit överens om, inte minst i samband med\r\nRiobeslutet.</pre><pre>Anf.  15  INGEMAR JOSEFSSON (s) replik:\r\nFru talman! Göte Jonsson drar frågan om ägande-\r\nrätten väldigt hårt. Jag vill därför fråga rakt på sak:\r\nMenar Göte Jonsson att allemansrätten, såsom vi har\r\nanvänt den under flera århundraden, bör förändras?\r\nÄr det för lätt för den enskilde att komma ut i natu-\r\nren? Bör den rätten inskränkas? Om det är er avsikt så\r\nsäg det, och skyll i så fall inte bara på äganderätten.\r\nOm ni fick igenom ert förslag om äganderätt och\r\nrätt till ersättning skulle det innebära att en lantbruka-\r\nre som förbjuds att använda gifter skulle ersättas för\r\ndet. Det är ju konsekvensen av ert förslag. Det kan väl\r\nändå inte vara rimligt. Det står inte i några proportio-\r\nner till den miljöstrategi som vi har haft vare sig här i\r\nSverige eller internationellt.</pre><pre>Anf.  16  GÖTE JONSSON (m) replik:\r\nFru talman! Jag tycker att Ingemar Josefssons se-\r\nnaste uttalande visar hur litet känsla han har för ägan-\r\nderätten och de bärande principerna.\r\nDet är givetvis inte fråga om att en lantbrukare\r\nskall ha ersättning om han inte får använda gifter. Vi\r\när ju överens om att begränsa giftanvändningen gene-\r\nrellt. Där har vi en gemensam målsättning. Det är inte\r\ndet som det handlar om. Vad det handlar om är be-\r\ngränsningar i pågående markanvändning totalt sätt.\r\nUtnyttjande av allemansrätten för kommersialise-\r\nrad verksamhet är faktiskt ett relativt nytt påfund. Om\r\nvi utvecklar den verksamheten är risken att vi får\r\ninskränkningar i allemansrätten. Jag är medveten om,\r\noch det sade jag från talarstolen, att rättsläget i dag är\r\noklart utifrån de domslut som finns. Därför vill vi slå\r\nfast att kommersiell verksamhet på annans mark inte\r\nskall få ske utan markägarens tillstånd.\r\nHär är det inte fråga om att Ingemar Josefsson och\r\njag, en scoutgrupp eller en idrottsförening vill ut i\r\nnaturen inom allemansrättens ram. Givetvis skall man\r\nfå det. Men om det t.ex. kommer ett tyskt turistföretag\r\noch vill etablera kommersiell verksamhet på Ingemar\r\nJosefssons eller min mark, tycker jag att det är rimligt\r\natt man först frågar markägaren innan man bedriver\r\nverksamheten.\r\nJag tycker att det är angeläget att också Ingemar\r\nJosefsson försöker att klarlägga hur situationen ser ut\r\npå det här området. Det är snarare majoritetens in-\r\nställning i den här frågan som gör risken stor för att\r\ndet inom några få år kommer starka krav på in-\r\nskränkningar i allemansrätten. Vi vill värna den tradi-\r\ntionella allemansrätten, men inte utvidga den på ett\r\nsådant sätt att någon kan tillåtas att tjäna pengar på\r\nannans mark utan att markägaren ens vet om det.</pre><pre>Anf.  17  INGEMAR JOSEFSSON (s) replik:\r\nFru talman! Det sätt som Göte Jonsson talar om\r\nbalken innebär faktiskt att den skulle vara ett grund-\r\nskott mot möjligheten att bedriva ett ordentligt miljö-\r\narbete. Man blandar ihop äganderätten och möjlighe-\r\nterna för ägare att göra precis vad som helst, annars\r\nskall de få ersättning.\r\nNär utskottet härförleden var på studieresa i Upp-\r\nland med SLU, var vi då en organiserad resa som\r\nborde ha anmälts till markägaren, eller hade vi, som\r\nGöte Jonsson ser det, rätt att vara där enligt allemans-\r\nrätten?</pre><pre>Anf.  18  TALMANNEN:\r\nJag konstaterar att detta replikskifte nu är avslutat.</pre><pre>Anf.  19  DAN ERICSSON (kd) replik:\r\nFru talman! Jag tror ändå att jag talade om balken\r\noch dess konsekvenser, Ingemar Josefsson, i ett kan-\r\nske alltför långt anförande. Men det är oerhört mycket\r\nsom skall täckas upp.\r\nJag ställde en fråga i mitt anförande och jag vill\r\nupprepa den. Den handlar om miljöbrott och fällande\r\ndomar. Om vi nu antar en ny samlad miljöbalk skulle\r\nman kunna förvänta sig att det blir enklare att komma\r\nåt miljöbrottslingar. Det måste ändå vara syftet med\r\nden. Givetvis kan man säga att vi har ett mycket bra\r\nförebyggande arbete och att vi skall se till att miljö-\r\nbrott aldrig kommer till stånd. Men verkligheten är att\r\nvi har ett antal miljöbrottslingar och vi kommer att ha\r\ndet i fortsättningen också.\r\nMin fråga till åklagare m.fl. i den utfrågning som\r\nutskottet anordnade med anledning av miljöbalken\r\nvar: Kommer vi att få fler fällda miljöbrottslingar med\r\nhjälp av den nya miljöbalken? Svaret var ju nej. Där-\r\nför ställde jag frågan i mitt anförande: Vilken slutsats\r\ndrar utskottsmajoriteten av detta? Var det ett riktigt\r\nsvar eller var det ett felaktigt svar? Om det var ett\r\nriktigt svar måste ni kunna säga att vi kanske inte har\r\nfått den fulländade miljöbalken. Eller är det något\r\nannat fel som gör att vi ändå inte kommer att komma\r\nåt miljöbrottslingarna?</pre><pre>Anf.  20  INGEMAR JOSEFSSON (s) replik:\r\nFru talman! Jag tycker att Dan Ericssons fråga är\r\nseriös. Det här är ett problem som man alltid har. Hur\r\nlångt kan man gå i lagstiftningen och samtidigt behål-\r\nla rättsskyddet?\r\nJag har faktiskt grunnat mycket på precis samma\r\nfråga. Jag tror inte att vi kommer att få så många\r\ndomar till. Jag tror att det som kommer att inträffa är\r\natt de som har att följa lagstiftningen kommer att\r\nanpassa sig. Det måste också vara utgångspunkten för\r\nen lagstiftning, inte att man sätter folk i fängelse, utan\r\natt man sätter upp ramar som innebär att enskilda och\r\nföretag vet vad som gäller.\r\nMin erfarenhet från miljöarbetet, där vi har gjort\r\nanmälningar, är att företag och enskilda har anpassat\r\nsig mycket snabbt när man har fått veta var ramen\r\nligger. Jag tror att när man får den ram som balken\r\nanger klar för sig kommer vi att få en anpassning,\r\nmed färre domar som följd. Det är i varje fall min\r\nförhoppning.</pre><pre>Anf.  21  DAN ERICSSON (kd) replik:\r\nFru talman! Det var ett ärligt och redigt svar. Det\r\när Ingemar Josefssons bedömning att det inte blir fler\r\nfällande domar. Följdfrågan blir då: Kommer vi att i\r\nnästa steg ändå ha nått målsättningen att få en bättre\r\nmiljö? Kommer vi att ha fått en sorts allmänpreventiv\r\nverkan av hela regelverket så att det blir färre miljö-\r\nbrottslingar?\r\nOm vi inte når det kvarstår egentligen problemen.\r\nDå kommer vi att kunna fortsätta att räkna sådan\r\nstatistik som jag gjorde här tidigare: År 1996 polis-\r\nanmäldes 327 personer för brott mot miljöskyddsla-\r\ngen. Ingen fick fängelse och det handlar om ett fåtal\r\nsom fick fällande domar och böter.\r\nDå kommer det fortfarande ute i samhället och\r\nbland folket att upplevas på det här sättet: Jaha, det\r\nhär med miljöbrott verkar inte vara några bekymmer.\r\nDet verkar inte samhället ha prioriterat. Här har man\r\ninte tagit till en tillräcklig straffskala som gör att man\r\nkommer åt miljöbrottslingarna. Man tappar liksom\r\ntilltron till lagstiftning och rättsväsende.\r\nI förlängningen gäller det, som jag också lyfte\r\nfram i mitt anförande, resursfrågan. Det har rättsvä-\r\nsendet, inte minst åklagarna, pekat på. Skall vi klara\r\nav att handlägga miljövården måste vi också få ett\r\nrimligt resurstillskott. På den punkten har vi varit\r\nmycket tydliga och drivit på. Men i det nya läget\r\nkanske Ingemar Josefsson kan säga att när vi nu får\r\nden nya organisationen i sjön kommer man att få\r\ntillräckligt med resurser. Man kommer att ge ett or-\r\ndentligt tillskott. Det är nödvändigt om det här över\r\nhuvud taget skall fungera.</pre><pre>Anf.  22  INGEMAR JOSEFSSON (s) replik:\r\nFru talman! Jag tror att det initialt blir så, Dan\r\nEricsson, att man kommer att få fler domslut tills man\r\nfår klart för sig var ramen kommer att ligga. Därefter\r\nkommer det att ske en anpassning.\r\nVi har naturligtvis också i vår organisation på den\r\nstatliga sidan en anpassning att göra. Vi skall se till att\r\nvi får folk som blir specialutbildade på rätt sätt i den\r\nhär organisationen. I övrigt tror jag faktiskt att vi\r\nkommer att få bättre efterlevnad än vi har haft tidiga-\r\nre. Inte räknat i domar, men bättre efterlevnad tror jag\r\ndet de facto kommer att vara.\r\nMen som i all lagstiftning kommer vi naturligtvis\r\natt upptäcka luckor som vi kommer att bli tvungna att\r\ntäppa till. Varför skulle det inte ske på det här områ-\r\ndet, det sker ju på alla områden. Det finns inga som är\r\nsådana experter som de som vill komma undan lagar-\r\nna. Då ankommer det på den lagstiftande församling-\r\nen att korrigera det. Men vi har lagt en bra grund för\r\natt komma åt de miljöbrott som vi vill komma åt. Jag\r\ntror att enskilda och företag kommer att anpassa sig.</pre><pre>Anf.  23  MAGGI MIKAELSSON (v):\r\nFru talman! Miljöministern! Ledamöter och åhöra-\r\nre! Det är faktiskt ett historiskt beslut som vi skall\r\nfatta i riksdagen i dag. Det är första gången som vi\r\nskall samla de viktigaste miljölagarna till en miljö-\r\nbalk. Det här är faktiskt någonting unikt. Vår kansli-\r\nchef har räknat ut att det statistiskt sett kommer att\r\ndröja 250 år till nästa gång. Ingen av oss kommer\r\ngaranterat att få vara med om det någon mer gång.\r\nJag vill också passa på att tacka för ett bra samar-\r\nbete som vi har haft med regeringen, Miljödeparte-\r\nmentet och Miljöpartiet i det arbete och den process\r\nsom har lett fram till propositionen. Naturligtvis har\r\nvi inte fått gehör för alla våra krav. Konstigt vore det\r\nkanske om man träffar en uppgörelse om ett stort\r\nlagförslag. Men vi har ändå nått så långt att vi tycker\r\natt vi har ett bra resultat och en bra grund att stå på.\r\nDet är också så att miljöbalken inte är en lösryckt\r\nlagstiftning. Man måste se miljön i ett större samman-\r\nhang. Det är nödvändigt med en miljöomställning om\r\nmänniskan som art skall överleva på jorden. Naturen\r\nkommer alltid att klara sig. Men om vi inte förmår att\r\ngöra den nödvändiga omställningen, om vi inte för-\r\nmår att anpassa vårt eget liv på jorden till vad naturen\r\ntål, kommer vi, liksom dinosaurierna, att bli en paren-\r\ntes i utvecklingen på jorden. Därför krävs det en revo-\r\nlutionerande omställning av synen på hur vi lever. Det\r\nkrävs ett helt nytt sätt att tänka. Detta är svårare än att\r\nvända en tanker i Öresund. Alla människor kommer\r\natt beröras - lokalt, nationellt och globalt. Vi kommer\r\natt beröras var och en.\r\nHittills har utvecklingen gått åt fel håll. Även om\r\ndet händer positiva saker, går det fortfarande åt fel\r\nhåll på många områden. Fortfarande råder stora hot\r\nmot de biologiska försörjningssystemen. Det är stora\r\nhot mot hur jordens resurser används. Vi ser framför\r\noss en utveckling mot megastäder och jordbruksmark\r\nsom förstörs. Vi ser framför oss det växande klimat-\r\nhotet. Det tycks som om varje tekniskt framsteg sam-\r\ntidigt har en baksida som leder till ökad miljöförstö-\r\nring.\r\nDet går också att se hur miljöproblemen har ändrat\r\nkaraktär. När mina barn var små på 70-talet talade vi\r\nmed dem om direktören för fabriken som lät göra så\r\nstora utsläpp till havet och luften. I dag har vi kommit\r\ntill rätta med en stor del av den typen av utsläpp.\r\nDäremot finns det i dag en mängd diffusa utsläpp som\r\när svårare att komma till rätta med.\r\nDen privata konsumtionen har lett till ökade pro-\r\nblem. Vi har som enskilda konsumenter ibland svårt\r\natt välja det som är miljövänligt. Stora transnationella\r\nföretag hindrar oss på grund av deras produktutveck-\r\nling att välja det som är minst miljöstörande.\r\nDetta betyder att det krävs ett arbete på alla nivåer\r\nför att bryta utvecklingen, från daghemmen till ser-\r\nvicehusen, i kommunerna, landstingen och staten, och\r\ninte minst i näringslivet. Både de små och de stora\r\nföretagen måste göra en miljöomställning. Det måste\r\nske stegvis. Samhället måste ställas om till att bli\r\nekologiskt hållbart.\r\nDetta är svårt. Vi vet inte alltid vad vi skall göra i\r\ndag för att nå ett hållbart samhälle om 10-40 år. Vi\r\nhar ibland svårt att hitta de bra lösningarna i det korta\r\nperspektivet när vi inte vet vilka de stora hoten är.\r\nFör att komma till rätta med miljöomställningen\r\nkrävs beslut av olika karaktär. Det krävs internationel-\r\nla överenskommelser eftersom miljöproblemen är\r\ngränsöverskridande. Vi behöver nationella miljömål.\r\nVi behöver ekonomiska styrmedel och samhälleliga\r\ninvesteringar. Vi behöver ökad kunskap, och vi behö-\r\nver anslå tillräckligt med pengar i våra nationella\r\nbudgetar. Vi behöver lagstiftning. Där kommer miljö-\r\nbalken in. Miljöbalken är ett av de medel för att nå\r\nmålet om ett hållbart samhälle som vi skall fatta be-\r\nslut om i dag.\r\nDet har varit en lång utredningsprocess. Det har\r\nfunnits en borgerlig proposition, som diskuterades\r\ntidigare i dag. Det har också framkommit bra varför vi\r\ni Vänsterpartiet stödde att den propositionen skulle\r\ndras tillbaka.\r\nNu har vi fått ett nytt förslag på en samordnad och\r\nskärpt miljölagstiftning. Jag tänker ta upp några av de\r\nsaker som vi i Vänsterpartiet har tyckt varit bra med\r\nden utvecklingen. Bl.a. gäller det hänsynsreglerna. I\r\nden nya miljöbalken finns ett kapitel med hänsynsreg-\r\nler som gäller alla åtgärder som inte är försumbara för\r\nmänniskors hälsa, miljö, regler som gäller för alla\r\nmänniskor och all verksamhet som påverkar miljön.\r\nDessa bygger på två internationella och viktiga miljö-\r\nrättsliga principer. Den ena är den s.k. förorenaren-\r\nbetalar-principen. Den som orsakar skada eller olä-\r\ngenhet skall ansvara för att förebygga eller avhjälpa\r\nskadan. Den andra bygger också på den s.k. BAT-\r\ntekniken, best available technique. Alla som yrkes-\r\nmässigt bedriver eller tänker bedriva en verksamhet\r\nskall tillämpa bästa möjliga teknik.\r\nDet finns fler delar i avsnittet om hänsynsregler,\r\nmen jag tänker inte ytterligare gå in på dem.\r\nEtt annat avsnitt som är viktigt är frågan om mil-\r\njökvalitetsnormer. Regler kan sättas upp för ett geo-\r\ngrafiskt område för hur mycket miljön tål. Sedan\r\ngäller det att de som lever och verkar inom det områ-\r\ndet att gemensamt hitta lösningar. Det måste sättas\r\ngränser för vilka verksamheter som får bedrivas för\r\natt nå upp till normen.\r\nDet är också ett viktigt framsteg att miljöorgani-\r\nsationer får rätt att överklaga beslut. På det sättet ges\r\nmiljön inte bara en utan många ombudsmän. Det är\r\npositivt.\r\nDet är bra att det nu finns en regel som säger att\r\nregeringen på ett tidigt stadium skall miljöpröva stora\r\nanläggningar som vägar, järnvägar, flygplatser och\r\nfabriker. Det är bra att det finns regionala miljödom-\r\nstolar. Det är något som Vänsterpartiet har krävt i\r\nmånga år.\r\nMiljösanktionsavgifter har berörts tidigare i dag.\r\nDet är ett nytt instrument som skall vara snabbt och\r\neffektivt. Det går att på ett enkelt sätt jämföra miljö-\r\nsanktionsavgiften med parkeringsböter. Ställer man\r\nbilen fel får man en p-lapp. Flyttar man inte på bilen\r\nfår man en ny p-lapp. Ställer man bilen på ett olagligt\r\nställe kan man åtalas och fällas för vårdslöshet i trafik\r\neller motsvarande. På det sättet ger miljösank-\r\ntionsavgiften ett ytterligare instrument för myndighe-\r\nterna att komma till rätta med den typ av påverkan på\r\nmiljön som inte alltid kan bevisas är uppsåtlig - vilket\r\nligger i straffskalan.\r\nDet är bra att det blir skärpta straff på flera områ-\r\nden.\r\nMed miljöbalken har vi fått ett bra lagverk att utgå\r\nfrån. Självklart blir detta inte ett en gång för alla\r\nslutgiltigt beslut.\r\nEtt så stort lagstiftningsarbete - det största som\r\nriksdagen skall fatta beslut om - kommer att behöva\r\nen kontinuerlig uppföljning och utvärdering. Det är\r\nockså viktigt att genomförandet blir bra. Därför väl-\r\nkomnar vi den parlamentariska kommittén som skall\r\nfölja tillämpningen av miljöbalken.\r\nDet är också viktigt att kommuner och landsting\r\nges tillräckliga möjligheter till utbildning i tillämp-\r\nning av lagen. Där finns ett ambitiöst program.\r\nJag vill kommentera den tidigare debatten i dag.\r\nDet har varit intressant att lyssna på de borgerliga\r\npartierna. De säger att förslaget kommer för sent. Å\r\nandra sidan går det inte att fatta beslut om att lagen\r\nskall träda i kraft. De både vill och vill inte. Det är\r\nlitet märkligt.\r\nSedan är det Centern och Lennart Daléus. Det är\r\nanmärkningsvärt att en så stor del av Lennart Daléus\r\nanförande ägnades åt kommande beslut. Han pratade\r\nom de budgetramar som vi skall fatta beslut om nästa\r\nvecka och inte om balken som sådan. Lennart Daléus\r\nsade i sin replik med Ingemar Josefsson att det beror\r\npå att man i princip redan har fattat beslut om balken.\r\nDet finns en uppgörelse.\r\nDet skulle inte ha blivit mycket till debatt i kam-\r\nmaren om vi hade resonerat så under de gångna åren.\r\nMycket av den ekonomiska politiken har varit upp-\r\ngjord i förväg. Det är ett konstigt synsätt.\r\nDe två frågor som de borgerliga partierna har\r\nenats om gäller allemansrätten och i viss mån ägande-\r\nrätten.\r\nIngemar Josefsson hade en ganska klargörande\r\ndiskussion om allemansrätten. Centern har väckt en\r\nmotion om att stifta en lag som skall häva HD:s dom\r\n- det är vad förslaget går ut på.\r\nLåt mig ge ett konkret exempel. För några år se-\r\ndan hade jag möjlighet att ägna mig åt forsränning\r\nlängs Vindelälven. Det var trevligt. Vi stannade till på\r\nett par ställen och drack kaffe, och vi gjorde strand-\r\nhugg. Det var på privat mark. Är det Göte Jonssons,\r\nLennart Daléus och övriga borgerliga representanters\r\nmening att markägaren hade kunnat hindra oss från\r\ndetta? Forsränningen var ett kommersiellt arrange-\r\nmang. Vi betalade för det. Det här ställer frågan på\r\nsin spets.\r\nJag måste ställa en ytterligare fråga till Lennart\r\nDaléus. Den gäller anslaget till miljöbudgeten. Vi var\r\nense i jordbruksutskottet. Såvitt jag förstår är det inte\r\nmånga av partierna i finansutskottet som nu stöder det\r\nförslaget. Hur gör Centern på tisdag? Kommer Cen-\r\ntern att stödja sin egen motion när det gäller anslagen\r\ntill miljöbudgeten?\r\nGöte Jonsson från Moderaterna tar upp de bärande\r\nprinciperna, och han för ett ganska hypotetiskt reso-\r\nnemang om att man skall se positivt på människans\r\ngoda påverkan på miljön. Det är en fras som ingen\r\nkan säga någonting negativt om. Det svåra är bara att\r\ndefiniera vad som är människans goda påverkan på\r\nmiljön. Jag skall ta två exempel.\r\nPå 60-talet använde man mycket hormoslyr i sko-\r\ngen, och det fördes en väldig debatt om det. Det var\r\ndefinitivt någonting som var negativt, men det fanns\r\nde som trodde hårt på hormoslyret. Man talade i ra-\r\ndio, i TV och på möten om att det inte var farligt, och\r\nman drack hormoslyr för att bevisa att det var ofarligt.\r\nDe människorna lever inte i dag.\r\nVi har också haft mycket diskussion om betat ut-\r\nsäde inom jordbruket. Det är inte den fria konkurren-\r\nsen som har lett till att det kvicksilverbetade utsädet\r\nhar försvunnit, utan det är en lagstiftning och framför\r\nallt aktiva, miljömedvetna människor, som har drivit\r\nen opinion i de frågorna.\r\nNär det gäller frågan om äganderätten är det in-\r\ntressant att se att det i det betänkande från konstitu-\r\ntionsutskottet som skall debatteras efter detta bara är\r\nmoderaterna som har krävt en stärkt äganderätt. Där\r\nfinns återigen en splittring mellan de borgerliga parti-\r\nerna.\r\nDan Ericsson tog upp straffskalan och frågade om\r\ndet kommer att bli fler fällande domar. Från Vänster-\r\npartiets sida ser vi det inte som en målsättning att få\r\nfler fällande domar när vi skärper straffen. Det är\r\nsnarare tvärtom, att skärpta straff eller ändrade straff-\r\nskalor är till för att man skall få färre fällande domar,\r\ndärför att man vill få en förändring av beteendet.\r\nProblemet i dag är inte i första hand straffskalan, utan\r\natt det är så få av miljöbrotten som leder till åtal, att\r\nde inte ens kommer upp den vägen. Jag är övertygad\r\nom att det förslag som vi nu har lagt, bl.a. om regiona-\r\nla miljödomstolar, kommer att innebära att ett ökat\r\nantal miljöbrott leder till åtal. Men återigen är det\r\nviktigaste att färre människor begår miljöbrott och att\r\nvi får ett bättre tillstånd i miljön.\r\nFru talman! Avslutningsvis vill jag säga att jag\r\ntycker att det har varit värdefullt att ha haft möjlighet\r\natt delta i arbetet med att skapa en miljöbalk och en\r\nhelt ny, sammanhållen miljölagstiftning. Jag beklagar\r\natt inte fler partier som var inbjudna - det gällde i\r\nprincip alla partier - tog chansen. När många männi-\r\nskor tänker olika tankar leder det till ett bra resultat.\r\nJag tycker att vi har nått ett bra resultat, men när vi\r\nfattar beslut om den viktigaste miljölagstiftningen och\r\nhar det största lagstiftningsarbetet på miljöns område,\r\när det synd att några partier skall tjura, minst sagt, och\r\nställa sig vid sidan om och prata om ovidkommande\r\nsaker.</pre><pre>Anf.  24  LENNART DALÉUS (c) replik:\r\nFru talman! Fru talmannen vet bättre än jag vad\r\nsom tilldrar sig i Rackarbergen i Uppsala, med Måns\r\noch Bill och Bull. Litet så är det i miljöpolitiken, med\r\nSocialdemokraterna som Måns och Vänsterpartiet och\r\nMiljöpartiet som Bill och Bull. De säger ungefär\r\nsamma saker. De säger det som Måns har bestämt,\r\nmed litet olika ordval.\r\nNu har Vänsterpartiet genom det här samarbetet,\r\neller under trycket av Socialdemokraterna, gett upp\r\nnågra viktiga principer, inte bara i miljöarbetet utan\r\nmera allmänt sett. Det illustrerar Maggi Mikaelsson i\r\ndag. Jag skall ta upp några centrala frågor som jag\r\ntrodde var viktiga för Vänsterpartiet.\r\nNär det gäller det kommunala vetot: Hur kan det\r\nha blivit så att Vänsterpartiet systematiskt medverkar\r\ntill att urholka det kommunala vetot genom den här\r\nlagstiftningen? När man har möjlighet, t.ex. i fråga\r\nom sådant som relaterar till hanteringen av högaktivt\r\navfall från kärnkraften, att skärpa kommunernas möj-\r\nlighet att påverka, ta ställning till och bestämma om\r\ndet egna området, medverkar Vänsterpartiet till att\r\nurholka detta.\r\nNär det gäller överklagande: Hur kommer det sig\r\natt Vänsterpartiet medverkar till att i realiteten en\r\norganisation får överklaganderätt? Det folkliga arbete\r\nsom bedrivs på miljöområdet kommer inte till tals på\r\ndet här sättet. Var är stödet till en miljöombudsman,\r\nsom såvitt jag förstår Vänsterpartiet tidigare tyckte\r\nvar en bra inrättning? Det har försvunnit nu.\r\nFru talman! Avslutningsvis vill jag svara på den\r\ndunkla frågan: Ja, Centerpartiet kommer att stötta sina\r\nmotioner och sina reservationer i den här debatten och\r\ni andra debatter som kan komma i kammaren.</pre><pre>Anf.  25  MAGGI MIKAELSSON (v) replik:\r\nFru talman! Lennart Daléus jämför Vänsterpartiet\r\noch Miljöpartiet med Bill och Bull. Då kan jag säga\r\natt genom sig själv känner man andra.\r\nJag går inte med på att Vänsterpartiet har gett upp\r\nviktiga principer. När det gäller det kommunala vetot\r\nanser vi att det är viktigt att få en tidig miljöprövning\r\nav stora projekt, så att man på ett tidigt stadium kan\r\nse om det finns en bättre placering av det hela, att\r\nman inte minst utifrån miljöbalkens hänsynsregler inte\r\nskall få en bra placering eller en bra organisation.\r\nSom Lennart Daléus vet är det kommunala vetot re-\r\ndan borttaget när det gäller kärnkraftsavfallet, så det\r\nberörs inte i den här miljöbalken. Det är nästan dumt\r\natt ta upp den frågan här.\r\nNär det gäller miljöorganisationernas överklagan-\r\nde tycker vi att vi har landat på en rimlig nivå. När det\r\nhandlar om överklagande av miljöbeslut måste man\r\nställa krav på en hög kompetens. När det gäller det\r\nfolkliga engagemanget tror jag inte att det är rätt sätt\r\natt i första hand kunna överklaga till miljödomstolar,\r\natt varje liten enskild opinionsgrupp skall ha det som\r\nmål. Det skall man se till att lösa på ett annat sätt. Det\r\nfolkliga engagemanget kommer till uttryck på många\r\nolika sätt, inte minst i ett engagemang i olika miljöor-\r\nganisationer.\r\nDet är intressant att Lennart Daléus säger att\r\nCentern kommer att stödja sina egna reservationer\r\noch motioner. Det gör de flesta partier. Men det som\r\nvar möjligt i jordbruksutskottet var att vi i alla partier\r\ni oppositionen fick med oss Socialdemokraterna på ett\r\ngemensamt betänkande. Det är det som hade krävts i\r\nfinansutskottet. Såvitt jag vet har Centern i finansut-\r\nskottet backat från de krav och de förslag som vi hade\r\ni jordbruksutskottet. Det är anmärkningsvärt.</pre><pre>Anf.  26  LENNART DALÉUS (c) replik:\r\nFru talman! Vad jag än pratar om säger Maggi\r\nMikaelsson att jag inte skall prata om det och att det\r\ninte hör hemma i den här debatten. Jag får väl chansa\r\nden här gången.\r\nBudgetprocessen är sådan att de olika förslagen\r\nfrån de olika partierna tas i ett paket. Den enda möj-\r\nligheten att få med de 100 miljoner som vi var över-\r\nens om är att socialdemokraterna ändrar sitt budget-\r\npaket.\r\nNär det gäller det kommunala vetot blev det\r\nmycket ord från Maggi Mikaelsson, men jag kanske\r\nkan få ett kortare svar: Är det en förstärkning av det\r\nkommunala vetot som sker, eller är det en urholk-\r\nning? Visst är det väl möjligt, när vi behandlar miljö-\r\nlagstiftning, för oss som är miljöengagerade i den här\r\nkammaren att lägga förslag och ta upp förslag som\r\ngäller ett återförande av det kommunala vetot när det\r\ngäller hanteringen av utbränt kärnbränsle, som hör\r\nhemma i den här lagstiftningen.\r\nI överklagandefrågan kan man ju ha den represen-\r\ntativa synen, som Maggi Mikaelsson redovisar. Det\r\ninnebär att de som utför det folkliga arbetet, som\r\nlokala Agenda 21-kommitteér, opinionsgrupper som\r\nväxt fram t.ex. i samband med Hallandsåsen och an-\r\nnat, inte skulle vara kompetenta nog. De skall inte\r\nhantera det här, inte ens om de får stöd av en kompe-\r\ntent miljöombudsman. De som skall hantera det här är\r\nrepresentativa grupper. Där finns det uppenbarligen\r\nbara en - en hedervärd sådan, skall jag säga - som\r\nklarar det arbetet, och det är Naturskyddsföreningen.\r\nDet är den enda som klarar kriterierna. Så kan man\r\ninte se det, om man vill att miljöengagemanget skall\r\nha ett folkligt stöd. Det går inte.</pre><pre>Anf.  27  MAGGI MIKAELSSON (v) replik:\r\nFru talman! Jag tror faktiskt att vi är ganska över-\r\nens om hur viktigt det är med ett folkligt engagemang\r\nnär det gäller miljöfrågor, oavsett om det gäller kärn-\r\nkraftens avveckling eller något annat.\r\nJag har litet svårt att förstå mig på Lennart Daléus\r\nsätt att argumentera i just miljöfrågorna. Man har\r\nvarit överens med regeringen om de stora ekonomiska\r\nsatsningarna under i princip hela denna period - även\r\nnär det gäller nedskärningarna på miljöområdet. Om\r\nman läser Centerns motion inför miljöbalken ser man\r\natt det tråkigt nog inte finns mycket av offensiva kliv,\r\nsom Lennart Daléus själv efterlyste i sitt anförande.\r\nDen förståelse för dagens miljöarbete som han saknar\r\nkan man inte heller hitta i Centerns motion, och det är\r\nbara att beklaga.\r\nDet är också litet märkligt om det är så att ett\r\nsamlat budgetanslag nästa vecka skall stå och falla\r\nmed socialdemokraterna. Det betyder att en opposi-\r\ntion i majoritet inte har något inflytande på budget-\r\nprocessen, och det är i sig väldigt anmärkningsvärt.\r\nDet är intressant om det är så, och det i sig skulle\r\nbehöva leda till en väldigt stor debatt.\r\nJag vill använda de sista sekunderna till att tacka\r\nLennart Daléus för den mandatperiod som han har\r\nvarit ordförande i utskottet. Även om vi är oense om\r\nmycket tycker jag att han har skött sitt jobb på ett bra\r\nsätt. Jag vill i protokollet få infört att jag önskar ho-\r\nnom lycka till som ordförande i Centerpartiet i fram-\r\ntiden.</pre><pre>Anf.  28  EVA ERIKSSON (fp) replik:\r\nFru talman! När Maggi Mikaelsson inledde sitt an-\r\nförande - det var kanske i mitten - sade hon att de\r\nborgerliga partierna varken vill ha eller vill vara utan\r\nen miljöbalk. Jag vet inte om hon räknar mig till de\r\nborgerliga partierna, men jag var i alla fall väldigt\r\ntydlig i mitt anförande. Jag sade att jag tycker att det\r\när bra att vi får en miljöbalk - en samlad miljölag-\r\nstiftning. Jag har heller inte sagt någonting om ikraft-\r\nträdandet, även om det naturligtvis finns skäl att fun-\r\ndera över hur den korta tid som står till förfogande\r\nskall kunna användas så effektivt som möjligt, så att\r\ndenna viktiga lagstiftning får en bra genomförandefas.\r\nJag förmodar att Maggi Mikaelsson har diskuterat\r\nfrågan i samtal med sina kamrater inför detta förslag.\r\nDet vore intressant att höra vad Maggi Mikaelsson\r\nhar för synpunkter på det.\r\nDet finns en annan sak som Maggi Mikaelsson tog\r\nupp i sitt anförande som jag fäste mig vid. Hon sade\r\natt frågan om de diffusa utsläppen kommer att vara\r\nstor i det framtida arbetet och att vi måste hitta en\r\nlösning på hur vi skall kunna gå till väga. Det är pre-\r\ncis det jag understryker i min reservation, där jag\r\npekar på det instrument balken ger. Åtgärdsprogram-\r\nmen - det gäller miljösamverkansformer och annat -\r\när det som möjliggör kontroll av diffusa utsläpp. Men\r\njag menar att det inte kan bli effektivt om det inte blir\r\nbindande.\r\nJag vill fråga Maggi Mikaelsson varför hon inte\r\nyrkar bifall till den reservation som Folkpartiet har\r\nlagt fram. Går inte det hoppas jag ändå att Maggi\r\nMikaelsson kan lova att detta skall bli en fråga som\r\nskall få hög prioritet i den fortsatta arbetsprocessen.</pre><pre>Anf.  29  MAGGI MIKAELSSON (v) replik:\r\nFru talman! Jag talade om de borgerliga partierna i\r\nmitt anförande. Jag skulle kanske ha sagt \"flera av de\r\nborgerliga partierna\". Det ökar ju snarare problemet.\r\nJag har förstått att Folkpartiet har en mer positiv\r\ninställning till miljöbalken än vad åtminstone modera-\r\nterna har. Det är ju bra att det är på det sättet. Det\r\nhade kanske kunnat leda till ytterligare konstruktiva\r\ndiskussioner innan propositionen lades fram, men nu\r\nblev det inte så.\r\nSvårigheten är att det finns en idé eller tanke om\r\natt de borgerliga partierna skall regera tillsammans\r\nefter valet om de får majoritet för det. Det är svårt om\r\nman har så olika uppfattningar i sakfrågorna på ett så\r\nviktig område som miljöområdet. Det tycker jag är ett\r\nproblem.\r\nFrågan om de diffusa utsläppen och åtgärdspro-\r\ngrammen är väldigt viktig. Miljökvalitetsnormer är ett\r\nnytt instrument. Vi tycker att vi har hittat en lämplig\r\nnivå att lägga oss på i detta skede, men det är verkli-\r\ngen en av de saker som måste utvärderas och följas\r\nupp. Man måste se hur det går att tillämpa i praktiken.\r\nDet är inte alltid så lätt att när det t.ex. gäller förore-\r\nningar i ett vattenområde klart säga hur stor andel var\r\noch en har bidragit med. Därför måste det vara nå-\r\ngonting som man får jobba vidare med.\r\nFrån Vänsterpartiets sida är vi nöjda med det för-\r\nslag som vi har lagt fram så här långt, men jag kan\r\nlova Eva Eriksson att vi kommer att jobba vidare med\r\ndessa frågor.</pre><pre>Anf.  30  EVA ERIKSSON (fp) replik:\r\nFru talman! Tack för det, Maggi Mikaelsson. Det\r\nskall jag se fram emot. Jag skall följa den debatten\r\nnoga.\r\nMaggi Mikaelsson pekar på ett problem när hon\r\ntalar om de borgerliga partierna. Om vi skall få en\r\nkraftfull miljöpolitik är lösningen att Folkpartiet får\r\nett starkt stöd efter valet. Det tror jag inte att Maggi\r\nMikaelsson kan hjälpa mig med. Jag tror inte att hon\r\nkan säga att hon skall göra det i denna kammare, men\r\ndet är ändå på det sättet man måste se problemet.\r\nJag tror att Maggi Mikaelsson dramatiserar litet\r\ngrand också när det gäller otydligheten, t.ex. Den\r\nförra regeringen lade ändå fram ett miljöbalksförslag.\r\nJag sade i min inledning att det fanns brister i det\r\nförslaget, men det finns också brister i detta miljö-\r\nbalksförslag. Det finns skillnader i sak och när det\r\ngäller hanteringen av miljöbalken och lagstiftningen,\r\nmen på samma sätt som den borgerliga regeringens\r\nförslag var en process är det här en process.</pre><pre>Anf.  31  MAGGI MIKAELSSON (v) replik:\r\nFru talman! Inför avslutningen på en mandatperi-\r\nod vill alla partier få starkt stöd för just sina frågor.\r\nDär kan vi vara överens, Eva Eriksson. Jag kan där-\r\nemot inte hjälpa Folkpartiet med det.\r\nMiljöbalken är, som jag och flera andra har sagt\r\ntidigare, ett stort steg på vägen mot ett hållbarare\r\nsamhälle. Sedan gäller det att tillämpa den på ett\r\noffensivt och progressivt sätt. Det gäller framför allt\r\natt bygga ut kunskap på alla nivåer i samhället. Det\r\nhandlar som jag sade i mitt anförande om att ändra\r\ntänkesätt. Vi måste var och en lära oss att tänka på ett\r\nhelt nytt sätt, så att vi inte belastar de biologiska sys-\r\ntemen mer än vad naturen tål.\r\nVi behöver inte fundera så mycket på vad som\r\nhänder. Det som händer är att det går åt pipsvängen,\r\nom man får uttrycka sig så i denna kammare. Klarar\r\nvi inte att forma ett hållbart samhälle är vår tid som\r\nart på jorden ute. Det tycker jag skulle vara synd. Vi\r\nhar fortfarande möjlighet att göra den förändringen.\r\nOm det tror jag att många här är väldigt överens.\r\nSedan har vi olika sätt att nå dit. Miljöbalken är för\r\nVänsterpartiets del ett bra steg på vägen mot ett håll-\r\nbart samhälle.</pre><pre>Anf.  32  GUDRUN LINDVALL (mp):\r\nFru talman! Vi står inför ett mycket viktigt beslut i\r\ndag. För Miljöpartiet är det ett mycket glädjande\r\nbeslut.\r\nFrån Miljöpartiets sida aktualiserade vi redan\r\n1982 behovet av en miljöbalk. När vi gjorde det var\r\nvi faktiskt ensamma på arenan. Det fanns ingen som\r\ntyckte att det var nödvändigt - inte heller Natur-\r\nskyddsföreningen. När vi hade argumenterat ett tag\r\ninsåg alltfler att miljölagarna behövde samordnas och\r\nskärpas.\r\nÅr 1989 fick vi till en utredning som tog fram ett\r\nförslag som vi tyckte var acceptabelt. Vi hade natur-\r\nligtvis synpunkter på hur vi ville förbättra det, men\r\ndet utgick i det stora hela från de idéer vi hade.\r\nDen borgerliga regering som då satt vid makten\r\ntog det till sig och knådade och diskuterade det väl-\r\ndigt mycket, som vi har förstått senare. Så småningom\r\nlade man fram sitt miljöbalksförslag - ett miljöbalks-\r\nförslag som närmast fick den då sittande utredningen\r\natt hicka. Det avvek rejält från det förslag som utred-\r\nningen hade lagt fram och också från det som Miljö-\r\npartiet ville.\r\nJag citerar Eva Eriksson. Det var inte för att det\r\nskulle vara kul som vi ansåg att förslaget inte var\r\nacceptabelt. Det var därför att det helt enkelt var för\r\ndåligt.\r\nDet som skedde när det borgerliga balkförslaget\r\nkom var att Miljöpartiet, Vänsterpartiet, Socialdemo-\r\nkraterna, Naturskyddsföreningen och LO lämnade\r\nutredningen därför att man ansåg att det inte gick att\r\njobba vidare med följdlagstiftningen utifrån det bor-\r\ngerliga balkförslaget. De var som en Hallandsås -\r\nfullt med hål och undantag. Det var inte en samlad\r\nskärpt miljölagstiftning. Det var en kompromisspro-\r\ndukt som vi i dag förstår att Moderaterna hade haft\r\nmycket att säga till om, för det enda partiet som i dag\r\ngår tillbaks till förslaget och försvarar det i sina reser-\r\nvationer är faktiskt Moderaterna.\r\nFrån Miljöpartiets sida var det alltså absolut nöd-\r\nvändigt att se till att vi började om så att vi skulle få\r\nen annan produkt, den som finns på bordet i dag och\r\nsom kommer att beslutas. Vi anser att det som nu\r\nfinns håller måtten för en miljöbalk. Det stärker miljö-\r\nlagstiftningen, och jag skulle vilja säga att det är det\r\nviktigaste miljöbeslutet som vi kommer att fatta under\r\n90-talet, för det kommer att få effekter på verklighe-\r\nten. Det kommer att göra att tillsynsmyndigheterna\r\nkommer att kunna skärpa möjligheten till tillsyn. Det\r\när ett mycket viktigt förslag.\r\nJag tänker gå in på en del av de förändringar som\r\nhar gjorts sedan det borgerliga förslaget. Jag har väl-\r\ndigt svårt att förstå hur man, om man har läst försla-\r\nget, kan hävda att förändringarna är små. Antingen\r\ntyder det på att man inte kan läsa lagstiftning, att man\r\ninte vet hur miljöarbetet bedrivs i praktiken i samhäl-\r\nlet i dag, eller - vilket jag hoppas inte är fallet, fru\r\ntalman - att man för ut en falsk politisk retorik och\r\nhoppas att man kan lura någon. Det har nämligen\r\nskett stora förändringar om man jämför det borgerliga\r\nförslaget och den miljöbalk som finns nu.\r\nDet intressanta är, fru talman, att det här är första\r\ngången, som jag vet, som samtliga partier i Sveriges\r\nriksdag har bildat majoritet för ett förslag. Varsågod\r\natt jämföra!\r\nDen borgerliga regeringen hade naturligtvis tänkt\r\ndriva igenom det miljöbalksförslag man lade fram\r\nutan några större förändringar. Vi skulle haft 14 da-\r\ngars motionstid t.ex. Att påstå att man skulle ha kun-\r\nnat göra alla de förändringar som vi nu har gjort un-\r\nder utskottsarbetet, fru talman, är  fullkomligt omöj-\r\nligt. Så arbetar inte riksdagen, och så kan inte riksda-\r\ngen jobba. Man hade varit tvungen att återremittera\r\nförslaget.\r\nNär det gäller de förändringar som har skett och\r\ndet som nu har kommit, vilket saknades tidigare, är\r\ndet 15 miljölagar som samordnas. Här finns vattenla-\r\ngen med, som är en lag som i högsta grad påverkar\r\nmiljön. Det är en av de äldsta lagarna och som behöv-\r\nde vara med. Här finns lagen om skötsel av jord-\r\nbruksmark med, en mycket viktig lag som påverkar\r\nmiljön. Här finns också gentekniklagen med, som är\r\nen av de lagar som är viktiga inför framtiden och som\r\nmåste finnas med i miljöbalken. Vi inför nu talerätt.\r\nVi inför hänsynsregler som gäller för all miljöpåver-\r\nkan, både i de lagar som finns i balken och även i de\r\nlagar som finns utanför. Vi ser till att vi får miljö-\r\ndomstolar. Vi ser till att vi äntligen får miljökvali-\r\ntetsnormer, som kommer att kunna innebära att vi får\r\nett miljöarbete som bedrivs på ett annat sätt, nämligen\r\nutifrån vad som är möjligt att göra i naturen, vad\r\nnaturen tål, för att uttrycka det litet förenklat. Vi får\r\nmiljösanktionsavgifter som gör att det blir lättare för\r\ntillsynsmyndigheten att komma åt dem som inte vill\r\nfölja det som gäller. Vi får skärpta miljökonsekvens-\r\nbeskrivningar. Vi får äntligen möjlighet till sanering\r\nav gamla miljösynder begångna efter 1969. Vi får\r\ngenerella föreskrifter, vilket är mycket viktigt. Jag\r\nkommer att återkomma till det. Vi ser också till att det\r\nblir bättre möjligheter för tillsynsmyndigheten, fram-\r\nför allt kommunen, att bedriva sin tillsyn. Vi knyter\r\nde lagar som ligger utanför balken till balken genom\r\natt se till att de allmänna hänsynsreglerna, miljökvali-\r\ntetsnormerna och miljökonsekvensbeskrivningarna\r\nkopplas till alla dessa lagar. Detta är mycket viktigt.\r\nDet innebär att vi höjer ribban totalt för miljöarbetet i\r\nSverige genom alla de lagar som påverkar miljön.\r\nOm man skall se det litet mer i detalj kan man sä-\r\nga att de 15 lagarna som nu införs får gemensamma\r\nhänsynsregler. Kapitel 2 i balken är helt omskriven i\r\nförhållande till den borgerliga balken. Där gällde\r\nhänsynsreglerna, som var mycket få till antalet, vissa\r\nlagar. Här gäller hänsynsreglerna all verksamhet.\r\nI hänsynsreglerna tas upp dels ett krav på kunskap,\r\noch försiktighetsprincipen finns med. Det är första\r\ngången som försiktighetsprincipen finns med i lag-\r\nstiftningen, och den skall alltså gälla all miljöpåver-\r\nkan. Här finns lokaliseringsregeln och ett krav på att\r\nman skall ha hushållning för ögonen. Här finns ett\r\nproduktval som innebär att den som använder eller\r\nsäljer kemiska produkter skall se till att använda det\r\nsom är minst skadligt för miljön. Här finns också en\r\navvägningsregel med som är mycket viktig. Den säger\r\natt man kan ställa krav på den som blir utsatt för kra-\r\nvet om inte vederbörande kan visa att kravet är orim-\r\nligt. I den borgerliga balken var det precis tvärtom.\r\nDär skulle det vara myndigheten som skulle visa att\r\nde krav man ställde på en verksamhet var rimliga.\r\nVi får en ansvarsregel som säger att om man har\r\norsakats problem, skall de rättas till av dem som orsa-\r\nkat dem. Vi får en stoppregel som säger att om man\r\ninte kan bedriva en verksamhet som tar hänsyn till\r\nförsiktighetsprincip, lokalisering, ansvar, kunskap\r\nosv. kan verksamheten stoppas. Det är oerhört viktigt.\r\nDet här kapitlet skulle jag vilja hävda är det viktigaste\r\ni miljöbalken. Det är alltså totalt omarbetat sedan den\r\nborgerliga balken. Det är detta kapitel som gör att\r\ntillsynsmyndigheterna kan göra oerhört mycket och\r\nger de möjligheter som har saknats i tillsyns- och\r\ntillståndsarbetet. Detta kommer att påverka de beslut\r\nsom fattas i miljö- och hälsoskyddsnämnder, i länssty-\r\nrelsen och i miljödomstolar. Det kommer att göra att\r\ndet ställs högre krav på all verksamhet. Det är en stor\r\nförändring, fru talman, och det är ingen förändring\r\nsom hade kunnat fixas till i utskottet om man hade fått\r\nbehandla den borgerliga balken. Det är en stor för-\r\nändring, och jag kan inte förstå hur man kan säga att\r\nden är liten. Då har man inte begripit vidden av hän-\r\nsynsreglerna.\r\nDet slås också fast att det räcker med att det finns\r\nen risk för olägenhet för miljön för att hänsynsregler-\r\nna skall användas. Så var det inte i det borgerliga\r\nförslaget. Där måste det bevisas att det var skadligt.\r\nVi vet att det är svårt att rätta till misstag i efter-\r\nhand. Det gäller att se till att ha en lagstiftning som\r\ngör domar och den typen av åtgärder onödiga. Alla de\r\ngånger vi har försökt att rätta till något i efterhand har\r\nvi misslyckats.\r\nHänsynsreglerna skall alltså tillämpas av till-\r\nsynsmyndigheterna. De skall ligga till direkt grund för\r\nförelägganden och förbud. De är också rättsligt bin-\r\ndande. Detta är mycket viktigt.\r\nVi får miljökvalitetsnormer som skall användas\r\ninom större eller mindre områden. Det är inte alls,\r\nsom Eva Eriksson säger, så att det inte är några kraft-\r\nfulla instrument. Det står i balkens 5 kap. 3 §: Myn-\r\ndigheter och kommuner skall säkerställa att de mil-\r\njökvalitetsnormer som meddelats enligt 1 § uppfylls\r\nnär de prövar tillåtlighet, tillstånd, godkännanden,\r\ndispenser och anmälningsärenden och när de utövar\r\ntillsyn eller meddelar föreskrifter. Vid planering och\r\nplanläggning skall kommuner och myndigheter iaktta\r\nmiljökvalitetsnormer. Det innebär att om miljökvali-\r\ntetsnormer har satts på ett område skall genomsyra\r\nverksamheten. Naturligtvis blir de då rättsligt bindan-\r\nde.\r\nMiljöorganisationerna får talerätt. Det förvånar\r\nmig litet grand att somliga påstår att det är mycket få\r\norganisationer som skulle få denna talerätt. Jag vet\r\ninte om ni inte vet vilka miljöorganisationer som finns\r\neller om det också är en del av den felaktiga retoriken\r\nsom man sprider.  Naturskyddsföreningen kan givet-\r\nvis använda sig av talerätten. Miljöförbundet jordens\r\nvänner har funnits i över tre år och har mer än 2 000\r\nmedlemmar, Fältbiologerna likaså. Även Sveriges\r\nornitologiska förening och Sveriges botaniska före-\r\nning kan använda sig av talerätten. Talerätten innebär\r\nalltså att dessa organisationer ges möjlighet att över-\r\nklaga beslut på alla nivåer, om de är fattade med\r\nutgångspunkt från balken.\r\nFrån Miljöpartiets sida tycker vi att det här är ett\r\nmycket bra förslag. Det kommer att få många effekter.\r\nDels ger det organisationerna en möjlighet att över-\r\nklaga beslut om ett fel har begåtts och man inte har\r\ntagit de miljöhänsyn som man bör, dels ger det unga\r\nmiljöjurister en möjlighet att hitta ett annat sätt att\r\nagera i miljöfrågor. Jag tror att det kommer att bli en\r\nrejäl utmaning för miljödomstolarna. Det kommer att\r\nfinnas miljökompetens även på annat håll.\r\nDet vore oerhört märkligt om man skulle ge stif-\r\ntelser möjlighet till talerätt. Då blir det återigen så att\r\nmakt heter pengar. Vilken organisation skulle inte\r\nkunna skaffa sig en liten miljöstiftelse som skulle\r\nkunna ha talerätt? Var skall man sätta gränsen? Det\r\ngår inte att, som Dan Ericsson gör, kalla en stiftelse\r\nför förening i det ena andetaget och för stiftelse i det\r\nandra. Man måste välja vad det skall vara. Vi tycker\r\natt det är helt riktigt och rimligt att det skall finns en\r\nmöjlighet att överklaga för de ideella organisationer\r\nsom finns på miljöområdet.\r\nFru talman! Det finns även andra förändringar\r\nsom jag vill tala litet grand om. Vi får miljödomstolar,\r\nvilket är mycket viktigt. Vi får miljösanktionsavgifter\r\nsom är mycket viktiga. Men det viktigaste är kanske:\r\nHur kommer det här att fungera i praktiken?\r\nI kommunerna kommer man att kunna använda\r\nhänsynsreglerna enligt kap. 2. Man kommer att kunna\r\nanvända de generella föreskrifter som det öppnas för\r\nnu. Det innebär att Naturvårdsverket kan titta på en\r\nverksamhet. Vi kan t.ex. ta verksamheter som håller\r\npå med fotokemisk industri, som ofta har problem\r\nmed utsläpp. Vilka regler bör gälla för alla industrier\r\nsom håller på med det här?\r\nSå kan man tala om för kommunerna: Varsågod,\r\nhär är de generella föreskrifterna för vad de här in-\r\ndustrierna skall klara. Det innebär betydligt större\r\neffektivitet i miljöarbetet än i dag. I dag måste kom-\r\nmunerna ta varje enskild industri för sig. Det tar\r\nenormt mycket tid och kräver enormt mycket resurser.\r\nDe generella föreskrifterna kommer alltså att göra att\r\nvi skärper miljöarbetet rejält.\r\nVi utökar tillsynen och skärper den, så att kom-\r\nmunerna kan utöva den. Vi ger också kommunerna\r\nmöjlighet att ta betalt för tillsynen. För det är precis\r\nsom det har sagts här att det ibland saknas pengar.\r\nNaturligtvis är det de som bedriver verksamheten som\r\nskall betala det här. Kommunerna kommer också att\r\nvara en viktig länk när det handlar om att hantera\r\nmiljökvalitetsnormer enligt kap. 5. Det ger också\r\nkommunerna helt andra möjligheter att bedriva miljö-\r\narbete.\r\nDet är några av de förändringar som finns. Det\r\nfinns också betydligt fler skillnader mellan den bor-\r\ngerliga balken och det balkförslag som vi nu lägger\r\nfram. Jag skulle önska att det fanns mer tid till att ta\r\nupp skillnaderna i den här debatten, men vi vet ju att\r\nvi är begränsade i tiden.\r\nJag vill kommentera något av det som har sagts.\r\nEtt av problemen under det år då vi har lagt fram\r\nbalken har varit att försöka gå ut och korrigera felak-\r\ntigheter. Senast i dag i DN kunde vi läsa att man i de\r\nmiljödomstolar som skall komma till offrar experter\r\noch i stället sätter in lekmän. Här har vi hört motsatt\r\nuppfattning. Moderater och kd beklagar att man inte\r\nhar vanliga domstolar med lekmän.\r\nSanningen är alltså att vad som föreslås är miljö-\r\ndomstolar som kommer att ha sakkompetens, miljö-\r\nkompetens, teknisk kompetens och kompetens i form\r\nav folk som kan industri eller kommunal verksamhet.\r\nOch det måste till om man skall klara att hantera stora\r\nkoncessionsärenden, för de är ofta oerhört komplice-\r\nrade.\r\nMan får en känsla av att det är mycket \"surt sa rä-\r\nven\" - framför allt från Centerpartiet. Centerpartiet\r\nhar ju haft möjlighet att samarbeta med regeringen i\r\nmånga frågor. Man har valt att inte samarbeta i miljö-\r\nfrågor. Jag är förvånad att vare sig Centerpartiet,\r\nFolkpartiet eller kd har velat gå in i ett samarbete om\r\nbalken. Ni har fått erbjudandet men tackat nej. Jag\r\nkan inte tolka det på annat sätt än att ni trots allt står\r\nbakom den borgerliga balken som var så oerhört\r\nmycket sämre och som faktiskt hade fört miljölag-\r\nstiftningen bakåt jämfört med dagens lagstiftning.\r\nJag skulle vilja kommentera en del av det som har\r\nsagts i den här debatten. Det diskuteras mycket alle-\r\nmansrätt. Det som föreslås i reservationen är en ut-\r\nredning. Det är inte mycket. Man vill inte i reserva-\r\ntionen säga på vilket sätt man vill reglera allemansrät-\r\nten. Skall det vara i miljöbalken eller skall det vara i\r\njordabalken? Var skall det vara någonstans?\r\nAtt reglera allemansrätten i miljöbalken verkar be-\r\nfängt. Vad miljöbalken gör när det gäller allemansrät-\r\nten är att titta på hur den kommersiella allemansrätten\r\npåverkar naturen, dvs. det som vi reglerar i balken.\r\nDär kan man se att ett kommersiellt utnyttjande av\r\nallemansrätten naturligtvis inte får påverka naturen\r\nnegativt. Där går vi också in med regleringar. Det här\r\nfanns inte nämnt i den borgerliga balken. Det fanns\r\ningenting om detta.\r\nNär det gäller 2:18 i regeringsformen kan vi se att\r\ndet kommer en diskussion efter den här i samband\r\nmed KU:s betänkande. Där har jag förstått att alla\r\npartier utom Moderaterna är överens om, och det\r\nuttrycks också i Centerns reservation, att den skriv-\r\nning som 2:18 fick är olycklig. Det är inte alls så att\r\navsikten var att göra den förändring som sedan vissa\r\njurister har påpekat att man har gjort.\r\nDet är också konstigt att höra att Centerpartiet\r\ntycker att det är bra. Ett av problemen i dag när det\r\ngäller att avveckla Barsebäck är ju just den förändring\r\nsom 2:18 fick. I det fallet skulle det förvåna mig om\r\nLennart Daléus välkomnar denna förändring.\r\nMan oroar sig mycket för tiden för ikraftträdande.\r\nMen utbildningsarbetet har naturligtvis redan startat.\r\nJag har suttit på flera seminarier och hört företrädare\r\nför dem som arbetar med miljöpolitiken i praktiken\r\nvara lyriska över de förändringar som görs i balken.\r\nHär får man de instrument som man har saknat. Jag\r\nkan förstå att det är litet \"surt sa räven\" från Center-\r\npartiets sida, men det är faktisk så det är.\r\nVad vi har lyckats åstadkomma här, och som glä-\r\nder mig mycket, är att det finns mycket få reservatio-\r\nner. Vi har höjt miljöambitionen rejält - tydligen\r\ngäller detta för de flesta partierna, fast möjligtvis inte\r\nför Moderaterna.\r\nDet är också glädjande att vi i balken skriver att vi\r\nskall se till att det här nu får ett rejält genomslag i\r\nverkligheten. Vi skall tillsätta en uppföljningsutred-\r\nning som skall se hur det här kommer att fungera. Det\r\när nödvändigt, för en balk är aldrig ett slutmål. Mil-\r\njöproblematiken ändras hela tiden. Det gäller både att\r\nse till att balken får genomslag i verkligheten och att\r\nvara vaken för de nya miljöproblem som vi i dag inte\r\nriktigt vet hur de ser ut, så att de inte faller vid sidan\r\nav.\r\nFrån Miljöpartiets sida är vi glada över de här be-\r\ntänkandena. Jag yrkar bifall till hemställan i betän-\r\nkandena 20 och 25. Jag yrkar avslag på reservationer-\r\nna. Vi är övertygade om att det här beslutet kommer\r\natt visa sig vara oerhört viktigt för miljöarbetet i\r\nframtiden.</pre><pre>Anf.  33  LENNART DALÉUS (c) replik:\r\nFru talman! Först till Gudrun Lindvalls resone-\r\nmang om den svenska miljörörelsen. Jag kan försäkra\r\nGudrun Lindvall att jag känner till Jorden vänner och\r\nMiljöförbundet. Jag har startat båda och varit ordfö-\r\nrande i båda under 70-talet.\r\nVilka erbjudanden regeringen har givit eller inte\r\ngivit till andra partier är väl knappast något som Gud-\r\nrun Lindvall vet någonting om.\r\nAnnars vet Gudrun Lidvall det mesta, fru talman.\r\nIbland lutar hon sig dock mot andra auktoriteter. Det\r\ngjorde hon t.ex. i en debatt den 27 april 1995 här i\r\nkammaren, då vi talade om miljölagstiftningen. Gud-\r\nrun Lindvall och Miljöpartiet kunde inte gå med på\r\ndet miljöbalksförslag som den då gamla regeringen\r\nhade lämnat. Det hade försämrat den svenska miljö-\r\nlagstiftningen sade hon, hänvisande till Staffan Wes-\r\nterlund.\r\nDå frågar man sig: Vem är Staffan Westerlund?\r\nJo, det berättade Gudrun Lindvall också i den debat-\r\nten. Då sade hon: \"Staffan Westerlund, som är Sveri-\r\nges bästa på det här området.\" Hon sade: \"Sveriges\r\nbästa på det här området.\"\r\nVi hade en utfrågning om miljöbalken i utskottet\r\nför en kort tid sedan. Då sade sagde Staffan Wester-\r\nlund: Miljöbalken som den är kommer att göra ont\r\nvärre i många hänseenden, och totalt sett kommer den\r\natt öka problemen.\r\nPå en direkt fråga från Maggi Mikaelsson, som\r\nfrågade om Staffan Westerlund gjorde bedömningen\r\natt dagens lagstiftning är bättre än det förslag som\r\nföreligger, svarade Staffan Westerlund väldigt kort.\r\nHan sade: \"Ja.\"\r\nNu har man två möjligheter om man är Gudrun\r\nLindvall och miljöpartist. Antingen har man på några\r\når fått Staffan Westerlund att plötsligt bli Sveriges\r\nsämsta på det här området eller så har Miljöpartiet\r\noch Gudrun Lindvall släpat hit en lagstiftning som är\r\nsämre än den nuvarande, som i många hänseenden gör\r\nont värre och som kommer att öka problemen. För\r\nGudrun Lindvalls trovärdighet vore det kanske bra\r\nom hon kunde välja väg den här gången.</pre><pre>Anf.  34  GUDRUN LINDVALL (mp) re-\r\nplik:\r\nFru talman! Miljölagstiftning är svårt. Det har vi\r\nförstått av en hel del i den här debatten eftersom det\r\nfinns mycket okunnighet som man får höra. Men för\r\nMiljöpartiet är det här en viktig fråga. Vi har därför\r\nanställt en miljöjurist just från Staffan Westerlund,\r\nnämligen Karolina Ardesjö, för att verkligen försöka\r\nfå in det som är viktigt.\r\nStaffan Westerlund hade gärna, som Lennart\r\nDaléus vet, skrivit en balk mer utifrån det europeiska\r\nsättet att skriva en miljölagstiftning, dvs. oerhört\r\nmycket i lagtext och oerhört litet i förarbetena - alltså\r\nlånga, stora paragrafer.\r\nLennart Daléus vet precis lika väl som jag att Staf-\r\nfan Westerlund är ganska ensam om att förespråka det\r\nhär sättet att skriva lag på. Det är inte möjligt att i dag\r\nköra över hela Juristsverige och skriva lag på det\r\nsättet.\r\nDet Staffan Westerlund framförde under den tid så\r\nhan satt i utredningen, Lennart Daléus, var att vi\r\nskulle ha allmänna hänsynsregler som gällde för all\r\nmiljöpåverkan. Han satt nämligen som Naturskydds-\r\nföreningens expert under en tid i utredningen. Han\r\nville ha allmänna hänsynsregler som gäller för all\r\nmiljöpåverkan. Han ville ha möjligheter till generella\r\nföreskrifter. Han ville ha in så många lagar som möj-\r\nligt, bl.a. vattenlagen, gentekniklagen osv. Många av\r\nde förändringar som Staffan Westerlund ville göra\r\njämfört med den borgerliga balken finns här.\r\nNaturligtvis är det så, Lennart Daléus, att man\r\naldrig skall vara nöjd med en miljölagstiftning. Man\r\nskall alltid vilja gå vidare. Vi vet ju att miljöproble-\r\nmen ändras. Vi vet att det kommer nya till. Vi vet att\r\ndet finns en stor svårighet för miljölagstiftningen att\r\nligga framför vad industrin hittar på för olika kemika-\r\nlier.\r\nFrån Miljöpartiets sida är vi fullt nöjda med det\r\nförslag som nu föreligger. Vi skulle på en del punkter\r\nha velat få det ännu bättre. Men detta är ett mycket\r\nbra avstamp, och framför allt kan vi med den upp-\r\nföljningsutredning som vi får se var de brister som\r\ngör att detta inte får genomslag i verkligheten finns.</pre><pre>Anf.  35  LENNART DALÉUS (c) replik:\r\nFru talman! Man behöver inte föra ett så uppskru-\r\nvat resonemang för att värdera trovärdigheten i det\r\nman säger och har sagt i och hur man beter sig. Det är\r\nsvårt att på några minuter gå igenom den juridiska\r\ntrovärdigheten i detta. Då tvingas man ibland luta sig\r\nmot experter.\r\nJag kan då bara se detta enkla. För några år sedan,\r\ndå Gudrun Lindvall medverkade till att dra tillbaka ett\r\ndå liggande balkförslag, var det därför att hon inte\r\nkunde gå med på det förslaget. Varför kunde hon inte\r\ngå med på det? Jo, därför att den som hon själv be-\r\ntecknade som Sveriges bästa när det gällde miljöjuri-\r\ndik, Staffan Westerlund, hade sagt att man inte skulle\r\ngå med på det.\r\nPå frågan om dagens lagstiftning är bättre än det\r\nförslag som föreligger säger samme sagde Westerlund\r\nja.\r\nJag kan inte ge mig in i något juridiskt dribbleri.\r\nAtt börja med att luta sig mot auktoriteter var så att\r\nsäga inte vår grej, vare sig nu eller för några år sedan.\r\nJag vill bara att de som lyssnar och de som läser detta\r\nskall känna den fasthet och den tyngd på vilken Mil-\r\njöpartiet står i sitt agerande och sitt utdömande re-\r\nspektive tagande till sin barm när det gäller olika\r\nmiljöförslag här i Sveriges riksdag. Var och en som\r\nläser detta, och var och en som hör detta har natur-\r\nligtvis dragit sina egna slutsatser. Frågan är om Gud-\r\nrun Lindvall gör det.</pre><pre>Anf.  36  GUDRUN LINDVALL (mp) re-\r\nplik:\r\nFru talman! Jag får försöka igen. Jag har förstått\r\natt Lennart Daléus inte är så hemma på miljölagstift-\r\nning. När vi drog tillbaka detta sade vi att vi ville ha\r\nen samlad balk med en central betydelse för miljöar-\r\nbetet, med många av de lagar som saknades men som\r\nnu finns. Vi ville ha övergripande hänsynsregler som\r\nskulle gälla all miljöpåverkan. Vi ville ha generella\r\nföreskrifter. Vi ville ha miljökvalitetsnormer som höll\r\nmåttet. Och vi ville ha talerätt för miljöorganisatio-\r\nnerna. Det finns i balken, Lennart Daléus. Titta på de\r\nförändringar som har gjorts.\r\nVi vill inte skriva om lagen på det sätt som Staffan\r\nWesterlund vill, därför att vi anser att det nu inte är\r\ntid att köra över hela Juristsverige. Dessutom anser vi\r\natt en sådan lagstiftning riskerar att inte hitta morgon-\r\ndagens miljöproblem, eftersom lagarna då skulle bli\r\nså precisa att man klarar dagens problem.\r\nDet är intressant att Lennart Daléus inte tar upp\r\ndet kommunala vetot. Det hade jag väntat mig. I Len-\r\nnart Daléus egen reservation står det:\r\nUtskottet godtar dock att kommunalt veto inte\r\nskall gälla för större trafikanläggningar som nu blir\r\nobligatoriskt prövningspliktiga.\r\nSamtidigt hävdar Lennart Daléus att vi försämrar\r\ndet kommunala vetot. Verkligheten är att den föränd-\r\nring som vi gör godtar Lennart Daléus. Men det som\r\nstår i dag, nämligen att det kommunala vetot inte finns\r\nför slutförvaring av kärnämne eller kärnavfall, grupp-\r\nstationer för vindkraft och anläggningar för behand-\r\nling av farligt avfall, finns kvar. Det är oförändrat\r\njämfört med dagens lagstiftning. Det förvånar mig att\r\nibland när man gör någonting som är exakt som i dag\r\nkallar Lennart Daléus det för en försämring. Men där\r\nvi gör förändringar godtar Lennart Daléus det. Det är\r\nuppenbarligen så att många av de förändringar som vi\r\ngör i den här balken tycker Lennart Daléus är bra.\r\nOch jag kan säga att det i alla fall är litet hedrande för\r\nCentern, eftersom Centern brukar säga sig ha miljön\r\nsom en hjärtefråga. Om man hade haft det hade man\r\nnaturligtvis gått in i ett samarbete om balken, Lennart\r\nDaléus.</pre><pre>Anf.  37  EVA ERIKSSON (fp) replik:\r\nFru talman! Gudrun Lindvall talade om falsk poli-\r\ntisk retorik. Med det menade hon att den debatt som\r\nnu pågår ute skulle betecknas på det sättet. Jag be-\r\ntecknar den mer som en demokratisk debatt, där vi i\r\nde olika partierna har en demokratisk rättighet att\r\npeka på fördelar och brister. Gudrun Lindvall får det\r\natt låta som om vi bara pekar på brister. Det vill jag ta\r\navstånd ifrån.\r\nGudrun Lindvall ger sedan en bild av miljöbalken\r\npå ett sätt som visar att hon har en djup kunnighet och\r\nhar läst lagstiftningen länge, vilket är naturligt när\r\nman har jobbat med den.\r\nDet finns emellertid några saker som jag vill reda\r\nut i det som Gudrun Lindvall säger. När hon talar om\r\nhänsynsreglerna säger hon att verksamheten då kan\r\nstoppas. Och om det finns risk för en olägenhet kan\r\nkommunerna med de nya hänsynsreglerna stoppa\r\nverksamhet.\r\nJag skulle vilja att Gudrun Lindvall förtydligade\r\ndetta litet grand, eftersom jag tycker att det är att gå\r\nlångt i ett sådant inlägg utan att tydliggöra vad det kan\r\nvara för något i ett exempel.\r\nSedan vill jag ta upp det sista som Gudrun Lind-\r\nvall var inne på när det gäller miljökvalitetsnormerna\r\noch åtgärdsplanerna. Jag återkommer till det, och jag\r\när ledsen, fru talman, att jag tjatar om detta, men det\r\när ändå en viktig del i balken. De är bindande för\r\nkommuner och myndigheter men inte för enskilda,\r\nGudrun Lindvall, och det är det som jag har pekat på.\r\nJag har pekat på att när man har gjort en miljökvali-\r\ntetsnorm och enskilda individer gör utsläpp av en\r\nmängd diffusa ämnen i våra älvar och vattendrag\r\nmåste man ha ett instrument som gör att det blir ef-\r\nfektivt. Men de är inte bindande för enskilda. Det är\r\ndet som jag har reserverat mig mot. Och jag vill ha\r\nredovisat om jag har fel på den punkten.\r\nFru talman! Till slut. Gudrun Lindvall sade inte ett\r\nord om älvskyddet. Varför vill Gudrun Lindvall inte\r\nsäga någonting om älvskyddet?</pre><pre>Anf.  38  GUDRUN LINDVALL (mp) re-\r\nplik:\r\nFru talman! Låt mig först säga att när det gäller\r\nfalsk politisk retorik menar jag att om man går ut och\r\nsäger att det inte är några skillnader mellan det bor-\r\ngerliga balkförslaget och det balkförslag som nu före-\r\nligger, har man antingen inte läst på eller också far\r\nman med osanning. Det är nämligen en enormt stor\r\nskillnad. Möjligen är det så att man inte har riktig\r\nkunskap om hur det praktiska miljöarbetet bedrivs\r\noch därför inte kan se vilket genomslag detta förslag\r\ntill förändring kommer att få. Jag vet inte. Jag vill\r\nsäga att det inte var riktat mot Eva Eriksson.\r\nNär det gäller hänsynsreglerna läser jag högt från\r\ns. 206:\r\nRegeringen vill klargöra och understryka att hän-\r\nsynsreglerna skall tillämpas på all verksamhet och vid\r\nalla åtgärder som riskerar att orsaka olägenhet eller\r\nskada för människors hälsa och miljö även om sådan\r\nverksamhet regleras i annan lag.\r\nDet är alltså knytningen mellan miljöbalken och\r\nföljdlagstiftningen.\r\nDet står vidare:\r\nGenom tillsynsmyndigheternas befogenheter att\r\ningripa kommer hänsynsreglerna, både de allmänna\r\noch de särskilda, att kunna läggas direkt till grund för\r\nföreläggande och beslut.\r\nDet innebär alltså verksamhet som man i dag inte\r\nkan komma åt, t.ex. färjorna som står och puttrar vid\r\nkajerna i Stockholm, och som man i dag egentligen\r\ninte kan komma åt, kan man komma åt med hänsyns-\r\nreglerna genom att verksamheten inte bedrivs på ett\r\nbra sätt. Det finns mängder av sådan typ av verksam-\r\nhet som man har haft svårt att komma åt i kommuner-\r\nna men som man kan komma åt med hänsynsreglerna.\r\nDet står även:\r\nTillsynsmyndigheterna får enligt 6 kap. 9 § lägga\r\nprinciperna och hänsynsreglerna direkt till grund för\r\nföreläggande eller förbud, eftersom dessa är rättsligt\r\nbindande. Det innebär att hänsynskapitlet är oerhört\r\nviktigt och centralt i lagstiftningen.\r\nJag skall försöka hinna säga någonting om åt-\r\ngärdsplanerna. Det som står i 4 kap. visar att så fort\r\nsom man skall omsätta åtgärdsprogrammet i prakti-\r\nken, och det är då det blir intressant, kommer man att\r\nreglera även enskilda, verksamheter, industrier och\r\neventuellt jord och skog. Det är då som åtgärdspla-\r\nnerna kommer att bli praktik. Därför anser jag att den\r\nreservation som Folkpartiet har skrivit är överflödig.</pre><pre>Anf.  39  EVA ERIKSSON (fp) replik:\r\nFru talman! Jag tror inte att vår reservation är\r\növerflödig. Det är en reservation som med tiden kan-\r\nske ger kraft och garanti för att detta på något sätt\r\ndiskuteras vidare.\r\nExemplet med färjorna var bra. Om färjorna står\r\noch puttrar här utanför så måste man mäta olägenhe-\r\nten med det - buller, luftföroreningar, m.m. Om man\r\nskall stoppa denna verksamhet, måste någon fatta\r\nbeslut om detta. Det måste då finnas ett underlag för\r\natt stoppa verksamheten. Då skall olägenheterna mä-\r\ntas. Gudrun Lindvall säger bara att om det är risk för\r\nen olägenhet skall hänsynsreglerna gälla. Vi kan re-\r\ndan i dag säga att det är en risk. Vi vet ju att dessa\r\nfärjor förorsakar buller och släpper ut luftföroreningar\r\nnär de står och väntar. Det kanske även finns andra\r\nolägenheter. Det skulle innebära att man kan säga att\r\nman i morgon tar bort denna turisttrafik. Är det så\r\nenkelt, Gudrun Lindvall, att redovisa det som står i\r\nhänsynsreglerna? Jag har inte uppfattat det på detta\r\nsätt.</pre><pre>Anf.  40  GUDRUN LINDVALL (mp) re-\r\nplik:\r\nFru talman! Jag tror att det är många som inte har\r\nförstått vilka möjligheter som tillsynsmyndigheterna\r\nfår i och med hänsynsreglerna. En av bristerna i den\r\ndiskussionen är just att det inte har kommit fram.\r\nHär finns alltså försiktighetsprincipen som säger\r\natt alla som bedriver eller avser att bedriva en verk-\r\nsamhet eller vidta en åtgärd skall utföra de skyddsåt-\r\ngärder, iaktta de begränsningar och vidta de försiktig-\r\nhetsmått i övrigt som kan osv. Det finns alltså hän-\r\nsynsregler som det direkt går att använda, t.ex. när det\r\ngäller färjor. Detta är helt klart.\r\nVidare finns det en avvägningsregel, kap. 7, som\r\nsäger att kraven på hänsyn enligt 2-6 §§ gäller i den\r\nutsträckning det inte kan anses orimligt att uppfylla\r\ndem.\r\nHänsynsreglerna kan tillämpas direkt utifrån de\r\nskrivningar som finns i lagen. Det är den stora för-\r\nändringen i miljöarbetet och det är det här som ger\r\ntillsynsmyndigheterna möjligheter att komma åt\r\nmycket av den verksamhet som vi vet är miljöförstö-\r\nrande men som det i dag inte krävs tillstånd för. Den\r\nkunde bedrivas på ett betydligt bättre sätt.\r\nSedan vill jag helt kort säga några ord om älv-\r\nskyddet. Vi i Miljöpartiet har gång efter annan fram-\r\nfört att vi vill ha ett grundlagsskydd för de återstående\r\noutbyggda älvarna. Vi vill också ha ett grundlags-\r\nskydd för de älvsträckor som inte är utbyggda. Ty-\r\nvärr, Eva Eriksson, hanterar vi nu inte grundlagen,\r\nutan vi hanterar miljöbalken.\r\nVi i Miljöpartiet anser också att vattenkraften i\r\nSverige är färdigutbyggd. Dels får vi ut fler terawat-\r\ntimmar än vi har satt som mål. Dels kan vi se att i den\r\nstrategi för biologisk mångfald som Naturvårdsverket\r\nhar lagt fram är just utbyggnaden av älvar det största\r\nenskilda hotet mot den biologiska mångfalden. Man\r\nsäger beträffande den biologiska mångfald som finns\r\nkvar i strömmande vatten att det strömmande vattnet\r\nskall sparas för den biologiska mångfalden. Vi delar\r\nden uppfattningen.\r\nMen att, som Folkpartiet skriver i reservation 11,\r\nskydda älvsträckor från en utbyggnad av tätorter och\r\nbostäder tycker vi är märkligt. Vi menar att just det\r\nfaktum att människor bor i älvdalarna snarare skyddar\r\nälven mot en vattenkraftsutbyggnad. Det är ju just en\r\nvattenkraftsutbyggnad som påverkar en älvs biologis-\r\nka förutsättningar totalt sett. Jag menar att här måste\r\ndet vara litet feltänkt från Folkpartiets sida.\r\nGrundlagsskyddet är viktigt, och det kan vi sam-\r\narbeta om och försöka få till stånd, Eva Eriksson -\r\ntyvärr inte i balksammanhang, för det är inte fråga om\r\nen grundlag!</pre><pre>Anf.  41  DAN ERICSSON (kd) replik:\r\nFru talman! Gudrun Lindvalls strategi är rätt så\r\nklar och tydlig. I fråga om dem som inte delar hennes\r\nuppfattning säger hon att man inte kan läsa lagstift-\r\nningen och att det finns mycken okunnighet. I ett\r\nreplikskifte nyss sades det att man inte är så hemma\r\npå miljölagstiftning. Nej, fru talman, det är enbart\r\nGudrun Lindvall som kan saker!\r\nNu kan jag faktiskt bättre förstå att regeringen har\r\ngjort upp med Miljöpartiet, för en mera lojal stöd-\r\ntrupp än den som Gudrun Lindvall utgör får man leta\r\nefter. Hon slår ju knut på sig själv för att kunna ändra\r\npå uppfattningar från tidigare bara för att kunna få\r\nstötta denna miljöbalk.\r\nVad säger då egentligen sakkunskapen om den här\r\nmiljöbalken? Björn Gillberg får väl ändå räknas till\r\nsakkunskapen. Han säger: Miljöbalken är i mångt och\r\nmycket ingen förbättring för den som med lagen som\r\nvapen arbetar för en bättre miljö. Det är svårt att hitta\r\nfrån regeringen fristående jurister, praktiker eller\r\nteoretiker som hyser en annan ståndpunkt.\r\nVad säger Björn Gillberg beträffande de båda\r\npunkter som Gudrun Lindvall nyss har gjort en poäng\r\npå, dvs. hänsynsreglerna och miljökvalitetsnormerna?\r\nJo, han säger: Det som kallas hänsynsregler är dock\r\nallmänt hållet och straffrättsligt till intet förpliktande.\r\nVad gäller miljökvalitetsnormerna sägs följande:\r\nTill bilden hör att sådana normer blir till intet förplik-\r\ntande.\r\nHela Gudrun Lindvalls argumentation faller alltså\r\nihop som ett korthus om vi skall gå till sakkunskapen.\r\nFrågan är varför hon har ställt upp på denna miljö-\r\nbalk. Ja, det är väl för att kunna sola sig i glansen och\r\nkunna göra upp med regeringen, som givetvis tackar\r\nför det stödet. Men, Gudrun Lindvall, varför har det\r\nfått gå 1 252 dagar utan en miljöbalk? Det är er insats\r\nunder den här mandatperioden, Gudrun Lindvall!</pre><pre>Anf.  42  GUDRUN LINDVALL (mp) re-\r\nplik:\r\nFru talman! Vi sade inte nej tack till en borgerlig\r\nbalk därför att det var roligt, utan det gjorde vi därför\r\natt den var för usel. Om Dan Ericsson har frågat Björn\r\nGillberg och alla de andra vad de tycker om den bor-\r\ngerliga balken kan jag bara säga att det inte är speci-\r\nellt lustigt att höra svaret på den frågan.\r\nMycket av det som Björn Gillberg har sagt baseras\r\npå felaktigheter. Han har nämligen citerat ur den\r\nlagrådsremiss som gick ut i somras. Vi har haft Björn\r\nGillberg inbjuden till oss i Miljöpartiet för att diskute-\r\nra detta. Då framkom det att han citerat ur lagrådsre-\r\nmissen. Han hade inte förutsett att det hade blivit\r\nförändringar. Men se det har det blivit!\r\nDet är tillsynsmyndigheterna som skall tillämpa\r\nhänsynsreglerna, inte domstolen. Man skall i och för\r\nsig sköta tillämpningen i samband med tillstånd, kon-\r\ncessioner osv. Men det är genom att se till att miljöar-\r\nbetet lyfts upp på kommunal nivå som vi kan se till att\r\nman kan komma åt mycket av det som i dag kallas för\r\ndiffusa utsläpp, eller mindre utsläpp. Det här med\r\ntillsynsregler är alltså viktigt.\r\nNär Björn Gillberg påstår att detta inte är rättsligt\r\nbindande har han uppenbarligen inte läst s. 207 i\r\nbalken: Tillsynsmyndigheterna får enligt 26 kap. 9 §\r\nlägga principerna och hänsynsreglerna direkt till\r\ngrund för föreläggande eller förbud eftersom dessa är\r\nrättsligt bindande.\r\nÄr det vad Björn Gillberg säger eller är det vad\r\nsom sägs i propositionen som är det riktiga? Jag vill\r\ntala om för Dan Ericsson att det är det som sägs i\r\npropositionen som är det riktiga.\r\nNär miljödomstolen skall hantera alla tillstånd\r\nskall man, detta sägs klart och entydigt i balken, ta\r\nhänsyn till de lagar och regler som finns i balken, t.ex.\r\nhänsynsreglerna. Här har Björn Gillberg fel. Även en\r\nguru - om han nu är en guru för Dan Ericsson - kan\r\nha fel.\r\nBjörn Gillberg har varit oerhört duktig på att\r\növerklaga mål till fastighetsdomstolen för att se till att\r\ndet blir bättre, mera skärpta, krav på befintlig industri.\r\nDär kan han fortsätta att jobba precis som tidigare.</pre><pre>Anf.  43  DAN ERICSSON (kd) replik:\r\nFru talman! Till skillnad från Gudrun Lindvall har\r\njag nog inte nämnda typ av guruer. I stället försöker\r\njag förhålla mig till politiken utifrån min ideologi och\r\nmitt partis program. Det är ett större problem för\r\nGudrun Lindvall. I ett replikskifte tidigare hörde vi ju\r\natt hon tvingas ta avstånd från sina guruer. Staffan\r\nWesterlund är inte längre så mycket värd, för han har\r\nkonstaterat att den nya miljölagstiftningen blir sämre\r\nän den nu gällande.\r\nNyss hörde vi att Björn Gillberg har fel. Men han\r\nhar ju i flera decennier sysslat med dessa frågor och\r\när den som verkligen kan det här med miljöbrottslig-\r\nhet och alla svårigheter som det innebär att dra miljö-\r\nbrottslingar inför domstol. Nej, han har fel men Gud-\r\nrun Lindvall, hon har rätt!\r\nFru talman! Egentligen är det fantastiskt att ha en\r\nsådan självsäkerhet, milt uttryckt. Det är en stor till-\r\ngång i politiken. Men kanske kunde Gudrun Lindvall\r\nnågot fundera igenom om det verkligen inte kan fin-\r\nnas någon sanning hos några av dem som arbetar med\r\ndessa frågor professionellt inom juridiken och hos\r\ndem som politiskt gör andra bedömningar än Gudrun\r\nLindvall.\r\nSedan en sak som jag tidigare glömde att kom-\r\nmentera. Gudrun Lindvall har påstått att vi blivit\r\ninbjudna av henne till ett samarbete. Men nu börjar\r\nhon kanske få kalla fötter här. Hon vill inte stå ensam\r\nmed det här förslaget. Jag undrar vad det är för sam-\r\narbete som hon har inbjudit till. Jag har inte uppfattat\r\ndet.\r\nFru talman! Hans Karlbom, som är hovrättsasses-\r\nsor och avdelningsordförande i Koncessionsnämnden\r\nsäger:\r\n\"Jag är inte imponerad av miljöbalken. Att man\r\nhastade fram en dålig organisation var droppen. Det\r\nmåste vara så att regeringen tillsammans med miljö-\r\npartiet och vänstern har så stort behov av att visa\r\nmuskler att den äkta känslan för miljön förvridits till\r\nstela yttre åtbörder.\" Detta med att den äkta känslan\r\nför miljön förvrids till stela yttre åtbörder är ett kvitto\r\npå Miljöpartiets insats i denna kammare under den\r\nhär mandatperioden.</pre><pre>Anf.  44  GUDRUN LINDVALL (mp) re-\r\nplik:\r\nFru talman! Med tanke på det som Dan Ericsson\r\nsäger är det förvånande att inte Kristdemokraterna har\r\nyrkat avslag på det här förslaget. Om det är så fruk-\r\ntansvärt uselt, varför har ni då inte gått tillbaka till det\r\nborgerliga förslaget som uppenbarligen var så mycket\r\nbättre och yrkat i enlighet med det? Det har ni ju inte\r\ngjort. Ni accepterar det mesta och skriver t.o.m. i er\r\nmotion av mycket av det som nu kommer är sådant\r\nsom Kristdemokraterna har drivit i evigheter. Ni skri-\r\nver t.ex. att miljödomstolarna är en fråga som Krist-\r\ndemokraterna länge har drivit. Men samtidigt säger ni\r\nnu att miljödomstolarna är någonting dåligt.\r\nVarför har ni då i alla år drivit frågan om miljö-\r\ndomstolar? Varför accepterar ni det här förslaget om\r\nni tycker att det är dåligt? Varför accepterar ni talerät-\r\nten för miljöorganisationer om ni inte tycker att det är\r\nbra sak? Varför accepterar ni allmänna hänsynsregler\r\nsom gäller all miljöpåverkan om ni inte tycker att det\r\när en bra sak? Varför yrkar ni inte avslag på proposi-\r\ntionen? Detta är oerhört märkligt. Och varför går ni\r\ninte tillbaka till det borgerliga förslaget? Ni gör ju\r\ninte det.\r\nDet blir så pinsamt, Dan Ericsson, om man visar\r\natt man inte har högre miljöambitioner än det borger-\r\nliga förslaget, som ju var riktigt dåligt.\r\nBjörn Gillberg har också sagt att miljösank-\r\ntionsavgifter inte får upprepas. Det är fel. Han har\r\nsagt att miljösanktionsavgifter inte får följas av åtal.\r\nDet är fel.\r\nÄven om en miljösanktionsavgift utdöms av en\r\ntillsynsmyndighet kan samma förseelse leda till åtal,\r\nprecis som man naturligtvis skall göra. Han har också\r\nkritiserat miljödomstolarna och han vill ha lekmän i\r\ndomstolarna. Det vill inte Miljöpartiet. Vi anser att\r\nmiljödomstolar som skall hantera stora koncessioner\r\nmåste ha miljöexpertis, måste ha teknisk expertis och\r\nmåste ha expertis som kommer från industrin.\r\nJag kommer själv från en kommun som har både\r\nAstra och Scania inom hank och stör. Det är så\r\nkomplicerade ärenden att det behövs sakkunskap. Jag\r\nanser att den konstruktion av miljödomstolar som vi\r\nlägger fast och som Dan Ericsson uppenbarligen inte\r\nhar något emot eftersom han inte har yrkat avslag på\r\ndet, är bra.</pre><pre>Anf.  45  Miljöminister ANNA LINDH (s):\r\nFru talman! Det är två saker som är ganska slåen-\r\nde når man lyssnar på debatten.\r\nDet första är att det trots ordväxlingarna i grunden\r\nfinns ett starkt stöd för miljöbalken. Det visar också\r\natt det var rätt att dra tillbaka balken och göra ett nytt\r\noch genomarbetat förslag. Det finns ingen i dag i\r\nkammaren som yrkar avslag på miljöbalken.\r\nDet andra är att det bara finns en sak som förenar\r\nModeraterna, Centern, Kristdemokraterna och Folk-\r\npartiet här i kammaren, och det är att säga nej. Man\r\nförmår inte att lägga fram egna förslag. Man förmår\r\nframför allt inte att lägga fram gemensamma förslag.\r\nAv 55 reservationer är det en, den om allemansrätten,\r\nsom är gemensam. Det är väl inte så konstigt att en\r\ndel talare då väljer att tala om annat än om miljöbal-\r\nken.\r\nDet var mycket diskussion i början om fiskafänge\r\noch om vem som spelade vilken roll i fiskafänget. Jag\r\nkunde konstatera när jag satt vid sidan av och lyssna-\r\nde att ni inte ens satt i samma båt under fisketuren.\r\nJag skall, fru talman, utveckla diskussionen litet\r\ngrand. Genom miljöbalken får vi nu hårdare miljökrav\r\nför att skydda människors hälsa och miljö. Vi skärper\r\nstraffen för att miljöbrotten skall få kännbara påfölj-\r\nder. Vi ger kommunerna bättre verktyg. Och vi ger\r\nockså miljöorganisationerna en starkare roll.\r\nNågra här säger att riksdagen har fått vänta för\r\nlänge. Vi kan samtidigt se att det är väldigt stor skill-\r\nnad på det här förslaget och det som den tidigare\r\nborgerliga regeringen lade fram. Det är i själva verket\r\nett nästan helt nytt förslag.\r\nNu gäller hänsynsregler för all verksamhet. Nu\r\nomfattas betydligt fler lagar, t.ex. vattenlagen och\r\ngentekniklagen. Nu skärper vi reglerna för företagens\r\nsaneringsskyldighet. Nu ger vi miljöorganisationerna\r\ntalerätt. Nu avskaffar vi vattendomstolarna och inrät-\r\ntar miljödomstolar. Nu skärper vi reglerna för miljö-\r\nkonsekvensbeskrivningar. Vi stärker miljökvali-\r\ntetsnormerna. Vi får en betydligt bättre samman-\r\nsmältning av de olika lagarna. Jag skulle kunna fort-\r\nsätta med en väldigt lång uppräkning av skillnaderna.\r\nJag skall faktiskt också erkänna att det här är ett\r\nbättre och skarpare förslag än lagrådsremissen. Det\r\nskärptes och förbättrades genom samarbetet med\r\nVänstern och Miljöpartiet. Jag vill gärna tacka för det\r\ngemensamma arbetet.\r\nJag skall också erkänna att på en punkt har faktiskt\r\ndet här förslaget urvattnats jämfört med det borgerliga\r\nförslaget.\r\nDå var det t.ex. straffbart att inte källsortera för\r\ndet enskilda hushållet. Som lagtexten var skriven,\r\neftersom det fanns två års fängelse i straffskalan, hade\r\nman även rätt att göra husrannsakan i det enskilda\r\nhushållet för att kontrollera om det enskilda hushållet\r\nkällsorterade. Teoretiskt kunde den enskilda personen\r\nfå fängelse för att man inte hade källsorterat på rätt\r\nsätt.\r\nJag vet inte om det var det Lennart Daléus menade\r\nnär han sade att det här förslaget inte på samma sätt\r\ntar till vara den enskildes engagemang. Vi har tagit\r\nbort den typen av fullständigt orimlig lagstiftning. Det\r\nvar lika allvarligt oavsett om det var slarv eller med-\r\nvetet, och man kunde få fängelse som enskild med-\r\nborgare om man inte källsorterade. Det visar att det\r\nvar en helt undermålig lagstiftning som den borgerliga\r\nregeringen lade fram.\r\nOm vi tittar på debatten och på reservationerna\r\nkan vi se att de borgerliga partierna, som lade fram\r\nden förra balken, helt verkar ha släppt sitt gamla för-\r\nslag. I stort sett backar man upp miljöbalken även om\r\nman inbördes är djupt splittrad i de enskilda sakfrå-\r\ngorna.\r\nModeraterna säger nej till kretsloppsprincipen,\r\nsom är Centerns viktigaste fråga. Centern, Kristde-\r\nmokraterna och Moderaterna tar parti för ägarintresset\r\nmot miljöintresset. Moderaterna vill inte ge miljöor-\r\nganisationerna talerätt, Folkpartiet vill utvidga deras\r\ntalerätt. Moderaterna vill ta bort miljödomstolarna,\r\nCentern vill ha fler miljödomstolar. Så skulle man\r\nkunna fortsätta.\r\nLåt mig kommentera några av diskussionerna i\r\nsak. Jag börjar med en fråga som framför allt Modera-\r\nterna och även Centern tog upp. Det gäller grundlagen\r\noch regeringsformen. Det är viktigt att komma ihåg\r\natt partierna var överens om, när man gjorde en ny\r\ngrundlag, att det inte skulle förändra eller öka ersätt-\r\nningarna när det gällde miljöfrågor. Att förorenaren\r\nbetalar är en viktig princip i svensk och internationell\r\nrättstradition. Jag förstår inte riktigt diskussionen här.\r\nJag förstår inte om Moderaterna och Centern verkli-\r\ngen avser att gå ifrån denna grundlagsöverenskom-\r\nmelse och menar att vi skall börja betala dem som\r\nförorenar för att de skall låta bli att förorena.\r\nRegeringen håller fast vid den tolkning vi tidigare\r\ngemensamt har gjort av grundlagen. Vi håller fast vid\r\natt det inte innebär en ökad ersättningsrätt när man\r\nställer miljökrav och att vi inte heller fortsättningsvis\r\nskall betala förorenare. Vi gör därmed samma tolk-\r\nning som t.ex. Lagrådet har gjort. Det står också tyd-\r\nligt att om det finns problem så är det i regeringsfor-\r\nmen, inte i miljöbalken, som de finns.\r\nSå till en angränsande fråga, allemansrätten.\r\nIngemar Josefsson sade mycket riktigt att här gäller\r\ndet att man är ärlig och står för vad förändringarna\r\nfaktiskt är. Den enda skillnaden jämfört med dagens\r\nlagstiftning när det gäller allemansrätten och miljö-\r\nbalken är att man måste anmäla till länsstyrelsen när\r\nman har större kommersiella företag i känslig natur.\r\nMiljöbalken syftar till att skydda naturen.\r\nNär det sedan gäller förhållandet mellan markäga-\r\nren och arrangören är det samma civilrättsliga förhål-\r\nlande som i dag. Det påverkas inte av miljöbalken.\r\nNotabelt är också - och det är också en angrän-\r\nsande fråga - att vi har reservationer från Moderater-\r\nna och Centern - och Kristdemokraterna instämmer i\r\nen del av detta - där man i praktiken vill ställa lägre\r\nmiljökrav på jord- och skogsbruk.\r\nVäldigt många av de moderata reservationerna\r\noch tyvärr även några av Centerns reservationer\r\nhandlar om att säga nej och att flytta tillbaka positio-\r\nnerna.\r\nTittar man däremot på Folkpartiets reservationer\r\ntycker jag att de har en annan och ambitiösare karak-\r\ntär. Eva Eriksson har tagit upp älvarna flera gånger.\r\nDet är viktigt att ge älvarna ett starkt skydd. Vi be-\r\ndömer det dock som att man i praktiken ger samma\r\nskydd med dagens lagstiftning som med det som Eva\r\nEriksson och Folkpartiet föreslår.\r\nEva Eriksson talar också om kampanjen för vat-\r\ntenkraften. Jag skulle nog vilja säga att det enda som\r\nhar hänt är att den kampanjen har försvagats. Forsk-\r\nningsprojekten på NUTEK kontrollerade jag direkt.\r\nDet hade stått i tidningen om dem. Det är samma\r\nforskningsprojekt som har pågått sedan väldigt många\r\når.\r\nJag som känner LO i Norrbotten bättre än Eva\r\nEriksson kan garantera att man alltid har drivit att\r\nman skall bygga ut vattenkraften. Men man har färre\r\npå den arenan i dag än vad man har haft tidigare. Det\r\när naturligtvis väldigt viktigt att vi ger ett ordentligt\r\nskydd till vattendragen.\r\nJag tror att en viktig del är att vattenlagen ingår i\r\nmiljöbalken. Därmed minskar vi den karaktär av ex-\r\nploateringslag som vattenlagen tidigare har haft.\r\nEva Eriksson tar också upp miljökvalitetsnormer-\r\nna. Det är ett viktigt och verksamt instrument för att\r\nfå lokalt och regionalt effektiva åtgärder som minskar\r\nföroreningarna.\r\nLuftkvalitetsnormer kommer regeringen snart med\r\nförslag om. Naturvårdsverket har i uppdrag att ta fram\r\nytterligare miljökvalitetsnormer. Det är viktigt att\r\nkomma ihåg, Eva Eriksson, att de görs bindande ge-\r\nnom åtgärdsplaner. Man kan även binda enskilda. Om\r\ndet blir samma område för miljökvalitetsnormerna\r\nsom ett område som man förklarar som miljöskydds-\r\nområde går det också att göra dem bindande även för\r\nenskilda.\r\nDan Ericsson tog upp frågan om miljöbrott, vad\r\nsom kommer att ske med dem och vilka ärenden som\r\nkommer att gå till utredning, åtal och dom. Jag tror\r\ndock att han citerade Solveig Riberdahl felaktigt.\r\nEnligt utskottet sade hon så här vid utskottets he-\r\naring: Jag tror att vi kan förvänta oss fler utredningar\r\nom man får till stånd en bättre organisation inom\r\nåklageri och polis och ett bättre samarbete med till-\r\nsynsmyndigheterna. Ett sådant är redan inlett.\r\nSolveig Riberdahl är en korrekt åklagare. Hon\r\nskall bara uttala sig om ifall man får fler utredningar.\r\nHon skall inte i förväg uttala sig om ifall det blir fler\r\nfällande domar. Hon säger alltså att åklagaren säkert\r\nkommer att låta fler ärenden gå till utredning med den\r\nnya miljöbalken.\r\nDet är också viktigt att komma ihåg att samtidigt\r\nsom vi nu inför en ny lagstiftning gör vi också en\r\ngigantisk utbildningssatsning inom bl.a. rättsväsendet.\r\nÖver 3 000 personer kommer att få en grundlig ut-\r\nbildning i miljörätt. Det är viktigt på vägen för att\r\nhöja statusen för miljörätten, höja medvetenheten om\r\nmiljöfrågorna och öka insatserna rejält när det gäller\r\nrättsväsendet.\r\nDessutom skall man komma ihåg att det traditio-\r\nnella arbetet med utredning, åtal och domstolar kom-\r\nmer att kunna kombineras med sanktionsavgifter,\r\nvilket innebär att det i praktiken blir betydligt fler\r\nsom kommer att få känna av i plånboken ifall de be-\r\ngår några som helst brott eller förseelser mot miljön.\r\nFru talman! Jag tror att vi lägger en bra grund in-\r\nför 2000-talet med den nya miljöbalken. Det är aldrig\r\nnågon lagstiftning som är helt färdig. Även denna\r\nkommer vi att fortsätta att diskutera, förändra och\r\nförbättra under hand. Här får vi en bra grund med en\r\nskärpt och samordnad lagstiftning med effektiva in-\r\nstrument och med en stor och rejäl utbildningsinsats.\r\nDärmed är detta en viktig pusselbit i regeringens\r\narbete för ett ekologiskt hållbart Sverige. Vi inbjuder\r\nriksdagen att vara med och lägga fast nya mål där alla\r\ndepartement och sektorer skall delta, nya instrument\r\nmed lagstiftning och ekonomiska styrmedel, med\r\nmiljöanpassad offentlig upphandling, med miljöled-\r\nningssystem för alla myndigheter och där vi stöttar det\r\nlokala arbetet.\r\nFru talman! I början av debatten tyckte Dan Erics-\r\nson att jag borde ha huggit på den krok som den tidi-\r\ngare regeringen agnade. Jag borde huggit på betet,\r\nsade han. Ja, Dan Ericsson då hade jag varit en död\r\nfisk vid det här laget. Jag föredrar nog att fiska själv.\r\nMen jag välkomnar både Dan Ericsson och andra att\r\nvara med i jobbet för att dra upp de fula fiskarna -\r\ndvs. miljöbrottslingarna - med hjälp av en betydligt\r\nbättre miljölagstiftning än den som vi har i dag och\r\nden som tidigare var föreslagen.</pre><pre>Anf.  46  LENNART DALÉUS (c) replik:\r\nFru talman! Jag vill gratulera miljöministern och\r\nregeringen, inte när det gäller miljöambitioner och\r\nmiljöarbete utan snarare till politisk fingerfärdighet.\r\nMan har lyckats få ihop en majoritet bakom ett för-\r\nslag som är värt allvarlig kritik. Jag gratulerar till att\r\nha lyckats med det.\r\nMiljöministern inledde med att kritisera några av\r\noss för att vi inte förmår att lägga fram egna förslag.\r\nMiljöministern har snart hållit på i fyra år med det här\r\narbetet medan vi i riksdagen har haft några veckor på\r\noss att läsa, begrunda, formulera och redovisa våra\r\nåsikter i den här frågan. Om det är denna obalans som\r\nmiljöministern vill understryka har hon lyckats med\r\ndet. Men den miljöminister som har fått jordbruksut-\r\nskottets och kammarens samlade kritik för att hon inte\r\nhar förmått att lägga fram egna förslag skall knappast\r\nförsöka att läxa upp riksdagens ledamöter på det sät-\r\ntet.\r\nAngående källsortering sade miljöministern att det\r\ntidigare fanns delar i lagstiftningen som var bristande.\r\nBl.a. kunde det göras husrannsakan. Man kan raljera\r\nmed detta om man vill. Men vi drog upp en tydlig\r\nriktlinje i miljöarbetet i och med kretsloppsarbetet\r\noch producentansvaret, och det är klart att det finns\r\nskavanker som måste rättas till under resans gång. Det\r\nkan vara något sådant som miljöministern pekar på.\r\nMen poängen var att vi visste vad vi ville åstadkom-\r\nma. Vi visste var strömfåran låg. Vi drog upp riktlin-\r\njerna för det arbetet. Delar av detta arbete försöker\r\nmiljöministern att fullfölja nu. Men att vi var tydliga i\r\nambitionerna och tydliga med vad vi ville åstadkom-\r\nma är ingenting att raljera med nu.\r\nFru talman! Miljöministern försöker att mörka i\r\nfråga om detta med grundlagen. Det är klart att hon\r\noch hennes medkombattanter har fått kalla fötter när\r\ndet gäller den bristande överensstämmelsen mellan\r\nmiljölag och grundlag.</pre><pre>Anf.  47  Miljöminister ANNA LINDH (s):\r\nFru talman! Lennart Daléus vill återigen ta upp\r\nandra områden. Och visst kan jag nappa på den kro-\r\nken och säga att ifall det är så att Lennart Daléus\r\nefterlyser förslag har jag tyckt mig förstå att han kan-\r\nske anser att han har fått för många förslag att behand-\r\nla samtidigt i riksdagen i och med den nya miljöbal-\r\nken och dess följdlagstiftning, med de nya miljömå-\r\nlen, med den nya strukturen för hur man skall uppvär-\r\ndera och utvärdera miljömål samt med en ny kemika-\r\nliepolitik. Men allt detta är ju exempel på att rege-\r\nringen har en mycket ambitiös miljöpolitik. Lennart\r\nDaléus är välkommen att delta i det ambitiösa arbetet\r\ni stället för att bara säga nej när vi lägger fram för-\r\nslag.\r\nLennart Daléus sade att jag raljerade med det tidi-\r\ngare förslaget när jag som exempel nämnde det möjli-\r\nga fängelsestraffet för utebliven källsortering. Men\r\njag tog upp detta som ett exempel på att det fanns så\r\nallvarliga brister i det tidigare förslaget att det omöjli-\r\ngen hade kunnat ligga till grund för fortsatt riksdags-\r\nbehandling och för en reell lagstiftning.\r\nLennart Daléus skall inte gratulera mig. Lennart\r\nDaléus skall gratulera miljön till att vi nu har fått en\r\nbra, skärpt sammanhållen och samordnad miljölag-\r\nstiftning som utgör en grund inför 2000-talet. Och\r\nfaktum kvarstår: Lennart Daléus har inte lyckats att\r\nsamla de andra partierna kring gemensamma reserva-\r\ntioner. I grunden har vi ett mycket starkt stöd för\r\nmiljöbalken, och det tycker jag känns betryggande.</pre><pre>Anf.  48  LENNART DALÉUS (c) replik:\r\nFru talman! När det gäller källsortering är det inte\r\nmig som miljöministern raljerar med utan det är med\r\nde människor som är engagerade i det. Jag har sett att\r\nden organisation som kallar sig EAP klistrar upp\r\naffischer på containrar där det står: Sopsortering för\r\ndig dummare.\r\nJag avskyr när man raljerar med människors kon-\r\nkreta miljöarbete och konkreta miljöengagemang.\r\nMiljöministern antydde att jag skulle ha storknat\r\növer att ha fått så många miljöförslag att behandla.\r\nNja, riktigt så är det väl inte. Det fanns en tidigare\r\nmiljöminister som lovade att lägga fram ett samlat\r\nmiljöförslag till riksdagen i tid för att kunna behand-\r\nlas och beslutas innan riksdagen skildes åt efter en\r\nmandatperiod. Denna miljöminister lyckades i sitt\r\nuppsåt att leverera ett förslag som det fattades beslut\r\nom i kammaren. Det har ju dagens miljöminister inte\r\nlyckats med. Det är det som är problemet. Hon har\r\nstoppat ett antal förslag som inte kommer att bli be-\r\nhandlade. Jag kommer inte att kunna vara med och\r\nbehandla dessa under den här mandatperioden. Det\r\nrör sig om miljöförslag som miljöministern har samlat\r\npå sig.\r\nFru talman! Sedan sade miljöministern att man nu\r\nåstadkommer det viktiga och att man skall fånga mil-\r\njöbrottslingarna. Det är den syn som hon har, att det\r\ngår ut på att fånga miljöbrottslingar. Vi har en annan\r\nsyn. Vi anser att lagstiftningen skall ange ramen och\r\nskapa förutsättningar för ett offensivt miljöarbete hos\r\nenskilda människor, hos kommuner och hos företag.\r\nDet är detta som är det viktiga. Jag tycker att det finns\r\nbrister i miljöministerns förslag.\r\nFru talman! Allra sist: Vi har reserverat oss på oli-\r\nka punkter när det gäller miljöbalken. Vi kommer inte\r\natt agera i fråga om följdlagstiftningen. Vi i Center-\r\npartiet kommer att avstå från att delta i den omröst-\r\nning som gäller följdlagstiftningen och det betänkan-\r\ndet.</pre><pre>Anf.  49  Miljöminister ANNA LINDH (s):\r\nFru talman! Jag förstår i och för sig att det innebär\r\nproblem för Lennart Daléus när regeringen lägger\r\nfram miljöförslag  och Lennart Daléus är tvungen att\r\nbekänna färg ifall han skall samarbeta med Modera-\r\nterna eller med Socialdemokraterna. Vi kan se bara av\r\nde reservationer som har fogats till det här betänkan-\r\ndet hur det skiljer sig åt mellan Moderaterna och\r\nCentern.\r\nModeraterna vill inte ge miljöorganisationerna\r\ntalerätt, de vill inte använda bioindikatorer och de vill\r\nurholka strandskyddet. I ett trettiotal reservationer vill\r\nModeraterna försvaga miljöintressena. Jag förstår att\r\nLennart Daléus har problem när han inte bara skall\r\nbekänna färg när det gäller miljöbalken utan också så\r\nsmåningom när det gäller miljömålen och tala om\r\nvem han vill samarbeta med i miljöpolitiken.\r\nLennart Daléus talar sedan också om det enskilda\r\nengagemanget. Vi är överens om att det är oerhört\r\nviktigt. Däremot tror jag inte att en lagstiftning är det\r\nbästa sättet att uppmuntra den enskilda engagemanget.\r\nDet gör regeringen i stället genom handling och inte\r\ngenom ord när vi i dag stöttar det lokala arbetet. Vi\r\nstöttar de enskilda människorna och kommunernas\r\nlokala arbete vare sig det sker i Mönsterås, i Skär-\r\nholmen, i Malmö eller i Sundsvall. Det gör regeringen\r\nockså när vi fortsätter att utveckla Agenda 21-arbetet.\r\nVi stöttar företagen och de gröna företagens produk-\r\ntion genom att börja miljöanpassa all den offentliga\r\nupphandlingen. Det är genom handling och inte ge-\r\nnom ord som vi kan stötta både enskildas och företa-\r\ngens miljöarbete.</pre><pre>Anf.  50  GÖTE JONSSON (m) replik:\r\nFru talman! Vi kan konstatera att vi är överens om\r\nväldigt mycket när det gäller miljölagstiftningen. Det\r\när ju bra.\r\nJag tycker i och för sig, precis som Lennart\r\nDaléus, att det är litet märkligt när miljöministern\r\nhänvisar till källsorteringslagen i den gamla miljöbal-\r\nken samtidigt som miljöministern här lägger fram\r\nlagförslag som är mycket märkliga när man ser på\r\nkonsekvenserna och om man ser det ur logiskt syn-\r\npunkt.\r\nFör det första är det utan tvekan så att miljöminis-\r\ntern lägger ett lagförslag till miljöbalk där Lagrådet\r\npå en viktig punkt har sagt att man inte kan göra så.\r\nDet gäller frågan om äganderätten och ersättningsreg-\r\nlerna. Det är ju oerhört allvarligt att regeringen och\r\nriksdagsmajoriteten är beredda att fatta beslut i frågor\r\nsom berör enskilda människor och deras egendom och\r\nuppehälle som strider mot grundlagen. Man tar inte\r\nden hänsynen, och samtidigt säger man att domstolar-\r\nna får avgöra detta.\r\nDet är precis på samma sätt när det gäller vilken\r\nlag som skall gälla. Vi kan ta skogsvårdslagen som\r\nexempel. Skall skogsvårdslagen gälla eller skall mil-\r\njöbalken gälla? Oklarheten är utomordentligt stor i\r\nlagstiftningar som är viktiga för miljöarbetet och även\r\nför näringarna och människors verksamheter och\r\nuppehälle. Så kan man inte hantera viktiga lagstift-\r\nningsfrågor, fru talman.\r\nJag blir ännu mer fundersam när det gäller den\r\nallmänna hänsynsregeln. Här har miljöministern,\r\nGudrun Lindvall och Vänsterpartiet kommit överens\r\nom en allmän hänsynsregel. I och för sig ställer vi\r\nockså upp på den utom när det gäller vissa frågor.\r\nMen nu säger Gudrun Lindvall att den här hänsynsre-\r\ngeln i princip kan tillämpas hur som helst. Om det är\r\nså att en tillsynsmyndighet finner att hänsynsregeln\r\nskall tillämpas är det bara att åka ut till hamnen och\r\nförbjuda båten att köra. Är det på samma sätt när det\r\ngäller de areella näringarna? Är det bara att åka ut i\r\nskogen eller på åkern och förbjuda? Miljöministern\r\nmåste ge besked på den här punkten.</pre><pre>Anf.  51  Miljöminister ANNA LINDH (s):\r\nFru talman! Överenskommelsen när vi började\r\ndiskutera den nya grundlagen var ju, som jag sade\r\ntidigare, att man inte skulle ge en ökad ersättningsrätt\r\nnär man ställde miljökrav. Man skulle fortsätta att\r\ntillämpa samma principer som vi har gjort hittills. Jag\r\ntycker att det är oerhört viktigt att hålla fast vid detta\r\noch inte börja urholka principen om att förorenaren\r\nbetalar. Lagrådet gör också samma tolkning som\r\nregeringen. Man konstaterar också att om det finns\r\nproblem så ligger dessa i regeringsformen och inte i\r\nmiljöbalken. Även för Lagrådet är det väldigt tydligt\r\noch klart vad riksdagens partier menade när de fattade\r\nbeslut om vår gemensamma grundlag.\r\nNär det sedan gäller förhållandet till andra lagar är\r\ndet väldigt viktigt att inte, som Göte Jonsson snuddar\r\nvid, låta all annan lagstiftning ta över miljölagstift-\r\nningen. Miljölagstiftningen skulle i praktiken bli\r\nväldigt tandlös om de hänsynsregler för miljön som vi\r\nnu beslutar om inte blir gällande på andra områden.\r\nDärför finns det också väldigt tydligt och klart regle-\r\nrat var miljöbalkens hänsynsregler gäller och var\r\nannan lagstiftning och följdlagstiftning gäller.\r\nNu ser jag att tiden tog slut. Jag får säkert möjlig-\r\nhet att återkomma till Göte Jonsson och utveckla\r\ndetta.</pre><pre>Anf.  52  GÖTE JONSSON (m) replik:\r\nFru talman! När det gäller ersättningsreglerna har\r\nvi ju i svensk lagstiftning och tillämpning haft princi-\r\npen om pågående markanvändning. Jag tar det som\r\nexempel. Om det har förekommit intrång i pågående\r\nmarkanvändning har man haft rätt till ersättning inom\r\nramen för vissa regler. Nu kringgås dessa regler ge-\r\nnom den allmänna hänsynsregeln. Det är ett exempel\r\nsom visar hur nonchalant man är emot äganderätten,\r\nrättsskyddet och ersättningsreglerna. Detta är inte en\r\nmiljöfråga i första hand utan en fråga om rättssäker-\r\nhet. Om vi skall göra intrång utifrån pågående mar-\r\nkanvändning och utifrån allmänna intressen skall vi\r\nockså gemensamt stå för kostnaderna för detta. Det är\r\ndet frågan gäller, inte miljöfrågan.\r\nSedan måste jag ställa en fråga miljöministern om\r\nden allmänna hänsynsregeln. Vi har förutsatt att den\r\nändå har varit förankrad på något sätt i gällande lag-\r\nstiftning eller rättstillämpning. Nu säger en av de\r\nföreträdare som har varit med om att göra upp om\r\nmiljöbalken att den allmänna hänsynsregeln är en\r\nviktig del i denna uppgörelse och att man har gått\r\nlängre än vad utredningen gjorde osv. Samtidigt säger\r\nGudrun Lindvall att det bara är för tillsynsmyndighe-\r\nten att åka ut och förbjuda verksamheter och hänvisa\r\ntill den allmänna hänsynsregeln. Är det så det skall gå\r\ntill, fru talman? Då har jag missuppfattat den allmän-\r\nna hänsynsregeln. Nu måste faktiskt miljöministern\r\nklargöra om hänsynsregeln skall tillämpas så som en\r\nav ledamöterna i det här triumviratet har sagt. Eller\r\nkan miljöministern ge klarare besked på den här\r\npunkten så att vi kan ha litet förtroende för rättssäker-\r\nheten i miljöbalken?</pre><pre>Anf.  53  Miljöminister ANNA LINDH (s):\r\nFru talman! Jag tycker att det lyser igenom väldigt\r\ntydligt i Göte Jonssons inlägg att äganderätten går\r\nföre miljöskyddet. Det är självklart att man skall er-\r\nbjuda ett skydd för ägare, men det är också självklart\r\natt alla måste iaktta hänsynen till miljön. Ersättnings-\r\nreglerna när det gäller t.ex. skogsfrågor och annat\r\nligger självfallet kvar. Men det handlar om att de inte\r\nskall förändras i den riktningen att man skall betala\r\nmer när man ställer miljökrav än vad vi gör i dag.\r\nSedan är det annan fråga att man också skall kun-\r\nna använda hänsynsreglerna när det gäller en stor del\r\nav annan lagstiftning. Det regleras också lag för lag\r\nvar man skall använda miljöbalkens hänsynsregler\r\noch var de eventuellt inte skall tillämpas. Men till-\r\nsynsmyndigheterna kommer naturligtvis att ha stora\r\nmöjligheter att använda miljöbalkens hänsynsregler\r\npå väldigt breda verksamhetsområden. Vi har före-\r\nslagit hänsynsregler för alla verksamhetsområden för\r\natt också hänsynen till miljön skall tränga igenom\r\ninom alla verksamheter i samhället. Det är en av de\r\nstora förstärkningarna med miljöbalken.\r\nMen det innebär ju att det är tillsynsmyndigheter\r\noch andra som skall se till att detta tillämpas på ett\r\nförnuftigt och bra sätt. Jag tycker att detta totalt sett är\r\nett bra exempel på hur man kommer att få ett bättre\r\noch aktivare miljöarbete när man skall tillämpa hän-\r\nsynsreglerna på alla verksamhetsområden.</pre><pre>Anf.  54  DAN ERICSSON (kd) replik:\r\nFru talman! Miljöministern hävdar att jag hade\r\nciterat fel ur betänkandet. Det gör att jag måste läsa\r\ninnantill ur dagens betänkande vad gäller utfrågning-\r\nen om fällande domar.\r\nSolveig Riberdahl säger så här enligt betänkandet:\r\n\"Jag tror inte att vi på grund av miljöbalken kommer\r\natt se fler fällande domar. Det tror jag inte.\"\r\nJag kan fortsätta att läsa vad miljöåklagare Stefan\r\nKarlmark sade: \"Jag delar helt Solveig Riberdahls\r\nuppfattning när det gäller antalet domar om man bara\r\nser till balken. Antalet kommer inte öka. Jag vill\r\nt.o.m. påpeka att det, som jag ser det, finns en risk att\r\nantalet minskar.\"\r\nPå samma fråga säger Björn Gillberg: \"Det finns\r\ningenting som tyder på någon förändring. Det kom-\r\nmer inte att bli någon skillnad. Det kommer att vara\r\nsom det har varit.\"\r\nDet är den bild som jag faktiskt beskrev i mitt an-\r\nförande, och det var på den punkten som jag också\r\nställde frågan tidigare till utskottsmajoriteten och till\r\nmiljöministern om de delade den uppfattningen.\r\nVi kan gärna sitta i samma båt när det gäller fiska-\r\nfänge och försöka dra upp fula fiskar. Men som det\r\nframgår av detta får vi fiska utan krok. Då blir det\r\ninte, fru talman, lätt att fånga upp de fula fiskarna. Jag\r\nkan fråga miljöministern om hon delar Ingemar Jo-\r\nsefssons uppfattning att det faktiskt inte blir fler fäl-\r\nlande domar, om det inte finns någon form av själv-\r\nkritik i detta, att det kanske inte var så lyckat eller om\r\nmiljöministern kan peka på andra omständigheter som\r\ngör att vi inte kommer att kunna få det effektiva vapen\r\nsom vi vill ha mot miljöbrottslingar.</pre><pre>Anf.  55  Miljöminister ANNA LINDH (s):\r\nFru talman! Utgångspunkten är dels att man skall\r\nha ett förebyggande arbete, dels att den som begår\r\nförseelser eller brott mot miljön också skall inse att\r\ndet blir påföljder. Det är inte alltid så att man behöver\r\nfå en fällande dom för att man skall känna att det\r\nsvider i skinnet. Även det att man blivit polisanmäld,\r\nutredd men så småningom inte får en fällande dom\r\ninnebär ändå att det svider i skinnet på den som be-\r\nfinner sig i gränstrakterna. Det är en väldigt viktig del\r\ni det som har diskuterats under utskottsutfrågningen\r\noch i det som Solveig Riberdahl säger. Även om hon\r\ninte uttalar sig för fler fällande domar - där ber jag\r\nom ursäkt för mitt tidigare bristande citat - säger hon\r\natt det blir fler utredningar och att det är viktigt med\r\nett stärkt samarbete mellan polis och åklagare och\r\ntillsynsmyndigheten. Det här är avgörande, och det är\r\nockså därför regeringen ger högre anslag till till-\r\nsynsmyndigheterna i den budget som vi har lagt fram.\r\nSedan citerar Dan Ericsson med förkärlek dem\r\nsom har varit negativa till miljöbalksarbetet. Jag\r\nskulle kunna citera dem som har varit positiva, men\r\njag tror att det är ett ganska gagnlöst arbete. Jag tror\r\natt man i stället får försöka inse och förstå att gör man\r\nväldigt stora organisationsförändringar är det klart att\r\ndet inte bara föder hurrarop. Det finns många männi-\r\nskor som arbetar inom och med detta som blir oroliga\r\nav stora organisationsförändringar. Inte desto mindre\r\nvet vi att de är nödvändiga därför att vi vet att dagens\r\nlagstiftning inte fungerar tillfredsställande och att vi\r\ndärför måste göra stora organisationsförändringar.\r\nNär man har fått arbeta inom det nya systemet är jag\r\növertygad om att kritikerna också kommer att se att\r\ndetta blir ett betydligt bättre system.</pre><pre>Anf.  56  DAN ERICSSON (kd) replik:\r\nFru talman! Det är klart att ministern nu till det\r\nbittra slutet måste försvara sitt förslag här. Jag undrar,\r\nfru talman, om inte ministern faktiskt ångrar att hon\r\ninte nappade redan hösten 1994 på att göra de för-\r\nändringar som vi skulle ha kunnat komma överens om\r\ni riksdagen och låtit dem träda i kraft den 1 juli 1995.\r\nDet hade gjort att hon hade kunnat ägna sin kraft åt\r\nandra saker, t.ex. att ta fram en samlad miljöproposi-\r\ntion i tid. Jag tror inte att hon hade blivit en död fisk,\r\nsom hon själv sade. Faktum är att hon numera kippar\r\nlitet efter andan på grund av de problem hon har med\r\natt hinna hantera miljöfrågorna. Hon har inte fått fram\r\närendena. Jag tror att hon innerst inne ångrar att hon\r\ninte fixade det här redan då.\r\nFörändringar föder självklart protester, och det\r\nblir oro för förändringar. Jag vet inte om det låg nå-\r\ngon kritik mot det uttalande som Hans Karlbom gjor-\r\nde och som jag citerade i tidigare replikskifte. Han är\r\nändå hovrättsassessor och avdelningsordförande i\r\nKoncessionsnämnden och måste väl ändå kunna sägas\r\nkunna de här frågorna. Jag har försökt hänvisa till en\r\ndel andra kunniga personer som sysslar med miljöju-\r\nridik, men det har inte bitit så hårt tidigare i debatten.\r\nHans Karlbom säger ändå att han uppfattar den här\r\nbalken som ett sätt att visa muskler och att det är\r\nnågonting av yttre åtbörder som faktiskt inte ger resul-\r\ntat i en effektivare miljölagstiftning. Tillbakavisar\r\nmiljöministern också detta uttalande som en sorts\r\npartsinlaga? Kan det inte vara så att det faktiskt ligger\r\nen del i den kritik som riktats från Staffan Wester-\r\nlund, Björn Gillberg, åklagarsidan och Hans\r\nKarlbom? Ligger ingenting i denna kritik? Är verkli-\r\ngen all lycka i miljöbalken uppfylld i och med det\r\nbeslut som skall fattas av riksdagen i dag?</pre><pre>Anf.  57  Miljöminister ANNA LINDH (s):\r\nFru talman! Jag vet inte om Dan Ericsson vill bli\r\npåmind om vad de här personerna sade om de förslag\r\nsom Dan Ericssons parti var med och lade fram för\r\nnågra år sedan. Om vi går över från att diskutera deras\r\nuppfattning om både tidigare och nuvarande förslag,\r\ndär de nog har fördömt alla förslagen, till Dan Erics-\r\nsons debatt om vad vi känner i våra innersta själar,\r\nkan det bli en intressant debatt.\r\nJag skulle vilja försöka läsa Dan Ericssons inners-\r\nta i stället. Dan Ericsson yrkar faktiskt inte avslag på\r\nmiljöbalken. Dan Ericsson erkänner att han har fått ett\r\nantal av kd:s hjärtefrågor tillgodosedda med miljöbal-\r\nken. Dan Ericsson sitter i själva verket här och vet att\r\ndet med alla de förändringar som gjordes i regering-\r\nens förslag tillsammans med Vänsterpartiet och Mil-\r\njöpartiet, jämfört med den tidigare regeringens för-\r\nslag, blivit ett par förbättringar i månaden under den\r\nhär perioden, ett antal stora kraftiga förändringar\r\njämfört med om vi hade diskuterat Dan Ericssons\r\nförslag här i kammaren. I själva verket står inte ens\r\nDan Ericsson själv för det tidigare förslaget utan\r\nsäger att det naturligtvis hade behövt förändras. Man\r\nskulle ha behövt förändra det på riskdagens bord. Det\r\nvar nödvändigt att förändra det redan när det första\r\ngången kom på riksdagens bord. Det är inte särskilt\r\nstor tilltro till det egna förslaget.\r\nJag är innerst inne mycket nöjd med miljöbalken.\r\nJag tror att det här betyder en stor förändring och\r\nförbättring inför framtiden. Jag tror att Dan Ericsson\r\ninnerst inne är väldigt lättad att det är det här förslaget\r\nsom ligger till grund för framtiden, inte det som han\r\nen gång själv var med att arbeta fram.</pre><pre>Anf.  58  EVA ERIKSSON (fp) replik:\r\nFru talman! All lycka är icke uppfylld, skulle jag\r\nvilja säga efter det här replikskiftet. Jag vill ändå\r\ninstämma med miljöministern i att miljöbalken nu\r\nreglerar naturresurslagstiftningen. Jag tror också att\r\ndet är väldigt bra. Jag tror att det är bra att man sam-\r\nlar allt i en balk så att man på det sättet skall kunna\r\nvidta åtgärder inom balkens ram framgent.\r\nÄven om miljöministern nu säger till mig att de\r\nhot som jag målade upp vad gäller NUTEK och LO är\r\nförsvagade upplever jag ändå att det finns hot. Det\r\nfinns också starka skäl för att skärpa älvskyddet så att\r\nman på det sättet gör det trovärdigt långsiktigt att\r\nutbyggnaden av älvarna är ett avslutat kapitel, vatten-\r\nkraftsutbyggnaden är ett avslutat kapitel. Jag vill än\r\nen gång understryka detta. Vi har utvecklat det i en\r\nreservation som jag också har yrkat bifall till, fru\r\ntalman, så jag kommer inte att utveckla det vidare.\r\nJag hänvisar till den reservationen och ber miljöminis-\r\ntern att ta hänsyn till detta. Om miljöministern så här\r\npå stående fot dessutom kan lova att de älvsträckorna\r\n- Sölvbacka strömmar och Gideälven uppströms\r\nBjörna - tas in i miljöbalken under avsnittet särskilda\r\nbestämmelser för hushållningen kanske vi kan komma\r\növerens i denna fråga.</pre><pre>Anf.  59  Miljöminister ANNA LINDH (s):\r\nFru talman! Jag är överens med Eva Eriksson om\r\natt det är väldigt viktigt med älvskyddet. Mitt problem\r\nhar varit att när jag fick Vattendragsutredningens\r\nförslag insåg jag att om vi valde att lagstifta på det\r\nsätt som utredningen föreslog om vissa älvsträckor,\r\nvar risken att budskapet i stället skulle vara att man\r\nskulle bygga ut alla andra älvsträckor.\r\nJag tror inte att det var utredningens avsikt, men i\r\npraktiken blev det omöjligt att följa utredningens\r\nförslag. Det hade i realiteten kunnat innebära att man\r\nhade givit intrycket att man ville öka utbyggnaden av\r\nandra älvsträckor.\r\nEftersom jag i likhet med Eva Eriksson inte är\r\nentusiastisk över vattenkraftsutbyggnad, vill jag inte\r\nge sådana signaler. Det var också därför som vi inte\r\nföljde utredningens förslag. Men det är också viktigt\r\natt konstatera att om det skall kunna bli några föränd-\r\nringar i det starka skydd av vattendragen som vi har i\r\ndag, krävs det också att den svenska riksdagen lagstif-\r\ntar om detta. Jag tror att vi har en bred politisk enig-\r\nhet om att skydda vattendragen, både i det svenska\r\nsamhället och i den svenska riksdagen.</pre><pre>Anf.  60  GUDRUN LINDVALL (mp) re-\r\nplik:\r\nFru talman! För det första vill också jag tacka An-\r\nna Lindh för ett gott samarbete. Vi har kommit långt\r\nnär det gäller miljöbalken, och jag hoppas att det\r\nfortsatta arbetet kan göra att vi ytterligare kan skärpa\r\nmiljölagstiftningen. Den blir aldrig en färdig produkt,\r\neftersom verkligheten inte står stilla.\r\nJag skulle vilja ta upp en fråga som vi från Miljö-\r\npartiet aktualiserat i ett antal interpellationer i riksda-\r\ngens kammare. Det handlar om det faktum att många\r\nmiljöbrott som i dag synes ganska stora inte leder till\r\nåtal.\r\nLåt mig som exempel nämna det kvicksilverut-\r\nsläpp som GAMA Dental gjorde för tre år sedan här i\r\nStockholm. Man hittade 250 kilo kvicksilver i avlop-\r\npen, och man kunde visa exakt varifrån de utsläppen\r\nkom. Fallet hamnade hos ett par polismän som var\r\nmycket intresserade och engagerade. De gjorde en\r\nmycket tjock utredning om detta och överlämnade den\r\ntill åklagare. Sedan hände ingenting. Så småningom -\r\nefter många påtryckningar bl.a. från medierna - ledde\r\nfallet till åtal, men inte för grovt miljöbrott utan för\r\nmycket mindre förseelser.\r\nJag tycker att det här tyder på att det någonstans är\r\nnågot fel på åklagarsidan. Har man inte något riktigt\r\ngrepp över vad stora miljöutsläpp egentligen är?\r\nPå vilket sätt bedömer Anna Lindh att vi skall åt-\r\ngärda det här? Jag tror att vi är helt överens om att det\r\när oacceptabelt att t.o.m. miljöåklagare säger att man\r\ninte tror att det i framtiden blir flera miljöåtal. Jag\r\ntycker att man därmed diskvalificerar sig själv från\r\nsitt jobb. Hur skall vi agera från riksdagen och från\r\nregeringen för att se till att de miljöbrott som faktiskt\r\nbegås leder till åtal? Hur skall vi skärpa åklagarnas\r\nkunskaper på miljöområdet?</pre><pre>Anf.  61  Miljöminister ANNA LINDH (s):\r\nFru talman! Jag tror att en av de viktigaste frågor-\r\nna är en betydligt större medvetenhet, både om miljö-\r\nfrågornas betydelse och om miljörättens betydelse.\r\nJag tror att skälet till att det har blivit så som det är i\r\ndag bl.a. är en ovana att hantera den här sortens frå-\r\ngor.\r\nVi kan jämföra med en kirurg som sällan får ope-\r\nrera. En sådan kirurg är kanske inte särskilt pålitlig.\r\nÅtminstone kan han få litet problem, om han ställs\r\ninför en avancerad uppgift. På samma sätt är det na-\r\nturligtvis med en jurist. Nya uppgifter är ofta svåra\r\nuppgifter.\r\nDet är därför nu viktigt att vi får en sammanhållen\r\noch begripligare och bättre lagstiftning. Det är därför\r\nsom vi nu gör en stor utbildningssatsning på 3 000\r\npersoner, där vi ger kunskap både om miljöfrågor och\r\nom miljörätten. Man fortsätter därför också utbild-\r\nningen speciellt av poliser och åklagare.\r\nTanken med den nya ekobrottsmyndigheten är\r\nockså att de som ställs inför miljöbrott i större ut-\r\nsträckning skall kunna få tillgång till hjälp av expertis\r\nför att hantera sina olika frågor.</pre><pre>Anf.  62  GUDRUN LINDVALL (mp) re-\r\nplik:\r\nFru talman! Jag tycker att det här är mycket vik-\r\ntigt. Jag tror att det egentligen handlar om att man\r\nsom jurist inte riktigt har den ekologiska kompetens\r\nsom behövs för att kunna värdera hur allvarliga de här\r\nbrotten i naturen är.\r\nJag är ledsen över att för de jurister som sitter här\r\nbehöva påpeka att jag ibland känner att den naturve-\r\ntenskapliga kunskapen bland jurister är ganska liten.\r\nJag tror att det behövs en rejäl miljöutbildning för\r\nmiljöåklagarna, helt enkelt att man höjer deras kom-\r\npetens på en grundläggande naturvetenskaplig och\r\nbiologisk nivå. Då får de t.ex. ett begrepp om hur\r\nmycket 250 kilo kvicksilver är. Det är ett enormt stort\r\nutsläpp av en av de absolut giftigaste tungmetallerna.\r\nDen mängd som ryms i en tesked är tillräcklig för att\r\nförgifta en medelstor svensk sjö.\r\nFörst när man förstår vidden av de utsläpp som fö-\r\nrekommer kan man också värdera om det är fråga om\r\nstora miljöbrott eller inte. Jag är glad över att vi i\r\nmiljöbalken diskuterar vad som menas med ringa\r\nbrott. Med anledning av det som Dan Ericsson säger\r\nkan jag säga att det här inte diskuteras i det borgerliga\r\nförslaget.</pre><pre>Anf.  63  ANDRE VICE TALMANNEN:\r\nDen här repliken gäller miljöministern.</pre><pre>Anf.  64  GUDRUN LINDVALL (mp) re-\r\nplik:\r\nFru talman! Här görs ändå en förbättring. Men jag\r\nmenar att den utbildning av miljöåklagare som skall\r\nkomma till stånd också måste innehålla en utbildning i\r\nekologi och måste ge en grundläggande biologisk\r\nkunskap, så att åklagarna skall kunna värdera frågor-\r\nna.\r\nDet är oerhört obehagligt när en av de mest fram-\r\nstående miljöåklagarna själv säger att han inte tror på\r\nsin egen verksamhet. I den just i det fallet aktuella\r\nstaden, Västerås, framförs enormt mycket kritik just\r\nmot att stora miljöbrott inte har lett till åtal.</pre><pre>Anf.  65  Miljöminister ANNA LINDH (s):\r\nFru talman! Jag tror att en av de stora poängerna\r\nmed miljöbalken är att den höjer miljörättens status.\r\nDen gör miljölagstiftning och miljöfrågor betydligt\r\nintressantare bland jurister. Förhoppningsvis kommer\r\nockså fler att prioritera de områdena i framtiden. Jag\r\ntror att det skulle vara väldigt bra.\r\nSedan kan en del av dagens jurister tycka att det är\r\nlitet besvärligt att de skall lära sig ett helt nytt lag-\r\nstiftningskomplex, men det borde vara kärt besvär för\r\ndem, eftersom det kommer att ge dem en mycket\r\nbättre grund för framtiden.\r\nJag tror att detta är en gemensam pedagogisk\r\nuppgift för oss, vid sidan av den mera rättsliga uppgif-\r\nten att se till att vi ökar miljöfrågornas betydelse och\r\natt miljöfrågorna på alla områden i samhället integre-\r\nras i annan verksamhet, så att man lär sig att miljöfrå-\r\ngorna hör hemma i all verksamhet och så att man lär\r\nsig att ta miljöfrågorna på allvar. Också det är en del\r\nav regeringens arbete för ett ekologiskt hållbart Sve-\r\nrige.\r\nFru talman! Eftersom jag har förstått att detta är\r\nmin sista replik, vill jag härmed ta tillfället i akt att\r\nönska jordbruksutskottets ledamöter och de övriga\r\nledamöterna här i kammaren en glad och trevlig\r\nsommar och tacka jordbruksutskottet för ett bra sam-\r\narbete.</pre><pre>Anf.  66  PETER WEIBULL\r\nBERNSTRÖM (m):\r\nFru talman! Vi kan i dag onekligen höra historiens\r\nvingslag genom kammaren. Det märks inte minst på\r\nden upphetsade stämningen och på tonläget hos vissa\r\nav debattörerna.\r\nEn samlad miljölagstiftning, som vi alla så länge\r\noch så hett eftertraktat, skall nu bli verklighet i en\r\nmiljöbalk. Den har, som påpekats tidigare här i dag,\r\ngenom regeringens behandling fördröjts ett antal år\r\nmen därigenom inte blivit i motsvarande mån bättre\r\nän det förslag som regeringen Bildt lade fram 1994.\r\nDen har i stället fått ett socialistiskt och korporativis-\r\ntiskt anslag.\r\nDetta understryks av att det är just Vänsterpartiet\r\noch Miljöpartiet som regeringen tvingats luta sig mot\r\nför att få igenom sitt förslag, som t.o.m. strider mot\r\ngrundlagen. Dessa partier har inte förstått vad som\r\nsker i samhället på miljöområdet utan är fortfarande\r\növertygade om att detaljregleringar och förbud är de\r\neffektivaste miljöinstrumenten.\r\nFru talman! Det är ju så att miljöarbetet har flyttat\r\nin i våra hem och i företagens styrelserum. Stövlarna\r\nhar bytts ut mot gympadojor och svarta skor i miljö-\r\narbetet. Enskilda människor tar i dag ett helt annat\r\nansvar för miljöfrågorna än för bara ett fåtal år sedan.\r\nLåt mig redan nu i likhet med Göte Jonsson yrka\r\nbifall till de moderata reservationerna 1 och 51 så att\r\ndet är gjort och så att jag inte, för tids vinnande, fres-\r\ntas att yrka bifall till flera, även om jag till fullo stöder\r\nalla de moderata reservationerna.\r\nJag skall beröra en del av våra reservationer. Låt\r\nmig börja med naturresurslagen och vår reservation nr\r\n7. Moderata samlingspartiet är av den åsikten att NRL\r\nnu då denna lagstiftning skulle inarbetas i miljöbalken\r\nockså borde ha setts över och radikalt förbättrats, om\r\nden nu över huvud taget borde vara med som en del\r\nav miljölagstiftningen.\r\nNRL är i grunden en exploateringslag och inte en\r\nskyddslag. Det finns dock delar som har karaktären av\r\nskyddslag, t.ex. älvskyddet. Detta talar för att den\r\ntrots allt skall smältas in i miljöbalken. Men då är\r\nkravet desto större att den verkligen arbetas igenom\r\noch anpassas bättre till miljölagstiftningen i övrigt.\r\nFörhållandet mellan NRL:s bestämmelser om hus-\r\nhållning med mark- och vattenområden och balkens\r\nnya allmänna hänsynsregler är oklart. Det finns redan\r\ni dag kritik mot att dessa bestämmelser i NRL är\r\notydliga.\r\nExempel på de allvarliga tolkningsproblem som\r\nkommer att bli fallet är att den s.k. lokaliseringsprin-\r\ncipen finns med på två ställen i balken, dels i 2 kap.\r\n4 §, där det sägs att verksamheter skall lokaliseras till\r\nlämplig plats, dels 3 kap. 1 §, där det sägs att mark-\r\noch vattenområden skall användas till de ändamål\r\nsom de är bäst lämpade för. Sådana dubbleringar av\r\nregler föder tolkningsproblem och en osäkerhet, och\r\nde borde naturligtvis ha eliminerats. I stället har de\r\nbara lyfts rakt in i den nya balken med alla de skröp-\r\nligheter de faktiskt har.\r\nDet är då lika bra att slå fast att hela 3 kapitlet i\r\nNRL borde ha setts över. Paragraferna spretar åt alla\r\nhåll. Medan 2 och 3 §§ uttrycker skydd för mark och\r\nvatten handlar 7 § om att skydda mark- och vattenom-\r\nråden som innehåller värdefulla ämnen eller material\r\nmot åtgärder som påtagligt kan försvåra utvinningen\r\nav dessa. Det är alltså här i lagen en paragraf som\r\nskyddar mineralfyndigheter.\r\n8 § handlar om att skydda mark som är särskilt\r\nlämplig för industrianläggningar, energiföretag, av-\r\nfallsanläggningar m.m. så att inte tillkomsten eller\r\nutnyttjandet av sådana anläggningar försvåras. I 9 och\r\n10 §§ handlar det om att bevara mark åt försvaret.\r\nI 2 kap., allmänna hänsynsregler, heter det i 4 § att\r\nför verksamheter och åtgärder som tar i anspråk mark-\r\noch vattenområden annat än helt tillfälligt skall en\r\nsådan plats väljas som är lämplig med hänsyn till\r\n1 kap. 1 § samt 3 kap. och 4 kap.\r\nDetta innebär i klartext att natur- och miljövärde-\r\nna sätts åsido i den balk som skall bära det stolta\r\nnamnet miljöbalken.\r\nFru talman! Kammarens ledamöter hör säkert hur\r\nmotsägelsefullt detta låter. Man vet inte vilken para-\r\ngraf som skall ha företräde framför den andra. Även\r\nLagrådet har naturligtvis riktat kritik mot denna ut-\r\nformning av reglerna. Men utskottsmajoriteten har\r\ninte velat ta till sig argumenten och begära en över-\r\nsyn, och detta beklagar vi moderater.\r\nBehovet av en sådan översyn gäller också lagför-\r\nslagets 4:e kapitel, som innehåller NRL:s hushåll-\r\nningsbestämmelser för vissa områden i landet, s.k.\r\nriksintressen. När man läser listorna över alla mark-\r\noch kustområden som skall undantas från exploate-\r\nring enligt 2-7 §§, samtidigt som det enligt 2-6 §§\r\ninte får hindra utbyggnaden av befintliga tätorter och\r\ndet lokala näringslivet, inser man att dessa paragrafer\r\negentligen är tämligen verkningslösa.\r\nÄven här borde paragraferna ändras så att skyddet\r\ninte utgick från näringar och särintressen. Lagstift-\r\nningen blir som sagt motsägelsefull, otydlig och ger\r\nupphov till stor rättsosäkerhet. För oss moderater\r\nframstår miljöbalken inte i dessa stycken som det\r\nstolta aktstycke till skydd för natur och miljö som\r\nmajoriteten vill påskina.\r\nUtformningen av framtidens riksintressen bör i\r\nstället baseras på hänsynstagande till speciella natur-\r\noch kulturmiljövärden samt till vissa naturresurser,\r\nt.ex. åkermark. Värdefull åkermark måste ses som en\r\nviktig resurs, och vi hade gärna sett en utredning om\r\nett starkare skydd för jordbruksmark, vilket framgår\r\nav reservation nr 9.\r\nI detta sammanhang vill jag också framhålla vår\r\nsyn på skötsellagen och miljöhänsynen i jordbruket.\r\nÄven om denna i dag inte har en tydlig karaktär av\r\nproduktionslag kan det i framtiden uppstå situationer\r\ndär ett livsmedelsöverskott vänds i en underskottssi-\r\ntuation. Detta kan komma att föranleda en markpolitik\r\nsom inte enbart betonar miljömål utan också produk-\r\ntionsmål. Mot denna bakgrund framhåller vi att det\r\nvore lämpligt om skötsellagen stod utanför miljöbal-\r\nken, som vi säger i vår reservation nr 28.\r\nJag ser att min talartid springer i väg. Jag tänker\r\ndärför avsluta mitt anförande ungefär här. Nu kommer\r\nmiljöbalken att antas av riksdagen med alla de fel och\r\nbrister som jag och även många andra här påpekar.\r\nLåt inte arbetet med miljöbalken stanna här. Låt nästa\r\nregering arbeta vidare med dessa frågor och rätta till\r\nde brister som många med oss moderater ser i den,\r\ninte minst stora delar av de kvalificerade juristerna i\r\ndetta land.</pre><pre>Anf.  67  LENNART FREMLING (fp):\r\nFru talman! Låt mig börja med att konstatera att\r\ndet hade varit bättre om det borgerliga förslaget till\r\nmiljöbalken hade behandlats och eventuellt modifie-\r\nrats av riksdagen och godtagits år 1994. Av presti-\r\ngeskäl har Socialdemokraterna försenat miljöbalken. I\r\nbörjan av mandatperioden bedömde miljöministern att\r\nförseningen skulle bli ett och ett halvt år. Nu blev\r\nförseningen tre och ett halvt år. Miljöarbetet har för-\r\nlorat värdefull tid, och det är bara att beklaga.\r\nFru talman! Trots att det är valår skall jag vara\r\nrättvis. Regeringen har till riksdagen lämnat ett för-\r\nslag till miljöbalk som i huvudsak är bra. Arbetet i\r\njordbruksutskottet har också varit konstruktivt, och\r\nbåde ledamöterna och kanslipersonalen har gjort ett\r\nimponerande arbete. Eva Eriksson har gjort en över-\r\ngripande redovisning av folkpartiets syn. Jag skall\r\nbara ta upp en liten detaljfrågan. Den anknyter till\r\nreservation nr 40.\r\nI miljöbalken finns en lista över vilka ärenden som\r\nskall prövas av regeringen. Trafikens miljöpåverkan\r\nuppmärksammas nu i det nya förslaget, och det är bra.\r\nDet sker genom att man i listan för in prövning av\r\nstörre vägar, större järnvägar och större flygplatser,\r\ndäremot inte hamnar. Jag tycker att logiken borde\r\nbjuda att även hamnar skall fogas in. Där säger jord-\r\nbruksutskottet att dessa inte kan anses innebära såda-\r\nna miljöstörningar att en utvidgning av den obligato-\r\nriska regeringsprövningen bör förordas. Det finns\r\ninga närmare motiveringar till detta.\r\nJag kan i och för sig förstå att detta är ärenden\r\nsom rätt sällan förekommer. Men ur trafiksynpunkt är\r\näven hamnarna av sådan vikt att man borde ha haft\r\nmed vägar, järnvägar, flygplatser och hamnar. Jag vill\r\nfråga socialdemokraternas representant varför man\r\ninte kunde tänka sig att ta med hamnar för logikens\r\nskull och för att lyfta upp trafikfrågorna på ett rättmä-\r\ntigt sätt.</pre><pre>Anf.  68  INGEMAR JOSEFSSON (s) replik:\r\nFru talman! När Lennart Fremling säger att det är\r\nav prestigeskäl som vi inte antog den föregående\r\nregeringens förslag till balk är det helt fel. Det har\r\nsnarare varit svårt att använda den på ett sådant sätt\r\nsom vi räknade med från början, utan vi har fått göra\r\nflera genomgångar och ytterligare utredningar. Det är\r\nfel att säga att det skulle ha varit fråga om presti-\r\ngeskäl.\r\nJag delar Fremlings uppfattning om att man skall\r\nse upp med hamnarna. Dock menar jag att lagen täck-\r\ner upp detta. Regeringen kan förbehålla sig rätten att\r\nsjälv verka när det gäller stora hamnar. Verksamhet\r\nsom har stor påverkan på miljön och naturresurserna,\r\ndäribland stora trafikanläggningar, skall också tillåt-\r\nlighetsprövas av regeringen. Ingen hamn av betydelse\r\nkommer därför att kunna finnas utan att vägarna till\r\nhamnen också har prövats av regeringen. Därför\r\nkommer hamnarna helt enkelt inte undan, utan som en\r\nföljd av detta kommer de att bli bedömda.\r\nI övrigt kommer frågan om hamnarna att behand-\r\nlas i förordningarna. Vi har också hänvisat till att den\r\nkommer med i förordningsarbetet, och därför täcks\r\nFremlings frågor in. Hamnarna är inte oviktiga - vi\r\nhar tänkt på dem.</pre><pre>Anf.  69  LENNART FREMLING (fp) re-\r\nplik:\r\nFru talman! Jag tycker ändå att det är konstigt att\r\nman inte vill behandla hamnarna symmetriskt med de\r\növriga transportgrenarna. Det är mycket möjligt att\r\ndet går att få hamnarna prövade av regeringen osv.,\r\nmen det hade ju också gått med vägar, järnvägar och\r\nflygplatser. Det vore enklare om man fick en sådan\r\nstruktur att man behandlar dessa lika.\r\nFru talman! Låt mig också kommentera en annan\r\nsak. Jag använde ordet prestigeskäl. Jag menar att det\r\när fråga om det. Så fort den borgerliga regeringen\r\nlade fram propositionen om miljöbalk gick Ingvar\r\nCarlsson tidigt ut i valdebatten och sade att man\r\nskulle återkalla detta förslag och inte behandla det.\r\nJag tycker att det är synd att man inte valde modellen\r\natt behandla förslaget. Efter valet fick ju Socialdemo-\r\nkraterna en majoritet - i varje fall nästan - och rege-\r\nringsmakten. Då fanns möjligheten att få en behand-\r\nling av propositionen till stånd i kammaren som kun-\r\nde ha inneburit att man hade fogat in andra element i\r\nden struktur som var lämnad i propositionen. Då hade\r\nman haft den strukturen, och hade mycket snabbare\r\nkunnat få till stånd en miljöbalk.\r\nDessutom gjorde man tidigt bedömningen att det\r\nskulle bli ett och ett halvt års försening. Men i prakti-\r\nken blev det tre och ett halvt års försening. Det visar\r\nockså att man kanske hade tyckt att det var värt en\r\nviss försening. Man felbedömde situationen.</pre><pre>Anf.  70  INGEMAR JOSEFSSON (s) replik:\r\nFru talman! Med anledning av det sista vill jag sä-\r\nga att det inte fanns tillräckligt med material, vilket vi\r\nräknade med när vi började gå igenom den gamla\r\nbalken.\r\nNär Fremling säger att det bara hade varit att jus-\r\ntera till det hela i utskottsarbetet kan dessutom den\r\nsom inte har varit med i det arbetet mycket lätt förvil-\r\nlas att tro att det var så. Men om man lägger de två\r\nbalkarna bredvid varandra inser man snabbt att det är\r\nett omöjligt arbete att utföra i ett utskott. Skulle ut-\r\nskottet ha suttit och skrivit de lagar som nu har\r\nkommit till i förhållande till den tidigare balken? Det\r\nlåter lätt, men det är faktiskt inte så man arbetar fram\r\nlagstiftning här i Sverige.</pre><pre>Anf.  71  GUDRUN LINDVALL (mp) re-\r\nplik:\r\nFru talman! Jag måste också kommentera det som\r\nLennart Fremling säger om att det hade varit möjligt\r\natt göra förändringarna i utskottet.\r\nMenar han verkligen på allvar att vi politiker, eller\r\nmöjligen kansliet, i jordbruksutskottet skulle ha\r\nskrivit om hela kapitel två i hänsynsreglerna? Skulle\r\nvi ha kunnat lägga in vattenlagen, lagen om skötsel av\r\njordbruksmark och gentekniklagen i balken? Skulle vi\r\nha kunnat få in dem där de skall hänga ihop? Skulle vi\r\nha kunnat få in talerätten - ja, göra hela utredningsar-\r\nbetet om hur miljödomstolar skall vara? Skulle vi ha\r\nkunnat skriva in miljösanktionsavgifter och få in ge-\r\nnerella föreskrifter som kan användas i kommunerna?\r\nSkulle vi ha gjort allt det arbetet, och skrivit text\r\ntill allmänmotivering och specialmotivering, i utskot-\r\ntet? Det handlar ju om en mängd lagparagrafer som\r\nskulle arbetas in på många olika ställen.\r\nDetta innebär att vi i utskottet skulle ha gjort hela\r\nutredningsarbetet. Menar verkligen Lennart Fremling\r\npå allvar att det skulle ha kunnat vara möjligt att göra\r\ndetta i utskottet? Skulle vi dessutom ha gjort det utan\r\natt gå tillbaka till Lagrådet, dvs. den högsta juridiska\r\nkompetensen, och frågat om förändringarna var juri-\r\ndiskt riktiga, möjliga eller acceptabla? Skulle vi totalt\r\nha sidsteppat hela det sätt att arbeta på som alltid har\r\ntillämpats mellan Sveriges riksdag och regering, och\r\ngjort det här arbetet?\r\nDet är ett jättestort arbete! Det är massor av för-\r\nändringar! Jag kan inte tänka mig att Lennart Frem-\r\nling kan mena allvar med ett sådant förslag. Det hade\r\nabsolut inte varit möjligt. Det hade dessutom varit\r\ndemokratiskt helt fel att göra på det sättet.\r\nMenar Lennart Fremling att det skulle ha varit\r\nmöjligt att göra hela den stora förändringen i utskot-\r\ntet? Det skulle jag vilja ha svar på.</pre><pre>Anf.  72  LENNART FREMLING (fp) re-\r\nplik:\r\nFru talman! Det är mycket enkelt att svara på den\r\nfrågan. Det är alldeles uppenbart att utskottet och\r\nriksdagen inte skall bedriva ett sådant arbete. Det jag\r\ntalar om är att man skulle ha tagit den struktur man\r\nhade och sedan gjort förändringar. Förändringarna\r\nkommer då naturligtvis i form av lagförslag från re-\r\ngering till riksdag.\r\nNär vi nu klubbar den här miljöbalken får vi ju\r\nräkna med att även den kommer att förändras succes-\r\nsivt. Det kommer att komma framtida regeringsförslag\r\ntill förändringar i den här miljöbalken, som kommer\r\natt leva ett dynamiskt liv. Det här är ju inget vi be-\r\nstämmer en gång för alla.</pre><pre>Anf.  73  GUDRUN LINDVALL (mp) re-\r\nplik:\r\nFru talman! Det betyder alltså att Lennart Frem-\r\nling menar att vi skulle ha återremitterat förslaget till\r\nregeringen för att komma med ett nytt förslag. Det är\r\nju precis det som har skett! Vi har återremitterat för-\r\nslaget till regeringen därför att det var undermåligt.\r\nDå kan man välja mellan två sätt att gå till väga.\r\nAntingen kunde man ha utgått från det borgerliga\r\nbalkförslaget, som vi ansåg var för dåligt, eller så\r\nkunde man ha utgått från Miljöskyddskommitténs\r\nförslag som vi ansåg var betydligt bättre. Vilket tror\r\nLennart Fremling hade varit mest tidseffektivt - att\r\nbörja med ett förslag som var dåligt eller att börja\r\nmed kommitténs förslag, som var betydligt bättre och\r\nsom innehöll mycket mer av det som vi ville att för-\r\nslaget skulle innehålla?\r\nNaturligtvis är svaret att det var mest effektivt och\r\nbäst att börja med Miljöskyddskommitténs förslag,\r\nsom låg betydligt längre fram än det borgerliga för-\r\nslaget. Det borgerliga förslaget var ju en backning\r\nutifrån utredningens förslag.\r\nDessutom lade vi in bl.a. vattenlagen, talerätten,\r\ngenerella föreskrifter och miljödomstolar. Utifrån det\r\nförslag som utredningen hade lagt fram 1993 förbätt-\r\nrade vi alltså förslaget innan det nu kom som förslag\r\npå riksdagens bord.\r\nJag kan inte förstå att Lennart Fremling kan vara\r\nmissnöjd med denna tingens ordning. Det har visat sig\r\nvara det enda effektiva och bra sättet att jobba på för\r\natt få fram en balk.\r\nMen jag är tacksam för att vi är överens om att det\r\ninte hade gått att i utskottsarbetet göra de förändringar\r\nsom vi - och uppenbarligen också Lennart Fremling -\r\nville ha. Vi har ju en annan Lennart i den här försam-\r\nlingen som hävdar att det hade varit möjligt. Tack för\r\natt vi är överens om att det inte hade varit möjligt!</pre><pre>Anf.  74  LENNART FREMLING (fp) re-\r\nplik:\r\nFru talman! Det är klart att jag inte hade uppfatt-\r\nningen att vi skulle återremittera det borgerliga pro-\r\npositionsförslaget till den nya socialdemokratiska\r\nregeringen. Vi borde i stället ha antagit det, möjligen\r\nmed några smärre förändringar, och sedan ha arbetat\r\nvidare med det.\r\nFör övrigt är det positivt att vattenlagen är inta-\r\ngen. När vi höll på med de här utredningarna i Miljö-\r\nskyddskommittén var det en sak som vi i Folkpartiet\r\ndrev på. Vi ville ha vattenlagen införd. Men man\r\nmenade då att med den tidsram som gällde för utred-\r\nningsarbetet hann man inte med det. Däremot har jag\r\nett minne av att socialdemokraterna i den utredningen\r\ninte ville föra in vattenlagen.\r\nMin kommentar till det som Gudrun Lindvall sade\r\när att det är bra om vattenlagen förs in så som också\r\nhar gjorts. Jag har också sagt här i min bedömning av\r\nförslaget att förslaget är bra, men att vi har förlorat\r\nvärdefull tid. Sedan finns det självfallet ett antal\r\npunkter där vi har en annan uppfattning.</pre><pre>Anf.  75  ROY OTTOSSON (mp):\r\nFru talman! Jag var en gång expert i Miljöskydds-\r\nkommittén, som kommenterades på slutet här. Jag\r\nmåste säga att när vi i den kommittén fick se den\r\nborgerliga regeringens förslag till miljöbalk inträdde\r\nverkligen en tyst minut. Jag har aldrig hört juristerna\r\ndär vara så tysta. Man stirrade ned i bänken - svår-\r\nmodigt, tungt. Allt arbete hade slagits i spillror. Fyra\r\nårs tungt arbete i utredningen hade slagits i spillror av\r\nden borgerliga regeringen.\r\nI den borgerliga regeringens förslag hade man inte\r\ngjort en miljöbalk. Det var en osammanhängande\r\nsammanställning av några miljölagar. Det var också\r\nen del generella försvagningar gentemot den tidens\r\nmiljölagstiftning. Det är helt obegripligt att man kan\r\nsäga att detta skulle vara ett bra förslag att utgå från i\r\nutskottsarbetet om man förfäktar en miljöbalk värd\r\nnamnet.\r\nFru talman! För Miljöpartiet har det viktiga varit\r\natt få en miljölagstiftning efter verkligt bärande prin-\r\nciper som verkligen fungerar på sikt. En av dessa\r\nbärande principer, som vi har hävdat alltsedan vi\r\nbildade vårt parti 1981, är att miljölagstiftningen skall\r\ngälla alla verksamheter och alla åtgärder med samma\r\nkrav och att de kraven skall vara höga.\r\nDagens lagstiftning är djupt splittrad. Den innehål-\r\nler väldigt olika krav på olika verksamheter och åt-\r\ngärder beroende på vilken näringsgren det gäller,\r\nvilken person det gäller osv. Dessutom är den full\r\nmed luckor. Det är helt oacceptabelt! Vi måste få en\r\nheltäckande lagstiftning i den här meningen.\r\nDet borgerliga förslaget till miljöbalk var inte det.\r\nDetta var ett avgörande skäl för Miljöpartiet att ome-\r\ndelbart lämna Miljöskyddskommittén och inför valet\r\n1994 förbinda oss att stoppa det här förslaget. Vi tog\r\nnaturligtvis omedelbart upp samtal med socialdemo-\r\nkraterna för att åstadkomma det. Vi var glada att vi\r\nlyckades med det och kunde få någonting som var\r\nvettigt och bra.\r\nOch det har vi fått i dag. Den här miljöbalken är\r\nen innovation. Det är en ny, modern lagstiftning just i\r\nden meningen att den har generella hänsynsregler som\r\ngäller alla verksamheter, alla åtgärder, alla och envar,\r\nmed samma grundkrav. Dessa grundkrav är de bästa\r\nkrav vi har i dagens lagstiftning. De är hämtade från\r\nde lagar som fungerar bäst, dvs. i första hand miljö-\r\nskyddslagen och lagen om kemiska produkter. Dess-\r\nutom är de skärpta i avgörande avseenden. Framför\r\nallt är det viktigt att se skärpningen i avvägningen\r\nmellan miljöintresset och andra intressen - exploate-\r\nringsintressen, som man säger populärt. Här har lagen\r\nskärpts till miljöns fördel, och det är väldigt viktigt.\r\nEn annan viktig bärande princip är att få en lag-\r\nstiftning som utgår från vad naturen och hälsan tål,\r\ninte från vad olika företag ekonomiskt tål för tillfället.\r\nMiljön skall vara det som styr miljölagstiftningen.\r\nDagens lagstiftning går egentligen ut på att ge tillåtel-\r\nse att förstöra miljön. Miljöskyddslagen är uppbyggd\r\npå det sättet. Annan miljölagstiftning är i hög grad\r\nuppbyggd efter olika näringsverksamheters intressen,\r\nspeciella egenheter osv.\r\nI miljöbalken har vi någonting som kallas för\r\nmiljökvalitetsnormer. Det är de normer som naturen\r\noch miljön sätter och som sedan blir styrande för\r\ntillsynsarbetet, tillståndsarbetet osv. På det sättet får\r\nvi in miljökraven på rätt sätt, utifrån vad miljön tål\r\noch ingenting annat. Dessa normer är också rättsligt\r\nbindande i det här förslaget, vilket de inte var i det\r\nborgerliga förslaget. I det borgerliga förslaget från\r\n1994 var det så tunt med s.k. miljökvalitetsnormer att\r\ndet egentligen inte gick att uttolka vad de skulle bety-\r\nda. I det här förslaget har vi byggt ut detta kraftfullt,\r\noch vi kan se att vi kommer att få miljökvalitetsnor-\r\nmer som är värda namnet.\r\nVi har också förstärkt en rad andra instrument som\r\nhänger ihop med detta. Miljökonsekvensbeskrivning-\r\narna har byggts ut kraftigt mot vad som gäller i dag.\r\nDetta fanns inte i det borgerliga förslaget. Vi har sett\r\ntill att folkligt engagemang, insyn och möjlighet till\r\npåverkan förstärks, vilket är väldigt viktigt om man\r\nskall utgå från vad naturen, miljön och människan tål.\r\nEn tredje princip är att få samlade miljödomstolar\r\noch en ökad tyngd för miljörätten inom juridiken -\r\ndomstolsväsendet, åklagarväsendet osv. Miljödomsto-\r\nlarna, som kommer med den här balken men inte alls\r\nfanns med i det borgerliga förslaget, innebär att mil-\r\njöjuridiken byggs ut mycket kraftigt i landet. Den nära\r\nnog fördubblas sett till antalet domare och jurister\r\nsom fr.o.m. den 1 januari 1999 skall jobba med detta.\r\nDet är alltså en kraftig förstärkning.\r\nOckså det faktum att man samlar miljölagstift-\r\nningen i en balk, som hamnar bland de första kapitlen\r\ni lagboken, innebär i sig en kraftig förstärkning -\r\npedagogisk, men också verklig eftersom det här ver-\r\nkar styrande på status. Ett av problemen med miljöju-\r\nridiken i dag har ju varit att den har haft för låg status,\r\nprecis som miljöarbetet generellt. Det gäller inte\r\nminst här i riksdagen - vi saknar fortfarande ett mil-\r\njöutskott i riksdagen, vilket är litet anmärkningsvärt.\r\nDet handlar alltså om att stärka miljöns intresse också\r\ninom juridiken och inom domstolsväsendet. Detta har\r\nvi med nu, för första gången. Det här är det första\r\nbalkförslag som faktiskt innehåller detta. Det har varit\r\nett mycket omfattande arbete att få fram det. Det har\r\ntagit litet tid, javisst, men hellre lägga fram ett bra\r\nförslag som håller än att lägga fram ett dåligt förslag\r\nsom vi från början vet att det inte håller.\r\nFru talman! Det har också varit väldigt viktigt att\r\nfå in nya och verkningsfulla redskap i miljöarbetet.\r\nGenerella föreskrifter som gäller rakt över hela fältet\r\när väldigt viktiga. Detta finns med. Det fanns inte i\r\ndet borgerliga förslaget, vilket naturligtvis var ett av\r\nhuvudskälen till att vi sade nej till det.\r\nDet handlar också om att få in sanktionsavgifter\r\nsom kommer i ett tidigt skede så att man förhindrar\r\nförseelser. Det får inte bli något slags vana att tillåta\r\növerutsläpp, att acceptera att man inte skickar in rap-\r\nporter och inte sparar prover osv. Tittar vi på mil-\r\njöskandalerna runt om i landet i dag ser vi att de ofta\r\när just av den här typen. Man har inte mätt på ett\r\nkorrekt sätt, man har inte sparat proverna, man har\r\nslarvat med än det ena och än det andra. Och varför\r\nhar man det? Jo, därför att ingenting händer om man\r\ngör så - annat än att man tjänar pengar om man\r\nstruntar i krav som kostar pengar.\r\nPå det här sättet har det varit med miljöarbetet\r\nhela tiden, ända sedan 1969 då miljöskyddslagen\r\nkom. Det har varit ett slags allmän acceptans för att\r\nman tänjer litet här och där. Miljöjuridiken har inte\r\nvarit så viktig, inte så hård som den vanliga juridiken\r\nnär det gäller våldsbrott och sådant. Vi måste ändra\r\npå det! Vi måste betrakta miljöbrott som precis lika\r\nallvarliga som alla andra brott. Redskapen för att\r\nverkligen åstadkomma det finns i den här miljöbal-\r\nken.\r\nDet kanske behövs fler redskap i framtiden. Det är\r\nmöjligt. Därför ingår också i detta att direkt när bal-\r\nken sätts i sjön sätter vi också en ny parlamentarisk\r\nutredning i sjön som utreder hur balken fungerar. Den\r\ntittar speciellt på hur miljökvalitetsnormerna fungerar,\r\nhur de generella föreskrifterna fungerar och hur mil-\r\njödomstolarna fungerar och kommer med nya förslag\r\nom det behövs, om man hittar brister som man inte\r\nkunnat förutse i förväg.\r\nDet går naturligtvis inte att förutse alla brister i\r\nförväg. Inte i någon ny lagstiftning kan man förutse\r\nexakt vad som kommer att hända när den väl satts i\r\nsjön. Så var det när planlagstiftningen sattes i sjön på\r\n70-talet. Det gick inte att veta hur den skulle fungera.\r\nDet krävdes naturligtvis en hel del justeringar i efter-\r\nhand. Vi har haft ett stort antal utredningar när det\r\ngäller t.ex. plan- och bygglagen. Den fungerar, men vi\r\när inte nöjda med hur den fungerar - osv.\r\nPoängen är att vi nu är framme med en struktur\r\nmed de bärande principerna på rätt ställe. Vi får en\r\ngenerell lagstiftning som lägger bottenplattan och som\r\nockså gäller för all annan lagstiftning som påverkar\r\nmiljön - det är mängder av följdändringar i ytterligare\r\nett femtiotal lagar som vi skall anta här i riksdagen i\r\ndag. Vi utgår från vad naturen tål. Vi får en allmän\r\nförstärkning av miljöjuridikens roll inom det rättsliga\r\nsystemet. Vi får också in nya redskap som förhindrar\r\nmiljöskador.\r\nSjälvklart behövs det också skärpta straff och\r\nskärpta sanktioner i övrigt. Det finns också med i det\r\nhär förslaget. Vi har också sänkt tröskeln för att få ett\r\nåtal på miljöområdet med det här balkförslaget jäm-\r\nfört med vad som gäller i dag.\r\nNär jag lyssnar på debatten i dag, fru talman, blir\r\njag särskilt bekymrad över Centerns agerande. Jag\r\ntycker att det är under all kritik. Ett parti som gärna\r\nvill kalla sig grönt visar sig helt och hållet sakna sak-\r\nlig kritik i debatten i dag. I stället ägnar man sig åt att\r\nprata om annat och åt antydningar och svepande på-\r\nståenden som inte bevisas i någon rimlig mening.\r\nSärskilt Lennart Daléus har utnyttjat sin roll som en\r\nav förgrundsgestalterna i delar av miljörörelsen i\r\nSverige till att sprida missuppfattningar, missförstånd\r\noch direkta felaktigheter om vad som står i miljöbal-\r\nken.\r\nDet har skapat en mycket förvirrad debatt. Under\r\nförra hösten, 1997, var den debatten som värst. Då var\r\ndet väldigt mycket förvirring, inte minst inom miljö-\r\nrörelsen, om vad som egentligen står i balken. Det\r\nberodde på det partitaktiska agerande från Centern\r\nsom det faktiskt handlar om. Det handlar inte längre\r\nom att driva miljöarbetet framåt, det handlar om parti-\r\ntaktik, om att vinna taktiska poäng för att få en röst\r\nhär och en där på att misstänkliggöra andra partier, i\r\nsynnerhet Miljöpartiet, har jag förstått. Det är väl\r\negentligen det som är skälet till att Centern inte har\r\nvelat samarbeta om att ta fram miljöbalksförslaget.\r\nTrots upprepade inbjudningar har man helt och hållet\r\nvägrat att delta. Detta visar vad det handlar om. Det är\r\nuppenbart att för Centerns del går partitaktik före\r\nmiljön. Där kan vi tala om politisk fingerfärdighet i\r\ndess mest negativa betydelse.\r\nI Centerpartiet sätter man dessutom andra intres-\r\nsen före miljöintresset, vilket blir tydligt i de reserva-\r\ntioner som föreligger och i de inlägg som har gjorts i\r\ndebatten i dag. Markägarintresset smäller som vanligt\r\nhögre för det gamla bondepartiet. Det är inte särskilt\r\nförvånande, men det är värt att påpeka. Man har för-\r\nsökt att dölja detta. Man spelar ett dubbelspel från\r\nCenterns sida. Å ena sidan försöker man framstå som\r\nmiljövänlig, å andra sidan en vän av markägare i alla\r\nlägen. Man inser inte att det finns en reell konflikt.\r\nNär vi höjer miljöambitionerna i miljöbalken gäl-\r\nler det naturligtvis också skogsägare, jordbrukare,\r\nm.fl. De grundläggande miljökrav som finns i miljö-\r\nbalkens allmänna hänsynsregler skall naturligtvis inte\r\nvara ersättningsgrundande. Det är de hänsyn som alla\r\nskall ta. Det är bottenplattan. Men det Centern och\r\nModeraterna säger är att man skall ha betalt för detta i\r\nen viss specifik näring, inte i andra. Det är ett mycket\r\nmärkligt agerande. Det är naturligtvis taktiskt för att\r\nfiska röster i den gruppen, något annat är det inte. Det\r\när inte seriöst miljöarbete.\r\nFru talman! Avslutningsvis vill jag säga några ord\r\nom det samarbete som vi har haft med socialdemokra-\r\nterna och med regeringen i den här frågan. Jag måste\r\nsäga att det har varit mycket positivt att se det enga-\r\ngemang som har funnits för att när vi väl kom i gång\r\nverkligen ta fram en bra miljöbalk värd namnet. Det\r\nkrävdes först en uppgörelse i jordbruksutskottet våren\r\n1995 för att få fart på detta. Den uppgörelsen gjordes\r\nmellan Socialdemokraterna, Miljöpartiet och Väns-\r\nterpartiet. Den byggde på en miljöpartimotion om hur\r\nmiljöbalken borde vara. Den innebar i stort sett att\r\nden motionens intentioner tillgodosågs.\r\nVi har i det här samarbetet kunnat få igenom våra\r\ngrundläggande krav på hur en miljöbalk skall se ut.\r\nDet är det egentliga skälet till att vi har kunnat samar-\r\nbeta och få fram ett bra resultat. Det har helt enkelt\r\nfunnits en samsyn som har vuxit fram i samarbetet.\r\nDet visar att det lönar sig att bedriva miljöpolitik.\r\nDet visar också att det lönar sig att samarbeta med\r\ndem som är seriösa och inte enbart ägnar sig åt parti-\r\ntaktik.\r\nMen det innebär inte att allt är löst. Det finns en\r\ndel problem kvar. Peter Weibull Bernström pekade på\r\nen sak, naturresurslagen, som ingår i miljöbalken.\r\nDelvis förändrade vi vissa delar. Andra delar är oför-\r\nändrade på grund av att det är en gammal politisk\r\nuppgörelse mellan Socialdemokraterna och Centern,\r\noch Centern ville inte göra ändringar. Där har Social-\r\ndemokraterna en uppgörelse som man står fast vid. Är\r\ninte Centern med på en ändring får man stå fast vid\r\nuppgörelsen. Det är synd, men det är Centern som har\r\nsaboterat det. Jag tycker att det borde vara Centern\r\nsom Bernström skulle agera emot. Vi har inte kunnat\r\nändra på de paragrafer som han tog upp. Men de\r\nbehöver ändras. Det hoppas jag att vi skall kunna göra\r\ni framtiden.\r\nMed det, fru talman, vill jag yrka bifall till hem-\r\nställan i de båda betänkandena.</pre><pre>Anf.  76  KIA ANDREASSON (mp):\r\nFru talman! Det är utomordentligt viktigt att vi har\r\narbetat fram en samlad och på många områden skärpt\r\nmiljölagstiftning som grund för tillståndsgivning,\r\növervakning och som slutligen kan användas vid\r\nstraffpåföljd om lagarna inte följs. Det är här jag\r\nkommer in. Jag vill prata om den rättsliga hanteringen\r\nav miljöbrott. Justitieutskottet har avgivit ett yttrande\r\ntill detta betänkande och jag tänker uppehålla mig vid\r\ndetta.\r\nTyvärr räcker det inte med aldrig så bra lagar om\r\ninte rättsväsendet har förmåga att effektivt utreda,\r\nleda brottet till åtal och döma de skyldiga. Eller också\r\nanmäls miljöbrott inte ens därför att det inte anses\r\nvara någon idé, eftersom erfarenheterna har visat hur\r\nmeningslöst det är.\r\nVerkligheten visar att i Sverige löper miljöbovar\r\ninga större risker att åka fast och straffas. Riksåklaga-\r\nren har genom en enkätundersökning bland landets\r\nmiljönämnder erfarit att denna uppfattning stämmer.\r\nMin egen erfarenhet genom kontakter med länsstyrel-\r\nser bekräftar denna uppfattning. Riksåklagarens sam-\r\nmanställning är inte helt avslutad.\r\nJag ser i betänkandet från den utfrågning som\r\njordbruksutskottet hade att här finns värdefulla syn-\r\npunkter från dem som var inbjudna, bl.a. från riksåk-\r\nlagaren Solveig Riberdahl.\r\nDet visar sig i denna undersökning, liksom andra\r\nundersökningar av statistik tidigare bekräftat, att få\r\nmiljöbrott anmäls, ännu färre utreds och ytterst få\r\nleder till åtal och straff. Kritiken riktas mot åklagare\r\noch polis. De tar sällan upp anmälningar och dessa\r\nprioriteras lågt.\r\nVarbergs miljö- och hälsoskyddsnämnd förde sta-\r\ntistik över miljöbrott som bedömdes utsiktslösa att\r\nanmäla. Bara under januari och februari 1998 bokför-\r\ndes 21 misstänkta brott. Det är liknande förhållanden i\r\nalla övriga kommuner.\r\nHur skall problemen då åtgärdas? Åklagare och\r\npolis har inte tid. Hur bemöter man de argumenten?\r\nHandlar det om självvalda prioriteringar? Åklagare\r\noch polis saknar kompetens. Stämmer det? Det finns\r\nkurser. 40 åklagare har genomgått utbildning, och det\r\nfinns sju veckor långa specialutbildningar för poliser\r\nsom många har genomgått. Miljöministern sade i\r\ntalarstolen att 3 000 ytterligare inom rättsväsendet\r\nskall genomgå utbildning. Är den här utbildningen\r\ntillräcklig? Det skulle man behöva titta närmare på.\r\nVad händer med de poliser och åklagare som har\r\nfortbildat sig i miljörätt när de återvänder till sin\r\nhemort? Det är dock många som har genomgått de här\r\nutbildningarna.\r\nDå återkommer vi till prioriteringsfrågan. Vad är\r\ndet som är viktigt? Vad gör vi för att miljöbrotten\r\nskall anses viktiga av rättsväsendet? Miljöministern\r\nsade också att nu höjer vi statusen bland jurister, och\r\nmiljöfrågorna kommer att tas på allvar. Det hoppas\r\njag verkligen, för fram till i dag har det varit mycket\r\ndåligt.\r\nLänsstyrelsens miljöenheter i Västsverige vittnar\r\nom hur utredningar lagts ned och avskrivits. Jag har\r\nsjälv haft kontakter med Länsstyrelsen i Göteborg när\r\ndet gäller stora raffinaderier som anmäls för överut-\r\nsläpp. Ändå läggs dessa utredningar åt sidan och\r\nläggs ned.\r\nHur skall miljölagarna få effekt och tillsynsmyn-\r\ndigheterna respekt när rättsväsendet inte fungerar när\r\ndet gäller miljöbrott? Nu har Brottsförebyggande\r\nrådet fått i uppgift att initiera forskning om miljöbrott.\r\nEftersom miljöbrott hänförs till ekonomisk brottslig-\r\nhet, som jag tycker är mycket bra, kommer man in när\r\ndet tillskjuts pengar på dessa områden, och det har\r\ngjorts så nu skall forskning inledas på många områ-\r\nden.\r\nMen tyvärr är det inte fråga om riktad forskning,\r\ndvs. att kunna beställa vad som skall utredas. Jag\r\nskulle vilja kunna klargöra vilka beviskraven är, pre-\r\nskriptionstider, på vilket sätt poliser, åklagare och\r\ndomstolar hanterar miljöbrott, vilka strategier för\r\nbekämpning av miljöbrott som de nämnda myndighe-\r\nterna utvecklat och i vilken utsträckning de samordnar\r\nsitt arbete.\r\nDet positiva inom rättsväsendet är att miljödom-\r\nstolar inrättas, att det blir en enhetlig praxis i bedöm-\r\nningen av mål som prövas enligt miljöbalken. Nu\r\nbyggs erfarenhet och kompetens upp på rättsområdet.\r\nLagrådet påpekar visserligen vissa komplikatio-\r\nner. Jag tycker att vi skall ta dem på allvar, följa ut-\r\nvecklingen och justera det som inte fungerar. Det är\r\nbra att vi får miljösanktionsavgifter. Det är summor\r\npå upp till 500 000 kr som kan dömas ut i tidsinterval-\r\nler.\r\nMin slutsats är att det är viktigt att vi nu inte läm-\r\nnar detta område när det har blivit bra lagar. Vi måste\r\ngå vidare och se till att departementen samarbetar på\r\ndetta område, att det inte blir vattentäta skott. Det är\r\nlikaså viktigt att det sker ett samarbete mellan myn-\r\ndigheterna.\r\nDet måste finnas ett övergripande ansvar. Jag har\r\nflera gånger sagt hur viktigt det är att miljöbrotten\r\nkommer att hanteras vid ekobrottsmyndigheten. Det\r\när där det samlade ansvaret och en nationell strategi\r\nkan komma till stånd.\r\nEkobrottsmyndigheten är uppbyggd i avdelningar,\r\ndvs. poliser, åklagare, de med specialkompetens och\r\nkanslister. Det är denna specialkompetens som ford-\r\nras för att miljöbalken skall kunna verka i hela landet.\r\nRikspolisstyrelsen och Riksåklagaren har ett stort\r\nansvar.\r\nJag hoppas att de flesta kan instämma i dessa mål,\r\nså att miljöbalken kan bli en verkningsfull lagstiftning\r\nockså inom rättsväsendet.</pre><pre>Anf.  77  LARS BÄCKSTRÖM (v):\r\nFru talman! Jag har begärt ordet som riksdagsle-\r\ndamot för Vänsterpartiet, ett parti som står bakom\r\nförslaget till miljöbalk. Men, fru talman, i TV-\r\nreklamen säger man att \"jag är inte bara mamma, jag\r\när också tandläkare\". Jag kan travestera uttrycket och\r\nsäga att \"jag är inte bara riksdagsledamot, jag är ock-\r\nså hemmansägare\".\r\nJag är kanske inte en lika stor hemmansägare som\r\nBo Jonsson Grip var, som en gång i världen ägde\r\nstora delar av Sverige. Men jag har ett litet hemman.\r\nAv den anledningen har jag blivit indragen i diskus-\r\nsionerna om miljöbalken och allemansrätten.\r\nRepresentanter för en avdelning inom LRF i Bo-\r\nhuslän och någon representant för en avdelning i\r\nMellanskog i Dalarna sade att de skulle hålla en liten\r\nkommersiell verksamhet på min fastighet. Det gjorde\r\nde. Frågan aktualiseras i reservation 20 under mom.\r\n37. Reservanter från Centern, Lennart Daléus, från\r\nModeraterna, Göte Jonsson, från Folkpartiet, Lennart\r\nFremling - och jag även hört Dan Ericsson här i\r\nkammaren säga att han ställer sig bakom reservatio-\r\nnen - har sagt att det \"är stötande att det enligt rege-\r\nringens förslag blir möjligt att organisera verksamhet\r\npå annans mark utan att fastighetsägaren behöver\r\ninformeras eller ge sin tillåtelse till verksamheten\".\r\nJag menar att jag har en skyldighet att på nästa\r\nbystämma i Bäckby i Dalarna informera om att det\r\nsom står i denna reservation inte är sant. Det är helt\r\nenkelt fel. Det finns värre ord för det som inte är sant\r\noch det som är fel. Men jag skall inte använda dem\r\nhär. Det är viktigt för mig, mina grannar och min släkt\r\n- jag härstammar från en bondsläkt på mödernet i\r\nVärmland - att klargöra att jag inte har medverkat till\r\ndet som påstås här.\r\nÄr nu någon - Lennart Daléus som inte är i kam-\r\nmaren, Fremling som sitter här, Göte Jonsson som\r\nstår längst upp i salen - av någon annan mening än\r\njag, så förklara då hur det har varit möjligt att organi-\r\nsera verksamhet på min mark med befintlig lagstift-\r\nning innan miljöbalken trätt i kraft. Eller, ärade leda-\r\nmöter, instäm i min utsaga att detta förhållande är\r\nmöjligt med nuvarande lagstiftning. Varför får man\r\ngöra så? Jag kanske hade synpunkter på att de kunde\r\ngöra så. Men de människor som gjorde så på min\r\nmark utnyttjade en grundlagsfäst rätt som finns i re-\r\ngeringsformen 2 kap. 18 §. Mig veterligen antog\r\nledamöterna denna förändring i största enighet. Där\r\nstår: \"Alla skall ha tillgång till naturen enligt alle-\r\nmansrätten oberoende av vad som föreskrivits ovan.\"\r\nDet är detta som gjorde att LRF kunde göra sålunda\r\npå min mark - inte miljöbalken.\r\nReservanterna hänvisar till ett utslag av Högsta\r\ndomstolen. Sedan har ni mage att skriva att detta\r\nberor på miljöbalken. Nu säger jag till på skarpen:\r\nSkäms på er! Så skall ni inte skriva. \"Land skall med\r\nlag byggas.\" Vi får respektera regeringsformen. Vi får\r\nrespektera Högsta domstolens utslag.\r\nDet finns ett problem. Det vet jag - som markäga-\r\nre. Det är inte något problem att de är på min mark en\r\nsöndag. Det är inte något problem att de är på min\r\nmark två söndagar. Men om de är där varje lördag\r\noch söndag är det ett problem. Det är som det står i\r\nBibeln om oxen som trillar ned en gång i brunnen.\r\nMen om oxen trillar ned varje dag i brunnen får man\r\nfylla igen brunnen eller göra något åt oxen.\r\nPrecis som Göte Jonsson sade kan tyska turister\r\nslita ned marken vid Smålands och Dalslands sjöar\r\noch i fjällvärlden. Då får vi göra något åt det proble-\r\nmet. Det gör vi nu. Med miljöbalken får vi möjlighe-\r\nter att å det allmännas vägnar hävda naturens intres-\r\nsen. Jag kan som markägare ha skäl att hävda mina\r\nintressen. Men vad är det för lag jag skall använda?\r\nJo, rätt lag för rätt ändamål.\r\nJag är inte utbildad jurist. Men så mycket vet jag\r\natt det inte är miljölagstiftningen jag skall hänvisa till\r\nför att hävda mina ekonomiska intressen. Skall jag\r\nanvända miljölagstiftningen, Lennart Fremling, för att\r\nframhålla mina personliga ekonomiska intressen,\r\nmina äganderättsanspråk? Det är väl ändå fel? Det\r\ninser väl Lennart Fremling? Det inser väl Göte Jons-\r\nson och även Lennart Daléus - var han nu är - och\r\nDan Ericsson - var han nu råkar befinna sig? Jag har\r\nförståelse för att alla inte har möjlighet att jämt sitta\r\nhär i kammaren. Men detta inser även alla dessa le-\r\ndamöter.\r\nDå får jag använda den lag som skall användas,\r\nnämligen jordabalken. Den reglerar servitut, intrång i\r\näganderätten osv. Det vet även jag med mina begrän-\r\nsade kunskaper. Jag har inte ens genomgått den juri-\r\ndiska översiktskursen på 10 poäng. Men jag vet att\r\ndet handlar om jordabalken.\r\nVarför väckte ni inte motioner i höstas när ni hade\r\nmöjlighet att föreslå ändringar i jordabalken? Det\r\ngjorde ni inte. Nu låter ni er dras med i det propagan-\r\ndaspel som vissa har satt i gång - bl.a. LRF. Det leder\r\ntill missuppfattningar och till att vissa kommersiella\r\nföretag kanske tror att det är först nu som den rättig-\r\nheten ges. Ni skadar både markägare och naturen med\r\ndetta propagandaspel.\r\nJag säger en gång till: Skäms på er!\r\nSvara nu på mina frågor.</pre><pre>Anf.  78  INGEMAR JOSEFSSON (s) replik:\r\nFru talman! Det är ingen av dem som Lars Bäck-\r\nström ville skulle svara som har begärt ordet.\r\nMen om LRF skulle göra så varje vecka, räcker\r\ndet med att det innebär olägenhet, inte bara skada, för\r\natt Lars Bäckström kan protestera. Det gäller med\r\nnuvarande lag - precis som Lars Bäckström säger.\r\nDet är litet anmärkningsvärt när LRF försöker an-\r\nvända lagen på det sättet, som annars reagerar mot\r\nt.ex. veganer när de försöker agera så. Detta är inte\r\nförsta gången som LRF försöker använda metoder jag\r\nfinner tvivelaktiga.</pre><pre>Anf.  79  LARS BÄCKSTRÖM (v) replik:\r\nFru talman! Jag tackar för att någon tog replik på\r\nmitt anförande.\r\nJag delar Ingemar Josefssons bedömning. Jag vet\r\nvilka möjligheter jag har att använda. Jag kan bara\r\nsäga att jag t.o.m. kan tänka mig ändringar i jordabal-\r\nken, om de nu går för hårt fram på min mark, vare sig\r\ndet är svenska eller tyska turistföretag. Men jag kom-\r\nmer aldrig att medverka till att svenska medborgare\r\ninte skall få trampa min mark och njuta av den vackra\r\nskog som vi har i Dalarna. Jag tänker se till att de får\r\nfortsätta att göra det. Min släkt har bott där i många\r\nhundra år, och vi har välkomnat besökare. Det tänker\r\nvi fortsätta att göra.\r\nDet är mycket beklagligt att inte fler tog replik och\r\nsvarade i denna viktiga fråga.</pre><pre>Anf.  80  INGEMAR JOSEFSSON (s) replik:\r\nFru talman! Lars Bäckström har helt rätt i att den\r\ndebatt som har förts kan innebära att fler kommer att\r\nmissbruka lagen och tro att lagen nu innebär ett helt\r\nannat användande av allemansrätten än vad som gäll-\r\nde tidigare, dvs. ett våldsammare utnyttjande. Vi har\r\nnu en gemensam uppgift att förklara att lagen inte är\r\nförändrad utan att det är den gamla allemansrätten\r\nsom gäller och att man måste sköta sig i naturen -\r\nannars får man inte vara där.</pre><pre>Anf.  81  LARS BÄCKSTRÖM (v) replik:\r\nFru talman! Det är återigen oerhört viktigt att i alla\r\nfall vi två tillsammans slår fast detta. Vi skall värna\r\nallemansrätten. Vi skall låta alla svenska medborgare\r\nanvända den efter grundlagens anda. Visst skall vi\r\ngöra så! Sedan skall vi se till att naturen inte skadas.\r\nSedan skall vi också se till att markägarnas intressen\r\ninte skadas. Då skall vi se till att vi har en bra ci-\r\nvillagstiftning, och möjligtvis se över jordabalken.\r\nMen det räcker. Det är ett stort steg framåt för naturen\r\noch miljön att vi tar den här miljöbalken. Vi är över-\r\nens.\r\nAlla borde ha deltagit i denna replikväxling.\r\nÅterigen: Skäms på er!</pre><pre>Anf.  82  GUDRUN LINDVALL (mp):\r\nFru talman! Jag begärde ordet igen därför att Göte\r\nJonsson apostroferade mig i en replik. Eftersom jag\r\ninte kan ta replik på replik var jag tvungen att begära\r\nordet igen.\r\nGöte Jonsson tog upp en diskussion om vad jag\r\nsade att det fanns för koppling mellan de allmänna\r\nhänsynsreglerna och de lagar som reglerar följdlag-\r\nstiftningen. Jag vill citera vad som står i utskottets\r\nbetänkande:\r\n\"I ett föregående avsnitt om miljöbalkens förhål-\r\nlande till annan lagstiftning har utskottet konstaterat\r\natt de allmänna hänsynsreglerna framstår som ett\r\nfristående och delvis nytt instrument för att reglera\r\nt.ex. olika former av markanvändning.\"\r\nDet står vidare längre fram i texten:\r\n\"De allmänna hänsynsreglerna i 2 kap. miljöbal-\r\nken är utformade så att de i huvudsak kan tillämpas på\r\nbåde jordbruk och skogsbruk som ett komplement till\r\nbl.a. övriga ovan angivna bestämmelser i miljöbalken\r\noch till skogsvårdslagen.\"\r\nDet slås också fast att det är Skogsvårdsstyrelsen\r\nsom har hand om hänsynsreglerna när det gäller\r\nkopplingen till skogen. Det står också:\r\n\"Utskottet konstaterar sammanfattningsvis att\r\nmiljöbalken och i synnerhet hänsynsreglerna i sig ger\r\nökade möjligheter att besluta om restriktioner för\r\njord- och skogsbruket.\"\r\nFru talman! Det är alltså fullkomligt klarlagt i bal-\r\nken att de allmänna hänsynsreglerna, dvs. att vi höjer\r\nmiljökraven på alla områden, även gäller jord- och\r\nskogsbruk.\r\nNär det gäller jordbruket är det självklart, efter-\r\nsom skötsellagen kommer att ingå i balken. När det\r\ngäller skogsbruket klargörs det här på ett mycket\r\ntydligt sätt, både i jordbruksutskottets betänkande och\r\ni det betänkande som ligger med anledning av följd-\r\nlagstiftningen.\r\nHär råder det ingen som helst tveksamhet om vad\r\nsom gäller, Göte Jonsson. Moderaterna har tillsam-\r\nmans med skogsägarna försökt att även här lägga\r\ndimridåer och få det att låta som att det är någonting\r\nannat än vad som gäller. Det står klart och tydligt hur\r\ndet förhåller sig.</pre><pre>Anf.  83  GÖTE JONSSON (m):\r\nFru talman! Jag vänder mig inte nu till Gudrun\r\nLindvall.\r\nJag begärde besked från miljöministern hur hon\r\nser på den allmänna hänsynsregeln, hur den skall\r\nkunna tillämpas i olika sammanhang, om det är på det\r\nsättet att bara tillsynsmyndigheten kan resa ut och\r\nlägga förbud på olika verksamheter. Jag fick ett\r\nmycket svävande svar från miljöministern. Jag hade\r\nräknat med att få ett klart besked. Nu är inte miljö-\r\nministern i kammaren.\r\nDetta visar, fru talman, hur ihålig allmänna hän-\r\nsynsregeln är i förhållande till annan lagstiftning. Det\r\när precis detta som vi har pekat på. Det är utomor-\r\ndentligt allvarligt att en riksdagsmajoritet tar beslut\r\nom en allmän hänsynsregel, som inte ens miljöminis-\r\ntern kan förklara räckvidden av. Det är bl.a. detta som\r\nså många har kritiserat, även jurister. Det är bl.a. detta\r\nsom så många har påpekat ligger i konflikt med spe-\r\nciallagstiftningar. Och det är bl.a. detta som ligger i\r\nkonflikt med skyddet för äganderätten.\r\nDebatten i kammaren visar att tillämpningen av\r\nallmänna hänsynsregeln - jag har också läst betän-\r\nkandet - är betydligt mera problematisk än vad som\r\nframgår av utskottsbetänkandet. Vi moderater har lagt\r\nreservationer för att slå vakt om både rättssäkerhet\r\noch miljö. De reservationerna finns. Det är synd att\r\nmajoriteten inte har ställt sig bakom dem.</pre><pre>Anf.  84  GUDRUN LINDVALL (mp):\r\nFru talman! Om Göte Jonsson hade begärt replik\r\npå mitt inlägg hade vi kunnat diskutera det i replik-\r\nskiftet, men Göte Jonsson valde att inte göra det.\r\nMan kan ha olika uppfattningar om hur mycket\r\nman vill knyta de allmänna hänsynsreglerna till de\r\nlagar som ligger utanför balken. Där har Göte Jonsson\r\noch Miljöpartiet helt olika uppfattningar. Vi anser att\r\ndet är självklart att skogsbruket och jordbruket, dvs.\r\nmarkanvändningen, också måste påverkas av en\r\nskärpt miljölagstiftning. Det anser inte Göte Jonsson.\r\nHär skiljer det. Jag måste säga att det är mycket\r\nmärkligt att detta skulle vara oklart.\r\nI och med att det här är ett problem som har upp-\r\nmärksammats såväl i utskottet som till en del även av\r\nLagrådet och på annat sätt har vi varit mycket nog-\r\ngranna med att mycket tydligt i betänkandet om bal-\r\nken, i den proposition som föreligger, i följdlagstift-\r\nningen och i betänkandet om den tala om hur det\r\nförhåller sig. Göte Jonsson kan anse att det här inte är\r\nbra, men han skall inte påstå att det inte är klargjort.\r\nDet står också i betänkandet:\r\n\"I övrigt bör framhållas att miljöbalken skall ses\r\nsom en samordnad, skärpt och breddad miljölagstift-\r\nning för en hållbar utveckling.\"\r\nDet gäller alltså alla områden. Det står klart och\r\ntydligt på vilket sätt skogsvårdslagen är knuten till de\r\nallmänna hänsynsreglerna.\r\nAtt ha uppfattningar är en sak, Göte Jonsson, men\r\natt hävda att det är oklart är att fara med osanning.\r\nDet är inte oklart. Det framhålls mycket klart hur\r\nkopplingen ser ut.</pre><pre>Anf.  85  GÖTE JONSSON (m):\r\nFru talman! Jag hade inte tänkt ta replik på Gud-\r\nrun Lindvall, men när hon beskyller mig för att fara\r\nmed osanning när det gäller oklarhet i lagstiftningen\r\nskall jag bara läsa innantill i utskottsbetänkandet på s.\r\n45: \"- - - genom sin lydelse torde medge mer långt-\r\ngående ingrepp än vad som följer av de bestämmelser\r\nsom är relaterade till begreppet avsevärt intrång i\r\npågående markanvändning\". Det är alltså hänvisning\r\ntill hänsynsregeln. \"Dessa förhållanden kan ge upp-\r\nhov till en viss osäkerhet för berörda näringar.\"\r\nDet är utskottsmajoritetens skrivning, och Gudrun\r\nLindvalls skrivning. Har inte Gudrun Lindvall satt sig\r\nin i denna lagstiftning så pass mycket att hon vet vad\r\nhon själv har skrivit? Det kan bli \"osäkerhet för be-\r\nrörda näringar\", beroende på hänsynsregelns utform-\r\nning och relationen till annan lagstiftning.\r\nGudrun Lindvall! Detta är sanning. Detta är det\r\nallvarliga i det här sammanhanget.</pre><pre>Anf.  86  GUDRUN LINDVALL (mp):\r\nFru talman! Det slås klart och tydligt fast att om\r\ndet finns hänsynsregler i någon lag som hanteras i\r\nföljdlagstiftningen får den typen av hänsynsregler inte\r\nha en lägre ambition än de allmänna hänsynsreglerna.\r\nDet finns en del speciella hänsynsregler i\r\nskogsvårdslagen som alltså inte får ha lägre ambition.\r\nOm det dessutom finns hänsynsregler i miljöbalken\r\ndär det inte finns några motsvarande bestämmelser i\r\nde allmänna lagarna, t.ex. skogsvårdslagen, står det\r\nklart och tydligt att då gäller de hänsynsreglerna. Det\r\nkan inte på något sätt råda någon tveksamhet om det.\r\nFör att man till yttermera visso skall vara klar över\r\nhur relationen mellan miljöbalken och skogsvårdsla-\r\ngen är har man också sagt att det är Skogsvårdsstyrel-\r\nsen som skall vara tillsynsmyndighet. Det är\r\nSkogsvårdsstyrelsen som i dag har att hantera\r\nskogsvårdslagen.\r\nVi har haft en genomgång, och vi kommer så\r\nsmåningom också att behandla ett betänkande här i\r\nkammaren. Det blir nästa riksdagsperiod. Det handlar\r\nom hur vi skall göra för att skärpa såväl miljö- som\r\nproduktionsmålet. Man kan se att skogsvårdslagen\r\nsom kom 1994 inte riktigt har fått det genomslag man\r\nskulle vilja.\r\nGenom att nu se till att knyta hänsynsreglerna till\r\nskogsvårdslagen skärper vi miljöhänsynen i skogen.\r\nGenom de bestämmelserna, som också finns i den\r\nproposition som regeringen har lagt fram som visar\r\nhur man vill skärpa produktionsmålet, börjar vi se till\r\natt skogsvårdslagen fungerar i praktiken.\r\nUtredningen har visat, Göte Jonsson, att\r\nskogsvårdslagen inte har fått det genomslag som man\r\nhade önskat vare sig när det gäller produktionsmål\r\neller miljömål.\r\nJag anser att det inte kan råda någon tveksamhet\r\nom kopplingen mellan balk och skogsvårdslag.</pre><pre>Överläggningen var härmed avslutad.\r\n(Beslut fattades efter 8 §.)</pre><pre>8 §  Regeringsformens egendomsskydd</pre><pre>Föredrogs\r\nKonstitutionsutskottets betänkande 1997/98:KU30\r\nRegeringsformens egendomsskydd</pre><pre>Anf.  87  BIRGER HAGÅRD (m):\r\nFru talman! Det är alltså dags för konstitutionsut-\r\nskottet att ta vid där jordbruksutskottet slutade. Det\r\ngäller själva äganderättens principer.\r\nDet kan inte råda någon större tvekan om att\r\näganderätten eller det enskilda ägandet är en grund-\r\nläggande förutsättning både för den enskildes eko-\r\nnomiska välfärd och för själva marknadsekonomin,\r\nsom i sin tur är grunden för vår välfärd.\r\nDetta är någonting som slagits fast i alla delar av\r\nden civiliserade världen. Det har också kommit till\r\nklart uttryck bl.a. i Europakonventionen till skydd för\r\nde mänskliga rättigheterna, som inkorporerades med\r\nvår svenska lagstiftning 1995.\r\nEmellertid har i debatten själva ordalydelsen i re-\r\ngeringsformens 2 kap. 18 § kommit att ifrågasättas.\r\nDen handlar om ersättning vid expropriation och\r\nannat förfogande. Det har ifrågasatts från våra jurister\r\noch också ifrån Lagrådets sida om det därmed skall\r\nförstås att full ersättning skall utgå vid sådana här\r\ninskränkningar i den enskildes rättigheter.\r\nVissa menar att man måste följa ordalydelsen, och\r\ndå skall full ersättning utgå. Andra menar att det inte\r\när fråga om att utvidga rätten utan bara om att slå fast\r\nden praxis som tidigare har varit rådande. Enligt den\r\nskulle det alltså inte vara frågan om någon utökning\r\nav ersättningen.\r\nVare därmed hur som helst. Det är naturligtvis inte\r\nbra att ha en lagstiftning - allra minst en grund-\r\nlagsstiftning - som är oklar. Vi moderater har ingen-\r\nting emot att man sätter till en utredning om hela\r\nandra kapitlets artonde paragraf, men vi vill samtidigt\r\nslå fast att vi uppenbarligen har en helt annan syn än\r\nexempelvis Vänsterpartiet, som är ute för att närmast\r\ninskränka äganderätten. Vi hävdar däremot i vår re-\r\nservation till betänkandet att vi vill ha en utvidgning\r\nav skyddet för äganderätten. Det är fortfarande ganska\r\nsvagt i Sverige jämfört med i andra länder.\r\nVi bör alltså föra in en lydelse som talar om ägan-\r\nderättens okränkbarhet och om att inskränkningar\r\nbara skall kunna få äga rum i den mån som det är\r\nfrågan om klart angivna fall. Då skall full ersättning\r\nutgå till den enskilde.\r\nDet är också angeläget att grundlagsskyddet för\r\nden enskilda äganderätten utökas till att uttryckligen\r\ngälla också annan egendom än mark och byggnader.\r\nDet kan röra sig om immateriella tillgångar av olika\r\nslag. Utbildning, varumärke, närings- och patenträtter\r\nanger vi som exempel. Också pensionsrätten bör\r\nomfattas av ett grundlagsskydd.\r\nVi har alltså ingenting emot att man utreder detta,\r\nmen utredningen bör gå i den riktningen att man för-\r\nstärker äganderättens ställning i Sverige och på det\r\nsättet når upp till en nivå som är jämförbar med nivån\r\ni andra delar av den civiliserade världen.\r\nJag yrkar bifall till reservationen, fru talman.</pre><pre>Anf.  88  BO KÖNBERG (fp):\r\nFru talman! Äganderätten är en mycket viktig fri-\r\noch rättighet. Den har länge varit relativt litet skyddad\r\ni svensk grundlag. Vi hade långa debatter om detta\r\ninte minst i slutet på 70-talet. Det ledde fram till den\r\nförstärkning av äganderättens ställning i grundlagen\r\nsom vi fick i och med grundlagsändringarna i början\r\npå 1980-talet.\r\nI nutid, dvs. häromåret - 1995 - har vi fått den\r\nändringen att Europakonventionen med dess skydd\r\nför äganderätten har tagits in i svensk lagstiftning. Det\r\nhar vi eftersträvat från Folkpartiet liberalernas sida. I\r\ndet sammanhanget, fru talman, fick också den para-\r\ngraf i grundlagen som har att göra med skyddet för\r\näganderätten en annan lydelse. Det är andra kapitlets\r\nartonde paragraf.\r\nSedan har det, vilket framgår tydligt av KU:s be-\r\ntänkande, utbrutit en debatt mellan några av landets\r\nfrämsta juridiska experter. De har diskuterat huruvida\r\ndet som sades från den dåvarande regeringens sida i\r\npropositionen om ändringen och det som sades av\r\nkonstitutionsutskottet i samband med att man behand-\r\nlade ändringen helt stämmer överens med texten i\r\ngrundlagen.\r\nFlera juridiska experter har hävdat att det finns\r\npåtagliga skillnader. Egentligen skulle jag vilja säga\r\natt samtliga juridiska experter hävdar att det finns\r\nskillnader. Sedan kan man landa på olika ståndpunk-\r\nter när det gäller vad som skall ha företräde, och det\r\nhar experterna också gjort.\r\nLagrådet har vid granskningen av det ärende som\r\nnyss har diskuterats här i kammaren också pekat på\r\ndenna skillnad och för sin del förordat att man borde\r\nse till att det blir en överensstämmelse mellan vad\r\nsom står i grundlagen och det som alla inblandade\r\nparter och partier tänkte sig i samband med det beslut\r\nsom fattades inför ändringen 1995.\r\nDet är självfallet ingen bra situation att vi har en\r\ngrundlagstext som kan läsas och tolkas på ett sätt,\r\nmedan avsikten bakom det hela - förarbeten m.m. -\r\när helt annorlunda. Grundlagen bör självfallet stäm-\r\nma.\r\nDenna fråga har tagits upp bl.a. i Folkpartiets mo-\r\ntion med anledning av miljöbalken. I Folkpartimotio-\r\nnen har man pekat på att det borde ske en överarbet-\r\nning, så att vi får en överensstämmelse mellan vad\r\nsom står i vår regeringsform och det som var riksda-\r\ngens mening när man fattade beslutet.\r\nDet har också framkommit önskemål om översyn\r\nav denna paragraf i ett par andra motioner.\r\nEfter en intensiv diskussion om dessa frågor har\r\nkonstitutionsutskottet kunnat ena sig om att det bör\r\nske en översyn. Det gör man genom att bifalla folk-\r\npartimotionen och hänvisa till två andra motioner där\r\ndenna fråga har tagits upp. Kontentan av det hela är\r\natt regeringen bör se till att det sker en sådan översyn\r\noch att den skall ske i god tid före nästa ordinarie\r\nriksdagsval, dvs. i god tid före år 2002, så att riksda-\r\ngen kan fatta beslut före riksdagsvalet och efter riks-\r\ndagsvalet, som ju behövs för att en grundlagsändring\r\nskall komma till stånd.\r\nFru talman! Så här långt är, såvitt jag kan se, alla\r\npartier överens. Det finns, som Birger Hagård var\r\ninne på, säkert skillnader mellan Moderata samlings-\r\npartiet och Vänsterpartiet i synen på äganderätten.\r\nDet vore märkligt om så inte var fallet. Det har resul-\r\nterat i att moderaterna utöver den gemensamma texten\r\nhar velat peka på vilken inriktning de vill ha på över-\r\nsynsarbetet. Likaså har Vänsterpartiets representant i\r\nett särskilt uttalande pekat på att man hade velat ha en\r\nnågot annorlunda inriktning på översynen än majorite-\r\nten.\r\nJag tycker, fru talman, att det är bra att vi har\r\nkommit så här långt. Jag är glad över att vi har nått\r\nden relativt breda enighet som nu har nåtts om att vi\r\nskall se till att vi får ett grundlagsstadgande som\r\nstämmer väl överens med det som har varit avsikten.\r\nMed det yrkar jag, fru talman, bifall till konstitu-\r\ntionsutskottets hemställan.</pre><pre>Anf.  89  CATARINA RÖNNUNG (s):\r\nFru talman! Riksdagen står i dag inför ett histo-\r\nriskt beslut. Vi skall ta ställning till en ny miljöbalk\r\noch får därmed en sammanhållen lagstiftning på mil-\r\njöområdet. Den bärande principen som miljöbalken\r\nbygger på och som är all internationell lagstiftnings\r\ngrund är polluter-pays-principen - förorenaren beta-\r\nlar. KU har yttrat sig till jordbruksutskottet och till-\r\nstyrkt denna proposition. Vi har haft att yttra oss över\r\ndess grundlagsenlighet.\r\nFöre den 1 januari 1995 var inte egendomsrätten\r\ngrundlagsskyddad. Den som lidit en förlust genom att\r\nhans egendom exproprierats var tillförsäkrad ersätt-\r\nning enligt bestämmelser i vanlig lag.\r\nVårt EU-inträde innebar att Europakonventionen\r\ninkorporerades i svensk rätt. Därmed fick vi en gene-\r\nrell regel om att den enskildes rätt inte skulle kränkas.\r\nÄganderätten blev därmed grundlagsfäst i regerings-\r\nformen 2 kap. 18 §. En bestämmelse om att ersättning\r\nskulle utgå vid ingrepp i enskild egendom skrevs\r\nockså in i grundlagen, utöver Europakonventionens\r\nmer allmänna ordalydelse. Det är detta tillägg som har\r\nlett till tolkningssvårigheter, trots att KU mycket\r\ntydligt underströk att ersättningsrätten inte skulle\r\nutvidgas i förhållande till rådande rättsläge. Förvänt-\r\nningsvärdena skulle inte omfattas, och inskränkning-\r\narna i egendomsskyddet skulle vara av viss storlek,\r\nför att något exemplifiera vad vi sade.\r\nDen rättsvetenskapliga debatten har varit omfat-\r\ntande och motstridig när det gäller hur 2 kap. 18 §\r\nandra stycket skall tolkas. Skall motivuttalandena när\r\ndet gäller regeringsformens rättighetsbestämmelser\r\nväga tyngre än grundlagens formella lydelse? Där står\r\natt man skall få ersättning om markanvändning inom\r\nberörd del försvåras eller om skada uppkommer som\r\när betydande.\r\nEn sådan ordagrann tolkning skulle leda till säreg-\r\nna, ibland stötande resultat för det allmänna rättsmed-\r\nvetandet, inte minst ur miljösynpunkt. Det skulle\r\nstrida mot miljöbalkens bärande idé. Det är politiskt\r\nabsurt, och det kan inte vara meningen att ersättning\r\nskall utgå om myndigheterna inskränker verksamheter\r\nav miljöskäl.\r\nLagrådet, som har en rådgivande funktion, anser\r\natt man skall vara återhållsam med att fästa avseende\r\nvid motivuttalanden om de är svårförenliga med la-\r\ngens ordalydelse. Lagrådet föreslår för att rättsläget\r\nskall bli klart att andra stycket i 18 § 2 kap. regerings-\r\nformen ändras så att det mer stringent uttrycker lag-\r\nstiftarens - riksdagens - avsikt.\r\nKU vidhåller att vårt tidigare motivuttalande skall\r\ntolkas så, att någon utvidgning av äganderätten inte\r\nföreligger, även om äganderätten nu är grundlagsfäst.\r\nDen tolkning av bestämmelsen måste göras som var\r\navsedd vid dess tillkomst. Men det självklart riktiga\r\noch logiska är givetvis att motivuttalandena i förarbe-\r\ntena och ordalydelsen i lagtexten är i så stor överens-\r\nstämmelse som möjligt.\r\nKU har uppmärksammat Lagrådets påpekande,\r\noch vi har därför kommit fram till att lydelsen i rege-\r\nringsformen skall ses över. Regeringen bör utreda\r\nfrågan med parlamentarisk medverkan. Däremot anser\r\nutskottet att det skulle leda till oöverblickbara kon-\r\nsekvenser om, som moderaterna anser, den enskilda\r\näganderätten blir orubblig och okränkbar. Utskottet\r\nanser att inskränkningar endast får ske i klart angivna\r\nfall och alltid med full ersättning.\r\nVi har också en gemensam äganderätt till vissa\r\nnaturtillgångar: luft, visst vatten och viss mark. Det\r\ngemensamma ägandet är också något att slå vakt om\r\noch skydda. Gemensamma miljövärden skall värnas.\r\nOm detta talar moderaterna sällan.\r\nMin personliga åsikt är att den enskilda äganderät-\r\nten skall formuleras på ett övergripande principiellt\r\nsätt i regeringsformen och att ersättningsreglerna\r\nborde kunna regleras i vanlig lag.</pre><pre>Anf.  90  KENNETH KVIST (v):\r\nFru talman! Frågan om äganderätten i regerings-\r\nformen har diskuterats flera gånger. Jag har själv vid\r\nnågra tillfällen under den gångna mandatperioden\r\nlämnat in motioner med krav på att den skall utmönst-\r\nras ur regeringsformen.\r\nJag har i det här sammanhanget kunnat godkänna\r\natt man åtminstone ser över den så att inte den tolk-\r\nning som görs leder till orimligheter. Rättsläget måste\r\nvara klart. Man måste skriva in i lagen vad man\r\negentligen avser att lagen skall innehålla. Jag delar\r\nCatarina Rönnungs uppfattning att ur miljösynpunkt\r\nleder lagens bokstav för närvarande till orimligheter\r\nsom lagstiftaren inte gärna kan ha åsyftat, alltså att\r\nman skulle kunna få ersättning om man hindras från\r\natt bedriva miljöförstörande verksamhet. Det kan\r\nrimligen inte vara meningen med lagstiftningen. Det\r\när därför viktigt att lagtexten ses över. Jag har dock i\r\nett särskilt yttrande markerat att jag skulle vilja att\r\nutredningsmandatet blev mer öppet. Man måste på ett\r\nöppet sätt pröva i princip hela frågan om egendom-\r\nsparagrafen i regeringsformen.\r\nÄganderätten är en mycket viktig fri- och rättig-\r\nhet, säger Bo Könberg. Men det finns ju också andra\r\nfri- och rättigheter som borde anses viktiga men som\r\ninte har grundlagsskydd. Ett exempel gäller de männi-\r\nskor som inte äger produktionsmedel, mark eller\r\nkapitaltillgångar utan bara sin egen arbetskraft. Deras\r\ndisposition av den egna arbetskraften eller deras rätt\r\natt få göra bruk av arbetskraften, dvs. rätten till arbe-\r\nte, har ju inte på något sätt samma skydd som kapita-\r\nlets rätt till ägande och kapitalets rätt till inkomst av\r\nägande.\r\nSjälva det privata ägandet av marktillgångar och\r\nproduktionsmedel utgör en grund för samhällets upp-\r\ndelning i olika klasser enligt den sociala skiktning\r\nsom vi har. Den ena människans ägande av produk-\r\ntionsmedel betyder den andra människans icke ägan-\r\nde. Den ena människans ägande betyder makt över\r\nden andra människans arbete och möjlighet att få\r\nutkomst. Den ena människans ägande betyder också\r\nett överläge när det gäller att utnyttja övriga demo-\r\nkratiska fri- och rättigheter.\r\nEtt så utomordentligt starkt grundlagsfästande av\r\näganderätten som i svensk grundlag, som t.o.m. går\r\nutöver vad som gäller i Europakonventionen om\r\nmänskliga rättigheter, leder till att vad man egentligen\r\ngrundlagsfäster är ojämlikhet i samhället och ojämlika\r\nmöjligheter i äganderätten. Till detta återkommer jag,\r\nom väljarna ger förtroende och möjlighet därtill, un-\r\nder kommande mandatperiod. Det kan ni vara så\r\nsäkra på.\r\nJag litar också på att utredningen - och törhända\r\näven regeringen - ger ett öppnare mandat, eller att\r\nutredningen som skall tillsättas begär ett öppnare\r\nmandat när den granskar den här frågan för att se den\r\ni dess litet vidare principiella kontext.\r\nMen för tillfället och i det aktuella sammanhanget\r\när det ändå viktigt att markera att det bör bringas reda\r\nså att det blir en överensstämmelse mellan åtminstone\r\ntexten och motiven för texten. Därför kan jag också\r\ntillstyrka utredningen sådan den framstår hos ut-\r\nskottsmajoriteten. Jag har inget annat yrkande vid\r\ndetta tillfälle.</pre><pre>Anf.  91  BO KÖNBERG (fp) replik:\r\nFru talman! Kenneth Kvist påminde om mitt inle-\r\ndande konstaterande att äganderätten är en viktig fri-\r\noch rättighet. Det är Folkpartiet liberalernas och min\r\nbestämda uppfattning. Vi tycker också att vi har goda\r\nhistoriska skäl för att tycka att äganderätten har haft\r\nen mycket central roll för utvecklingen av välstånd,\r\noch därmed också välfärd, i vårt land.\r\nKenneth Kvist nämner att han tycker att man\r\nskulle få något slags grundlagsskydd för rätten till\r\narbete. Få partier i vårt land arbetar så mycket för att\r\nalla verkligen skall ha möjlighet till arbete som Folk-\r\npartiet liberalerna. Men jag tror inte att det här är\r\nnågot som bör föras in i grundlagen. Det vore intres-\r\nsant att höra hur Kenneth Kvist hade tänkt sig att det i\r\nså fall skall genomföras. Är det så att vi i dag skulle\r\nslippa 500 000 arbetslösa om det stod i grundlagen att\r\ndessa hade rätt till arbete eller vad menar Kenneth\r\nKvist på den här punkten?\r\nSedan gör han en analys som åtminstone till orda-\r\nlydelsen, fru talman, något påminner om en tidigare\r\nepok i hans partis historia. Det är när han talar om att\r\ndet är äganderätten som leder till uppdelningen i olika\r\nklasser och till ojämlikheten bland medborgarna. Om\r\ndet skulle Kenneth Kvist och jag kunna föra en lång\r\noch, hoppas jag, nyanserad diskussion. Det låter sig\r\ndock inte göras, tror jag, när vi bara har två minuter\r\nvar på oss.\r\nDäremot skulle det möjligen redan i den här de-\r\nbatten vara av ett visst intresse att veta vad Kenneth\r\nKvist och Vänsterpartiet vill göra för att öka jämlik-\r\nheten genom att minska skyddet för äganderätten. På\r\nvilket sätt skall äganderätten i Sverige i dag bli mind-\r\nre så att den, säkert önskvärda, ökningen av jämlikhe-\r\nten skall åstadkommas? Det kunde vara av värde att\r\nfå reda på det när vi diskuterar äganderättens skydd i\r\ngrundlagen.</pre><pre>Anf.  92  KENNETH KVIST (v) replik:\r\nFru talman! Gärna det. Vi distanserar oss natur-\r\nligtvis från den gamla anarkistiska filosofin på områ-\r\ndet, där Proudhon någon gång omkring mitten av\r\n1800-talet myntade tesen att äganderätt är stöld - la\r\npropriété c'est le vol, som han uttryckte det. Det var\r\nju redan Marx på sin tid kritisk mot eftersom varje\r\nproduktionsförhållande skapar sin laglighet, sina\r\nutbytesförhållanden och därmed också sin juridik\r\nkring ägandet.\r\nMen att åtminstone tona ned skyddet för ägandet\r\nså att det är möjligt med en rationell miljölagstiftning,\r\nså att det är möjligt att komma åt olika former av\r\nspekulativa missgrepp och övergrepp, tror jag är\r\nnödvändigt och önskvärt ur samhällsnyttans aspekt.\r\nDärmed blir ju inte äganderätten alldeles oskyddad.\r\nÄven om man inte behandlar den på samma sätt som\r\nnu i grundlagen finns det en rad lagar som både regle-\r\nrar och skyddar äganderätten.\r\nVad jag vill säga är detta: Man blåser upp just\r\näganderätten, alltså just en samhällsklass stora bas för\r\nsin inkomst, nämligen ägandet av olika tillgångar.\r\nDäremot kan man inte - och jag håller med Bo Kön-\r\nberg om att man egentligen inte kan - lagstifta, eller\r\ngrundlagsstifta om man så vill, bort arbetslösheten.\r\nDet visar så att säga den ojämlikhet som ligger i själ-\r\nva denna lagstiftnings princip. Grunden för den ena\r\nproduktionsfaktorns inkomst, nämligen kapitalets\r\ninkomstkälla, är grundlagsskyddad medan arbetets\r\ninkomstkälla inte är det.</pre><pre>Anf.  93  BO KÖNBERG (fp) replik:\r\nFru talman! Man kan alltid diskutera om det är så\r\natt man blåser upp olika delar i politiken. För min del\r\nmenar jag att det är så att vi just nu diskuterar ägande-\r\nrätten. Jag har i andra sammanhang, som Kenneth\r\nKvist väl vet eftersom vi delvis har gjort det i samma\r\nforum, blåst upp ett stort antal av de andra fri- och\r\nrättigheterna och sett till att de har fått ett bättre\r\ngrundlagsskydd än de hade för ett tjugotal år sedan.\r\nJag skall i dag inte ge mig in på diskussionen om\r\nhuruvida Proudhon var att föredra framför Marx. Jag\r\ntror kanske inte att kammaren önskar det så här i\r\nslutskedet av riksdagsåret.\r\nDäremot tycker jag fortfarande att det vore intres-\r\nsant att få klarlagt vad Kenneth Kvist egentligen me-\r\nnade på slutet när han ville minska skyddet för ägan-\r\nderätten i syfte att minska ojämlikheten mellan olika\r\ngrupper i vårt land.\r\nAtt vi behöver se över den här paragrafen är vi ju\r\növerens om från samtliga partiers sida. Och syftet\r\nmed folkpartimotionen som nu snart kommer att bli\r\nbifallen var ju just att se till att skyddet mot miljöför-\r\nstöring skulle vara så bra som möjligt.\r\nMen det var inte riktigt det som Kenneth Kvist\r\ntalade om på slutet. Det var mer allmänt att vi skulle\r\nundergräva skyddet för äganderätten i grundlagen i\r\nsyfte att öka jämlikheten. Jag har ännu inte fått svar\r\npå vilka ingrepp och i vilka människors äganderätt\r\nhan hade tänkt sig.</pre><pre>Anf.  94  KENNETH KVIST (v) replik:\r\nFru talman! Det kan t.ex. vara det som föranleder\r\nden här behandlingen, nämligen att dämpa skyddet för\r\näganderätten för att den kan behöva tubbas på av\r\nangelägna miljöintressen. Men det kan också vara så\r\natt man kan diskutera hur åtgärder skall sättas in för\r\natt begränsa t.ex. monopolisering, koncentration av\r\nkapital och olika tillgångar, koncentration inom\r\nmassmedieindustrin osv. Då kan man behöva ha en\r\nmer smidig reglering än den ganska rigida som nu\r\nfinns i grundlagen.\r\nDärför hade det egentligen varit önskvärt med ett\r\nmer öppet utredningsmandat. Men jag har kunnat\r\ngodkänna att det ändå över huvud taget utreds.</pre><pre>Anf.  95  CATARINA RÖNNUNG (s) re-\r\nplik:\r\nFru talman! Kenneth Kvist tog upp en väldigt in-\r\ntressant aspekt på den personliga äganderätten, näm-\r\nligen hur man skall skydda sina immateriella tillgång-\r\nar; sina kunskaper och sina färdigheter. Vi hade en\r\ndiskussion om immaterialrätten häromdagen i sam-\r\nband med att vi diskuterade scientologikyrkan. Då\r\nkom vi fram till att det är möjligt att den generella\r\nlagstiftningen på det här området släpar efter - och\r\ninte minst att den behöver komma i kontakt med tek-\r\nnikens nuvarande utveckling.\r\nJag anser när det gäller grundlagen att Europa-\r\nkonventionens egendomsskydd översatt i grundlags-\r\ntext är fullt tillräcklig. Men om man skall grundlags-\r\nfästa skadeståndsskyldigheter och ersättningsregler\r\nleder det bara till tolkningstvister och juridiska pro-\r\nblem som man skulle kunna undgå på ett smidigare\r\nsätt om man lät ersättningsreglerna förbli i den all-\r\nmänna lagstiftningen. Då skulle de dessutom mer\r\nenkelt kunna ändras i takt med utvecklingen i samhäl-\r\nlet i övrigt.</pre><pre>Anf.  96  KENNETH KVIST (v) replik:\r\nFru talman! Jag är egentligen delvis överens med\r\nCatarina Rönnung när det gäller att det behövs en\r\növersyn. Det här med kvalificerade ersättningsregler,\r\nsom egentligen är inskrivet, behöver tas bort. Det var\r\nen olycka att socialdemokratin faktiskt lät sig luras att\r\ngå med de borgerliga för att nå någon sorts fred i\r\ngrundlagsfrågor och att den inte hävdar arbetarrörel-\r\nsens principiella inställning till egendomsfrågan. Man\r\nhar gått med på en långtgående högerkompromiss.\r\nNär man sedan upptäcker vad denna får för olyck-\r\nliga konsekvenser i det verkliga livet tvingas man\r\nkonstatera att det inte ens rimmar med vad regering-\r\narna har uttalat för motiv för paragrafen. Sedan måste\r\nman utreda saken på nytt.\r\nDet är gott och väl att man gör denna delvisa re-\r\nträtt. Därför har jag inte reserverat mig, utan biträtt\r\ndetta - även om jag har samma principiella kritik av\r\näganderätten som jag vid flera andra tillfällen har\r\nframfört i denna kammare och också genom motioner\r\ntill detta riksmöte.</pre><pre>Anf.  97  CATARINA RÖNNUNG (s) re-\r\nplik:\r\nFru talman! När ersättningsreglerna skrevs in i\r\ngrundlagens 18 § 2 kap. andra stycket sade KU\r\nmycket bestämt att även om de var inskrivna skulle\r\ndet inte innebära att ersättningsområdet på något sätt\r\nutvidgades.\r\nDet nuvarande rättsläget, som gällde innan ersätt-\r\nningsreglerna blev grundlagsfästa, skulle gälla även i\r\nfortsättningen. Därmed utvidgade man inte själva\r\nområdet där dessa ersättningsregler skulle tillämpas,\r\ntrots att detta skrevs in i grundlagen efter en kom-\r\npromiss. Och jag vill hävda att den dåvarande rege-\r\nringens representanter väl var de mest drivande men\r\natt Socialdemokraterna vid uppgörelsen fick till stånd\r\natt allemansrätten blev grundlagsfäst.</pre><pre>Anf.  98  KENNETH KVIST (v) replik:\r\nFru talman! Det problematiska var ju att man i\r\ntexten egentligen förstärkte grundlagsskyddet för\r\negendom samtidigt som man var noga med att uttala\r\natt avsikten inte var att göra det som man i själva\r\nverket gjorde. Det är ju därför som vi nu så att säga\r\nmåste hemställa om en utredning som bringar reda i\r\ndenna juridiska motsägelse som enligt fru Rönnungs\r\neget påpekande, fru talman, var att en enig juristkår\r\nanser att just denna motsättning finns mellan vad vi\r\nkan kalla förarbeten och lagtexten. Det är ju bra att vi\r\nbringar reda i detta, och törhända leder det också till\r\natt vi får en mer realistisk nivå på ägandeskyddet,\r\näven om min principiella kritik av ägandeskyddet som\r\nsådant som sagt kvarstår.</pre><pre>Anf.  99  PETER ERIKSSON (mp):\r\nFru talman! Jag vill göra en liten parallell här. Den\r\nhandlar om lagstiftning. Lagstiftning är ibland ganska\r\nkomplicerad. Man kan tänka sig ungefär följande\r\nsituation.\r\nAlla är överens om att man inte skall stjäla. Det är\r\ndärför förbjudet att stjäla. Vi lagstiftar om att förbjuda\r\nfolk från att stjäla från varandra. Vi är överens.\r\nSamtidigt skriver vi in i motiven i bakgrunden till\r\ndenna lagstiftning att vi inte riktigt menar så utan att\r\nvi egentligen har avsikten att den skall tolkas på ett\r\nannat sätt. Och framför allt skriver vi in att den som\r\nstjäl och blir ertappad av polisen och blir fråntagen\r\ndet som han eller hon har stulit skall få ersättning av\r\nstaten för det som han har blivit ifråntagen.\r\nJag tror att de allra flesta tycker att det är en gans-\r\nka orimlig lagstiftning. Men det är ungefär vad som\r\nhar hänt i Sverige. Och det är ungefär detta som hän-\r\nder fast det denna gång handlar om miljöförstöring.\r\nFöre och efter valet 1994 fattades det beslut om att\r\nvi skall stärka ersättningsreglerna och att de skulle\r\nföras in i grundlagen. Om man läser lagen är effekten\r\nav det att den som bryter mot lagen, den som begår\r\nmiljöbrott och förstör miljön, kan bli åtalad, kan bli\r\ntvingad att upphöra med att förstöra miljön men kan\r\nsamtidigt kräva ut ersättning för det. Detta är natur-\r\nligtvis inte rimligt. Och det är som litet grand har\r\nsagts i debatten att det var följden av en dålig kom-\r\npromiss, där framför allt företrädare från de borgerli-\r\nga partierna drev igenom att vi skulle stärka ägande-\r\nrätten kraftigt i grundlagen. Men vi från Miljöpartiet\r\nreagerade ganska skarpt mot detta när vi kom tillbaka\r\ntill riksdagen hösten 1994. Vi har sedan dess också\r\nskrivit ett antal motioner om att detta måste ändras.\r\nDet är ju helt orimligt att den nya lagen, ersättnings-\r\nreglerna, t.ex. när man vill avveckla kärnkraften, skall\r\nkunna tas till intäkt för att försvåra en avveckling av\r\nkärnkraften och göra det dyrare och medföra krav på\r\nhögre ersättning till dem som äger kärnkraftverken.\r\nMen det finns andra kanske ännu tydligare exem-\r\npel på att detta är en orimlig lagstiftning. Flera ledan-\r\nde jurister har talat om samma sak, bl.a. professor\r\nBertil Bengtsson, som menar att detta måste ändras.\r\nNär vi nu äntligen har fått fram miljöbalken till riks-\r\ndagen och i dag kommer att fatta beslut om en ny\r\nförbättrad och stärkt miljölagstiftning, har vi också\r\nunder vägen frågat vad Lagrådet tycker om detta.\r\nLagrådet säger att ett problem med miljöbalken är att\r\nvi har fått en så stark äganderätt i Sverige att det kan\r\nifrågasättas om vi kan skydda miljön. Därför tyckte\r\nLagrådet att grundlagen måste ändras, så att motiven\r\nblir det som gäller, alltså att man inte skall kunna få\r\nersättning om man bryter mot miljölagstiftningen och\r\nförstör miljön.\r\nJag tycker att det var hedrande för Folkpartiet,\r\nsom ibland har ett strå av grönt naturvårdsintresse i\r\nsig, att man har insett att detta i längden är en ohållbar\r\nsituation. Vi har då i konstitutionsutskottet lyckats få\r\nen bred majoritet för att göra en ändring i grundlagen.\r\nVi lägger fram förslag som innebär att regeringen\r\nmåste återkomma med förslag till en ändring av\r\ngrundlagen så att detta problem försvinner och så att\r\nvi faktiskt låter miljölagstiftningen gälla och inte\r\nlängre ger rätt till ersättning för den som bryter mot\r\nmiljölagen.\r\nStaffan Westerlund är en professor i miljörätt som\r\när mycket kompetent. Han har också tagit upp denna\r\nfråga. Hans främsta argument mot att vi skulle införa\r\nen reformerad miljölagstiftning i Sverige var att er-\r\nsättningsreglerna i grundlagen kan innebära att det i\r\npraktiken inte går att genomföra detta. Därför är jag\r\nmycket glad över att vi faktiskt har fått igenom en så\r\nbred majoritet i riksdagen som säger att vi måste göra\r\ndessa ändringar. Jag tror att man kan säga att vi har\r\nalla ledande miljöjurister på vår sida när vi gör dessa\r\nändringar. Vi har också hela miljörörelsen på vår sida.\r\nSåvitt jag vet, än så länge, har inte ens Centern sagt\r\nnej, trots att man medverkade till att driva frågan om\r\nen skärpning av ersättningsreglerna. Det hedrar Cen-\r\ntern också om man lyckas fullfölja detta spår och\r\nröstar för att vi skall genomföra utredningen så att\r\ngrundlagen på detta område kan ändras.\r\nJag vill alltså yrka bifall till konstitutionsutskottets\r\nförslag. Jag tycker att det är ett stort och viktigt steg\r\nsom vi tar, och för mig personligen känns det gläd-\r\njande, eftersom jag har deltagit i ganska många debat-\r\nter där jag har haft en majoritet mot mig i denna fråga.\r\nMen nu har det vänt, och det tyder väl på att en ljus-\r\nning och en strålande sommar är på väg.</pre><pre>Anf.  100  BO KÖNBERG (fp):\r\nFru talman! Jag skall inte göra något större försök\r\natt förstå Peter Erikssons liknelse mellan lagstiftning\r\nsom tillåter stöld och miljöförstöring m.m. Jag tror\r\ninte att vi kommer att nå varandra på den punkten.\r\nJag skall bara uttrycka min tillfredsställelse över\r\natt Peter Eriksson uttrycker sin tillfredsställelse över\r\natt Folkpartiets motion blir bifallen.</pre><pre>Anf.  101  GUDRUN LINDVALL (mp):\r\nFru talman! Jag hade egentligen inte tänkt att be-\r\ngära ordet i denna debatt, men eftersom den berör det\r\nsom vi har behandlat tidigare, nämligen miljöbalken,\r\nkunde jag inte låta bli.\r\nVi har alltså hört representanter från många partier stå\r\nhär och tala om den stärkta äganderätten och säga att\r\nmiljöbalken strider mot 2 kap. 18 § regeringsformen.\r\nDet finns också reservationer, t.ex. från Centern, där\r\ndet antyds att så länge som vi har 2 kap. 18 § rege-\r\nringsformen på nuvarande sätt bör vi inte skärpa mil-\r\njölagarna. Samtidigt får vi nu ett betänkande som\r\nhandlar just om 2 kap. 18 §. Man kunde då ha förvän-\r\ntat sig att de partier som var aktiva i den förra debat-\r\nten skulle vara aktiva också nu. Ingen centerpartist\r\nhar dock gått upp och sagt vad partiet tycker. Jag\r\ntycker att det är mycket märkligt.\r\nMycket av skiljelinjerna i miljöpolitiken handlar\r\njust om vilket skydd man vill ge för ägare. Skall det\r\nvara tillåtet för människor som äger fabriker, kärn-\r\nkraftverk, skog och jord att göra vad de vill med sin\r\nmark eller inte? Skall de ha ersättning, om samhället\r\nvill utöka miljöhänsynen? Jag skulle vilja hävda att\r\nskiljelinjen i svensk miljöpolitik går här.\r\nJag tycker att det är mycket märkligt att Center-\r\npartiet vad gäller miljöbalken har avgivit en reserva-\r\ntion i en viss riktning men agerar annorlunda i KU.\r\nCentern skriver i sin reservation i miljöbalkssamman-\r\nhang att man anser att miljölagarna inte skall skärpas\r\nså länge kap. 2 § 18 kvarstår oförändrad. Sedan skri-\r\nver man att man anser att kap. 2 § 18 skall ändras. Jag\r\nkan inte tolka det på annat sätt än att man egentligen\r\nvill ändra kap. 2 § 18. Jag hoppas att det är så. Det\r\nvore fullständigt befängt om vi inte skulle kunna\r\nskärpa miljölagarna i Sverige på grund av en olycklig\r\nformuleringskillnad i motivtext och lagtext i rege-\r\nringsformens kap. 2 § 18.\r\nJag tycker att det är mycket förvånande att Cen-\r\ntern på det här sättet mörkar sin uppfattning. Jag vill\r\negentligen inte inbjuda Centern till debatt, utan jag\r\nhoppas bara att det här innebär att Centern yrkar bifall\r\ntill konstitutionsutskottets förslag. Det gör att vi i\r\nframtiden kommer att se till att det går att skärpa\r\nmiljölagarna förhoppningsvis ännu mer.</pre><pre>Anf.  102  CATARINA RÖNNUNG (s):\r\nHerr talman! Jag skulle bara vilja korrigera Ken-\r\nneth Kvist på en punkt. Han påstår att en enig jurist-\r\nkår inte anser att man kan tolka ersättningsreglerna i\r\nregeringsformen. Så är ju inte fallet. Några anser att\r\nKU:s motivuttalande skall vara vägledande. Andra\r\nsäger att man strikt skall följa lagtexten.\r\nDet är i det här fallet inte bara socialdemokraterna\r\nsom är kloka nog att tycka att riksdagen skall lagstifta\r\nså, att otydligheter och missförstånd så långt som\r\nmöjligt elimineras. Det tycker alla partier liksom även\r\nCenterns representant i vårt utskott, Birgitta Ham-\r\nbraeus, vars namn står under betänkandet.</pre><pre>Anf.  103  KENNETH KVIST (v):\r\nHerr talman! Jag citerade den högt värderade kol-\r\nlegan Catarina Rönnung fel. Jag beklagar detta. Det är\r\nbra att hon har preciserat sig på den berörda punkten.\r\nI övrigt har jag inget att tillägga.</pre><pre>Överläggningen var härmed avslutad.\r\nBeslut</pre><pre>JoU20 Miljöbalk\r\nMom. 4 (miljöbalkens mål m.m.)\r\n1. utskottet\r\n2. res. 1 (m)\r\nVotering:\r\n224 för utskottet\r\n66 för res. 1\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 22 c, 21 fp, 18 v, 17 mp, 11 kd\r\nFör res. 1:     66 m\r\nFrånvarande:    26 s, 14 m, 5 c, 5 fp, 4 v, 1 mp, 4 kd</pre><pre>Mom. 5 (miljöbalkens förhållande till annan lagstift-\r\nning)\r\n1. utskottet\r\n2. res. 2 (c, m)\r\nVotering:\r\n194 för utskottet\r\n100 för res. 2\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 22 fp, 18 v, 17 mp\r\nFör res. 2:     67 m, 22 c, 11 kd\r\nFrånvarande:    24 s, 13 m, 5 c, 4 fp, 4 v, 1 mp, 4 kd</pre><pre>Mom. 24 (skydd mot utbyggnad av vattenkraften)\r\n1. utskottet\r\n2. res. 11 (fp)\r\nVotering:\r\n262 för utskottet\r\n23 för res. 11\r\n9 avstod\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 67 m, 22 c, 18 v, 17 mp, 1 kd\r\nFör res. 11:    22 fp, 1 kd\r\nAvstod: 9 kd\r\nFrånvarande:    24 s, 13 m, 5 c, 4 fp, 4 v, 1 mp, 4 kd</pre><pre>Mom. 25 (skärpning av älvskyddet)\r\n1. utskottet\r\n2. res. 12 (fp)\r\nVotering:\r\n257 för utskottet\r\n23 för res. 12\r\n13 avstod\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 67 m, 22 c, 17 v, 14 mp\r\nFör res. 12:    22 fp, 1 kd\r\nAvstod: 3 mp, 10 kd\r\nFrånvarande:    24 s, 13 m, 5 c, 4 fp, 5 v, 1 mp, 4 kd</pre><pre>Mom. 30 (bindande åtgärdsprogram m.m.)\r\n1. utskottet\r\n2. res. 16 (fp)\r\nVotering:\r\n261 för utskottet\r\n33 för res. 16\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 67 m, 22 c, 18 v, 17 mp\r\nFör res. 16:    22 fp, 11 kd\r\nFrånvarande:    24 s, 13 m, 5 c, 4 fp, 4 v, 1 mp, 4 kd</pre><pre>Mom. 37 (allemansrätten)\r\n1. utskottet\r\n2. res. 20 (c, m, fp)\r\nVotering:\r\n172 för utskottet\r\n122 för res. 20\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 18 v, 17 mp\r\nFör res. 20:    67 m, 22 c, 22 fp, 11 kd\r\nFrånvarande:    24 s, 13 m, 5 c, 4 fp, 4 v, 1 mp, 4 kd</pre><pre>Mom. 77 (resurser för miljötillsyn)\r\nYrkanden:\r\n1. utskottet\r\n2. mot. Jo33 yrk. 23 och 34 (kd)\r\nVotering:\r\n282 för utskottet\r\n12 för mot.\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 67 m, 21 c, 22 fp, 18 v, 17 mp\r\nFör mot.:       1 c, 11 kd\r\nFrånvarande:    24 s, 13 m, 5 c, 4 fp, 4 v, 1 mp, 4 kd</pre><pre>Mom. 83 (skärpt straffskala för miljöbrott m.m.)\r\nYrkanden:\r\n1. utskottet\r\n2. utskottets hemställan med den ändring som föran-\r\nleddes av bifall till mot. Jo33 yrk. 27 (kd)\r\nVotering:\r\n282 för utskottet\r\n11 för mot.\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 67 m, 22 c, 21 fp, 18 v, 17 mp\r\nFör mot.:       11 kd\r\nFrånvarande:    24 s, 13 m, 5 c, 5 fp, 4 v, 1 mp, 4 kd</pre><pre>Mom. 99 (regeringsformen 2 kap. 18 § och ersätt-\r\nningsrätten i miljöbalken)\r\n1. utskottet\r\n2. res. 51 i motsvarande del  (m)\r\n3. res. 52 (c)\r\nFörberedande votering:\r\n67 för res. 51\r\n32 för res. 52\r\n195 avstod\r\n55 frånvarande\r\nKammaren biträdde res. 51.\r\nHuvudvotering:\r\n195 för utskottet\r\n67 för res. 51\r\n32 avstod\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 1 m, 22 fp, 18 v, 17 mp\r\nFör res. 51:    66 m, 1 kd\r\nAvstod: 22 c, 10 kd\r\nFrånvarande:    24 s, 13 m, 5 c, 4 fp, 4 v, 1 mp, 4 kd\r\nJan Backman (m) anmälde att han avsett att rösta nej\r\nmen markerats ha röstat ja.</pre><pre>Övriga moment\r\nKammaren biföll utskottets hemställan.</pre><pre>JoU25 Följdlagstiftning till miljöbalken m.m.\r\nMom. 3 (hänsynsreglernas tillämpning)\r\n1. utskottet\r\n2. res. 1 ( m)\r\nVotering:\r\n195 för utskottet\r\n65 för res. 1\r\n30 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  134 s, 4 c, 22 fp, 18 v, 17 mp\r\nFör res. 1:     65 m\r\nAvstod: 1 s, 18 c, 11 kd\r\nFrånvarande:    26 s, 15 m, 5 c, 4 fp, 4 v, 1 mp, 4 kd</pre><pre>Övriga moment\r\nKammaren biföll utskottets hemställan.</pre><pre>KU30 Regeringsformens egendomsskydd\r\nMom. 1\r\nKammaren biföll utskottets hemställan.</pre><pre>Mom. 2 (förstärkning av skyddet för äganderätten)\r\n1. utskottet\r\n2. res. (m)\r\nVotering:\r\n223 för utskottet\r\n70 för res.\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 21 c, 21 fp, 17 v, 17 mp, 10 kd\r\nFör res.:       67 m, 1 c, 1 fp, 1 kd\r\nFrånvarande:    24 s, 13 m, 5 c, 4 fp, 5 v, 1 mp, 4 kd\r\nBeslut om uppskjuten votering</pre><pre>På förslag av tredje vice talmannen medgav kam-\r\nmaren att återstående ärenden på dagens föredrag-\r\nningslista fick avgöras i ett sammanhang vid arbets-\r\nplenum torsdagen den 4 juni.</pre><pre>9 §  Demokrati och mänskliga rättigheter i Sve-\r\nriges utvecklingssamarbete och mänskliga rättig-\r\nheter i svensk utrikespolitik</pre><pre>Föredrogs\r\nUtrikesutskottets betänkande 1997/98:UU15\r\nDemokrati och mänskliga rättigheter i Sveriges ut-\r\nvecklingssamarbete (skr. 1997/98:76)\r\nUtrikesutskottets betänkande 1997/98:UU17\r\nMänskliga rättigheter i svensk utrikespolitik (skr.\r\n1997/98:89)</pre><pre>Anf.  104  INGER KOCH (m):\r\nHerr talman! Dagens debatt handlar om mänskliga\r\nrättigheter i svensk utrikespolitik samt om demokrati\r\noch mänskliga rättigheter i Sveriges utvecklings-\r\nsamarbete.\r\nVi moderater har alltid hävdat att främjandet av\r\nrespekten för mänskliga rättigheter och arbetet för en\r\ndemokratisk utveckling i världens länder är en huvud-\r\nuppgift för svensk utrikespolitik. Vi har också under\r\nmånga år betonat att Sverige har ett särskilt ansvar för\r\natt respekten för mänskliga rättigheter och demokrati\r\nstärks och för att etablerade regler och principer efter-\r\nlevs i de länder som mottar ett betydande svenskt\r\nbistånd. Detta gjorde vi redan under det kalla krigets\r\ndagar.\r\nVi har också under många år kritiserat olika soci-\r\naldemokratiska regeringar för att bistånd betalats ut\r\nutan några direkta krav på att utvecklingen skall gå i\r\nriktning mot demokrati och ökad respekt för mänskli-\r\nga rättigheter. Statsmakter som i decennier har för-\r\ntryckt sina folk har kunnat räkna med svenskt bistånd.\r\nVi har därför krävt att Sverige på ett mycket aktivare\r\noch tydligare sätt skall ställa krav och driva på en\r\nutveckling mot demokrati och mänskliga rättigheter.\r\nRegeringen har i sina båda skrivelser nu velat be-\r\ntona vikten av ett starkare stöd för mänskliga rättighe-\r\nter och en demokratisk utveckling både i svensk utri-\r\nkespolitik i allmänhet och i Sveriges utvecklings-\r\nsamarbete. Även om det har kommit sent tycker vi\r\nmoderater att detta är ett steg i rätt riktning.\r\nHerr talman! Vi har också i flera år - senast i\r\nhöstas, och då med stöd av fyra andra partier - begärt\r\natt regeringen årligen i samband med budgetförslaget\r\nger riksdagen en utförlig rapport om situationen och\r\nutvecklingen när det gäller mänskliga rättigheter och\r\ndemokrati i våra samarbetsländer. En sådan rapport\r\nskall utgöra ett solitt underlag för en utförlig debatt\r\nhär i riksdagen inför beslut om svenska biståndsinsat-\r\nser. Vi anser att vetskapen om att den svenska riksda-\r\ngen och den svenska regeringen noggrant följer och\r\nvärderar utvecklingen av mänskliga rättigheter och\r\ndemokrati skulle vara en viktig signal till mottagar-\r\nländerna.\r\nRegeringen har hittills inte uppfyllt våra förvänt-\r\nningar och sitt tidigare muntliga löfte när det gäller en\r\nsådan redovisning. Den redovisning som har skett till\r\nriskdagen i samband med budgetförslaget har varit\r\nmycket rudimentär. Ambassadernas hemliga rapporter\r\nom läget när det gäller mänskliga rättigheter kan inte\r\nersätta den redovisning om vi efterfrågar.\r\nVi har därför haft anledning att rikta kritik mot re-\r\ngeringens bristande intresse för vårt och även för\r\nutskottets önskemål i detta avseende.\r\nRegeringen har nu i skrivelsen om mänskliga rät-\r\ntigheter i utrikespolitiken återigen lovat att i den årli-\r\nga redovisningen av utvecklingssamarbetet redogöra\r\nför hur respekten för mänskliga rättigheter i Sveriges\r\nsamarbetsländer efterlevs.\r\nVi reservanter har trots detta ansett att det behövs\r\nett tillkännagivande till regeringen för att vi skall\r\nkunna vara säkra på att den av oss sedan länge efter-\r\nfrågade rapporten skall lämnas. Jag yrkar därför bifall\r\ntill reservation nr 1 i utrikesutskottets betänkande nr\r\n15.\r\nHerr talman! Sverige skall genom sin utrikespoli-\r\ntik främja respekten för de grundläggande fri- och\r\nrättigheterna och verka för ett starkt skydd av dessa.\r\nEn huvuduppgift är att få alltfler länder att inse att\r\ndet är inom ett demokratiskt styrelseskick som med-\r\nborgarna har de bästa möjligheterna att forma ett\r\nsamhälle som värnar om rättsstaten och där yttrande-\r\nfriheten, politisk pluralism och flerpartisystem kan\r\nutvecklas. Det handlar bl.a. om att människor runt om\r\ni världen skall få rösta på det parti som de vill, fritt få\r\nsäga sin mening, fritt få utöva sin religion, ha rätt till\r\nen advokat när de står inför rätta och slippa alla for-\r\nmer av övergrepp. Och om detta sker skall de kunna\r\nvara säkra på att det åtgärdas.\r\nFör alltfler människor i alltfler länder håller detta\r\npå att bli verklighet när nu demokratin etablerar sig i\r\nvärlden.\r\nI Central- och Östeuropa har demokratin gjort\r\nenorma framsteg, och även om situationen är bräcklig\r\npå många håll har den hårda, brutala diktaturen för-\r\nsvunnit nästan överallt. Mänskliga rättigheter respek-\r\nteras i mycket större omfattning nu än tidigare. I vårt\r\nnärområde är utvecklingen i Vitryssland dock särskilt\r\noroande. Vi ser också med stor oro hur oroligheterna\r\noch förtrycket av den albanska befolkningen i Kosovo\r\nfortsätter med nya dödsoffer som följd. En fredlig\r\nlösning är nödvändig och insatser görs nu för att upp-\r\nnå detta, även om de kunde ha gjorts betydligt tidiga-\r\nre och i större omfattning.\r\nI Latinamerika, som tidigare plågats av många\r\nmilitärdiktaturer, är det enbart Kuba som inte har en\r\nfolkvald regering. Men även i Latinamerika är åtskil-\r\nliga demokratier bräckliga, och respekten för mänsk-\r\nliga rättigheter är inte tillfredsställande överallt. Fred\r\noch försoning i Centralamerika, t.ex. i Guatemala,\r\npekar dock i rätt riktning.\r\nI Asien är utvecklingen också på rätt väg. De stora\r\nundantagen är de fem sex länderna i det socialistiska\r\nblocket från Burma i väster till Nordkorea i öster. Här\r\nkan man inte se någon demokratisering, och läget för\r\nde mänskliga rättigheterna är dåligt.\r\nIndonesien har varit det stora undantaget från re-\r\ngeln att icke-socialistiska länder i denna del av värl-\r\nden är demokratier. Även där saknades tidigare teck-\r\nen på en utveckling i demokratisk riktning. Efter det\r\natt president Suharto tvingades avgå har nu den nya\r\npresidenten och parlamentet enats om att val skall\r\nhållas i landet nästa år. Positivt är också att presiden-\r\nten och talmannen är överens om att ändra vallagarna\r\nför att liberalisera Indonesiens politiska system.\r\nI ett bälte från Centralasien, Iran och arabvärlden\r\nned mot Central- och Västafrika är demokratin satt på\r\nundantag. Situationen för de mänskliga rättigheterna\r\när inte bättre.\r\nI begränsad, men växande, omfattning finns en is-\r\nlamsk fundamentalism som förtrycker oliktänkande\r\noch kvinnor. Det gäller ett mindre antal av de islamis-\r\nka länderna. Sudan och Iran är upprörande exempel\r\npå detta. Den afrikanska eller arabiska socialismen,\r\nliksom annat sekulärt maktbegär som t.ex. i Irak och\r\nLibyen, är fortfarande en vanligare källa till diktatur\r\noch förtryck. Det är en självklarhet att Sverige kraft-\r\nfullt skall fördöma detta. I arabvärlden har dock de-\r\nmokratin svårt att få fäste.\r\nI syfte att främja mänskliga rättigheter och demo-\r\nkrati, liksom ekonomisk utveckling och miljösamarbe-\r\nte, har EU en Medelhavsstrategi. Den innebär att alla\r\nländer vid Medelhavets södra och östra kust, utom\r\nLibyen som är under FN-sanktioner, erbjuds s.k euro-\r\nmediterrana avtal. Det är associationsavtal som inne-\r\nbär att dessa Medelhavsländer och EU skall utgöra ett\r\nfrihandelsområde år 2010.\r\nI denna dialog med EU:s samarbetsländer i Me-\r\ndelhavsområdet är det viktigt att frågor om mänskliga\r\nrättigheter och demokrati betonas. Den hittillsvarande\r\nutvecklingen har visat att respekten för mänskliga\r\nrättigheter och utvecklingen mot demokrati inte\r\nkommit så långt som det är rimligt att kräva, trots ett\r\nomfattande ekonomiskt tillflöde via oljeintäkter eller\r\nbistånd.\r\nSker inte en demokratisk utveckling och en kraf-\r\ntigt förbättrad respekt för mänskliga rättigheter kom-\r\nmer södra och östra delen av Medelhavsområdet\r\nfortsättningvis att vara en mycket instabil region.\r\nSärskilt glädjande är att demokratin inte bara fått\r\nfotfäste utan också spridning i Afrika. 38 länder i\r\nAfrika har haft sina första demokratiska val, och i\r\nsödra Afrika är demokratier vanligare än diktaturer.\r\nÄven om situationen är bräcklig har betydande fram-\r\nsteg gjorts jämfört med hur situationen var för bara\r\nnågra år sedan.\r\nFör att respekten för mänskliga rättigheter skall bli\r\nbestående är det viktigt att vi bygger upp strukturer\r\nsom främjar och kontrollerar att så också sker. Vi\r\nmoderater har därför tidigare föreslagit att Sverige\r\nbör betona vikten av att det skapas regionala struktu-\r\nrer för mänskliga rättigheter och demokrati i dialogen\r\nmed länderna i södra Afrika. Europarådet kan här\r\nvara en förebild. Erfarenhet från Europa visar att det\r\neuropeiska integrationsarbetet startade just med\r\nmänskliga rättigheter och demokrati. Vi skall komma\r\nihåg att Europarådet bildades redan för snart 50 år\r\nsedan.\r\nEn möjlighet vore att SADC-samarbetet fick mera\r\nfasta strukturer när det gäller att övervaka efterlevna-\r\nden av mänskliga rättigheter och demokrati bland de\r\nländer som är medlemmar. Det skulle kunna vara en\r\nnaturlig följd av det framväxande parlamentariska\r\nsamarbete som nu sker inom organisationens ram.\r\nEuroparådets konventioner och mekanismer skulle\r\nkunna tjäna som inspiration.\r\nVi har också föreslagit att sådan verksamhet skulle\r\nkunna finansieras genom EU-biståndet, eftersom det\r\nhandlar om regional integration där erfarenheterna\r\nfrån det europeiska integrationssamarbetet kan vara\r\nintressanta.\r\nHerr talman! Det internationella regelsystemet\r\nsom syftar till att värna den enskilda människans rätt\r\när relativt väl utbyggt. Det stora problemet i dag är att\r\nländer inte ansluter sig till internationella konventio-\r\nner eller, vilket är vanligare, att förpliktelser inte\r\nuppfylls.\r\nTrots den stora uppslutningen kring barnkonven-\r\ntionen kränks t.ex. barnens rättigheter runt om i värl-\r\nden. Barn torteras, våldtas och avrättas fortfarande,\r\nframför allt i interna väpnade konflikter. Antalet ga-\r\ntubarn ökar. Antalet barn som inte får undervisning\r\nökar också på vissa håll. Barn får inte enligt konven-\r\ntionen diskrimineras eller utsättas för våld på grund\r\nav barnets eller föräldrarnas ras, kön, etniskt ur-\r\nsprung, handikapp eller börd.\r\nRättigheterna i 1948 års allmänna förklaring är\r\nuniversella. Inom FN-systemets ram har det antagits\r\nen rad konventioner som alla syftar till att stärka de\r\nmänskliga rättigheterna inom alla områden. Kontroll-\r\noch övervakningsmekanismer har knutits till de olika\r\nkonventionerna. Vi har alltså rätt och skyldighet att\r\nkritisera och fördöma ett land som grovt och syste-\r\nmatiskt kränker sina medborgares mänskliga rättighe-\r\nter.\r\nDet finns också en rad ideella organisationer som\r\ngör ett viktigt arbete för att övervaka situationen för\r\nmänskliga rättigheter och demokrati.\r\nVi moderater tycker att det nu är dags att också\r\nFN:s generalförsamling får en detaljerad rapport om\r\nläget beträffande efterlevnaden av de principer som\r\nsjälva organisationen är grundad på. Barnkonventio-\r\nnens mekanismer kan tjäna som föredöme, men själva\r\ngranskningen bör ske direkt i generalförsamlingen.\r\nEn sådan årlig rapport kan sedan bli föremål för\r\nen ingående och bred debatt mellan alla medlemslän-\r\nderna. Vid generalförsamlingens möte finns alla län-\r\nder närvarande. Det vore därför bra att där kunna\r\nfölja hur länderna lever upp till sina åtaganden.\r\nDen 10 december är det 50 år sedan den universel-\r\nla deklarationen om de mänskliga rättigheterna antogs\r\nav FN:s generalförsamling. Denna dag kunde vara ett\r\nbra tillfälle att för första gången göra en sådan mani-\r\nfestation. Jag yrkar därför bifall till reservation nr 3 i\r\nUU17. Jag stöder naturligtvis övriga reservationer i\r\nde båda betänkandena där moderata namn finns med.\r\nHerr talman! Då detta är min sista debatt både i de\r\nfrågor som rör mänskliga rättigheter och i övriga\r\nutrikesfrågor, vill jag passa på att tacka mina medde-\r\nbattörer under många år för stimulerande diskussioner\r\ni många för oss alla viktiga ämnen.\r\nTack, herr talman!</pre><pre>Anf.  105  LENNART ROHDIN (fp):\r\nHerr talman! Förra måndagen stod jag i Hong-\r\nkongs nya Convention Hall. Rösträkningen hade just\r\navslutats efter de första valen till den lagstiftande\r\nförsamlingen i Hongkong efter återföreningen med\r\nFolkrepubliken Kina, samma Convention Hall där den\r\nkinesiska presidenten Jiang Zemin tog över makten\r\növer Hongkong  midnatt natten mellan sista juni och\r\nförsta juli i somras.\r\nAlla de demokratiska reformer och förändringar\r\nsom skett vad gäller MR-lagstiftning i Hongkong\r\nsedan överenskommelsen mellan Kina och Storbri-\r\ntannien 1984 skulle upphävas enligt ledarna i Beijing.\r\nDen lagstiftande församling som valts hösten 1995\r\nmed allmänna och direkta val, och där den demokra-\r\ntiska oppositionen vunnit stora framgångar, skulle\r\nupplösas och ersättas med en av Beijing handplockad\r\nförsamling där demokraterna saknade all representa-\r\ntion. Detta skulle ske under ledning av den av Beijing\r\nutsedde styresmannen Tung Chee Hwa.\r\nRedan samma dag, den 1 juli, utrymdes den lag-\r\nstiftande församlingen. Demokraterna samlades en\r\nsista gång på balkongen och förklarade unisont: \"Vi\r\nkommer tillbaka!\" I måndags i förra veckan kunde\r\ndemokraterna jublande ropa ut i Convention Hall: \"Vi\r\när tillbaka!\"\r\nValen genomfördes med ett mycket större valdel-\r\ntagande än någon gång tidigare. Trots en föga engage-\r\nrande valrörelse, trots oro för ekonomiska problem\r\noch rekordarbetslöshet, trots ett för många synnerli-\r\ngen invecklat och svårbegripligt valsystem och trots\r\nskyfallsliknande regnstormar långt in på eftermidda-\r\ngen gick 53 % av Hongkongs röstberättigade till val-\r\nurnorna, utom där översvämningar gjorde det omöj-\r\nligt att nå fram. Allmänna val är viktiga. Det visade\r\nHongkongs befolkning i de första demokratiska valen\r\npå Kinas jord.\r\nTrots att de demokratiska partierna vann över\r\n60 % av rösterna och 70 % av de mandat som valdes i\r\ndirekta val - 14 av 20 - har demokraterna i den nya\r\nlagstiftande församlingen bara 19 av 60 mandat. Res-\r\nten kontrolleras i dag av de Beijingtrogna. Detta är\r\nresultatet av ett valsystem, där hälften av mandaten -\r\n30 stycken - utses i korporativa yrkesvalkretsar, där\r\nbara en bråkdel av Hongkongs befolkning har rösträtt.\r\n10 mandat utses av den styrande administrationen.\r\nDet garanterar att folkets val inte kan få något infly-\r\ntande på den lagstiftande processen i Hongkong.\r\nFolket är inte att lita på - det visade det tydligt i valen\r\nförra söndagen.\r\nI en första kommentar till valresultatet förklarade\r\nvalets segerherre, den liberale partiledaren Martin Lee\r\nsom nu i spetsen för dem som av Beijings trogna\r\nslängdes ut den 1 juli förra sommaren nu åter tågar in\r\ni den lagstiftande församlingen, att Hongkongs be-\r\nfolkning visat att den vill ha demokrati. Det borde\r\nvara en signal till de styrande i Hongkong och Beijing\r\natt påskynda processen, så att redan nästa val i Hong-\r\nkong blir demokratiska fullt ut.\r\nBeijings handgångne styresman Tung Chee Hwa\r\nbehövde inte invänta ytterligare order från sina över-\r\nordnade utan förklarade omedelbart: Systemet ligger\r\nfast. År 2007 skall en översyn enligt överenskommel-\r\nsen från 1984 ske av huruvida allmänna direkta val\r\nskall genomföras i Hongkong. Det nuvarande valsys-\r\ntemet garanterar att demokraterna, alldeles oavsett\r\nvad Hongkongs röstberättigade då kan tänkas vilja,\r\ninte kan få något inflytande över den översynen. Det\r\navgörs då som nu i Beijing.\r\nHerr talman! I natt är det nio år sedan demokrati-\r\ndemonstrationerna på Tienanmen Square i Beijing\r\nkrossades i en blodig massaker natten mellan den 3\r\noch den 4 juni 1989. Fortfarande finns inga officiella\r\nuppgifter över hur många som mördades av Folkets\r\nbefrielsearmé sedan den kinesiske reformatorn Deng\r\nHsiao-ping givit order att krossa demokratirörelsen.\r\nTio år efter det att Wei Jing-sheng dömdes till 14 års\r\nfängelse för att vid Demokratimuren i Beijing ha\r\nhävdat att Deng Hsiao-pings fyra moderniseringsre-\r\nformer krävde en femte reform - demokrati - gav de\r\nåldrande ledarna ett alldeles otvetydigt besked: Ingen\r\ndemokrati i Folkrepubliken Kina.\r\nNär den amerikanske presidenten Clinton, förföljd\r\nav alltmer påtagliga rykten om betydande kinesiska\r\nkampanjbidrag inför presidentvalet 1996, senare\r\ndenna månad - juni månad 1998 - besöker Kina för\r\nett toppmöte med den kinesiske ledaren Jiang Zemin\r\ntas han som seden bjuder emot inför Folkets befriel-\r\nsearmés specialtrupper - på Tienanmen Square. De\r\nhar till skillnad från president Clinton varit där förut,\r\nbl.a. den 4 juni 1989.\r\nI höstas frigavs den mest uppmärksammade kine-\r\nsiske dissidenten Wei Jing-shen efter att ha tillbringat\r\nbortemot två decennier i fängelse för sitt krav på\r\ndemokrati i Kina och för att ha pekat ut Deng Hsiao-\r\nping som det största hindret. Det skedde som en gest\r\nstrax efter Jiang Zemins framgångsrika statsbesök i\r\nUSA. Inför president Clintons svarsbesök i sommar\r\nfrigavs som en ytterligare gest den därnäst mest kände\r\ndissidenten Wang Dan, en av ledarna från Tienanmen\r\nSquare i juni 1989.\r\nDet är givetvis välkommet men inget som helst\r\ntecken på en sinnesförändring i Beijing. Inför förbätt-\r\nrade stormaktsrelationer och möjligheten att få köpa\r\navancerad rymdteknik från USA är ledarna i Beijing\r\nberedda att betala med en gest, särskilt som det inne-\r\nbär att de återstående tusentals gamla och nya politis-\r\nka fångarna i Kinas arbetsläger åter blir mer anonyma\r\nför omvärlden.\r\nBara i vår har många fler nya politiska fångar\r\nfängslats än de få som frigivits. Inför årsdagen i mor-\r\ngon och inför president Clintons besök beläggs kända\r\ndissidenter med husarrest. I går meddelade kinesiska\r\nUD på nytt att det inte finns någon anledning för\r\nBeijing att ompröva sin syn på vad en officiell tales-\r\nman kallade \"de politiska störningarna 1989\".\r\nI måndags krävde Amnesty International att alla\r\nsom fängslats för inblandning i händelserna den 4 juni\r\nskall friges. Amnesty har dokumenterat 250 av de\r\nkanske upp till 3 000 som fortfarande sitter fängslade,\r\nbland dem den livstidsdömde 75-årige Wang Jiaxiang\r\nsom dömdes för kontrarevolutionär propaganda. I\r\nsöndags hölls den hittills största politiska demonstra-\r\ntionen i Hongkong sedan återföreningen förra året.\r\nDär krävdes att de skyldiga för massakern vid Tie-\r\nnanmen Square skall straffas och att de fängslade\r\nskall friges.\r\nHerr talman! Utrikesutskottets majoritet, främst\r\nsocialdemokrater och moderater, ansluter sig till den\r\nlinje som utrikesministern tidigare i vår företrätt i\r\nriksdagen att liksom EU \"ta fasta på den samarbetsvil-\r\nja som Kinas ledare givit uttryck för och aktivt pröva\r\nmöjligheterna till en förstärkt dialog\". Det är en dålig\r\nomskrivning av att Kina lyckats splittra den demokra-\r\ntiska världen och spela ut lukrativa handelsavtal i\r\ngengäld för att avstå från offentliga angrepp på bristen\r\npå demokrati.\r\nI den senaste utgåvan av den ansedda kvartals-\r\nskriften Contemporary Southeast Asia beskriver den\r\ntyske forskaren Kay Möller vid Stiftung Wissenschaft\r\nund Politik EU-ländernas Kinapolitik sedan juni\r\n1989. 1992 straffades Frankrike hårt av Beijing för\r\nsin hållning. Den franske premiärministern tvingades\r\ntvå år senare till Beijing för att göra avbön. När slak-\r\ntaren från Tienanmen Square, premiärminister Li\r\nPeng, omedelbart efter den kinesiska missilkrisen mot\r\nTaiwan i april 1996 besökte Paris utlovade han kine-\r\nsiska köp av 10-30 Airbusflygplan.\r\nI mars förra året vägrade Frankrike att delta i EU-\r\nländernas återkommande förslag om en resolution om\r\nKina i FN:s MR-kommission. Till Frankrike anslöt\r\nsig Tyskland, Italien, Spanien och Grekland - som av\r\nen händelse de stater som ingår i Airbusprojektet.\r\nHolland och Danmark presenterade då det stympade\r\nEU:s resolution och drabbades av repressalier. I maj\r\n1997 utökade Kina sina inköpsplaner vad avser Air-\r\nbusplan.\r\nI mars i år kunde EU-länderna enas om att inte\r\nlägga fram någon resolution om bristen på respekt för\r\nmänskliga rättigheter. Det kallas för att ta fasta på en\r\nsamarbetsvilja, men det är att falla undan för en brutal\r\nutpressningspolitik. Kina, världens största stat och\r\nvärldens största diktatur, har FN:s MR-kommission\r\ningen anledning att ha någon uppfattning om. Det\r\nsparar man till små och isolerade diktaturer.\r\nRedan i september 1993 fastslog den kinesiska\r\npolitbyråns ständiga utskott angående de internatio-\r\nnella sanktionerna efter massakern på Tienanmen\r\nSquare, att det inte fanns anledning att falla undan för\r\nkrav eftersom motsättningarna mellan de västliga\r\ndemokratierna hindrar dem att effektivt driva sådana\r\nkrav. Så rätt de får. Men varför hyckla? Säg som det\r\när! Vi har inte råd att avstå från värdefulla kontrakt på\r\nden växande kinesiska marknaden.\r\nHerr talman! Men är då demokrati något som vi\r\ninte kan hoppas på i Kina? Nej, det finns kineser som\r\nlever i en demokrati - på Taiwan. Taiwan är den\r\nkanske mest lovande demokratin i hela Asien. I par-\r\nlamentsval i höst och presidentval om något år kan\r\noppositionen mycket väl ta över styret i en kinesisk\r\ndemokrati. Det är inte som i Folkrepubliken en demo-\r\nkrati som vi inte ens kan drömma om. Det är inte som\r\ni Hongkong en demokrati som vi kanske kan överväga\r\nefter år 2007. Det är en blomstrande demokrati bland\r\n24 miljoner kineser på Taiwan. President Lee Teng-\r\nhui är den ende folkvalde kinesiska statschefen i värl-\r\nden.\r\nMen det är en demokrati som världens demokrati-\r\ner försöker blunda inför. Som en följd av de stormakt-\r\nsöverväganden som gjordes 1972, när Mao Tse-tungs\r\ndiktatur i Beijing fick överta medlemskapet i FN och\r\ndess säkerhetsråd från Chiang Kai-sheks diktatur på\r\nTaiwan, står Asiens mest blomstrande demokrati och\r\nKinas enda demokrati isolerad utanför såväl FN som\r\ndess underorgan, i vilka även befrielserörelser under\r\nårens lopp kunnat inväljas. Det som var möjligt att\r\nköpa 1972 är en absolut orimlighet 1998. Nästa gång\r\nfrågan om att utreda Taiwans närvaro i FN-systemet\r\nreses bör det få Sveriges och EU:s aktiva stöd.\r\nVid lokal- och regionalvalen i december 1997\r\nvann det taiwanesiska oppositionspartiet stora fram-\r\ngångar. DPP är ett parti som på olika sätt förespråkat\r\nTaiwans självständighet, till skillnad från det hitillsva-\r\nrande regeringspartiet. Efter den för Beijing så lyck-\r\nade återföreningen av Hongkong förra året strävar de\r\nnuvarande ledarna efter att också lyckas återförena\r\nTaiwan med fastlandet.\r\nSkulle ett demokratiskt maktskifte äga rum det\r\nkommande året på Taiwan, finns det stor risk för att\r\nBeijing på nytt kommer att ta till militära utpress-\r\nningshot, verbala och verkliga, för att tvinga det de-\r\nmokratiska Taiwan på knä. Om kineser på fastlandet\r\noch kineser på Taiwan önskar återförenas, är det\r\nderas sak att bestämma. Sker det i öppna och demo-\r\nkratiska former på fastlandet och på Taiwan, är det att\r\nvälkomna.\r\nMen det är inte Kinas inre angelägenhet om ledar-\r\nna i Beijing använder militära maktspråk för att tvinga\r\ndet demokratiska Taiwan att ansluta sig till världens\r\nfortsatt största diktatur. Ingen ett-Kina-politik kan\r\nlegitimera något sådant. Det borde även Sveriges\r\nregering och riksdag kunna uttala. Det kan bli nöd-\r\nvändigt mycket förr än vad man kanske tror.\r\nHerr talman! Den ekonomiska krisen i Ost- och\r\nSydostasien har på ett välkommet sätt visat att frågan\r\nom ekonomisk tillväxt och stabilitet inte går att skilja\r\nfrån frågan om demokrati. Suhartos fall i Indonesien\r\nvar efterlängtat. Men det innebär ingen demokrati\r\nmed automatik. Det är samma maktkretsar som tagit\r\növer. Det finns anledning för omvärlden att med\r\nstörsta uppmärksamhet följa att de aviserade demo-\r\nkratiska valen verkligen kommer till stånd, och det är\r\ninte särskilt överraskande att den nya ledningen i\r\nDjakarta förklarat att den indonesiska ockupations-\r\npolitiken gentemot Östtimor består.\r\nI Thailand och i Sydkorea innebar den ekonomis-\r\nka krisen att demokratin vann insteg. President Kim\r\nDae Jungs tillträde i februari är det mest lovande som\r\nhänt demokratin i Asien efter de senaste tio årens\r\nutveckling på Taiwan. När Kim Dae Jung svor presi-\r\ndenteden i februari satt alla tre tidigare sydkoreanska\r\npresidenter på hedersläktaren. De var bittra fiender till\r\nKim Dae Jung under 70- och 80-talet, och det var på\r\nett hår att Kim Dae Jung avrättats efter oroligheterna i\r\nKwangjuprovinsen 1980. Det som skedde i februari\r\nvar ett styrkebevis för den sydkoreanska demokratins\r\nmognad - mitt i en ekonomisk kris av enorma mått.\r\nSå länge västvärldens s.k. förståsigpåare betrakta-\r\nde den asiatiska ekonomiska boomen som en obruten\r\nuppåtvänd linje rakt in i det asiatiska århundradet\r\nfanns det stor förståelse för despotiska asiatiska\r\nmakthavares filosoferande över s.k. asiatiska värden.\r\nLedare som Malaysias Mahathir och Singapores Lee\r\nKuan Yew sågs som ansedda statsmän. I Asien har\r\nfamiljen enligt dem en annan ställning, och väster-\r\nländsk demokrati eller individuell frihet passar inte in.\r\nDen ekonomiska framgången togs som ett bevis.\r\nMen hösten 1997 visade också i Asien att mänsk-\r\nliga framsteg bara kan gå hand i hand med demokrati\r\noch mänskliga rättigheter. Talet om asiatiska värden\r\när en myt som framgångsrikt exploaterats av asiatiska\r\ndespoter, som sökt monopolisera makt och rikedom.\r\nMen det finns asiatiska ledare som aldrig accepte-\r\nrat talet om asiatiska värden, som länge och envist\r\nkämpat för demokrati och mänskliga rättigheter. Pre-\r\nsident Lee Teng-hui på Taiwan är en av dem. Kim\r\nDae Jung i Sydkorea är en annan. I måndags förra\r\nveckan kallade Martin Lee i Hongkongs Convention\r\nHall valutgången för ett fullständigt förkastande av\r\nasiatiska värden. Han förklarade avslutningsvis:\r\n\"Asiatiska värden har förvrängts av asiatiska leda-\r\nre intresserade av makt. Men jag säger att, om ni ger\r\nmig en amerikan, en europé eller en asiat - de vill alla\r\nvara fria. Det är vad vi visade i söndags.\"\r\nHerr talman! De här betänkandena omfattar väl-\r\ndigt många områden. Jag har valt att koncentrera mig\r\ntill världens största hot mot demokrati och mänskliga\r\nrättigheter och den politik som omvärlden för, vilken\r\ninnebär att man viker undan. Det gör även Sverige.\r\nJag står givetvis bakom samtliga reservationer från\r\nfolkpartiets sida men nöjer mig med att yrka bifall till\r\nreservation 2 vid betänkande nr 15 och till reservatio-\r\nnerna 8, 10, 11 vid betänkande nr 17.</pre><pre>Anf.  106  EVA ZETTERBERG (v):\r\nHerr talman! När riksdagen i dag behandlar rege-\r\nringens skrivelser gäller det både mänskliga rättighe-\r\nter i ett speciellt avseende, nämligen i Sveriges ut-\r\nvecklingssamarbete, och mänskliga rättigheter i\r\nsvensk utrikespolitik som helhet.\r\nFrån Vänsterpartiets sida hälsar vi med glädje de\r\ntvå skrivelserna. Vi tycker att det är utmärkt att rege-\r\nringen har satt samman det underlag för diskussion\r\noch för svensk politik  som bör finnas på det här om-\r\nrådet.\r\nDet är bra utifrån att vi under flera år här i riksda-\r\ngen utarbetat årliga betänkanden som gäller mänskli-\r\nga rättigheter. De har dock inte varit heltäckande utan\r\nhar grundat sig på att respektive parti och enskilda\r\nledamöter har väckt enskilda motioner eller parti-\r\neller kommittémotioner. Det har varit väldigt värde-\r\nfullt och viktigt, och vi får på det här sättet en betyd-\r\nligt mer heltäckande bild av det svenska arbetet på det\r\nhär området.\r\nArbetet har från regeringens sida liksom från vår\r\nsida bedrivits just utifrån tanken på 50-årsminnet av\r\nantagandet av FN:s allmänna förklaring om de\r\nmänskliga rättigheterna. Det är en väldigt bra ut-\r\ngångspunkt. I skrivelsen i fråga pekar man på hur\r\ndessa rättigheter kan delas in i tre områden.\r\nDet gäller för det första den grundläggande ytt-\r\nrandefriheten.\r\nDet handlar för det andra om rätten till skydd mot\r\növergrepp, som tortyr eller beslagtagande av egendom\r\neller ingripande mot enskild person utan rättslig\r\ngrund.\r\nDet handlar för det tredje också om rättigheter för\r\natt tillgodose de grundläggande behoven. Väldigt ofta\r\nglöms de sistnämnda rättigheterna bort i detta sam-\r\nmanhang. Vi tror att det bara handlar om mänskliga\r\nrättigheter av typen rätt att uttrycka sin åsikt och att\r\ndelta i val. Det handlar dock i lika hög grad om rätten\r\ntill en levnadsnivå som skall motsvara människornas\r\nbehov. De skall ha tillgång till en rad grundläggande\r\nrättigheter som hälsovård, utbildning, bostad och\r\narbete, sådant som vi vet att en stor del av världens\r\nbefolkning i dag inte har rätt till.\r\nEn väldigt stor del av världens befolkning som le-\r\nver i diktaturer har inte tillgång till fri- och rättigheter\r\ni annat avseende, men det är lika angeläget att påpeka\r\natt den tredje typen av grundläggande rättigheter\r\nsaknas för väldigt många människor i vår värld.\r\nI skrivelserna tar man upp olika sätt att arbeta med\r\nfrågorna - hur viktigt det är både att förebygga och att\r\ningripa i tid vad gäller konflikter och vad vi kan göra\r\nför att se till att mänskliga rättigheter inte kränks. Det\r\ngäller också vad som bör göras när en sådan situation\r\nhar uppstått.\r\nMan pekar på enskilda organisationers roll och på\r\nföretagens möjligheter och lyfter fram särskilt utsatta\r\ngrupper. Kvinnor är diskriminerade i stort sett över\r\nhela världen. Trots tillkomsten av barnkonventionen,\r\nen konvention som alla länder i världen utom två har\r\nskrivit under, bryts det dagligen mot barnets rättighe-\r\nter i många länder.\r\nMan pekar också på minoriteters roll och bristan-\r\nde möjligheter att ha rätt till sitt eget språk, sin egen\r\nkultur osv.\r\nAllt det här är väldigt bra, och jag vet att jag själv\r\noch Vänsterpartiet kan stå bakom i stort sett det mesta\r\nsom framhålls i de här skrivelserna. Herr talman! Ett\r\npar områden som borde ha belysts och som man bor-\r\nde ha pekat på i det här sammanhanget har dock inte\r\ntagits upp.\r\nJag tänker för det första på krigsmaterielexporten.\r\nDet är självklart och uppenbart att Sverige exporterar\r\nkrigsmateriel till länder runt om i världen, även till\r\nländer som vi vet i vissa fall efter hand har gått in i\r\nkrig. I andra fall har materielen missbrukats till att\r\nförtrycka mänskliga rättigheter. Det är helt uppenbart\r\natt det här har ett samband, att Sverige har två ansik-\r\nten. Därför borde också en diskussion om krigsmate-\r\nrielexporten ha funnits med i det här sammanhanget.\r\nDet gäller för det andra flyktingpolitiken, som inte\r\nheller har belysts. Från utskottsmajoritetens sida har\r\nman hävdat att den inte hör hemma här utan behand-\r\nlas i annan ordning. Det är självklart så. Det skall\r\nbehandlas i annan ordning i socialförsäkringsutskot-\r\ntet. Men samtidigt spelar flyktingpolitiken, dvs. hur vi\r\ntillvaratar mänskliga rättigheter på hemmaplan, en\r\navsevärd roll för trovärdigheten för svensk politik vad\r\ngäller mänskliga rättigheter.\r\nJag vill bara peka på några mycket aktuella exem-\r\npel. I dagens Dagens Nyheter finns en mycket väl-\r\nskriven artikel som handlar om en peruansk barnfa-\r\nmilj där flera av barnen är gravt handikappade. De\r\nhåller sig gömda, eftersom mamman har utvisats till-\r\nbaka till Peru, och lever i ovisshet om sin framtid.\r\nDen här familjen träffade jag redan hösten 1995 i\r\nnorra delen av Sverige. Jag trodde att deras situation\r\nför länge sedan var löst. Så är inte fallet. Jag kan inte\r\nuppfatta det annat än som tortyr av barn att inte få den\r\nbehandling de behöver och inte få ett beslut så att de\r\nkan få stanna och bli behandlade.\r\nJag vill påpeka att ungefär samtidigt som vi har\r\nden här debatten i kammaren pågår en demonstration\r\nutanför riksdagshuset - den är möjligen avslutad nu -\r\ntill stöd för somalier som är utvisningshotade. Rege-\r\nringen anser uppenbarligen att det går att utvisa till\r\nSomalia, ett land som inte ens har en regering och\r\nfungerande myndigheter och där det förekommer\r\nmycket stora övergrepp på mänskliga rättigheter.\r\nJag menar att detta gör att skrivelserna och rege-\r\nringens och riksdagens behandling av mänskliga rät-\r\ntigheter inte är heltäckande, och dessa områden sak-\r\nnas definitivt.\r\nHerr talman! I dessa två betänkanden finns så oer-\r\nhört många frågor att ta upp - principiella, regionala\r\noch lokala - över problem men också glädjeämnen på\r\ndetta område. Jag kan bara göra några få axplock i\r\nmitt anförande. Jag vill också peka på att Bengt Hur-\r\ntig senare kommer att ta upp situationen i Turkiet vad\r\ngäller kurder men också vissa principiella frågeteck-\r\nen.\r\nVad gäller utvecklingssamarbetet vill jag särskilt\r\npeka på ett nytt inslag som jag finner vara välgrundat\r\noch som har fungerat bra. Det är partibiståndet, som\r\njag till att börja med var mycket skeptisk till. Jag\r\ntrodde att det skulle bli ett uttryck för en paternalism\r\nfrån svensk sida. Jag kan för Vänsterpartiets del kon-\r\nstatera att det har gått att använda det på ett mycket\r\nkonstruktivt sätt. Det har handlat om att i viss mån ge\r\nbistånd till fattiga partier eller organisationer som\r\narbetar för mänskliga rättigheter. Men vi har också\r\nsjälva lärt oss och har därigenom kunnat förmedla\r\nvidare i Sverige kunskap från exempelvis Central-\r\namerika, Guatemala och El Salvador. De kontakter\r\nsom har knutits i arbetet har haft väldigt stor positiv\r\nbetydelse.\r\nJag vill också peka på det parlamentariska bistån-\r\ndet som Sveriges riksdag har till flera parlament i\r\nandra delar av världen. Det gäller t.ex. Angola. Det\r\nfinns flera andra länder där jag har förstått att det är\r\nen mycket uppskattad insats som också behövs på alla\r\nsätt, eftersom det där finns korta traditioner av parla-\r\nmentariskt arbete. Vi kan där bidra utifrån längre\r\nerfarenheter.\r\nI detta betänkande är vi väldigt överens. Vänster-\r\npartiet står bakom en reservation som gäller en ut-\r\nredning om de biståndspolitiska målen. Vi tycker att\r\ndet är dags att man nu ser över de olika mål vi har\r\ntillfört till de ursprungliga fem, bl.a. det sjätte om\r\njämställdheten. För vår del ser vi andra angelägna\r\nområden, t.ex. att bevaka barnets rättigheter, miljö-\r\nfrågor och en rad andra frågor. Det skulle behövas en\r\nsådan översyn. Jag är därför litet överraskad över att\r\nFolkpartiet i detta sammanhang lyfter in demokrati\r\nsom ett nytt övergripande mål, när man samtidigt vill\r\nha den här utredningen. Jag tycker för Vänsterpartiets\r\ndel att det är bättre att börja med utredningen och\r\nsedan se vad man landar på.\r\nJag går vidare till mänskliga rättigheter i utrikes-\r\npolitiken. Där finns enorma problemområden i värl-\r\nden, men också ljuspunkter. Om jag ser till de positi-\r\nva förändringar vi alla har kunnat iaktta under senare\r\når finns det många och goda exempel. Inger Koch var\r\ninne på läget i Afrika, där 38 stater har haft flerparti-\r\nval och gått till demokrati. Vi har självfallet också\r\nexemplet Sydafrika.\r\nOm vi går till Latinamerika finns där länder som\r\nGuatemala, som har övergått till en fas med demokra-\r\nti. Vi har Chile, som under många år var en diktatur,\r\nmen som i dag befinner sig i en övergångsfas. Vi har\r\nVästsahara, som länge var ett låst område där inget\r\nhände politiskt därför att det fanns en blockering i FN\r\noch den politiska viljan saknades. I dag finns det\r\nplaner om folkomröstning, som förhoppningsvis kan\r\ngenomföras i december eller något senare, och så\r\nsmåningom ett självständigt land för folket i Västsa-\r\nhara efter så många år i exil eller under ockupation.\r\nDet finns alltså väldigt många glädjeämnen. Sam-\r\ntidigt är ingen av oss omedveten om problemen. Len-\r\nnart Rohdin har tagit upp ett av de allra största pro-\r\nblemen, nämligen diktaturen i Kina, och hur valhänta\r\nvi är därför att det finns ekonomiska intressen. Jag vill\r\nockså peka på Nigeria, Iran och Kosovo, som vi har\r\nägnat en hel del tid åt. Jag vill här särskilt lyfta fram\r\nIndonesien. Där har det hänt saker i positiv riktning i\r\noch med att Suharto har avgått. Men samtidigt ligger\r\npolitiken med en ockupation av Östtimor fast, och\r\nnågon förändring finns inte att vänta på det området.\r\nLennart Rohdin berörde också situationen i Hong-\r\nkong. Jag delar den oron. Det är nödvändigt med\r\nfortsatt uppmärksamhet. Däremot tycker jag att det är\r\nnågot svårt vad gäller Taiwan att hävda att man skall\r\nöppna handelskontor i Taipei och gå vidare och helt\r\njämställa med Kina. Som jag ser det finns det andra\r\nproblem inblandade med maktstrukturen i världen.\r\nDet är nödvändigt att få i gång diskussioner. Men jag\r\när tveksam till att det skall ske just på det sätt som\r\nfinns beskrivet i de reservationer som finns.\r\nVad gäller Mellanöstern har vi haft långa diskus-\r\nsioner om hur man skall agera för att fredsprocessen\r\nsom i stort sett ut att ha varit död och helt stannat av\r\nunder många år skall ta ny fart. Vi från Vänstern har\r\nsagt att man inte kan utesluta några medel. Man bör\r\nt.o.m. kunna diskutera sanktioner vad gäller produkter\r\nfrån de israeliska bosättningarna. Vi har inte sagt att\r\ndet är exakt så det skall gå till, men det bör inte ute-\r\nslutas. Det är därför väldigt tråkigt att det finns en\r\nreservation från Kristdemokraterna som går emot att\r\növer huvud taget fundera i de banorna.\r\nNu har vi ingen representant för Kristdemokrater-\r\nna här i dag. Men jag vill ändå framföra att det är ett\r\nmärkligt förslag och resonemang utifrån att man även\r\ninom EU-kommissionen har diskuterat just dessa\r\nfrågor. EU-kommissionären Marin beskrev bara för\r\nnågon dag sedan de enorma svårigheter som finns\r\nmed Israels bristande vilja. Jag har inte sagt att man\r\nskall ta till sanktioner. Men man bör diskutera den\r\nprovokation och det regelrätta sabotage som Israel\r\ngör bl.a. vad gäller att föra ut produkter från de pa-\r\nlestinska områdena. Det är förvånansvärt att Kristde-\r\nmokraterna lägger fram en sådan reservation.\r\nHerr talman! Jag vill också peka på de särskilda\r\nyttranden som Vänsterpartiet har i betänkandet om\r\nutrikespolitiken. Det gäller flyktingpolitiken, som jag\r\ntidigare nämnt. Det gäller också krigsmaterielexpor-\r\nten. Där tycker vi framför allt det är märkligt att frå-\r\ngan om JAS-export till Chile inte har fått behandlas i\r\ndet här betänkandet. Vi tycker att det hör hemma här,\r\nsom jag redan tidigare sagt.\r\nJag vill också peka på MAI-avtalet. Vi har heller\r\ninte haft möjlighet till någon större diskussion kring\r\ndet. Det borde ha varit föremål för en sådan diskus-\r\nsion. Vi ser nu fram emot att regeringen med kraft\r\ndriver att få fram ett MAI-avtal som tillgodoser de\r\nfattiga ländernas intressen och ser till att riksdagen får\r\nden information som krävs på detta område.\r\nHerr talman! Jag yrkar i betänkande 15 bifall till\r\nreservation 3 om biståndspolitisk utredning. Vad\r\ngäller betänkande 17 yrkar jag på publicering av am-\r\nbassadrapporter om mänskliga rättigheter, dvs. reser-\r\nvation 2. Det finns utmärkta intressanta sådana som\r\nligger till grund för bedömningar i bl.a. flyktingären-\r\nden men som inte får åberopas och som den som är\r\nberörd inte kan gå i svaromål om. Den informationen\r\nbör göras allmänt tillgänglig. Det gör man i USA, och\r\ndet bör gå i Sverige.\r\nJag vill också yrka bifall till reservation 7, som\r\ngäller mänskliga rättigheter i Colombia. Jag vill sär-\r\nskilt understyrka hur betydelsefullt det är att Sverige\r\nagerar kraftfullt för att få till stånd en fredsprocess\r\noch för att se till att man får en rapportör för mänskli-\r\nga rättigheter inom FN-systemet.\r\nJag vill återge något ur senaste numret av MR-\r\nfondens tidning som beskriver första maj så här under\r\nrubriken MR-försvarare i Colombia: Ett val mellan\r\ndöd, exil och skottsäker väst:\r\n\"Det var ovanligt många porträtt på mördade för-\r\nsvarare av mänskliga rättigheter i årets förstamaj-tåg i\r\nBogotá, Colombia. Flera porträtt var nygjorda, bara\r\ntvå veckor hade gått sedan landets ledande mr-\r\nadvokat, Eduardo Umaña, mördades. - - - Colombi-\r\nanska juristkommissionen, en viktig NGO, försöker\r\nhålla reda på antalet döda mr-försvarare. Förra årets\r\nsiffra, 17, håller på att överstigas innan halva 1998\r\nhar gått.\"\r\nDet presidentval som nyligen förättades i Colom-\r\nbia har hittills slutat med dött lopp. Man går vidare.\r\nMen jag har svårt att se att det kommer att innebära\r\nnågon kvalitativ förändring vilken av kandidaterna\r\nsom än väljs. Det är andra förändringar som behövs i\r\nColombia.\r\nHerr talman! Till sist vill jag säga att det arbete\r\nsom många här i riksdagen och runt om i vårt land\r\nlägger ned på mänskliga rättigheter många gånger är\r\nväldigt tungt. Man kan tycka att vi inte når någon-\r\nstans.\r\nDärför vill jag gärna berätta om den glädje det var\r\nför mig och några personer till när vi i förra veckan\r\nhade möjlighet att träffa Faraj Sarkoohi, som är förfat-\r\ntare från Iran. Han är en av de personer som riksda-\r\ngens MR-grupp, men också många andra, engagerat\r\nsig i för att han skulle friges och kunna leva som en fri\r\nperson. I förra veckan var han på besök här i riksda-\r\ngen, och vi hade då möjlighet att höra och träffa ho-\r\nnom. Han underströk vilken enorm betydelse de på-\r\ntryckningar om mänskliga rättigheter i Iran har som\r\nhar lett till hans frigivande. Han var här i Sverige för\r\natt ta emot ett pris - Tucholskypriset. I det tal han höll\r\nnär han mottog priset sade han så här:\r\nFör dem som prioriterar ekonomiska och politiska\r\nintressen framför kultur och det fria och kreativa\r\nsamtalet mellan olika kulturer har kanske friheten en\r\nsnäv innebörd som kan mätas med ekonomiska och\r\npolitiska mått och kriterier. Men friheten är ingen\r\ngåva, som en del av mänskligheten begåvats med och\r\nandra berövats. Den sanna mänskliga friheten tillhör\r\nalla. Så länge det finns en enda politisk fånge i värl-\r\nden och så länge en enda författare inte kan publicera\r\nsina böcker fritt har den allmänna friheten kränkts.\r\nFör en kränkning av en enda människas identitet,\r\nvärdighet och frihet är en kränkning av hela mänsk-\r\nlighetens värdighet och respekt.</pre><pre>Anf.  107  LENNART ROHDIN (fp) replik:\r\nHerr talman! Jag har ofta anledning att vara gans-\r\nka överens med Eva Zetterberg i frågor om mänskliga\r\nrättigheter. Så även i dag.\r\nJag gläder mig åt vad hon sade när det gäller Kina\r\noch Hongkong. Men hon konstaterar att det är svårare\r\nmed Taiwan. Det är klart att det är svårare med\r\nTaiwan om man ser till historien. Historien gör det\r\nsvårt i dag, men det går inte att undvika.\r\nJag vill ställa en fråga till Eva Zetterberg. Antag\r\natt 24 miljoner människor som lever i en demokrati i\r\nTaiwan anser och kommer att anse framöver att\r\nTaiwan skall vara en självständig egen stat i demo-\r\nkratiska former. Taiwan har under de senaste 120 åren\r\naldrig varit under Beijings styre. Under fyra år, från\r\n1945 till 1949, tillhörde Taiwan formellt sett Kina.\r\nDet var under pågående inbördeskrig och under Chi-\r\nang Kai-sheks ledning av Kina. Om de här männi-\r\nskorna skulle vilja vara självständiga och ingå i FN\r\nsom alla andra demokratier - vad är det då som är\r\nsvårt?\r\nTaiwan söker för närvarande medlemskap i WTO.\r\nLandet är en bra bit upp på tjugo-bästa-listan över\r\nvärldens handelsländer. Borde det då inte vara med i\r\nWTO?\r\nLandet har också sökt medlemskap i WHO. Det\r\nbehandlades senast i början av månaden. Även där\r\nblockeras Taiwan. WHO hanterar ju bl.a. frågan om\r\naids. I Taiwan har man en mycket utvecklad medi-\r\ncinsk forskning och kompetens på det området. Var-\r\nför skall inte Taiwan kunna vara med och bidra med\r\ndetta inom WHO?</pre><pre>Anf.  108  EVA ZETTERBERG (v) replik:\r\nHerr talman! Jag skall villigt tillstå att jag tycker\r\natt detta är en väldigt svår fråga, Lennart Rohdin.\r\nSjälvfallet anser jag att människorna i Taiwan skall ha\r\nrätt att själva utforma sitt politiska system och leva i\r\ndemokrati och frihet. De skall inte underställas ett\r\nkinesiskt förtryck.\r\nSamtidigt inser jag svårigheterna med att det finns\r\nflera Kina. I den mån vi vet att folkrepubliken Kina\r\ninte accepterar Taiwan som en självständig stat upp-\r\nstår problem. Som jag var inne på i mitt anförande är\r\ndet problem som får andra konsekvenser - för FN-\r\nsystemet och möjligheterna att fortsätta. Jag har svårt\r\natt riktigt se en framkomlig väg annat än att fortsätta\r\npåverkan på Kina och att få landet att finna och ac-\r\nceptera en lösning med världssamfundet. Jag menar\r\ninte att detta är en intern kinesiskt angelägenhet. Man\r\nmåste finna en lösning där Taiwans integritet kan\r\nrespekteras.\r\nHerr talman! Nu har jag försökt besvara frågan\r\nfrån Lennart Rohdin. Men jag fick inget svar på min\r\nfråga om den biståndspolitiska utredningen samtidigt\r\nsom man föreslår ett nytt mål.</pre><pre>Anf.  109  LENNART ROHDIN (fp) replik:\r\nHerr talman! Det skall Eva Zetterberg få nu. Tack\r\nför svaret på min första fråga.\r\nAlldeles oavsett vad Kina hävdar, hävdar jag fort-\r\nfarande att Taiwan borde ha en given plats i t.ex.\r\nWHO, där landet har ansökt om medlemskap och där\r\ndet kan bidra. Det är en sak om frågan är svår, men\r\nden principiella grundinställningen borde vara lätt att\r\nkunna uttrycka oavsett lösningen.\r\nJag håller med Eva Zetterberg i demokratifrågan\r\nnär det gäller FN:s MR-konventioner. Det finns inte\r\nnågon motsättning eller något motstridande förhållan-\r\nde mellan politisk rätt, demokrati och sådant, och\r\nekonomiska och sociala rättigheter.\r\nMen när vi kommer till demokratifrågan tror jag\r\natt även Eva Zetterberg i dag kan hålla med om att\r\nerfarenheten ändå visar att utan demokrati och\r\nmänskliga rättigheter är det förskräckligt svårt att\r\nförverkliga bestående ekonomiska och sociala rättig-\r\nheter för människor. Det finns åtminstone knappast\r\nnågra hållbara bevis för att så är fallet.\r\nDärför menar jag att demokrati och mänskliga rät-\r\ntigheter inte står i motsats till de andra sakerna. Men\r\nde är en förutsättning för all annan mänsklig utveck-\r\nling. Det anser vi i Folkpartiet som liberaler, från\r\nprincipiella utgångspunkter, och vi anser att erfaren-\r\nheten även visar det praktiskt. Därför är det inte sär-\r\nskilt svårt för oss att uttala oss för demokrati som\r\növergripande mål för svensk utrikes- och biståndspo-\r\nlitik.</pre><pre>Anf.  110  EVA ZETTERBERG (v) replik:\r\nHerr talman! Det är inte svårt att skriva under på\r\nden grundläggande betydelsen av demokrati för ut-\r\nveckling.\r\nJag hävdar ändå att det är svårt att hela tiden lägga\r\ntill olika mål. Jag vill gärna ha in demokratimålet\r\nockså vad gäller vapenexporten. Det borde vara en\r\navgörande faktor, och där hoppas jag få stöd från\r\nFolkpartiet.\r\nMen vad gäller de biståndspolitiska målen menar\r\njag att vi också har andra, lika angelägna, förslag. Det\r\ngäller t.ex. att föra in barnens rättigheter. Jag ser inte\r\natt vi kan fortsätta i all oändlighet att ha ytterligare\r\nmål eller byta ut grundläggande mål. Jag menar att\r\nman behöver göra en kartläggning och en omsorgsfull\r\ngenomgång av målen och se till att det blir en hållbar\r\nmålsättning för framtiden.\r\nHerr talman! Jag skall stjäla en minut av replikti-\r\nden till Lennart Rohdin för att framföra vad jag inte\r\nhann förut, nämligen ett tack till Inger Koch. Jag har\r\nmycket uppskattat Inger Koch. Jag tror inte på riktigt\r\natt Inger Koch kommer att lämna oss - hon är alldeles\r\nför pigg för det. Men jag är övertygad om att hon\r\nkommer att göra väldigt goda insatser på annat håll.\r\nJag har uppskattat mycket att få samarbeta här i riks-\r\ndagen med Inger Koch.</pre><pre>Anf.  111  BODIL FRANCKE\r\nOHLSSON (mp):\r\nHerr talman! Regeringens skrivelse handlar om\r\nstrategi och metoder för hur Sverige arbetar med\r\ndemokrati och mänskliga rättigheter i utvecklings-\r\nsamarbetet. Det mesta som sägs har diskuterats många\r\ngånger i andra debatter - debatten om FN, om Afri-\r\nkapolitiken, om Öst- och Centraleuropa osv.\r\nDärför finns det också få reservationer till det här\r\nbetänkandet. Jag har tagit den här skrivelsen som en\r\nprogramförklaring, där man går igenom vilka sakom-\r\nråden man tänker prioritera i fortsättningen.\r\nDe här två betänkandena om mänskliga rättigheter\r\nsammanfaller innehållsmässigt och politiskt på viktiga\r\npunkter och verksamhetsområden.\r\nI regeringens skrivelse fastslås utvecklingssamar-\r\nbetet som en del av Sveriges utrikespolitik:\r\n\"Därav följer att ett mycket nära samarbete mellan\r\nutrikespolitik och biståndspolitik är en förutsättning\r\nför ett framgångsrikt och effektivt demokratibistånd -\r\n- -. Mänskliga rättigheter har inom svensk utrikes-\r\npolitik framför allt behandlats utifrån ett rättsligt\r\nperspektiv. En ökad samverkan mellan utvecklings-\r\nsamarbetet och det traditionella folkrättsliga arbetet\r\nbör nu komma till stånd. Det öppnar nya möjligheter\r\natt kombinera diplomatin med biståndet för att få\r\nstörre slagkraft. - - - Det är väsentligt att komma\r\nihåg att utvecklingssamarbetet för demokrati och\r\nmänskliga rättigheter är ett bistånd som i grunden\r\nhandlar om att påverka värderingar.\"\r\nDenna samverkan är säkert inte helt ny. Den låter\r\nväldigt bra, men här finns en risk. Vi får aldrig glöm-\r\nma att biståndet är en fråga om solidaritet med männi-\r\nskor som har en svår och ofta utsatt situation. Ut-\r\nvecklingssamarbetet skall också enligt min mening\r\nförst och främst ha den utgångspunkten: solidaritet.\r\nI detta betänkande tas bara upp ett yrkande från en\r\nmiljöpartimotion. Detta gäller att reservationerna i\r\nFN-konventionerna inte får motverka vad som sägs i\r\nkonventionen. Ett land kan alltså ansluta sig till en\r\nkonvention men reservera sig mot en del av innehål-\r\nlet. Det finns reservationer som t.ex. gäller barns och\r\nkvinnors rättigheter, vilket är ganska upprörande då\r\njust kvinnor och barn i en del länder hör till de mest\r\nutsatta grupperna. Socialt kan en kvinna vara helt\r\nberoende av mannen, och hon kan diskrimineras av\r\nlagen på olika sätt. Barn utnyttjas också i vissa sam-\r\nhällen på ett sätt som bryter mot respekten för mänsk-\r\nliga rättigheter. De kan vara barnarbetare i fabriker,\r\ndär de arbetar under slaveriliknande förhållanden. De\r\nfinns inom prostitution. Det finns arméer med barn-\r\nsoldater. Listan är lång. Allt detta försöker man på\r\nolika sätt genom internationella insatser få slut på.\r\nSociala insatser är viktiga, men minst lika viktigt\r\npå sikt är utbildning - allas rätt att få gå i skolan.\r\nAlltfler fattiga barn tvingas till arbete i stället för att\r\nfå undervisning och utbildning. Vi vet att det politiska\r\nsystemet kan hindra detta.\r\nJag har nu tagit upp och beskrivit vad jag anser är\r\nspeciellt svårt i fråga om utsatthet. Men jag menar att\r\ndetta bör kombineras till en fråga om man över huvud\r\ntaget skall tillåta reservationer till FN-konventionerna\r\nnär det gäller just mänskliga rättigheter.\r\nDemokratin behöver starka institutioner för att\r\nkunna fungera. Bistånd bör utformas som stöd till\r\ninstitutioner så att t.ex. allmänna val kan hållas. Det\r\nbehövs ett rättsväsende så att de som begår brott kan\r\nställas till svars. Det behövs också en kamp mot kor-\r\nruptionen, som har störst möjlighet att breda ut sig\r\noch behålla sin styrka i ett fattigt land där de sociala\r\nklyftorna är stora.\r\nSkrivelsen tar också upp svårigheterna när paral-\r\nlella maktstrukturer konkurrerar med ett demokratiskt\r\nstyrelseskick. Det kan gälla militärer som dominerar\r\nen stat. Det kan gälla det religiösa etablissemanget.\r\nDet kan också gälla en familj med stora släktförbin-\r\ndelser. Indonesien är ett exempel på det, där den le-\r\ndande familjen äger en förmögenhet som enligt vad\r\npressen säger motsvarar 300 miljarder svenska kro-\r\nnor, vilket är ungefär den summa som Indonesien nu\r\nbehöver för att klara sina statsfinanser.\r\nI länder av det här slaget är utbildning i demokrati\r\noch mänskliga rättigheter svårt att genomföra. Men\r\nallt stöd som kan ges till landets egna organisationer\r\noch andra organisationer med denna målsättning bör\r\nnaturligtvis prioriteras.\r\nVad som är viktigt när det speciellt gäller FN:s\r\nolika avtal med länder utanför EU, vilket Miljöpartiet\r\nhar påpekat, är att vi måste ha samma definition och\r\nsamma ordval när vi framhåller mänskliga rättigheter\r\nsom en grund eller en förutsättning för samarbete. Att\r\nacceptera att demokratibegreppet tolkas olika i olika\r\nländer är fel. Det får inte bli ett slags relativisering av\r\nbegreppen demokrati och mänskliga rättigheter. Det\r\ngynnar endast de diktaturer som i demokratins namn\r\ndå kan legitimera både att man har ett demokratiun-\r\nderskott i sina länder och att man nonchalerar respek-\r\nten för de mänskliga rättigheterna och ändå på något\r\nsätt lyckas inbilla sina egna invånare att de lever i en\r\ndemokrati.\r\nTill sist vill jag säga att jag är glad att Sverige har\r\nvarit ett av de länder som har arbetat mycket aktivt\r\njust mot reservationerna till FN-konventionerna. Jag\r\nyrkar bifall, vilket flera andra också har gjort, till\r\nreservation 1, som handlar om en årlig rapport om\r\nMR och demokrati i Sveriges biståndsländer.\r\nJag går nu över till betänkande UU17, som hand-\r\nlar om mänskliga rättigheter i svensk utrikespolitik. I\r\ninledningen gör utrikesutskottet en kort beskrivning\r\nav de två konventioner om mänskliga rättigheter som\r\nantogs av FN 1966, den ena om de medborgerliga och\r\npolitiska rättigheterna och den andra om de ekono-\r\nmiska, sociala och kulturella rättigheterna. Man kan\r\nleta länge utan att här hitta ordet miljö.\r\nOrsaken till att miljön inte nämns är enkel. Kon-\r\nventionen godkändes och antogs av FN 1966. Det är\r\n32 år sedan. Då hade vi inte de kunskaper och de\r\nbittra erfarenheter av miljöföroreningarna och natur-\r\nresursskövlandet som vi har i dag. Katastrofen i\r\nAralsjön var ännu i sin linda, även om man räknar\r\nmed att minskningen av sjöns vatten började just för\r\n30 år sedan. Skogsavverkningarna och skövlandet av\r\nAmazonas regnskogar hade ännu inte tagit fart. De\r\nbörjade också på 60-talet. De internationella företa-\r\ngen höll fortfarande på att leta efter utvecklingsländer\r\nmed svag lagstiftning, där man inte hade skyddande\r\navverkningsförbud, exportförbud för råvaror, subven-\r\ntioner till skogsindustrin, hindrande lagar och skatte-\r\nregler. I Indonesien, som har nämnts här flera gånger,\r\nstartade exploateringen av skogsområdena 1967, då\r\nregeringen förklarade att staten hade ensamrätt till\r\nlandets skogar.\r\nMan kan gå igenom den ena naturtillgången efter\r\nden andra och se att just i början av 1970-talet börja-\r\nde förstörelsen av vår miljö på allvar, så att återväxten\r\nav det förbrukade inte hinner i kapp utnyttjandet. Det\r\nhände samma sak med luft, med jordar, med marker\r\noch med fisket.\r\nLängst bak i utrikesutskottets betänkande finns en\r\nlista över MR-konventionerna och vilka länder som\r\nhar ratificerat dem. Flera konventioner, som var\r\nmindre till omfång och bredd, föregick de båda från\r\n1966 och handlade om mänskliga rättigheter i någon\r\nform, t.ex. den om rasdiskriminering från 1965, folk-\r\nmord 1965 och politiska rättigheter för kvinnor 1952.\r\nAndra konventioner kom efter de båda huvudkonven-\r\ntionerna och var mer en utvidgning eller ett tillägg,\r\nt.ex. barnkonventionen och konventionen mot dis-\r\nkriminering av kvinnor.\r\nAtt lägga till god miljö som en mänsklig rättighet\r\nsom en konvention är alltså fullt logiskt, följdriktigt\r\noch möjligt.\r\nUtskottet talar i sitt avslagsyrkande till motionen\r\nom begreppet god miljö. Man säger så här: \"Utskottet\r\nanser att det är av vikt att begreppet mänskliga rättig-\r\nheter inte görs otydligt. Det går inte i dag att förutse\r\nhur ett internationellt kodifieringsarbete rörande\r\nmänskliga 'miljö'-rättigheter skulle utvecklas och hur\r\nett sådant arbete skulle påverka det arbete som redan\r\nbedrivs för att få stater att efterleva nu allmänt erkän-\r\nda mänskliga rättigheter. Utskottet finner därför i\r\ndagens läge inte skäl att i internationella sammanhang\r\naktualisera denna fråga.\"\r\nVi har i Miljöpartiet en vision om en överlev-\r\nnadsmiljö för kommande generationer: en god miljö\r\ndär förstörelsetakten inte är högre än regenereringen,\r\ndvs. återflödet eller återskapandet, och där nyttan av\r\nen miljökonvention väger tyngre än eventuella svårig-\r\nheter att formulera en sådan konvention. Jag förnekar\r\ninte på något sätt att svårigheter finns, men de är inte\r\noöverkomliga.\r\nMiljöpartiets nästa reservation gäller en interna-\r\ntionell miljödomstol. Utskottet hänvisar till domstolen\r\ni Haag och till den särskilda kammare som finns för\r\nmiljömål och menar att den är fullt tillräcklig. Utskot-\r\ntet bortser då från det faktum att motionen gäller en\r\ndomstol där också organisationer har talerätt. Så är\r\ndet inte i den särskilda kammaren.\r\nMen i Sverige har organisationer nu talerätt enligt\r\nvår nya miljöbalk. Därför bör Sverige följdriktigt\r\nkräva detsamma, menar vi, vad gäller den internatio-\r\nnella domstolens särskilda kammare.\r\nEn internationell domstol där organisationer också\r\nhar talerätt eller en konvention om att god miljö är en\r\nmänsklig rättighet skulle ytterligare förstärka det\r\nnödvändiga internationella miljöarbetet och framför\r\nallt miljöansvaret. Det fanns inte samma behov när\r\nkonventionerna kom till för 32 år sedan. Men vår\r\nvärld har förändrats och den förändras i snabbare takt\r\nnu än den någonsin gjort. Också sociala och politiska\r\nvärderingar förändras.\r\nI går fanns i TV ett reportage från Senegal som\r\nhandlade om att kvinnorna själva lyckades sätta stopp\r\nför könsstympningen i en hel rad byar. Det intressanta\r\nvar hur alltsammans egentligen började. Det började\r\ngenom ett utbildningsprojekt för kvinnor som handla-\r\nde om någonting helt annat. Jag tror att det var ett\r\nhälsoprojekt. Det här visar tydligt vad många svenska\r\npartier som sysslat med regeringens demokratiprojekt\r\nvia de politiska partierna redan har lärt sig, att ett bra\r\nutvecklingsprojekt om t.ex. jämställdhet, fler kvinnor\r\ni politiken, hanteringen av miljöproblem, allt kan bli\r\nett indirekt starkt avgörande stöd för praktiskt ageran-\r\nde för demokrati och mänskliga rättigheter.\r\nLokala och globala miljöfrågor har blivit starka\r\npolitiska argument som i bästa fall påverkar den eko-\r\nnomiska utvecklingen i miljövänlig riktning. Vi måste\r\nkomma ihåg att vi inte planerar för dagens samhälle.\r\nVåra beslut ger utslag i sin helhet först om kanske 50\r\når. Hur ser världen ut då? Ständigt görs det prognoser\r\nom tillståndet i världen i vår framtid, hur det kommer\r\natt se ut i nästa generation. Men kan vi egentligen\r\nföreställa oss det? Knappast. En mängd oberäkneliga\r\nförändringar blandas hela tiden med gammalt och nytt\r\nsom vi inte heller haft en aning om.\r\nDet fattas ständigt en rad kollektiva beslut lokalt,\r\nnationellt, globalt som gäller vår överlevnadsmiljö.\r\nDe flesta tar tyvärr för lätt på hoten om människans\r\nframtid. Problem undanröjer man med en liten juste-\r\nring här och en liten justering där. För övrigt är man\r\nsäker på att de tekniska uppfinningar som man är så\r\noptimistiskt övertygad om skall komma fixar det\r\nmesta. Eller också får man ändra det politiska syste-\r\nmet, vilket inte är gjort i en handvändning.\r\nVi behöver långsiktigt planerande. Sätter vi de\r\nmänskliga rättigheterna i centrum kan vi känna oss\r\nsäkra på att vi i dag klarar att skapa en bra framtid för\r\nkommande generationer. Men vi i Miljöpartiet menar\r\natt de mänskliga rättigheterna måste omfatta också\r\nkravet på en god miljö.\r\nJag yrkar bifall till reservationerna 4 och 5 till\r\nUU17.</pre><pre>Anf.  112  TONE TINGSGÅRD (s):\r\nHerr talman! För första gången har regeringen till\r\nriksdagen givit en samlad framställning av sin politik\r\nför mänskliga rättigheter och gör med det en värdig\r\nmarkering av att FN:s deklaration om mänskliga rät-\r\ntigheter fyller 50 år i år. Därför är det med särskild\r\ntillfredsställelse jag börjar med att yrka bifall till\r\nhemställan i de båda betänkanden som vi nu behand-\r\nlar: UU17 Mänskliga rättigheter i svensk utrikespoli-\r\ntik och UU15 Demokrati och mänskliga rättigheter i\r\nSveriges utvecklingssamarbete. Fortsättningsvis skall\r\njag koncentrera mig på UU17 och sedan kommer\r\nAgneta Brendt att föra utskottsmajoritetens talan när\r\ndet gäller UU15.\r\nMänskliga rättigheter har alltid varit ett viktigt in-\r\nslag i svenskt bistånd och i Sveriges internationella\r\nförbindelser. Med sin skrivelse Mänskliga rättigheter i\r\nsvensk utrikespolitik slår regeringen fast att svensk\r\nutrikespolitik skall främja mänskliga rättigheter och\r\natt den ambitionen skall prägla hela utrikespolitiken i\r\nalla dess delar. Målet är att bidra till att människor\r\nockså i andra länder får del av\r\n- de grundläggande friheterna, dvs. rätten att hysa\r\noch uttrycka åsikter, utöva religion, bilda organi-\r\nsationer,\r\n- rätten till skydd mot övergrepp, som godtycklig\r\narrestering eller tortyr, och\r\n- rättigheter för att tillgodose de grundläggande\r\nbehoven, dvs. tillfredsställande levnadsstandard,\r\nhälsovård och utbildning.\r\nRättigheterna är inte rangordnade och de skall ses\r\nsom ömsesidigt samverkande.\r\nOm man funderar över om deklarationen om de\r\nmänskliga rättigheterna håller efter 50 år kan man väl\r\ngöra tankeexperimentet att de här rättigheterna fak-\r\ntiskt skulle ha blivit verklighet för alla människor. Då\r\nskulle man troligen finna att man på köpet uppnår\r\nmånga andra eftersträvansvärda och samverkande\r\ndelmål, som t.ex. demokrati, jämställdhet, jämlikhet,\r\nrättvis fördelning, god miljö och skydd för minorite-\r\nter. Jag tycker att det är något att ha med sig när man\r\nfunderar över om rättighetskatalogen behöver utökas.\r\nAtt framgent ge större vikt åt de ekonomiska, so-\r\nciala och kulturella rättigheterna, som regeringen\r\nlovar i sin skrivelse, är en nödvändig markering av att\r\nde olika rättigheterna är likvärdiga delar av samma\r\nhelhet.\r\nAtt ta fram delmål för de olika rättigheterna har\r\nvarit en nödvändig anpassning till tiden, inte minst för\r\natt möjliggöra genomförande och uppföljning. Rege-\r\nringen förbinder sig således att verka för:\r\n- barnets rättigheter, kvinnans rättigheter, rättighe-\r\nterna för personer som tillhör urbefolkningar och\r\nnationella eller etniska minoriteter,\r\n- rätten till liv, ett totalt avskaffande av dödsstraffet,\r\nåtgärder mot utomrättsliga avrättningar och\r\ntvångsmässiga försvinnanden,\r\n- totalt avskaffande av tortyr eller annan grym,\r\nomänsklig eller förnedrande behandling eller be-\r\nstraffning,\r\n- insatser för att införa och upprätthålla rättssystem\r\nmed garantier och göra slut på det utbredda bruket\r\nav strafflöshet,\r\n- rättigheter som främjar demokratin,\r\n- utökad internationell övervakning av de ekono-\r\nmiska, sociala och kulturella rättigheterna.\r\nEn annan väsentlig, tidsbunden förändring är ge-\r\nnombrottet för synen att främjande och skydd av\r\nmänskliga rättigheter är en legitim angelägenhet för\r\nvärldssamfundet - inte otillbörlig inblandning. Den\r\nsynen bekräftades av Wienkonferensen om mänskliga\r\nrättigheter 1993.\r\nFörutom FN och alla dess underorgan är Euro-\r\nparådet, OSSE och EU internationella organisationer\r\nsom också skall främja mänskliga rättigheter och som\r\nSverige är medlem i.\r\nFör sitt handlande där och gentemot enskilda län-\r\nder har regeringen formulerat fyra delmål:\r\n1.  Regeringar skall påverkas att respektera rättighe-\r\nterna.\r\n2.  Mänskliga rättigheter skall genomsyra arbetet i de\r\nglobala och regionala organisationerna.\r\n3.  De internationella normerna för de mänskliga\r\nrättigheterna skall ges djupare förankring och vi-\r\ndare spridning.\r\n4.  Mekanismer för att säkerställa respekten för de\r\növerenskomna normerna skall göras effektivare.\r\nRegeringens sätt att använda rättighetsdeklaratio-\r\nnen eller göra den operativ övertygar, och skrivelsen\r\när fortsättningsvis en omfattande genomgång av vad\r\nman kan göra när det gäller mänskliga rättigheter i\r\nutrikespolitiken, i vilka forum man kan agera, vem\r\nsom kan göra vad och hur. Utan att gå in på relatio-\r\nnerna till enskilda länder förefaller den mig rätt hel-\r\ntäckande.\r\nDet visar sig också vid behandlingen av de många\r\nmotionskraven. Det är mycket som kan bli bättre och\r\nmycket som kan göras bra med stöd av de konventio-\r\nner, organ och instrument som finns redan i dag.\r\nLiksom i förra årets motsvarande debatt kan man\r\nkonstatera att samsynen är stor i utskottet. Det under-\r\nstryks av det faktum att förhållandevis få reservatio-\r\nner fogats till betänkandet. Skrivelsen samlar upp 54\r\nmotioner med tillsammans 156 yrkanden. Det har\r\nresulterat i 14 reservationer, som jag härmed yrkar\r\navslag på.\r\nDen del av betänkandet som bygger på de motio-\r\nner som har väckts spänner över stora områden. Jag\r\ninskränker mig till att kommentera några yrkanden\r\noch reservationer.\r\nJust regeringens ambition att verkligen utnyttja\r\noch förbättra redan befintliga möjligheter att främja\r\nmänskliga rättigheter gör utskottet benäget att avvisa\r\nmotionskrav om nya rättigheter eller nya organ. Till\r\nvad som redan anförts i betänkandet kan läggas de\r\nproblem som finns rörande anslutning till konventio-\r\nnerna, förekomsten av reservationer och inte minst\r\nden resursbrist som vidlåder övervakningen av efter-\r\nlevnaden. Med dessa motiveringar avstyrks Miljöpar-\r\ntiets krav som har framförts under flera år på miljö\r\nsom mänsklig rättighet och inrättandet av en miljö-\r\ndomstol.\r\nDet är samma anda som motiverar att utskottet\r\ninte ställer sig bakom det moderata yrkandet om att få\r\ntill stånd en MR-debatt i generalförsamlingen i FN.\r\nVi tycker att reformeringen av FN kan få ha sin gång,\r\noch vi vill i stället hoppas på att den svenska rege-\r\nringens angreppssätt kan få bli en modell, så att frå-\r\ngan om mänskliga rättigheter skall få genomsyra alla\r\ndebatter i FN.\r\nNär det gäller förhållandet Kina-Hongkong, Ki-\r\nna-Tibet och Kina-Taiwan är utskottets bedömning i\r\nstort sett densamma som förra året, dvs. att ta alla\r\ntillfällen till kritik av de stora bristerna när det gäller\r\nmänskliga rättigheter men inte isolera Kina. Vad\r\ngäller kraven på att Sverige skall utnyttja sin plats i\r\nsäkerhetsrådet till att försöka föra upp Tibet och\r\nTaiwan på FN:s dagordning, får även en regering med\r\nhög ambitionsnivå välja sina strider. De övriga reser-\r\nvationerna på just detta avsnitt skiljer sig i sak litet\r\nfrån utskottstexten.\r\nSituationen i Colombia är mycket nedslående.\r\nTrots ett stort tryck utifrån och stark FN-närvaro\r\nförsvåras arbetet för mänskliga rättigheter, och det\r\nomfattande våldet i landet fortsätter. Det har utskottet\r\nkunnat konstatera vid flera tillfällen, bl.a. i vårvintras\r\nnär den vice utrikesministern var på besök. Hon fick\r\ndå ta emot en mängd kopior på vädjandebrev från\r\nriksdagens MR-grupp till Colombia. Breven till Co-\r\nlombia är sällsynt många. Ingen reaktion har avhörts.\r\nI ett svårt läge och med nyss insatta förstärkningar\r\nfrån FN, anser utskottsmajoriteten att det just nu inte\r\när aktuellt med ytterligare insatser - med betoning på\r\nnu.\r\nNågra yrkanden har i huvudsak bäring på asyl-\r\noch flyktinglagstiftningen i Sverige. Självfallet har\r\nregering och riksdag ansvar för att den står i överens-\r\nstämmelse med de mänskliga rättigheterna. Självfallet\r\när det viktigt att det är så för den svenska trovärdighe-\r\nten. Beredningsansvaret för de frågorna ligger inte\r\nhos utrikesutskottet. Utan att gå in i detalj i frågorna\r\när det svårt att diskutera sakinnehållet.\r\nTill vad som anförts i betänkandet om kravet på\r\natt verka för att EU skall anslutas till Europakonven-\r\ntionen vill jag tillföra att det amsterdamfördrag som\r\nriksdagen godkände för en kort tid sedan lägger fast\r\natt EU bygger på principen om frihet, demokrati och\r\nrespekt för mänskliga rättigheter. En medlemsstat som\r\nbrister i efterlevnad på dessa punkter skall kunna\r\nsuspenderas, och en stat som vill bli medlem blir inte\r\ndet om de mänskliga rättigheterna inte respekteras.\r\nHerr talman! Jag vill påstå att de reservationer\r\nsom finns i detta betänkande inte motsäger utan un-\r\nderstryker att utskottet helhjärtat ställer sig bakom\r\nregeringens ambition att mänskliga rättigheter skall\r\nvara en integrerad del av utrikespolitiken och påverka\r\nden i alla dess delar. I flera betänkanden som lagts\r\nfram under våren som gällt samarbetet med Central-\r\noch Östeuropa, Afrika och fattigdomsbekämpningen\r\noch dagens betänkande om utvecklingssamarbete har\r\nvi kunnat lägga fast samma ambition.\r\nAtt främja och skydda de mänskliga rättigheterna\r\när ett långsiktigt arbete som inte ger snabba resultat\r\nutan kräver konsekvens, tålamod, kunskap och vilja\r\nav dem som verkställer och av oss som granskar.\r\nHerr talman! Jag ser att jag har disponerat min tid\r\nså klokt att jag har litet tid över att rikta ett tack från\r\nutskottsmajoritetens sida till Inger Koch som lämnar\r\nutskottet. Det är litet tokigt att jag som har varit leda-\r\nmot kortast tid gör detta. Det känns trevligt att få göra\r\ndet. Det har varit en angenäm bekantskap, och det har\r\nvarit ett angenämt och stimulerande samarbete som\r\njag å hela utskottets vägnar tackar för.\r\nFrån annat håll har det nått oss att Helena Nilsson\r\nlämnar utskottet. Jag vill på samma sätt få framföra\r\ntill Helena ett varmt tack för samarbetet i utskottet.</pre><pre>Anf.  113  INGER KOCH (m) replik:\r\nHerr talman! Tone Tingsgård sade att samsynen är\r\nstor i utskottet när det gäller att försvara mänskliga\r\nrättigheter, att inse att mänskliga rättigheter och de-\r\nmokrati är det som våra samhällen skall leva på och\r\nleva upp till. Det är bra. Det lovar gott inför framti-\r\nden.\r\nTone Tingsgård poängterade också att det finns en\r\nlegitim rättighet att påpeka när mänskliga rättigheter\r\nkränks. Därför har vi svårt att förstå varför socialde-\r\nmokraterna inte är mer positiva till vårt förslag om en\r\nårlig allmän debatt om mänskliga rättigheter i FN:s\r\ngeneralförsamling.\r\nVi tycker att det är viktigt att understryka betydel-\r\nsen av vad man faktiskt har skrivit under. Det måste\r\nbetyda något när länder skriver under resolutioner\r\neller konventioner. Ländernas regeringar har också\r\nåtagit sig att leva upp till sina åtaganden. Det vore\r\nintressant att se hur alla länder fullföljer åtagandena.\r\nVi står kvar vid vårt yrkande om den årliga debatten.\r\nDet finns en samsyn mellan fyra partier. Det finns\r\nalltså stöd hos fyra partier för den tanken. Vi har stöd\r\nhos olika organ i FN, som tycker att det skulle vara\r\nbra att lyfta upp frågan till FN:s generalförsamling,\r\ninte bara när det gäller de resolutioner som diskuteras\r\ninom tredje utskottet.</pre><pre>Anf.  114  TONE TINGSGÅRD (s) replik:\r\nHerr talman! Jag har inte så mycket att tillägga till\r\nvad jag sade i mitt anförande om varför vi har ställt\r\noss litet försiktigt avvisande till förslaget. Det är inget\r\navslag på kravet. Detta är vad vårt utskott brukar kalla\r\nett besvarande. Det kan ses som att det inte är någon\r\noerhörd glöd i motståndet.</pre><pre>Anf.  115  INGER KOCH (m) replik:\r\nHerr talman! Tack så mycket för det, Tone Tings-\r\ngård. Då ser vi fram emot att så småningom, kanske\r\nom några år, få gehör för tanken. Tack för de vackra\r\norden som riktades till mig.</pre><pre>Anf.  116  EVA ZETTERBERG (v) replik:\r\nHerr talman! Det är en riktig iakttagelse från Tone\r\nTingsgård att det finns en bred samsyn och att i stort\r\nsett samtliga partier ställer sig bakom regeringens\r\npolitik vad gäller mänskliga rättigheter. Det kan jag\r\nmed säkerhet uttala vad gäller Vänsterpartiet. Det\r\nförefaller vara så för övriga partier.\r\nDet finns ett område där jag tycker att Tone\r\nTingsgård kommer lätt undan, och det är flyktingpo-\r\nlitik och krigsmaterielexport. Tone Tingsgård säger\r\natt det har bäring men att det behandlas på annat håll.\r\nMen då kan ju majoriteten uttrycka tydligt och klart -\r\ndet finns inte klart uttryckt i betänkandet - att en\r\nhumanitär flyktingpolitik och en vapenexport osv. är\r\ndelar som på ett mycket klart och tydligt sätt påverkar\r\nsvensk utrikespolitik vad gäller mänskliga rättigheter\r\noch att ni bevakar det. Där tycker jag att man från\r\nregeringens och majoritetens sida smiter undan.\r\nJag vill också återigen fråga Tone Tingsgård om\r\nambassadrapporterna, som i många stycken håller en\r\nmycket intressant och hög nivå på informationen.\r\nVarför kan inte Sverige publicera dem? Varför skall\r\nde vara hemliga, när det i USA är fullt möjligt att\r\npublicera dem från respektive land?\r\nI fråga om Colombia säger Tone Tingsgård \"inte\r\nnu\". Vi som är engagerade vad gäller Colombia har\r\nhört det länge. Det är aldrig för sent. Mitt exempel\r\nmed Faraj Sarkoohi visar att där man har tyckt att det\r\nhar i stort sett varit dödsdömt med en person eller ett\r\nskeende är det inte dödsdömt, inte hopplöst. Men jag\r\nmenar ändå att det vad gäller Colombia, även om man\r\ninte ser att det är så på lång sikt, finns vissa förutsätt-\r\nningar att agera, utifrån att båda parter har sagt sig\r\nvara intresserade av fredssamtal, och efter president-\r\nvalet, som många har väntat på som en avgörande\r\ntidpunkt. Varför inte nu?</pre><pre>Anf.  117  TONE TINGSGÅRD (s) replik:\r\nHerr talman! När det gäller krigsmaterielexporten\r\när det känt för alla som deltar i den här debatten att\r\nrespekten för mänskliga rättigheter är ett avgörande\r\nkriterium när man beslutar om export eller inte ex-\r\nport. Den bedömningen görs inte här i kammaren, och\r\ndet kanske inte vore så lämpligt att göra det heller.\r\nI fråga om asylpolitiken säger Eva Zetterberg att\r\ndet är viktigt med en human och humanitär asylpoli-\r\ntik. Jag anser att Sverige har det. Mottagandet är\r\ninsnävat, men det är inte till asylpolitikens nackdel.\r\nTvärtom har det enligt min mening gjorts framsteg när\r\ndet gäller att värna asylrätten. Men även det är, som\r\nsagt var, en fråga som helst och med fördel diskuteras\r\ni det sammanhang där den hör hemma.\r\nNär det gäller ambassadrapporteringen medger jag\r\natt jag gick förbi den flyktigt, därför att jag tyckte att\r\nmotiveringen i reservationen vette mot det asylpoli-\r\ntiska hållet. Det är egentligen det argumentet som tas\r\nupp i reservationen, att man skall kunna dra nytta av\r\nofficiella ambassadrapporter vid bedömningen av\r\ndessa flyktingfrågor. Jag ställer mig litet tveksam till\r\ndet argumentet, därför att så som det fungerar i dag\r\nnär det gäller Utlänningsnämndens hantering av ären-\r\nden är de flesta sådana här fall sekretessbelagda. Inför\r\nrisken att ambassadrapporterna skulle förlora i värde\r\nför oss som får ta del av de hemliga rapporterna om\r\nde görs offentliga, vill jag säga att man kanske också\r\nskulle förlora i den andra änden.</pre><pre>Anf.  118  EVA ZETTERBERG (v) replik:\r\nHerr talman! Den risken tycker jag att man skall\r\nta, utifrån att det blir en allmän kunskap. Mycket av\r\ndet som står i rapporterna är ändå allmängiltigt och\r\nhandlar inte om att lämna ut uppgifter om en enskild\r\nperson, vilka självfallet bör skyddas. Jag har svårt att\r\nse varför USA kan ha offentlig rapportering och inte\r\nSverige.\r\nDet finns inte mer tid att diskutera frågan om\r\nkrigsmateriel och flyktingpolitik. Även om det inte är\r\npå sin plats att gå in på detta i detalj, eftersom det här\r\nbetänkandet inte handlar om det, tycker jag, som\r\nTone Tingsgård sade från talarstolen, att det har en\r\nbetydelse hur Sverige sköter flyktingpolitiken på\r\nhemmaplan, de regler vi har och den praktik vi har\r\nvad gäller krigsmaterielexport. Det här är saker som\r\nskapar trovärdighet eller gör att svensk trovärdighet\r\nminskar. Därför har det klar bäring just på frågan om\r\nsvensk utrikespolitik vad gäller mänskliga rättigheter.</pre><pre>Anf.  119  BODIL FRANCKE\r\nOHLSSON (mp) replik:\r\nHerr talman! I den andra konventionen om\r\nmänskliga rättigheter står ordet \"hälsa\". Jag nämnde\r\ndet. Om jag skall ta upp det kan jag säga att en god\r\nhälsa kan man inte ha om man finns i en mycket dåligt\r\nmiljö, därför att då blir man sjuk. Det fungerar alltså\r\ninte. Men jag tror inte att den som önskar förorena\r\nmiljön har en så långdragen tankekedja.\r\nNär utskottet avstyrker motionen talar man mer\r\nom en kodifiering av begreppet, medan Tone Tings-\r\ngård talar om att de andra motionerna, som jag kallar\r\ntilläggsmotioner, är en nödvändig anpassning till\r\ntiden. Jag undrar om vi inte är på efterkälken hela\r\ntiden i fråga om miljöförstöringen, och om vi inte\r\nskulle behöva anpassa det både till tiden och till den\r\nhastighet som föroreningen har.\r\nJag förstår inte det som har sagts om nya organ.\r\nOm vi har två grundläggande konventioner om\r\nmänskliga rättigheter och vi lägger till konventioner i\r\nsamma ämne, som bara utgör ett förtydligande, är det\r\nväl inte något nytt organ, som man behöver vara rädd\r\nför att det skall ställa till ytterligare svårigheter när de\r\ngenomförs.\r\nJag pratade en gång med ett par afrikaner om detta\r\nmed att miljön skulle kunna komma in i säkerhetsrå-\r\ndet. Då sade de, som man ofta hör från tredje världens\r\nländer, att det är alldeles för dyrt och att de inte kan\r\ngå med på någonting sådant. När jag då sade att vi\r\nskulle kunna ta in frågan om vatten var de helt med på\r\ndet: Vatten kan vi tänka oss, därför att det gäller vår\r\növerlevnadsmiljö. Jag menar att rätten till en god\r\nmiljö gäller vår överlevnad.</pre><pre>Anf.  120  TONE TINGSGÅRD (s) replik:\r\nHerr talman! Jag tror säkert att man kan diskutera\r\nlänge om vad som är tyngdpunkten, vad som är till-\r\nlägg, vad som är mål och vad som är delmål. I slutet\r\nav den skrivelse som ligger till grund för just betän-\r\nkandet UU17 uppehåller sig regeringen ganska\r\nmycket vid vad man tycker är bekymmersamt i dag\r\nnär det gäller just internationella konventioner och\r\narbetet med dem. Det kanske framför allt är där man\r\nkan sätta ned foten när det gäller hur man ser på nyhe-\r\nter, om jag får sammanfatta det så slarvigt. Det är just\r\ndetta, som både Bodil Francke Ohlsson och jag har\r\nvarit inne på, att länder inte ansluter sig, att de reser-\r\nverar sig, att det finns för litet resurser, att man inte\r\nefterlever det som redan finns. Regeringen - som jag\r\nhåller ett kort på - är väldigt bestämd i sin ambition\r\nhär, nämligen att innan man har fått de existerande\r\nkonventionerna, deklarationerna och organen att fun-\r\ngera väl är det inte läge att föra in nya saker. Den\r\nuppfattningen delar jag.</pre><pre>Anf.  121  LENNART ROHDIN (fp) replik:\r\nHerr talman! I sitt anförande sade Tone Tingsgård\r\natt hon och Socialdemokraterna vill begränsa sig till\r\natt utnyttja befintliga instrument när det gäller över-\r\nvakning av efterlevnad. Som Tone Tingsgård känner\r\ntill, finns det en särskild kommission i FN, FN:s\r\nkommission för mänskliga rättigheter, som har till\r\nhuvuduppgift att göra detta. Där har Sverige, som\r\nbekant, varit med om att lägga ned talan när det gäller\r\nKina. Eftersom detta är ett av de viktigaste befintliga\r\ninstrumenten vill jag fråga Tone Tingsgård om hon\r\ntycker att det finns anledning för Sverige att på nytt\r\nförsöka få upp frågan om Kina i FN:s MR-\r\nkommission igen, genom att väcka en resolution nästa\r\når.\r\nTone Tingsgård konstaterade att det finns enighet\r\nom mycket. Det stämmer. Oenigheten är tyvärr, som\r\nEva Zetterberg sade, på de områden där det kanske\r\nskulle kosta litet för Sverige att ha en annan politik.\r\nTone Tingsgård nämnde Hongkong. I utskottets\r\nbetänkande hänvisar man till förra årets betänkande\r\noch konstaterar att man fäster vikt vid att Kina står\r\nfast vid sina tidigare åtaganden. Ja, det har man gjort.\r\nMan har upphävt de demokratiska reformer och MR-\r\nreformer som man lovade att upphäva.\r\nMan konstaterar vidare att valet har ägt rum, så-\r\nsom tidigare utlovats. Ja, men det har skett med såda-\r\nna inskränkningar i valsystemet att 60 % av väljarna\r\nfått 30 % av mandaten. Finns det anledning till ytter-\r\nligare kommentar från majoritetens sida när det gäller\r\nvalen och utvecklingen i Hong Kong?\r\nNär det gäller Taiwan tror jag att Tone Tingsgård\r\nhar missuppfattat resonemanget om att det handlar om\r\natt utnyttja platsen i säkerhetsrådet. Hon sade att\r\nSverige skall välja sina strider.\r\nVi behöver inte välja. Det fanns så sent som i\r\nseptember i höstas ett antal stater i FN som ville resa\r\nfrågan om att utreda Taiwans plats i FN-systemet. Det\r\nhade räckt med att Sverige hade stött ett sådant krav,\r\noch det skulle räcka i fortsättningen. Anser Tone\r\nTingsgård t.ex. att det finns argument för att Taiwan\r\ninte skall vara med i WHO? Det finns ju ickestater\r\nsom har beviljats medlemskap i denna typ av organi-\r\nsationer.\r\nJag har en sista direkt fråga till Tone Tingsgård.\r\nAnser Socialdemokraterna i Sverige att Taiwans folk\r\nhar rätt att självt bestämma om sin framtid?</pre><pre>Anf.  122  TONE TINGSGÅRD (s) replik:\r\nHerr talman! Det var många frågor på ett bräde\r\nigen.\r\nDet ingår i betänkandet en beskrivning av hur det\r\ngår till när EU lägger ned sin röst i FN:s MR-\r\nkommission. Utrikesministerns syn på detta ingår\r\nockså i betänkandet. Det ingår en deklaration från\r\nutrikesministern om att detta inte hindrar Sverige från\r\natt i de sammanhang där det är möjligt kritisera Kina\r\nför bristen på respekt för mänskliga rättigheter. Det\r\nkan jag ställa mig bakom.\r\nI den motion där Folkpartiet framför stark kritik\r\nmot hanteringen av Kina i EU för man också fram\r\nkravet på att Kina skall bli medlem i WTO, just för att\r\nfå möjligheten att genom dialog och direkt kontakt\r\npåverka. Det är det vanskliga vi har att göra. Det\r\ngäller den kritiska dialog som merparten av partierna i\r\nSveriges riksdag står bakom.\r\nDet blir kanske ett bakslag ibland, men det måste\r\nmed nödvändighet skifta litet upp och ned. Om dialo-\r\ngen skall komma till stånd måste man också kosta på\r\nsig att ibland notera de ytterligt små positiva föränd-\r\nringar som sker. Det är det som ligger bakom detta\r\nställningstagande.\r\nMer hann jag inte på dessa två minuter.</pre><pre>Anf.  123  LENNART ROHDIN (fp) replik:\r\nHerr talman! Om det skulle uppstå några små po-\r\nsitiva tecken i Kina är det inget som hindrar att man\r\nframhåller detta även om man fortsätter att driva frå-\r\ngan om en resolution i FN:s MR-kommission. Det jag\r\npekade på var att just FN:s MR-kommission, där Kina\r\nsjälvt deltar, är ett av de få sammanhang där man kan\r\ndriva frågan om efterlevnad när det gäller mänskliga\r\nrättigheter och liknande. Om man avstår från att göra\r\ndet där och begränsar FN:s MR-kommission till att\r\nhantera länder som Republiken Kongo, Burundi och\r\nandra isolerade småstater utan några andra vänner har\r\nFN:s huvudinstrument för att kontrollera efterlevna-\r\nden av dessa frågor närmast blivit en nullitet i sam-\r\nmanhanget.\r\nSedan vill jag återkomma till de två frågor jag\r\nställde. Finns det någon ytterligare kommentar till\r\nutvecklingen i Hong Kong sedan den 1 juli förra året?\r\nHar Taiwans folk rätt att självt bestämma om sin\r\nframtid enligt svensk socialdemokrati?</pre><pre>Anf.  124  TONE TINGSGÅRD (s) replik:\r\nHerr talman! Jag är fullständigt övertygad om att\r\nFN:s MR-kommission kommer att hålla fanan högt\r\noch ta tillfället att göra de uttalanden som behöver\r\ngöras beroende på utvecklingen.\r\nDet framgår väldigt tydligt av det betänkande som\r\nvi talar om, Lennart Rohdin, att utskottet delar oron\r\nför utvecklingen i Hong Kong. Det är helt klart. Det\r\nmå så vara att man sedan noterar att valen har ägt rum\r\npå dessa premisser och att de kanske blev sämre än\r\nvad man hade trott. En del bedömare som har uttalat\r\nsig om valen i Hong Kong drar också slutsatsen att\r\nKina är angeläget om att ändå spela ett vackert spel.\r\nVi får fortsätta att följa utvecklingen, för den är de-\r\nfinitivt inte slut med detta val.\r\nNär det gäller befolkningen i Taiwan kan vi ut-\r\ntrycka det så, att folket i Taiwan likaväl som folk i\r\nandra delar av världen har rätt åtminstone till det\r\nsjälvbestämmande som området tillåter. I och med det\r\nsäger vi inte att vi kräver total självständighet och\r\nsuveränitet. Det gäller också länder på många andra\r\nhåll. Där står vi för närvarande.</pre><pre>Anf.  125  HELENA NILSSON (c):\r\nHerr talman! Dagligen får vi rapporter om hur de\r\nmänskliga rättigheterna kränks, trots att vi som så\r\nmånga har sagt i dagens debatt kan högtidlighålla 50-\r\nårsdagen av FN:s allmänna förklaring om mänskliga\r\nrättigheter.\r\nDet är min erfarenhet från de snart tre år som vi\r\nhar varit medlem i EU att vi genom medlemskapet\r\noch därigenom samarbetet inom den gemensamma\r\nutrikes- och säkerhetspolitiken tillsammans med andra\r\nmedlemsländer på ett mer aktivt sätt kan driva frågor-\r\nna om de mänskliga rättigheterna kopplade till utri-\r\nkespolitiska frågor. Men det gäller också arbetet i\r\nEuroparådet, i OSSE och i FN:s säkerhetsråd.\r\nDärför är regeringens skrivelser och UU:s betän-\r\nkanden värdefulla dokument i detta arbete.\r\nJag vill redan nu, herr talman, yrka bifall till hem-\r\nställningarna i båda betänkandena.\r\nI UU:s betänkande nr 15 behandlas demokratifrå-\r\ngor och frågor om mänskliga rättigheter i utvecklings-\r\nsamarbetet. Enligt Centerpartiets uppfattning är det av\r\nstor vikt att det förs en mycket konstruktiv dialog\r\nmellan Sverige och våra samarbetsländer. Dialogen\r\nmåste föras med stor respekt och ödmjukhet inför de\r\npositiva steg som tas mot demokrati, uppbyggande av\r\ndet civila samhället och människors ökade deltagande\r\ni politiska processer.\r\nRespekt och ödmjukhet måste också visas mot de\r\ntraditionella beslutssystem som finns i många av våra\r\nsamarbetsländer. När utrikesutskottet var på besök i\r\nNamibia i augusti 1996 diskuterade vi just detta på ett\r\nseminarium vid universitetet i Windhoek. Deltagarna\r\nfrån Namibia markerade mycket tydligt hur de på\r\nolika sätt försöker få de traditionella beslutssystemen\r\natt inlemmas i den demokratiska uppbyggnaden av det\r\nsjälvständiga Namibia.\r\nI utvecklingssamarbetet blir det också viktigt att\r\nständigt fokusera och föra en dialog kring kvinnornas\r\noch barnens rättigheter. Precis som Bodil Francke\r\nOhlsson tidigare har sagt från talarstolen är det gläd-\r\njande att, som i går, få se TV-program från Senegal,\r\ndär man på ett konstruktivt och framgångsrikt sätt har\r\njobbat fram ett förbud mot kvinnlig omskärelse. Det\r\när också ett bevis på att man når resultat efter många\r\når av dialog om mänskliga rättigheter för i detta fall\r\nunga flickor.\r\nJag tycker att det finns anledning att i denna debatt\r\ntala om att det redan i mitten på 80-talet, när frågan\r\nom kvinnlig omskärelse fördes upp på dagordningen,\r\nvar frivilligorganisationen Husmodersförbundet som\r\nvar det svenska kvinnoförbund som började arbeta\r\nmed dessa frågor. Ute i samarbetsländerna hade man\r\ningen som helst misstanke om att Husmodersförbun-\r\ndet skulle ägna sig åt en sådan subversiv verksamhet\r\nsom att föra en dialog kring kvinnlig omskärelse.\r\nEn aspekt på området mänskliga rättigheter som\r\nberör både män och kvinnor över hela världen och\r\nsom uppmärksammas är den totala tystnaden om de\r\nhivsmittade och de aidssjuka. Som Världshälsoorga-\r\nnisationen rapporterade vid jultid är det 30 miljoner\r\nsom är drabbade. 20 miljoner av dem finns i länderna\r\nsöder om Sahara. Många av de länderna är våra sam-\r\narbetsländer.\r\nPå den senaste interparlamentariska unionskonfe-\r\nrensen antogs en resolution för att just uppmärksam-\r\nma de aidsdrabbade ur ett MR-perspektiv.\r\nI betänkandet UU15 står jag bakom majoritets-\r\nskrivningen när det gäller en årlig redogörelse om\r\nMR-läget i våra samarbetsländer och att den skulle\r\npresenteras i samband med budgetpropositionen.\r\nEfter att ha arbetat nu snart fyra år i utskottet ser jag\r\nen problematik med en sådan årlig redogörelse. Jag är\r\nrädd för att den kommer att fokusera på det som står i\r\nen den redogörelsen och att det blir en konfrontation\r\nmellan vad regeringen framför och vad utskottet och\r\nde olika partierna sedan har att framföra.\r\nJag har tyckt att det sätt som vi har arbetat i ut-\r\nskottet, med ett eget betänkande om mänskliga rättig-\r\nheter, har gett större möjligheter att finna majoritets-\r\nskrivningar. Det har varit en konstruktiv tillgång i\r\narbetet. Jag vill nämna det betänkande vi hade om\r\nkrigsmaterielexporten 1994/95. Där var vi ense om\r\nskrivningarna om situationen för de mänskliga rättig-\r\nheterna i Indonesien och Östra Timor. Det är förkla-\r\nringen till varför jag står bakom majoritetsskrivning-\r\nen.\r\nI det fortsatta arbetet med mänskliga rättigheter är\r\ndet angeläget att uppmärksamma rätten till att fritt\r\nuttala sina åsikter i tal och skrift, rätten att organisera\r\nsig fackligt och politiskt, rätten att fritt utöva sin reli-\r\ngion, kampen att få bort dödsstraffet, rättigheter för\r\nminoriteter och avskaffandet av tortyr.\r\nEftersom detta är min sista debatt som riksdagsle-\r\ndamot vill jag ta tillfället i akt att också beröra hur\r\nintressant det har varit att som representant för Sveri-\r\nges riksdag i OSSE:s parlamentariska församling få\r\ndiskutera just arbetet med de mänskliga rättigheterna,\r\ninte minst i Turkiet. Det har varit intressant att få\r\ndebattera och diskutera med parlamentariker, kolle-\r\nger. Det finns de som i sitt parlament faktiskt har\r\nledamöter som sitter i fängelse. Det har varit intres-\r\nsant att diskutera minoriteternas problem runt om i\r\nvåra medlemsländer i OSSE och ständigt uppmärk-\r\nsamma deras situation ur ett säkerhetspolitiskt per-\r\nspektiv.\r\nVarje år hittills har jag också mött kolleger som\r\nmed stolthet har talat om att just deras parlament\r\nunder det gångna året har beslutat sig för att avskaffa\r\ndödsstraffet. Anledningen till att jag för fram det är att\r\njag också vill peka på att det görs framsteg, att samar-\r\nbete är viktigt och att en dialog är viktig för att föra\r\narbetet med mänskliga rättigheter framåt.\r\nJag vill tacka Tone Tingsgård för att hon tackade\r\nmig. Jag vill tacka mina övriga kolleger i utskottet för\r\nett mycket stimulerande och intressant samarbete i\r\nutskottsarbetet och också i debatterna här i kammaren.\r\nJag vill försäkra er om att vi kommer att mötas. Jag\r\nkommer att engagera mig i olika frivilligorganisatio-\r\nner som jobbar med både utrikesfrågor och bistånds-\r\nfrågor.\r\nSedan vill jag också säga så här: Ni kära kolleger,\r\njag kommer med mycket stor värme att tala om er\r\ninför den radiolyssnande allmänheten den 1 augusti.\r\nDå kommer jag att berätta om vad som hände när\r\nutrikesutskottet begick en ökenvandring vid vårt be-\r\nsök i Namibia.</pre><pre>Anf.  126  INGER KOCH (m) replik:\r\nHerr talman! Helena Nilsson var rädd för en kon-\r\nfrontation om vår reservation nr 1 skulle bifallas. Den\r\ninnehåller alltså ett krav på rapporter om hur mänskli-\r\nga rättigheter efterlevs i våra biståndsländer. Jag kan\r\ninte se att detta skulle leda till någon konfrontation,\r\nsnarare tvärtom. Vi har försökt att få de här till stånd\r\nvarje år för att kunna bedöma vilka insatser som be-\r\nhövs för att kunna stärka länderna i det här avseendet.\r\nVi vet kanske inte så väldigt mycket om det annat än\r\ngenom de rapporter vi får från våra ambassader. De är\r\nju, som tidigare har sagts i diskussionen, hemliga.\r\nDärför kan vi inte tala så mycket om dem, inte här\r\nifrån talarstolen i alla fall.\r\nDet är därför som vi har varit så ihärdiga i att få\r\ndessa. Jag är medveten om att vi har blivit lovade\r\ndem, men ända till dess att vi har dem på bordet\r\nkommer vi också att kräva dem.\r\nJag vill också passa på tillfället, Helena, att tacka\r\nför dels en vänskap, dels för väldigt konstruktivt sam-\r\narbete.</pre><pre>Anf.  127  HELENA NILSSON (c) replik:\r\nHerr talman! Jag skall vidareutveckla vad jag sade\r\ni mitt anförande just när det gäller frågan om en årlig\r\nredogörelse. Den gäller just erfarenheten från hösten\r\n1994. Det var det allra första betänkandet som jag var\r\nmed om. Där fick vi informationer från krigsmaterie-\r\nlinspektören som hade olika rapporter med sig som\r\nsade att man gjorde den bedömningen att situationen\r\nför de mänskliga rättigheterna hade förbättrats i Indo-\r\nnesien. Men vi i utskottet gjorde en helt annan be-\r\ndömning. När man kan göra så olika bedömningar av\r\nsituationen på Östra Timor, är jag rädd för att en\r\nsådan redogörelse kommer att överskugga all annan\r\ndiskussion om inriktning, mål och verksamhet när det\r\ngäller biståndet.\r\nJag har tyckt, precis som jag sade, att det här be-\r\ntänkandet som vi gemensamt har jobbat fram har gett\r\nstörre förutsättningar för att komma överens och vara\r\nkonstruktiva. Det har dessutom bidragit till att föra\r\nfram debatten om mänskliga rättigheter.</pre><pre>Anf.  128  INGER KOCH (m) replik:\r\nHerr talman! Jag delar inte de farhågorna, Helena\r\nNilsson. Jag tror att detta kan vara ett konstruktivt\r\nbidrag till att se hur inriktningen i våra samarbetslän-\r\nder skall vara i framtiden. Jag tror att det ger oss ett\r\ngott stöd i det fortsatta samarbetet.</pre><pre>Anf.  129  HELENA NILSSON (c) replik:\r\nHerr talman! Jag har respekt för att fem partier har\r\nden förhoppningen att en sådan här redogörelse skulle\r\nkunna bidra till en konstruktiv debatt. Låt oss se vad\r\nframtiden har i sitt sköte när det gäller de här frågor-\r\nna! Jag skall noggrant följa dem.\r\nSedan vill jag naturligtvis tacka Inger Koch för de\r\ngångna fyra åren och för det mycket nära och intres-\r\nsanta samarbete som vi har haft både i utskottet och\r\npå våra olika resor där vi gemensamt har representerat\r\nSveriges riksdag.</pre><pre>Anf.  130  EVA ZETTERBERG (v) replik:\r\nHerr talman! Jag vill instämma i tackkören till\r\nHelena Nilsson som jag har stor respekt för. Jag vill\r\ngärna önska henne lycka till i det nya uppdraget. Jag\r\ntror att hon kommer att göra ett lika bra jobb där som\r\nhär i riksdagen.\r\nHerr talman! Jag skulle önska att jag kunde stanna\r\ndär och inte behövde fråga mer, men problemet är att\r\njag tycker att Centern har agerat litet konstigt i vissa\r\nfrågor. För mig är det litet överraskande att Centern\r\ntill varje kommatecken i de här två betänkandena har\r\nkunnat komma till samma slutsatser som Socialdemo-\r\nkraterna.\r\nVad gäller den konkreta fråga som Inger Koch\r\nväckte förstår jag inte riktigt Helena Nilssons in-\r\nvändningar eftersom hela utskottet, även majoriteten,\r\när klar över att man behöver den här redogörelsen.\r\nIngen av oss andra har sett att de problem som Helena\r\nNilsson pekar på finns. Skillnaden är att vi vill ha ett\r\ntillkännagivande. Vi tycker att de propåer utskottet\r\nhar gjort inte har räckt. Vi har inte fått det. Men det är\r\ningen som ifrågasätter behovet av de årliga rapporter-\r\nna. Varför en sådan tveksamhet? Behöver inte rege-\r\nringen ibland en liten blåslampa för att komma till\r\nskott, Helena Nilsson?</pre><pre>Anf.  131  HELENA NILSSON (c) replik:\r\nHerr talman! Jag tror att den skillnad som Eva\r\nZetterberg beklagar och att jag instämmer i varje\r\nkommatecken beror på mina erfarenheter. Jag är litet\r\norolig för att en sådan redogörelse skulle överskugga\r\nallt annat när det gäller biståndssamarbetet och bi-\r\nståndsinriktningen. Detta kan naturligtvis vara präglat\r\nav det arbete som jag har gjort i utskottet. Jag tyckte\r\natt enprocentsmålet fick en alldeles för stor dimen-\r\nsion, även om det är viktig. Det handlar om inrikt-\r\nning, kvalitet och utvärderingar av biståndet. Jag är\r\nrädd för att en sådan här redogörelse kan leda till att\r\nman kommer fram till olika ståndpunkter jämfört med\r\nvad regeringen anser. Jag har sett det, och jag har\r\nredan gett det exemplet. Därför vidhåller jag den här\r\nuppfattningen. Andra efterföljande centerpartister får\r\ngärna komma till en annan slutsats. Jag tycker att det\r\nhär har varit viktigt utifrån min erfarenhet.\r\nSamtidigt vill jag tacka Eva Zetterberg för de här\r\nåren i utrikesutskottet och för många intressanta och\r\nstimulerande diskussioner både i utskottet och här i\r\nkammaren.</pre><pre>Anf.  132  EVA ZETTERBERG (v) replik:\r\nHerr talman! Tack, Helena Nilsson!\r\nOm vi så återgår till sakfrågan kvarstår min för-\r\nundran: Om nu Helena Nilsson haft så allvarliga in-\r\nvändningar mot att få den årliga framställningen hade\r\ndet varit på sin plats med en reservation åt så att säga\r\nandra hållet för att understryka att vi inte skall ha det.\r\nJag tycker att den argumentationen är litet märklig\r\ndärför att tillgången på brett och välunderbyggt mate-\r\nrial aldrig, som jag sett det, varit något hinder vare sig\r\nför oss ledamöter eller för det utmärkta kansliet att\r\nhantera. Problemet är att vi inte alltid har den infor-\r\nmation från de olika källorna vi vill ha för att sedan\r\nkunna bilda oss en egen uppfattning. Jag tror att det\r\ninte är något som helst problem i det här fallet, utan vi\r\nvill på olika sätt skynda på och ha ambassadrappor-\r\nterna. Men om Helena Nilsson skulle ha varit konsek-\r\nvent skulle hon ha givit en reservation.\r\nPrecis som Tone Tingsgård var inne på tidigare är\r\ndet faktum att det finns reservationer och särskilda\r\nyttranden snarast en markering av vad vi vill under-\r\nstryka, av att vi tycker att det är snäppet viktigare än\r\nvad majoriteten tycker eller att vi vill lyfta fram en\r\nspeciell fråga. Det är inte så att vi står i konflikt med\r\nvarandra. Här är majoritet och minoritet överens om\r\natt de här rapporterna behövs.</pre><pre>Anf.  133  HELENA NILSSON (c) replik:\r\nHerr talman! När det gäller ambassadrapporterna\r\nskall jag fatta mig väldigt kort. Jag delar inte alls Eva\r\nZetterbergs uppfattning. Jag tror att det vore kontra-\r\nproduktivt att göra dem offentliga. Vi skulle gå miste\r\nom väldigt mycket värdefull information och våra\r\nambassader skulle få svårigheter med att arbeta i sina\r\nländer om de gjordes offentliga.\r\nSlutligen om redogörelsen. Den är kopplad till\r\nbudgetpropositionen. Där har vi olika uppfattningar.\r\nJag ser det inte som önskvärt att ha det på det sättet.\r\nDärför har jag inte heller gått med på den reservation\r\nsom det står fem partier bakom.</pre><pre>Anf.  134  LENNART ROHDIN (fp) replik:\r\nHerr talman! Jag har inte varit den oftast före-\r\nkommande företrädaren för Folkpartiets utskottsgrupp\r\ni de här debatterna, men jag vill ändå ta tillfället i akt\r\nför att tacka Inger Koch för - det blir visserligen\r\ningen debatt i dag om det - debatter på MR-området.\r\nSedan vill jag vända mig till Helena Nilsson och tacka\r\nför inte debatter om MR men väl om  säkerhetspolitik\r\nsom vi haft flera under den här perioden. Jag vill för\r\negen del säga att jag har sett att Helena Nilsson haft\r\nett osedvanligt stort inflytande över den snabba och\r\nomfattande förändring av förutsättningarna för svensk\r\nsäkerhetspolitik som ägt rum under den här mandat-\r\nperioden. Det är jag henne tacksam för. Det gör att\r\njag beklagar att det inte kan bli en fortsättning av våra\r\ndebatter framöver, debatter som vi påbörjade långt\r\ninnan vi kom in i riksdagen.\r\nJag vill ta tillfället i akt och ställa två små frågor.\r\nFör det första om situationen i Hongkong: Om det nu\r\när så att utskottet tycker att det bara blev så mycket\r\nsämre i Hongkong som vi befarade för ett år sedan,\r\nkunde det inte ha uttryckts på något mindre diploma-\r\ntisk väg i betänkandet, Helena Nilsson? För det andra:\r\nHelena Nilsson talade om arbetet när det gäller hiv. I\r\nWHO behöver man inte vara en självständig stats-\r\nbildning för att vara med. Borde inte Taiwan ha en\r\nplats där?</pre><pre>Anf.  135  HELENA NILSSON (c) replik:\r\nHerr talman! Jag skall börja med att svara på frå-\r\ngorna. När det gäller Hongkong har jag precis som\r\nmajoriteten den uppfattningen att vi skall följa frågan.\r\nDet är oerhört viktigt att följa vad som händer i\r\nHongkong, att vara uppmärksam på hur både demo-\r\nkrati och de mänskliga rättigheterna följs upp av den\r\nnya majoriteten i Hongkong. Jag fann ingen anledning\r\natt som representant för Centerpartiet göra någon\r\nannan markering.\r\nI fråga om hiv och aids kan det finnas, som Len-\r\nnart Rohdin nämnde i sitt anförande, kunskap och\r\nexpertis på Taiwan. Men det grundläggande för Cen-\r\nterpartiet när det gäller Taiwan i förhållande till FN är\r\natt vi fortfarande står bakom att det är ett-Kina-\r\npolitiken som gäller.</pre><pre>Anf.  136  LENNART ROHDIN (fp) replik:\r\nHerr talman! Det är bra att man följer utveckling-\r\nen i Hongkong. Det har skett en del sedan förra året.\r\nDet hade funnits anledning att beskriva detta, t.ex. att\r\n60 % av dem som fick rösterna i valet för en och en\r\nhalv vecka sedan fick 30 % av platserna i församling-\r\nen. Det är en klar försämring jämfört med vad som\r\ngällde för ett år sedan. Det hade man kunnat uttrycka.\r\nNär det gäller WHO sade jag att det alldeles oav-\r\nsett vad man har för inställning till ett-Kina-politik\r\noch liknande har organisationer och befrielserörelser\r\nsom inte varit erkända statsbildningar och där det inte\r\nuttalats att de skall bli erkända sådana i framtiden fått\r\nmöjlighet att delta i FN:s specialorgan som WHO.\r\nVarför inte Taiwan som har fler invånare än de flesta\r\nav dessa organisationer och som framför allt skulle\r\nkunna göra en insats på det här området?</pre><pre>Anf.  137  HELENA NILSSON (c) replik:\r\nHerr talman! I fråga om Hongkong skrev vi vårt\r\nbetänkande dagen efter det att valet hade ägt rum. Vi\r\nföljer utvecklingen i Hongkong.\r\nNär det gäller Taiwan är det ett-Kina-politiken\r\nsom dominerar också i förhållande till FN:s olika\r\nunderorgan. På det sättet påverkar det också valet av\r\nnya medlemsländer även om man tidigare fått in fri-\r\nhetsrörelser och länder som inte är självständiga och\r\nerkända fullt ut. Vi står bakom att Taiwan skall be-\r\nhandlas enligt ett-Kina-politiken.\r\nMed det, herr talman, vill jag tacka Lennart\r\nRohdin för mycket intressanta och konstruktiva dis-\r\nkussioner i säkerhetspolitiska sammanhang. Det är där\r\nvi har mötts. Jag tackar honom också för det omdöme\r\növer vad jag har kunnat betyda för Centerpartiets\r\nsäkerhetspolitik i debatten i riksdagen. Väl mött igen\r\npå andra arenor för att uppleva gamla ungdomsmin-\r\nnen.</pre><pre>Anf.  138  BERTIL PERSSON (m):\r\nHerr talman! MR-frågan har varit en moderat\r\nnyckelfråga i den utrikespolitiska diskussionen i\r\nmånga år. De här regeringsskrivelserna är för vår del\r\nmycket välkomna. MR-frågorna är i själva verket\r\ngrunden för all utveckling och tillväxt i världen. Där-\r\nför är det viktigt att man också accentuerar dem på\r\ndet här sättet.\r\nJag tror att det en sådan här dag finns anledning\r\ntill litet ärlighet och ödmjukhet om vårt eget förflutna.\r\nNästa år inträffar ett 350-årsminne som inte kommer\r\natt firas i vårt land. Det var nämligen 1649 som Afri-\r\nkanska kompaniet fick privilegier på slavhandel,\r\nelfenbenshandel och guldhandel i Cabo Corso, vår\r\nkoloni på dåvarande Guldkusten, nuvarande Ghana,\r\ndär Sverige med slavarbetare uppförde närmast en\r\nWasaborg, som fick namnet Carolus Borg för att\r\nhedra Karl X Gustav och från vilken man bedrev en\r\nframgångsrik handel under 15 års tid. Den kan man\r\nfortfarande besöka, det kallas nu Cape Coast Castle,\r\noch titta i de fängelsehålor där slavarna förvarades i\r\nväntan på transporten. Det är någonting som det kan-\r\nske finns anledning att komma ihåg när vi går på\r\nSjöfartsmuseet i Göteborg och förfasar oss över dans-\r\nkarnas historia med slavhandel.\r\nVår senare historia är betydligt renare i samman-\r\nhanget. Jag tror att det är bra att MR-frågorna diskute-\r\nras ordentligt därför att den här debatten påverkar\r\nvärldsopinionen. Jag tror att det är väldigt viktigt att\r\nvi fortsätter att driva en fast linje, inte minst i vår\r\nbiståndspolitik, och att vi kräver en klar utveckling\r\nmot respekt för mänskliga rättigheter och demokrati i\r\nvåra samarbetsländer. De skall ha haft några års klart\r\npositiv utveckling för att vi skall gripa in med\r\nskuldsanering. Vi skall också bemöta grova och sys-\r\ntematiska kränkningar med indragning av stat-till-stat-\r\nbiståndet och i stället gå över till bistånd via frivilli-\r\ngorganisationer och NGO:er.\r\nJag tror också att det är viktigt att ett stort och\r\nökande inslag i vårt samarbete med biståndsländerna\r\nkommer att vara ett stärkande av rättsstaten och dess\r\ninstitutioner, av demokratin och av flerpartisystemet.\r\nMan kan konstatera att demokrati inte är vunnen där-\r\nför att ett val är genomfört utan att det tar lång tid för\r\ndemokratin för att genomsyra befolkningen liksom för\r\natt övertyga befolkningen om att den också har ett\r\nansvar för sin regerings agerande.\r\nJag tror vidare att det är viktigt att vi ser till att det\r\nskapas rimliga villkor för alla partier i våra samar-\r\nbetsländer och att vi ytterligare stärker situationen för\r\nde fria medierna.\r\nRapporterna om MR-läget har varit en lång lidan-\r\ndets historia. På den borgerliga regeringens tid kom\r\ndet en rapport om MR-läget i tid till budgetbehand-\r\nlingen. Det har sedan gång efter annan förts diskus-\r\nsioner i utskottet, och vi har varje år begärt en sådan\r\nhär redovisning. Våra socialdemokratiska vänner har i\r\nbetänkandet trosvisst skrivit att man utgår från att\r\nregeringen nog skall lägga fram en sådan. Förra året\r\nfick vi plötsligt, antagligen i tron att vi därmed skulle\r\ntiga, alla ambassadrapporterna. Detta gör dock situa-\r\ntionen besvärlig så till vida att de rapporterna är hem-\r\nliga. Det är bara vi som kan hantera dem, och innehål-\r\nlet i dem kan vi inte ta upp i debatten.\r\nJag tror att vi nu kan förvänta oss att den här rap-\r\nporten kommer nästa år, om socialdemokraterna då är\r\nkvar i regeringsposition. Är de inte det, kommer rap-\r\nporten säkert. Vi har därmed tagit ett viktigt steg i det\r\nhär arbetet.\r\nJag vill göra bara några kommentarer till ett annat\r\navsnitt som har varit uppe till diskussion, och det är\r\nMAI-avtalet. Jag tror för min del att det är bra att vi\r\nfår en betänketid med MAI-avtalet, men jag vill sam-\r\ntidigt peka på några saker.\r\nU-världens problem är faktiskt inte att man har ett\r\növerskott på kapital berett för investeringar i u-\r\nländerna. Vi skall också komma ihåg att det i dag\r\nfinns över 1 600 bilaterala och multilaterala avtal för\r\nskydd av investeringar. Det kapital som skall investe-\r\nras är vidare i allt väsentligt den rika världens pen-\r\nsionspengar. För användningen av den rika världens\r\npensionspengar krävs någon form av aktsamhet och\r\nlångsiktighet och en uppförandekod. Vi ser för vår del\r\nhelst att en sådan utarbetas av WTO, men om det inte\r\ngår den vägen kan vi även tänka oss att det sker i\r\nOECD:s regi.\r\nMAI-avtalet är svåröverskådligt och har många\r\nundantag. Jag tror att det är bra att vi får tid till en\r\nutvärdering och en tankepaus, men jag tror att vi\r\nmåste finna fram till en annan lösning än de 1 600\r\navtal som nu är aktuella.\r\nJag vill också uttrycka kollegernas respekt, beund-\r\nran och tacksamhet till Inger Koch för den insats som\r\ndu har gjort, alldeles speciellt på MR-området.\r\nDu stod här i kammaren när jag kom hit för tio år\r\nsedan och slogs som en furie för de mänskliga rättig-\r\nheterna, i en tid när världen var full av diktaturer och\r\nnär diskussionen om mänskliga rättigheter var väldigt\r\nlågmäld i det svenska parlamentet. Du har drivit frå-\r\ngan med kraft och engagemang, och debatten i dag är\r\n- det vill jag säga - väldigt mycket en följd av ditt\r\nenvisa och långsiktiga arbete kring de här frågorna.\r\nJag vill också tacka Helena Nilsson för ett väldigt\r\ntrevligt samarbete under många år.</pre><pre>Anf.  139  LENNART ROHDIN (fp) replik:\r\nHerr talman! Låt mig först instämma i vad Bertil\r\nPersson sade om MAI-avtalet. Också jag tycker att\r\ndet är bra att vi nu får litet utrymme för eftertanke.\r\nDet här kräver en varsam hantering.\r\nJag fick inte någon debatt med den förste utskott-\r\nstalesmannen för moderaterna, så jag prövar med den\r\nandre av dem. Det gäller Kinafrågorna. De två andra\r\npartier som står bakom majoritetstexten har väl i\r\nprincip sagt att det bara blev så mycket sämre i Hong\r\nKong som de befarade. Tycker inte Bertil Persson att\r\nman kunde ha uttryckt det något mindre diplomatiskt?\r\nMin andra fråga, som jag har ställt tidigare, är om\r\nmoderaterna tycker att Taiwans folk har rätt att självt\r\nbestämma sin framtid.\r\nMin tredje fråga gäller vad moderaterna anser om\r\nFN:s MR-kommission. Om världens största diktatur, i\r\nvilken en tredjedel av världens befolkning lever, inte\r\npassar in i FN:s MR-kommissions hantering, utan\r\nbara några obemärkta småstater, som vi knappt kan\r\nplacera på kartan, vilket värde har då, enligt modera-\r\nternas uppfattning, FN:s MR-kommission?</pre><pre>Anf.  140  BERTIL PERSSON (m) replik:\r\nHerr talman! Vad för det första gäller Taiwanfrå-\r\ngan är situationen den att vårt systerparti i Taiwan\r\nställer sig bakom ett-Kina-politiken, medan ert syster-\r\nparti i Taiwan inte gör det. Vi har alltså olika ut-\r\ngångspunkter.\r\nFör det andra ställer sig såväl parlament som re-\r\ngering i Taiwan bakom ett-Kina-politiken. Sverige har\r\nsedan lång tid tillbaka drivit ett-Kina-politiken. När\r\ndet är sagt vill jag också framhålla att jag tycker att vi\r\nhar all anledning att verka för att Taiwan får vara med\r\ni utvecklingen på väldigt många håll i världen.\r\nTaiwan är först och främst nu en demokrati. Lan-\r\ndet har haft en mycket positiv utveckling när det gäl-\r\nler mänskliga rättigheter, och dess resurser, möjlighe-\r\nter och kunnande bör tas till vara i världen.</pre><pre>Anf.  141  LENNART ROHDIN (fp) replik:\r\nHerr talman! Jag tackar för svaret. Till frågorna\r\nom FN:s MR-kommission och utvecklingen i Hong\r\nKong kan Bertil Persson väl återkomma i replik\r\nnummer två.\r\nNär det gäller Taiwan har jag bara en fråga. Om\r\nTaiwans folk väljer att följa en ett-Kina-politik, re-\r\nspekterar vi givetvis detta, men min fråga gällde inte\r\ndet utan om Taiwans folk har rätt att självt bestämma\r\nom sin framtid. Jag tvivlar på att Guomindang skulle\r\nha någon annan uppfattning än att Taiwans folk självt\r\nskall bestämma om detta, alldeles oavsett om det\r\ngäller en ett-Kina-politik eller en två-Kina-politik.</pre><pre>Anf.  142  BERTIL PERSSON (m) replik:\r\nHerr talman! Den frågan är ju med tanke på det\r\nbeslut som både parlament och regering har tagit\r\nhypotetisk. Jag medger att det med hänsyn till Sveri-\r\nges ett-Kina-politik naturligtvis är svårt att förutse en\r\nsvensk reaktion. Jag avstår gärna från att svara på den\r\nfrågan.</pre><pre>Anf.  143  AGNETA BRENDT (s):\r\nHerr talman! \"Varje människa skall - - - ha rätt\r\natt påverka sitt liv och det samhälle han eller hon\r\nlever i och ta del av den samhälleliga gemenskapen.\r\nFör det krävs demokrati och mänskliga rättigheter.\"\r\nCitatet är hämtat ur det inledande avsnittet av re-\r\ngeringens skrivelse angående demokrati och mänskli-\r\nga rättigheter i Sveriges utvecklingssamarbete.\r\nI Sverige har demokratins kultur och synen på\r\nmänskliga rättigheter utvecklats under det senaste\r\nseklet, men det är fel att tro att demokrati är något\r\nsom man uppnår och som sedan är en gång för alla\r\ngivet. Demokratin måste vårdas och ständigt under-\r\nhållas, även i vårt eget land. Jag tycker därför att det\r\när en synnerligen viktig och angelägen skrivelse som\r\nregeringen överlämnat till riksdagen, med en ingående\r\nanalys av vår syn på demokratibegreppet och de\r\nmänskliga rättigheterna.\r\nEn demokrati vilar på en rad institutioner och pro-\r\ncedurer. Men en demokratisk kultur handlar framför\r\nallt om de värderingar som styr hur människor sam-\r\nverkar och uppträder gentemot varandra individuellt\r\noch i grupp. Det är en del av ett lands sociala kultur.\r\nDet handlar om att människor ser på varandra som\r\nlikar och med respekt, att man tar itu med konflikter\r\ngenom att söka dialog och fredliga lösningar och att\r\nman tar hänsyn och respekterar ingångna överens-\r\nkommelser.\r\nHerr talman! Respekten för de mänskliga rättighe-\r\nterna bidrar till och är en förutsättning för demokrati-\r\nsering. De grundläggande rättigheterna handlar om\r\nrätten att uttrycka och sprida sin mening, att bilda\r\neller gå med i en organisation och rätten att ordna\r\nmöten. Det är avgörande för att bilda sig en uppfatt-\r\nning och att delta i politiskt liv.\r\nDet handlar också om rätten till skydd mot över-\r\ngrepp, som rätten att inte bli godtyckligt arresterad,\r\nutsättas för tortyr eller bli berövad egendom. Det är\r\nviktigt för att människor skall våga delta i den politis-\r\nka processen och kunna utnyttja sina andra fri- och\r\nrättigheter.\r\nDet handlar dessutom om grundläggande behov -\r\nrätten till en rimlig levnadsstandard, till hälsovård och\r\ntill utbildning.\r\nFria och rättvisa flerpartival utgör en grundförut-\r\nsättning för demokrati, och ett parlament som utövar\r\nden lagstiftande, granskande och kontrollerande\r\nmakten är en nyckelinstitution i en demokrati.\r\nEtt rättsväsende som präglas av rättssäkerhet och\r\nförtroende för de rättsvårdande myndigheterna är\r\nockså av stor betydelse för länders utveckling. Om\r\nden politiska eliten står över lagen, om staten inte\r\nförmår ingripa med sanktioner mot brott, ser genom\r\nfingrarna med korruption eller om bara de välbeställ-\r\nda har råd att ta rättsväsendet i anspråk, förlorar rätts-\r\nväsendet sin legitimitet.\r\nFria och oberoende medier har en mycket viktig\r\nfunktion att fylla. Genom att granska och ifrågasätta\r\nkan de bidra till att förbättra offentliga verksamheters\r\nöppenhet, legitimitet och ansvar.\r\nHerr talman! Det är oerhört viktigt att alla i ett\r\nsamhälle har samma möjligheter att delta i den demo-\r\nkratiska processen. När minoriteter, etniska grupper\r\noch urbefolkningar tillerkänns samma rättigheter som\r\nlandets övriga befolkning har demokratin större chans\r\natt förstärkas. På samma sätt är det med kvinnors\r\ndeltagande i beslutsfattande. Det är en fråga om social\r\nrättvisa, men också en förutsättning för ett demokra-\r\ntiskt samhälle.\r\nI många kulturer förväntas barn helt underordna\r\nsig vuxna. De har inte rösträtt och knappast något att\r\nsäga till om i familjen, skolan eller arbetet. Många\r\nbarn blir utnyttjade, slagna och lämnade utan vård och\r\nomsorg. Samtidigt vet vi att barndomen är den period\r\ni livet då människan är både som mest utlämnad och\r\nsom mest formbar. Barn och unga behöver därför\r\nsärskilt skydd och stöd från samhället.\r\nFN:s konvention om barnets rättigheter ställer\r\nkrav på samhället att lyssna och ta hänsyn till barnets\r\nåsikter i alla frågor som berör dem. Det är varje barns\r\nrätt att ha inflytande över sitt liv i takt med sin mog-\r\nnad och rätt att bli födelseregistrerad och att få till-\r\ngång till information och ha egna åsikter.\r\nDemokratisering är en sammansatt process, en rö-\r\nrelse mot ökade inslag av demokrati i ett samhälle.\r\nDet tar ofta tid. Varje utveckling mot demokrati är en\r\nmaktkamp, och så gott som alltid är kampen för de-\r\nmokrati samtidigt en kamp om ekonomiska resurser\r\noch social rättvisa. Demokratisering sker dessutom\r\nbåde underifrån och uppifrån genom ett samspel mel-\r\nlan civilt samhälle och staten. Utan ett engagerat civilt\r\nsamhälle och medborgare som deltar fungerar det\r\ninte. Omvänt behöver medborgarna och det civila\r\nsamhället att staten garanterar de mänskliga rättighe-\r\nterna och möjliggör deras medverkan i politiken.\r\nHerr talman! Demokrati och respekt för mänskliga\r\nrättigheter är en central målsättning för Sveriges utri-\r\nkespolitik, och det är ett av sex mål för att uppnå det\r\növergripande målet för utvecklingssamarbetet: att\r\nhöja de fattiga folkens levnadsnivå. Det handlar om\r\natt bidra till att enskilda kvinnor och män blir aktiva\r\nmedborgare.\r\nInom utvecklingssamarbetet vill Sverige bidra till\r\nlivskraftiga civila samhällen, en demokratisk kultur,\r\neffektiva för demokratin bärande institutioner och\r\nprocedurer samt respekt för de mänskliga rättigheter-\r\nna i form av grundläggande friheter, gott skydd mot\r\növergrepp och tillfredsställande levnadsstandard. Att\r\nbekämpa fattigdom och verka för förbättringar av\r\nfattiga människors levnadsvillkor kräver samverkan\r\nmellan politiska, ekonomiska, miljömässiga och so-\r\nciala faktorer. Demokratisk samhällsutveckling bidrar\r\ntill förverkligandet av de övriga målen i utvecklings-\r\nsamarbetet.\r\nGenom att använda mänskliga rättigheter i ut-\r\nvecklingssamarbetet kommer Sverige att bidra till att\r\nmänskliga rättigheter blir ett gemensamt och internali-\r\nserat normsystem, ett normativt golv för det interna-\r\ntionella utvecklingssamarbetet. Sverige kommer att\r\nstödja en sådan policyutveckling hos FN:s utveck-\r\nlingsorgan, i EU-biståndet och bland enskilda organi-\r\nsationer.\r\nNär det gäller programländerna håller Sverige på\r\natt utveckla nya samarbetsformer där demokrati och\r\nmänskliga rättigheter kommer att vara vägledande.\r\nPartnerskapet är tänkt som ett kontrakt byggt på ge-\r\nmensam värdegrund och gemensam målsättning för\r\nsamarbetet där demokrati och mänskliga rättigheter\r\nkommer att fungera som en utgångspunkt för part-\r\nnerskapet.\r\nInom partnerskapets ram avser regeringen att ta\r\nfram strategier för främjande av demokrati och\r\nmänskliga rättigheter. De kommer särskilt att ta fasta\r\npå dynamiken i det civila samhället och samspelet\r\nmellan staten och det civila samhällets aktörer. Det\r\nkommer att handla om både direkta demokrati- och\r\nrättighetsinsatser och komponenter i andra biståndsin-\r\nsatser.\r\nHuvudkanalen för det demokrati- och rättighets-\r\nfrämjande biståndet är det bilaterala och multilaterala\r\nutvecklingssamarbetet och bistånd via enskilda orga-\r\nnisationer. Regeringen menar att utvecklingssamarbe-\r\ntet bör bestå av en kombination av politisk dialog,\r\ninsatser direkt inriktade på demokrati och mänskliga\r\nrättigheter och demokrati- eller rättighetsfrämjande\r\ninslag i övriga biståndsinsatser.\r\nDet viktiga är att alla insatser i ett land ses i ett\r\nsammanhang och förstärker varandra så att helheten\r\nblir mer än summan av delarna. Med strategiska\r\nkombinationer mellan insatser på internationell, na-\r\ntionell och lokal nivå kan Sverige effektivisera sitt\r\nbistånd. Sveriges utvecklingssamarbete för att främja\r\ndemokrati och mänskliga rättigheter skall utökas,\r\nutvecklas och bli mer långsiktigt för att bli ett centralt,\r\ntydligt och genomgående inslag i biståndet.\r\nHerr talman! Med detta yrkar jag bifall till hem-\r\nställan i betänkande 15 och avslag på samtliga reser-\r\nvationer. Jag vill också ta tillfället i akt, trots att jag\r\nhar varit en ganska kort tid i riksdagen och i utskottet,\r\natt tacka de av utskottskamraterna som lämnar riksda-\r\ngen. Det är Helena Nilsson och Inger Koch, men det\r\när också mina partikamrater som inte finns här i\r\nkammaren i dag, Inga-Britt Johansson och Nils T\r\nSvensson. Jag tackar dem för det goda samarbetskli-\r\nmat som finns i utskottet.\r\n(forts.)\r\nAjournering</pre><pre>Kammaren beslutade kl. 17.49 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>9 §  (forts.) Demokrati och mänskliga rättigheter\r\ni Sveriges utvecklingssamarbete och mänskliga\r\nrättigheter i svensk utrikespolitik (forts. UU15 och\r\nUU17)</pre><pre>Anf.  144  MARIANNE ANDERSSON (c):\r\nHerr talman! Även om kammaren nu är ganska\r\ntom vill jag sälla mig till alla andra som har uttalat ett\r\ntack till dem som slutar i utrikesutskottet för gott\r\nsamarbete. Det gäller Helena Nilsson, som jag också\r\nhar tillfälle att avtacka i särskild ordning eftersom hon\r\när min partikamrat, och Inger Koch, som jag har haft\r\nett fantastiskt bra samarbete med. Vi har mötts när det\r\ngäller mänskliga rättigheter på många olika sätt i\r\nriksdagsarbetet, på resor och annat, och jag vill verk-\r\nligen tacka henne för gott samarbete. Jag har själv\r\nbara varit suppleant i utrikesutskottet under den senas-\r\nte perioden men ändå arbetat en hel del med mänskli-\r\nga rättigheter.\r\nNu kommer Inger Koch in. Det var ju trevligt. Då\r\nkan hon höra att jag tackar henne för gott samarbete.\r\nJag går sedan över till mitt inlägg. Helena Nilsson\r\nhar tagit upp de mänskliga rättigheterna mera i stort\r\noch mera övergripande, men jag tänker ändå ta upp\r\nnågra frågor här.\r\nDen första gäller Östtimor. Det är en gammal frå-\r\nga som har debatterats väldigt mycket här i kamma-\r\nren. Det är svårt att nu säga exakt vilken betydelse\r\nden nuvarande utvecklingen i Indonesien har för möj-\r\nligheterna att få en lösning på denna konflikt, en lös-\r\nning som också kan accepteras av östtimoreserna. Jag\r\nhoppas och tror att möjligheterna ändå ökar i det här\r\nläget. Sedan vet jag att man har ekonomiska och and-\r\nra problem och att det är mycket som återstår. Just i\r\ndet läget tycker jag också att det är väldigt angeläget\r\natt Sverige agerar i FN och på alla sätt som är möjliga\r\nför oss för att få till stånd en lösning, både i den de-\r\nmokratiseringsprocess som uppenbarligen är på gång i\r\nIndonesien och också i frågan om Östtimor. Det är\r\nviktigt att vi när det händer någonting stort inte\r\nglömmer det som är något mindre men ändå väldigt\r\nangeläget. Jag vill verkligen understryka vikten av att\r\nvi tar upp de här frågorna internationellt från svensk\r\nsida.\r\nSedan tänkte jag säga någonting om Kosova. Det\r\när också en fråga som vi har diskuterat många gånger\r\nhär i kammaren. Det är ju så: Vissa länder återkom-\r\nmer mycket. Och konflikten fortsätter. Övergreppen\r\nfortsätter. Folket flyr till Albanien, som vi har kunnat\r\nse på TV de sista dagarna. Vi får ständiga rapporter\r\nom dödandet - trots samtal, trots att Rugova har träf-\r\nfat såväl Milosevic som Bill Clinton. Det händer en\r\ndel positivt - det finns sådana signaler - men det är\r\nockså mycket som är negativt.\r\nDet är bra att USA nu har sagt sig vilja prioritera\r\nKosovafrågans lösning och inte låta konflikten gå så\r\nlångt som den gjorde i Bosnien. Det är positivt. Sam-\r\ntidigt är det ett misslyckande för Europa att vår\r\nmaktlöshet är så uppenbar, att vi inte kan göra någon-\r\nting och att diktatorn struntar i vad grannarna säger.\r\nVad man än uttalar, vädjar om och hotar med kan\r\nman egentligen inte sätta kraft bakom orden. Det är\r\nett tillkortakommande, och det är inte acceptabelt. Vi\r\nmåste få någon sorts förändring till stånd så att vi kan\r\nkomma åt just den här typen av konflikter. Det gäller\r\nFN-systemet såväl som Europa.\r\nDetta får dock inte medföra att Sverige förtröttas i\r\nansträngningarna att få till stånd en lösning på Koso-\r\nvakonflikten. Det är viktigt att vi hela tiden arbetar\r\nväldigt aktivt med detta. Människorna i Kosova lider,\r\noch de övergrepp som sker där är fullständigt oaccep-\r\ntabla.\r\nSedan tänkte jag kort säga någonting om Turkiet.\r\nDet återkommer också i alla MR-debatter här i kam-\r\nmaren. Även om regeringarna där, oavsett vem som\r\nsitter vid makten, erkänner bristen på mänskliga rät-\r\ntigheter sträcker sig inte detta erkännande till sydöstra\r\nTurkiet och Kurdistan, utan det handlar om litet andra\r\nsaker. Så har i alla fall jag uppfattat det.\r\nMen det finns ändå fler och fler enskilda männi-\r\nskor och organisationer som arbetar för mänskliga\r\nrättigheter. För inte så länge sedan hörde jag att nä-\r\nringslivet nu börjar inse att det faktiskt är olönsamt att\r\nförtrycka människor på det sätt som man gör i Turki-\r\net. Det är väldigt bra att förståelsen att så här kan man\r\nfaktiskt inte ha det uppträder på väldigt många nivåer\r\ni samhället. Det är också viktigt att vi tydliggör att\r\nnågot medlemskap i EU kan det inte bli fråga om, och\r\ndå handlar det om mänskliga rättigheter och inte om\r\nhuruvida de är européer eller muslimer eller någon-\r\nting sådant. I Turkiet vill man gärna göra gällande att\r\ndet är detta som är hindret, men det är det faktiskt\r\ninte. Det gäller mänskliga rättigheter: att människor\r\nfår tala sitt språk, arbeta, gå i skolan osv.\r\nEtt exempel på en verkligt modig organisation är\r\nLäkarsällskapet. När vi var på besök där nere i januari\r\nsåg vi att dess medlemmar ställer upp väldigt starkt\r\nför mänskliga rättigheter. En annan är naturligtvis den\r\nturkiska MR-organisationen Human Rights Associa-\r\ntion, vars ordförande Akin Birdal nyligen utsattes för\r\nett allvarligt attentat. Det är alltså ingalunda ofarligt\r\natt arbeta med mänskliga rättigheter i Turkiet. Det här\r\när viktigt, och jag vet efter ett frågesvar att regeringen\r\nockså har uttalat fördömande över detta attentat. En\r\ntredje organisation är Stiftelsen för mänskliga rättig-\r\nheter i Turkiet, som arbetar med rehabilitering av\r\ntortyrskadade. Man har fyra centrum och kommer om\r\ndrygt en vecka att öppna ett femte i Diyarbakir, där\r\ndet kanske behövs mest av alla ställen. Det har dock\r\nhittills varit ganska omöjligt att arbeta där, eftersom\r\nman har blivit utsatt för sådana trakasserier från\r\nmyndigheternas sida.\r\nVi behandlar ju nu bl.a. mänskliga rättigheter i\r\nbiståndet, och jag vill därför understryka vikten av att\r\nSverige i fortsättningen med ekonomiska medel stö-\r\nder arbetet för mänskliga rättigheter i Turkiet. Det\r\nbehövs en beredskap och en långsiktig strategi för att\r\nvi skall kunna fortsätta med detta, så att man vet att\r\nman har stöd från Sverige. Vi har gjort en bra insats,\r\noch jag hoppas att vi kan göra det också i fortsätt-\r\nningen.\r\nTill slut, herr talman, vill jag bara säga några ord\r\nom Polisario, som firar 25-årsjubileum just här i kväll\r\ni Sverige. Jag, Eva Zetterberg och en kvinna till från\r\nSverige besökte nyligen deras jubileum nere i flyk-\r\ntinglägren i Västsahara. Här är det så att en lösning\r\näntligen verkar vara på gång. Det finns många hinder\r\nkvar, men vi hoppas ändå att det skall kunna lösas.\r\nDet är ju genom Kofi Annan och James Baker och\r\nderas arbete som den här processen har kommit i gång\r\npå ett seriöst och bra sätt. Det kunde vi också konsta-\r\ntera när vi tittade på hur man identifierade människor\r\ninför folkomröstningsprocessen osv. Det var intres-\r\nsant att bevista det här jubileet.\r\nVad vi kan säga är väl att vi från svensk sida\r\nmåste fortsätta att stödja det västsahariska folket i\r\ndess kamp - först för att få en självständighet, och i\r\nnästa steg för att kunna bygga upp ett demokratiskt\r\nland. Där måste det också till stöd och hjälp. Man\r\narbetar naturligtvis själv för detta - man redovisade\r\nockså vilka program man hade osv. - men man behö-\r\nver fortsatt stöd. Det är positivt att frågan om min-\r\nröjningen nu har kunnat få sin lösning - det vill jag\r\nockså säga. Men vi måste från svensk sida fortsätta att\r\nstödja Polisario. Det ser jag som en självklarhet, och\r\ndet är viktigt.\r\nJag vill också anmäla att jag avser att rösta för re-\r\nservation nr 7 om Colombia, reservation nr 9 om\r\ninternationella förhandlingar om Tibet och reservation\r\nnr 6 om MAI-förhandlingarna om det blir votering i\r\ndag om de reservationerna. I övrigt yrkar jag bifall till\r\nutskottets hemställan.</pre><pre>Anf.  145  BENGT HURTIG (v):\r\nHerr talman! Det är många vackra ord och mycket\r\nvälvilja som har strömmat från talarstolen i dag när\r\ndet gäller mänskliga rättigheter, och det är ju bra. Jag\r\nkommer att uppehålla mig litet grand vid motion\r\nU604, som är en sexpartimotion om Turkiet.\r\nBland de förslag som vi tog fram fanns t.ex. krav\r\npå att man skall ratificera 1967 års tilläggsprotokoll\r\ntill 1951 års flyktingkommission. Vi får svaret att det\r\nskall regeringen fortsätta att verka för.\r\nVi vill också att den särskilda rapportören om\r\ntortyr och FN:s arbetsgrupp mot ofrivilliga försvin-\r\nnanden skall få stöd och att de skall kunna utföra sitt\r\narbete. Där utgår utskottet från att så kommer att ske.\r\nVi vill också att man skall uppmana Turkiet att\r\nratificera FN:s konvention om medborgerliga och\r\npolitiska rättigheter med alla dess tilläggsprotokoll.\r\nDet säger utskottet att regeringen verkar för.\r\nSlutligen, när det gäller frigivandet av samtliga\r\nkurdiska parlamentariker som sitter i fängelse, säger\r\nman att ambassaden bevakar detta och hjälper be-\r\nsöksgrupper att komma dit och hälsa på.\r\nAllt det här är bra. Men jag måste säga att efter sju\r\nårs arbete med Turkiet är det inga stora förändringar.\r\nDet skulle faktiskt fordras en mer offensiv inställning.\r\nJag skall bara ta ett exempel. Marianne Andersson\r\nnämnde nyss ordföranden för Human Rights Associa-\r\ntion, som var nära att dödas vid ett attentat och som\r\nockså nämns i utskottsbetänkandet. Plockandet av\r\nkulor och reparation av hans inre har i dagsläget kos-\r\ntat ungefär 200 000 kr på ett privat sjukhus i Ankara.\r\nFrågan är: Vem skall betala det?\r\nDet är sådana konkreta MR-problem som vi står\r\ninför.\r\nVem skulle kunna ge ekonomisk rättshjälp till de\r\ntusentals människor som har torterats i Turkiet och\r\nsom vill gå till domstol för att försöka få någon rättvi-\r\nsa när det gäller alla dem som har utfört den här torty-\r\nren.\r\nMan vill i Turkiet anordna en stor traumakonfe-\r\nrens, som skulle behandla konsekvenserna av att bli\r\ntorterad eller utsatt för traumatiskt våld, med sakkun-\r\nniga från hela världen. Det kan man inte genomföra\r\ndärför att det inte finns några ekonomiska resurser.\r\nVem är det som betalar de rehabiliteringscentrum\r\nsom Marianne Andersson nämnde? Fyra av dem har\r\nhittills betalats av Sverige och det femte betalas nu av\r\nNorge. Var är Europeiska unionens andra länder som\r\nvill vara med och bekosta att man rehabiliterar tor-\r\ntyrskadade? Våra båda länder står för ungefär hälften\r\nav samtliga utgifter som Human Rights Foundation\r\nhar för detta och litet annan verksamhet.\r\nVi har ungefär 150 000 gatubarn i de stora städer-\r\nna som driver vind för våg, dras in i brottslighet, dras\r\nin i narkotikahantering och som far mycket illa. En\r\nliten bildberättelse om de här barnens situation skulle\r\nkosta 70 000 kr. Den har inte kunnat finansieras vart\r\nän den här författaren har vänt sig.\r\nÅtgärder behövs för de 3 miljoner flyktingar som\r\nfinns i Turkiet. Vem skulle hjälpa till att betala de\r\nflyktinglägren?\r\nDe muslimska borgmästarna har stängt samtliga\r\nkvinnojourer i Turkiet. Om de fick sin hyra och avgif-\r\nterna för vatten och avlopp betalda skulle dessa kunna\r\nöppnas för de misshandlade kvinnorna. Kommissio-\r\nnen har sträckt sig till att betala hyran för en sådan\r\nkvinnojour.\r\nJag menar att när det gäller Turkiet och mänskliga\r\nrättigheter i många andra länder har den här riksdagen\r\ndet stora arbetet framför sig att hjälpa till att få fram\r\nresurser i Sverige och andra länder för att åstadkom-\r\nma en verklig förändring.\r\nDet står i betänkandet att det behövs ett strategiskt\r\noch integrerat arbetssätt. Javisst, utmärkt. Men se då\r\ntill att de här resurserna kommer fram! Låt en männi-\r\nska inom Utrikesdepartementet och inom Sida vara\r\nansvarig för detta.\r\nNär vi vänder oss till olika organisationer i Sveri-\r\nge, som Rädda Barnen m.fl., säger man: Nja, Turkiet\r\när inte prioriterat område. Det är de fattigaste länder-\r\nna. Det är Östeuropa, Centraleuropa, Mellanöstern.\r\nMen Turkiet, nja, det har man liksom inte kommit i\r\ngång med. Här kommer att finnas mycket att göra\r\nframöver.\r\nHerr talman! Det här var mitt sista anförande i ut-\r\nrikesdebatten i Sveriges riksdag. Jag har haft förmå-\r\nnen att få arbeta med utrikesfrågor för mitt parti ända\r\nsedan hösten 1989. Jag vill tacka för alla de hövliga\r\noch intressanta debatter som vi har haft.\r\nTack skall ni ha!</pre><pre>I detta anförande instämde Per Lager, Ragnhild\r\nPohanka och Eva Goës (alla mp).</pre><pre>Anf.  146  EVA GOËS (mp):\r\nHerr talman! Det blir svårt att balansera de här två\r\nstora plakaten med namnteckningar i talarstolen. Men\r\njag tycker att de människor som har kommit från\r\nUddevalla och som har velat protestera mot hur vi\r\nhanterar kosovaalbaner skall få synas här.\r\nJag tycker att vi i Sverige borde lära oss att ta\r\nhand om de flyktingar som kommer hit och ge dem en\r\nfristad. Det har kommit människor hit till Stockholm\r\nför att tala om att de ser allvarligt på hur vi behandlar\r\nflyktingar i Sverige. I dokumentet om mänskliga rät-\r\ntigheter har vi med just att det borde ingå både hur vi\r\ntar hand om flyktingar i Sverige, att de får en fristad,\r\noch att vi sköter detta på rätt sätt och visar solidaritet.\r\nDessutom borde vi ta med vapenexporten. Jag tycker\r\natt det är oerhört viktigt om vi skall prata om mänsk-\r\nliga rättigheter.\r\nDet hundratal människor som har skrivit på att de\r\nsolidariserar sig med Kosova är bara en liten grupp i\r\nUddevalla som hade ett möte en gång i mars. Men de\r\ntog sig hit och berättade om enskilda fall, som vi\r\naldrig får ta upp i riksdagen.\r\nFrån detta skulle jag vilja gå över till att tala om\r\nÖsttimor, där jag själv har varit. Vi vet ju nu hur det\r\nser ut i Indonesien. Det är kanske detta vi har varnat\r\nför skulle komma. Upproret har legat och väntat. Det\r\nhar legat på lur. Vi har gång efter annan försökt att ta\r\nupp frågor som gäller Östtimor. Indonesien räknar\r\nÖsttimor som en provins.\r\nI betänkandet ser jag att vi har med Östtimor. Vi\r\nhar med Indonesien. Vi har med de mänskliga rättig-\r\nheterna. Vi har avsnitt om dödsstraffet, internationella\r\nmiljöfrågor, MAI-förhandlingar, urbefolkningarnas\r\nrättigheter, skydd för minoriteter, Colombia, Kuba,\r\nUSA, Kina, Tibet, Taiwan, Kashmir, Pakistan, Af-\r\nghanistan, Turkiet, Iran, Ryssland, Kosova, Grekland,\r\nAlgeriet, Mellanöstern, Västsahara, Kenya, Nigeria,\r\nSydafrika. Nästan allt detta har Miljöpartiet skrivit\r\nnågot om.\r\nVi har inte, som förra gången, med Burma. Vad\r\nhänder i dag? Jo, man håller på att mobilisera mellan\r\nSomalia och Eritrea. Vad händer i Burundi och\r\nRwanda?\r\nDet känns väldigt betungande att stå här och kän-\r\nna att det går åt fel håll på något vis. Jag kan hålla\r\nmed Inger Koch om att det går åt rätt håll på vissa\r\nställen i Afrika. Sydafrika är ett lysande exempel. De\r\nhar t.ex. också avvecklat kärnvapen. De håller på att\r\nbygga upp sitt land. Men på många andra ställen\r\ntycker jag att det går åt fel håll.\r\nNär jag då tittar i det här betänkandet ser jag att\r\ndet efter nästan alla de här frågorna står besvarad.\r\nJa, det är ju bra. Jag får hålla med Bengt Hurtig att\r\ndet är bra att det är fråga om en deklaration, en hand-\r\nlingsplan, att vi nu skall börja aktivera oss, nu skall vi\r\nverkligen ta tag i frågorna. Men se på Kosova. Vi har\r\nbegärt att ett EU-kontor skall inrättas. Då står det\r\nfränt att det tyvärr inte har blivit så. Nu är det mer\r\nnödvändigt än tidigare. Vi har ju sett vad som har\r\nhänt här i dagarna.\r\nI TT-telegram har vi kunnat läsa om massflykt un-\r\ndan serbisk offensiv i Kosova. Det har varit systema-\r\ntisk rensning. 2 500 flyktingar har tagit sig från pro-\r\nvinsen i södra Jugoslavien till Albanien. Det är därför\r\ndessa människor har talat om att de håller på att för-\r\nblöda. Massakern är på gång. Byar utplånas.\r\nDet är litet för svagt att säga att frågorna är besva-\r\nrade. Det är för stora tragedier som sker inför våra\r\nögon.\r\nSamma sak gäller för Östtimor. Man säger att det\r\npågår trepartssamtal, och Östtimor skall ju få vara\r\nmed. Det är alltså fråga om Portugal, Indonesien och\r\nFN:s generalsekreterare. Vi tycker att det är bra om\r\ndet finns en kommission för mänskliga rättigheter på\r\nplats. Jag tycker inte att det räcker att skicka ut någon\r\nman någon gång i kvartalet. Det behövs en ständig\r\nnärvaro av någon typ av kommission för mänskliga\r\nrättigheter. Där är övergreppen så brutala.\r\nSe bara på exemplet med de studenter som skulle\r\nhålla en minnesstund för de drygt 200 människor som\r\ndödades vid en kyrkogård - Santa Cruz-massakern.\r\nEn högtidsstund skulle hållas sju år efteråt. Man bör-\r\njade skjuta på campusområdet vid universitetet. Man\r\nbörjade skjuta ned studenter som tände ljus för att\r\nmarkera att det var en högtidlig minnesstund.\r\nDet finns ingen yttrandefrihet i Östtimor. Det öst-\r\ntimoresiska folket hålls ned under en nivå. De får\r\naldrig komma över den, dvs. svältgränsnivå. Detta är\r\ndet typiska, systematiska förtrycket som kan återfin-\r\nnas överallt i världen.\r\nDet är bra att vi börjat arbeta med demokratipro-\r\njekt mellan partierna, att partierna söker sig ut i värl-\r\nden. Jag har haft den stora förmånen att åka till Ma-\r\nlawi i Sydafrika. Jag har varit i Ukraina. Jag kan se\r\nhur de unga staterna har samma mönster. Samma\r\nmaktelit försöker att ta åt sig makten genom att säga\r\natt de har blivit marknadsanpassade. Nu skall det bli\r\ndemokrati. Men det är samma människor som styr.\r\nI betänkandet finns det skrivningar om kärnkraft\r\noch kärnvapen. Vad har detta med dagens ämne att\r\ngöra? Det har med mänskliga rättigheter och makten\r\natt göra.\r\nDet var Nikitin, en f.d. marinofficer, som avslöja-\r\nde hur det stod till vid Kolahalvön. Han talade om hur\r\ndet läcker kärnavfall ut i havet, och hur atomubåtarna\r\nrostar sönder. Senast i dag läste jag om hur fördärvat\r\nhavet är i dessa områden. Jag läste på Bellonas hem-\r\nsida. Nikitin skulle ställas inför rätta. Än så länge har\r\ndet inte riktigt skett, eftersom det är hemliga bak-\r\ngrundsfakta som skall användas. Han blir utsatt för\r\nförföljelser dagligen. Han bor i dag i S:t Petersburg.\r\nHan kan inte röra sig ute utan att bli förföljd av en\r\ndåligt exempel på en filmdetektiv med svarta kläder,\r\nglasögon och hatt. Det är nästan skrattretande. Men\r\ndet är inte så roligt när de skär sönder däcken så att\r\ndet inte går att förflytta sig.\r\nDet är fråga om förföljelse. Vi har ett ansvar att se\r\ntill att alla dessa länder lever upp till de mänskliga\r\nrättigheterna. Jag vet inte om betänkandet är tillräck-\r\nligt stramt på dessa punkter.\r\nJag har skrivit om kärnkraften. Nu tar jag fram\r\nmin lilla gröna bok. Där framgår att Ryssland har\r\nbörjat bygga flytande kärnreaktorer. Man planerar att\r\nbygga en ny generation flytande kärnreaktorer. Arbe-\r\ntet skall avslutas vid år 2000. Produktionen skall vara\r\njättebillig. De skall kunna flyttas på någon typ av\r\nstålflottar. Det hela skall löna sig inom tio år. Det\r\nfinns ett handelsavtal med energiexport till Kina,\r\nIndonesien och Filippinerna.\r\nJag tycker att detta låter som ett hot. Det är defi-\r\nnitivt ett hot mot urbefolkningen, renägarna. Redan i\r\ndag lider 40 % av renägarna av metastaser på grund\r\nav den radioaktiva strålning de har utsatts för.\r\nJag har nu fått i min hand en skrift där det framgår\r\natt myndigheterna i Ukraina avvisar att betongskalet\r\nrunt den havererade kärnkraftsreaktorn i Tjernobyl\r\nkollapsat. Alla vet att skalet håller på att tippa över\r\noch att det behövs en enorm insats.\r\nAtt fortsätta med kärnkraften är ett hot mot hela\r\ncivilisationen. Därför har vi en reservation om att\r\navveckla kärnkraften globalt.\r\nVi kan inte låta IAEA, atomenergiorganet under\r\nFN, fortsätta att sprida den s.k. fredliga kärnenergin\r\nmen stoppa kärnvapenspridning. Det går inte ihop.\r\nDet är så lätt att sätta ihop ett kärnvapen om man\r\nkommer över kärnmaterial.\r\nJag hittade en notis i dag i Dagens Nyheter i denna\r\nfråga. Där framgår att företagen riskerar att sprida\r\nkärnvapen. Det handlar om svenska företag. Där står\r\natt enligt svensk lag är det inte tillåtet för svenska\r\nföretag att exportera krigsmateriel utan särskilt till-\r\nstånd, men det är svårt att avgöra vad som är civilt\r\neller ej och om det går att använda för att framställa\r\nkärnvapen. Där framgår också att särskilt mindre\r\nföretag har många gånger utan att veta om det expor-\r\nterat produkter som kan användas för att tillverka\r\nmassförstörelsevapen.\r\nDå är det dåliga regler. Det är viktigt att sopa rent\r\nframför egen dörr innan vi kritiserar andra.\r\nJag vill yrka bifall till två moment. Det gäller\r\nmom. 49 och motion U620, yrkande 6, där jag kräver\r\natt FN skall vara närvarande på Östtimor. Sedan är\r\ndet motion U625 under mom. 63, där vi kräver att ett\r\nEU-kontor inrättas i Kosova. Det är det minsta man\r\nkan begära. Tyvärr har dessa punkter inte kommit\r\nmed som reservationer.\r\nVi tycker naturligtvis att Östtimor skall ingå i tre-\r\npartssamtalen. Man kan inte ha ett samtal om ett helt\r\nfolk utan att de får ingå i det. Portugal lämnade områ-\r\ndet för 25 år sedan. Indonesien är inte \"fader\" till\r\nÖsttimor. Östtimor är ett eget land. Landet borde få\r\nvara med i trepartssamtalen.\r\nVi har också skrivit om Kenya. Där framgår också\r\natt det sker ett arbete med valarbetare och demokra-\r\ntifrågor. Men jag skriver att de måste skickas dit i ett\r\ntidigare stadium. De måste finnas där ett halvår i\r\nförväg och ett halvår efteråt - särskilt som det ser ut i\r\ndag med den president som finns där nu. Det är inte\r\nfråga om något transparent val. Men här säger man att\r\nvalutslaget blev som förväntat.\r\nJag brevväxlar med en student i Kenya. Han kan\r\nintyga att det inte blev det valresultat som förvänta-\r\ndes. Häromdagen läste jag ett TT-meddelande där det\r\nframgick att hundratals, kanske tusen, människor hade\r\narresterats. De har blivit politiska fångar.\r\nNog finns det att göra. Inger Koch har kämpat på i\r\nAfrika. Vi får väl fortsätta att kämpa. Vi får se vilka\r\nsom är kvar efter nästa val. Jag har inte nämnt något\r\nom Pakistan, Indien, Kashmir och Afghanistan. Men\r\ndet hoppas jag att andra gör.</pre><pre>Anf.  147  LENNART FRIDÉN (m):\r\nHerr talman! Jag kanske först skall kommentera\r\ndet som skedde när Eva Goës gick fram här. Jag delar\r\nhennes uppfattning att det inte finns något som helst\r\nförsvar för det som händer i Kosovaprovinsen. Jag är\r\ndäremot litet bekymrad, om det skall betraktas som\r\nprejudicerande att man får flytta en demonstration\r\nutifrån in i sessionssalen. Jag hoppas att det inte skall\r\ntolkas på det sättet, därför att då har vi nog hamnat\r\nlitet snett. Då kommer många att kräva att få sina\r\nplakat uppställda och uppvisade här i salen.\r\nHerr talman! I sitt betänkande UU17 skriver ut-\r\nskottet på s. 62, som svar på Sten Tolgfors och min\r\nmotion rörande Taiwan bl.a. följande:\r\n\"Det har skett en genomgripande positiv föränd-\r\nring i demokratisk riktning i Taiwan under de senaste\r\nåren. Alla politiska ledare i Taiwan är numera utsedda\r\ni fria demokratiska val.\"\r\nLängre fram skriver man:\r\n\"Utskottet ser med tillfredsställelse att det svenska\r\nutbytet med Taiwan är betydande på många områ-\r\nden.\"\r\nDet är just det som vi redan i vår motion, liksom\r\nandra gjort det i sina motioner, har konstaterat, och att\r\nvi med detta som utgångspunkt bör stödja en fortsatt\r\nutveckling, markera att Taiwan i den delen av världen\r\nframstår som ett positivt exempel och underlätta för\r\nTaiwan att delta i världssamfundets många organisa-\r\ntioner.\r\nEtt sådant ställningstagande skulle också ge en\r\nklar fingervisning till ledarna i Beijing att man där\r\nmåste påbörja en nödvändig demokratiseringsprocess.\r\nMen, herr talman, vad svarar utskottet? Jo, man svarar\r\natt motionerna, däribland den av mig och Sten\r\nTolgfors, skall anses besvarade. Besvarade med vad?\r\nJo, ett god dag yxskaft.\r\nI detta sammanhang vill jag kommentera något av\r\ndet som tidigare sagts i denna fråga i debatten. Det är\r\nbara synd att det inte är samma besättning i bänkarna\r\nsom det var före middagspausen.\r\nTone Tingsgård, som dock finns här, påpekade att\r\nutskottets ställningstagande i år var detsamma som\r\nförra året. Ja, dessvärre. Under tiden sker det mycket\r\n- en del som oroar. Man kan också lägga till: Det är\r\nmycket som vi hoppades skulle ske som inte har skett.\r\nNär skall det påverka utskottsmajoriteten?\r\nEva Zetterberg talade om att \"maktstrukturer i\r\nvärlden\" gjorde att hon tyckte att Taiwanfrågan var\r\nsvår och att hon därför avvisade lagda förslag. I sitt\r\nreplikskifte med Lennart Rohdin, om det för mig bl.a.\r\nsjälvklara att Taiwan skall få medlemskap i t.ex.\r\nWMO och WHO, talade Eva Zetterberg om kommu-\r\nnistregimens negativa inställning i Beijing och om\r\nproblemen detta medför. Men, herr talman, inte skall\r\ndet väl vara morgonhumöret hos de herrar som gav\r\nnamnet Himmelska fridens torg en negativ klang som\r\navgör hur vi skall gå framåt i vår politik till gagn för\r\nmänskliga rättigheter. Och problem skall lösas - dem\r\nskall man inte vända ryggen åt.\r\nI förra veckan demonstrerade ett Eva Zetterberg\r\nnärstående ungdomsförbund på Mynttorget och talade\r\nom just mänskliga rättigheter. Det har inte alltid varit\r\nden frågan som legat sådana rörelser varmt om hjär-\r\ntat. Skulle inte ett agerande i en annan riktning gäl-\r\nlande Kinafrågorna i riksdagen från Vänsterpartiets\r\nsida hjälpa till att ge litet trovärdighet åt den förespeg-\r\nlade attitydförändringen hos det som man numera\r\nhelst vill glömma varit rena kommunistiska propa-\r\ngandabasuner?\r\nHerr talman! Jag undrar också när det gäller Kina\r\nvad Helena Nilsson menade med att följa \"den nya\r\nmajoriteten i Hongkong\". Vilken majoritet är det -\r\nfolkets verkliga eller parlamentets konstruerade?\r\nDet vi och andra motionärer tagit upp som förslag\r\nrörande såväl Kina som Hongkong och Taiwan skulle\r\ninte ge några kioskvältarrubriker men åtminstone ge\r\nen liten signal om att vi verkligen menar att mänskliga\r\nrättigheter är till för alla utan undantag.\r\nHerr talman! När jag ändå har ordet vill jag också\r\nsäga några ord om Iran. Det börjar nu närma sig års-\r\ndagen för presidentbytet i Teheran - ett år som har\r\nvarit fyllt av förhoppningar om förändringar, förbätt-\r\nringar och förmänskligande. Dessvärre har det också\r\nblivit ett år av besvikelser och brustna förhoppningar.\r\nDet fladdrar då och då en låga av hopp längst in i den\r\nmörka tunneln, men ack så svagt, och alltför ofta\r\nsynes den slockna.\r\nLiksom det tidigare sagts här i dag har vi kunnat\r\nglädjas så sent som i förra veckan över ett besök av en\r\nfrisläppt författare, men han och några till har räddats\r\nav att de varit kända. Hur är det med alla de andra, de\r\ntusentals som trots den s.k. kritiska dialogen, som\r\nIrans verkliga ledare inte bryr sig om, har fängslats,\r\ntorterats, ja, även stenats, sedan den man tillträdde\r\nsom de facto var Khomeinis egen Goebbels, som den\r\nupplysnings- och vägledningsminister han var på den\r\ntiden? Han har dock nu lovat förbättringar. Rappor-\r\nterna från bl.a. Amnesty ger i stora stycken en mörka-\r\nre bild än vi alla velat hoppas på.\r\nMörk, herr talman, ja, t.o.m. svart är också den vi-\r\ndeokassett jag har här. Den visar utsmugglade filmer\r\nfrån två steningar i Iran, en utförd 1991 och en annan\r\nunder senare år. Det var någon minut av den ena som\r\nvisades i TV 4 i höstas, som inledning till en diskus-\r\nsion om regimens terror. Det programmet finns här\r\nockså. Jag nämner det, herr talman, för att en del\r\nledamöter har talat om att detta borde visas i riksda-\r\ngen. Efter att ha sett den är jag tveksam. Den är ett\r\nvidrigt dokument, värre än man kunnat fantisera om,\r\noch ger främst dålig nattsömn. Om det eventuella\r\ninformationsmöte om MR-situationen i Iran som har\r\naviserats till nästa vecka i riksdagen kommer till stånd\r\nkan det finnas en möjlighet till en visning då. I vart\r\nfall visar denna video och andra dokument hur viktigt\r\ndet är för oss att i alla lägen och för alla människor i\r\nalla länder att främja MR-frågorna.\r\nHerr talman! För egen del ställer jag mig utan sär-\r\nskilt yrkande bakom de moderata reservationerna och\r\nde förslag som framlagts i motionerna U617 och\r\nU631.</pre><pre>Anf.  148  PER LAGER (mp):\r\nHerr talman! Jag tänkte ta upp ett enskilt fall, och\r\ndet handlar om Mordechai Vanunu, symbolen för\r\nkärnkraftsmotståndet i världen och spridningen av\r\nkärnvapen. Det var han som en gång kidnappades och\r\nsövdes ned av den israeliska säkerhetstjänsten och\r\nfördes från Italien till Israel, där han sedan dömdes till\r\n18 års fängelse för landsförräderi. Detta hände 1986.\r\nHans brott var att han hade avslöjat Israels kärnva-\r\npenprogram i anläggningen Dimona. Hans berättelse\r\noch bilder i Sunday Times var bara en bekräftelse på\r\nvad som var allmänt känt vid den tiden. Det kan vara\r\nintressant att notera nu, när andra tröskelstater klart\r\nhar visat att de har sina kärnvapen. Jag tänker på\r\nPakistan och Indien.\r\nI tolv år har Vanunu suttit i en isoleringscell på 2\r\ngånger 3 meter, utan andra kontakter med omvärlden\r\nän sällsynta och censurerade möten med advokat och\r\nnärstående. Under alla dessa år har organisationen\r\nCampaign to free Vanunu and for a Nuclear-free\r\nMiddle East, grundad av hans bröder, oförtrutet arbe-\r\ntat vidare för hans frigivning. Nobelpristagare, ledan-\r\nde vetenskapsmän, kända politiker och kulturperson-\r\nligheter runt om i världen har protesterat mot domen\r\noch behandlingen av Vanunu. EU-parlamentet har\r\nskrivit flera resolutioner, och Amnesty har i sina väd-\r\njanden beskrivit straffet som grymt, omänskligt och\r\nförnedrande och ett klart brott mot mänskliga rättighe-\r\nter.\r\nIsrael har ratificerat konventionen om mänskliga\r\nrättigheter 1966 och även 1984 års tortyrkonvention.\r\nJag har själv i fem år engagerat mig just för hans\r\nsak här i riksdagen, ute på torg, i TV och radio.\r\nVanunu har erhållit en rad utmärkelser under de\r\nhär åren för sitt motstånd mot kärnvapenspridningen,\r\nbl.a. det alternativa Nobelpriset 1987.\r\nMen inga ansträngningar har varit lyckade när det\r\ngäller hans frigivning. De israeliska domstolarna och\r\nmyndigheterna har varit kallsinniga och oresonliga i\r\nsin inställning. Vanunu betraktas som landsförrädare\r\noch skall bestraffas som en sådan. Inte ens hans\r\ngradvis försämrade hälsa tycks ha betytt något.\r\nMen plötsligt i mitten av mars i år hände det något\r\nsom ingen vågat hoppas på. Vanunu släpptes nämli-\r\ngen fri ur sin isoleringsbur. Nu får han umgås med\r\nandra intagna i Ashkelonfängelset.\r\nÄven om den nu införda strafflindringen är sensa-\r\ntionell i sig och glädjande, är det 18-åriga fängelse-\r\nstraffet för att berätta en redan känd sanning fortfa-\r\nrande så omänskligt, brutalt och orättfärdigt som det\r\nkan vara. Mordechai Vanunu, som varit isolerad två\r\ntredjedelar av det utmätta straffet, måste omedelbart\r\nfriges.\r\nMed tanke på att man i år firar 50-årsjubileum av\r\nstaten Israel var förhoppningarna väldigt stora bland\r\nVanunus vänner om att han skulle kunna friges. Han\r\nhade nämligen ansökt om en frigivning. En grupp från\r\nVanunuorganisationen for ned i slutet av april och\r\nuppvaktade regeringen, men allt var förgäves. Han\r\nbenådades inte.\r\nDet föranleder mig att från talarstolen återigen\r\nkräva kraftfulla internationella påtryckningar på Isra-\r\nels regering. Det finns som sagt bara ett acceptabelt\r\nbeslut, nämligen omedelbar och villkorslös frigivning.\r\nDetta fall skall inte bara bevakas, som man säger i\r\nbetänkandet. Det är för svagt, menar jag. Det krävs en\r\nökad press på den israeliska regeringen.\r\nHerr talman! Här finns ingen reservation, men jag\r\nvill ändå när det gäller mom. 69 reservera mig för\r\nmotion U619, yrkande 1, som just handlar om ome-\r\ndelbar och villkorslös frigivning av Vanunu.</pre><pre>Anf.  149  RAGNHILD POHANKA (mp):\r\nHerr talman! Genom att resa mig för Bengt Hur-\r\ntigs anförande ville jag betona mitt engagemang för\r\nkurderna.\r\nI dag har miljöbalken behandlats i kammaren, och\r\nnu behandlas frågan om mänskliga rättigheter. Med\r\nanledning av dessa två ärenden vill jag läsa två citat.\r\nPå 50-talet skrev Harry Martinsson Aniara - en\r\npoetisk berättelse där människorna tvingas lämna\r\njorden, som blivit obeboelig av strålning. I rymdskep-\r\npet som människorna tvingas fly med sitter man och\r\ndrömmer och inser samtidigt vilken unik plats jord-\r\nklotet var i universum.</pre><pre>Vi kom från Jorden, Doris land,\r\nklenoden i vårt solsystem,\r\ndet enda klot där Livet fått\r\nett land av mjölk och honung.\r\nBeskriv de landskap som där fanns,\r\nde dagar som där grydde.\r\nBeskriv den människa som i glans\r\nsitt släktes likdräkt sydde\r\ntills Gud och Satan hand i hand\r\ni ett förstört, förgiftat land\r\nkring berg och backar flydde.</pre><pre>Så vill jag läsa första artikeln om de mänskliga\r\nrättigheterna, som nu är inkorporerad i svensk lag:\r\n\"Alla människor är födda fria och lika i värde och\r\nrättigheter. De är utrustade med förnuft och samvete\r\noch bör handla gentemot varandra i en anda av sys-\r\nkonskap.\"\r\nSkall man sätta dessa citat mot varandra eller med\r\nvarandra? Jag tycker nog att miljöbalken och artikeln\r\nom de mänskliga rättigheterna egentligen skulle räcka\r\nför oss. Om vi följer dem får vi en bra tillvaro.\r\nPer Lager talade om en person tidigare. Lidandet i\r\nvärlden kan aldrig bli större än vad en enda människa\r\nförnimmer. Det blir ännu värre när flera drabbas av\r\ndet, men lidandet är ändå vad en människa kan för-\r\nnimma. Därför tycker jag att det är viktigt att man kan\r\ntala om en fråga och en person och föra ut det mera\r\nglobalt.\r\nGrymheten i världen är omätbar, men människor\r\nutsätts för den. Jag tänker tillbaka på aboriginer i\r\nAustralien när jag vill se hur man har behandlat män-\r\nniskor och grupper. Av 850 000 aboriginer mördade\r\nman 600 000. Vi har hållit på på det sättet. Vi har\r\nbehandlat många ursprungsbefolkningar dåligt. Det är\r\nindianer. Det är kurder, som man kan säga är den\r\nstörsta av alla urbefolkningar. Vi har behandlat tibe-\r\ntaner illa, osv. Våra samer har heller inte blivit bra\r\nbehandlade. De är nordens kurder. Tidigare var de\r\nmycket illa behandlade. Man drog dem under isen\r\nmellan två vakar när de inte gjorde som man sade.\r\nDet ligger alltså ett tungt ansvar på oss i-länder för\r\ndet vi har ställt till med i världen - vad de vita männi-\r\nskorna faktiskt har gjort mot övriga länder. Detta\r\nansvar kan vi inte släppa, för vi har sugit ut u-\r\nländerna på ett sätt som är helt enastående. När jag\r\nsäger \"enastående\" låter det som om det var något\r\nbra. Jag hittar inte ord för det. Det gör att vi måste\r\nhjälpa till att bygga upp detta. Det kan ske på många\r\nsätt.\r\nJag brukar säga - jag har sagt det en gång förut i\r\ndag - att förtrycket aldrig tar semester. Det får inte de\r\nsom kämpar för mänskliga rättigheter heller göra. Vi\r\nhar olika MR-kommittéer, enstaka människor, FN,\r\nOSSE och Europarådet. Nordiska rådet kunde också\r\nvara ett lämpligt ställe. Här måste vi fortsätta kampen\r\nhela tiden. För vi inte en kamp mot grymheten och för\r\nmänskliga rättigheter tror jag aldrig att vi kan få ord-\r\nning i världen. Jag vet inte om vi kan få ordning med\r\nen kamp, men vi måste ändå försöka.\r\nVi behöver historia för att förstå nutiden och för\r\natt kunna planera för framtiden. Vi behöver titta på\r\nHolocaust eller på aboriginerna, som jag talade om,\r\nför att se att det också händer i dag. Det har hänt i\r\nkoncentrationsläger i Bosnien. Det har skett massak-\r\nrer i Rwanda och Burundi osv. För att planera för\r\nframtiden måste man ta med historia och nutid och\r\nfråga sig hur man skall göra sedan.\r\nDet står så oerhört mycket bra i betänkandet. Jag\r\nhar lyssnat mycket på debatten i dag, och jag blir\r\nverkligen djupt imponerad av dem som har varit uppe\r\ni talarstolen och talat. Nu gäller det i stort sett att\r\nutföra det som står i vår makt. Då tycker jag att man\r\nkan sätta Gandhi, Dalai lama och president Rugova i\r\nKosova som mönster - människor och ledare som har\r\nkämpat för en lösning med icke-våld. Problemet är\r\nbara att de som har använt icke-våld - vi har sett det i\r\nKosova och i Tibet - inte har fått gehör i världen.\r\nMan låter storebror förtrycka dem, och det är nästan\r\nsamma mönster. När de tar till våld vaknar världen\r\nomkring dem plötsligen. Det är oerhört bittert. Vi\r\nborde naturligtvis, när vi vet vad som händer, ingripa\r\ninnan det blir desperata våldshandlingar.\r\nJag vill med detta tacka alla dem som har pratat i\r\ndag och dem som har skrivit detta betänkande. Jag\r\ntackar även dem som har reserverat sig. Det är helt\r\nklart att det är en riktning som vi alla skulle under-\r\nstödja och också försöka förverkliga. Vi kan ta delar\r\nav det först, och kanske i en framtid helheten. Det\r\ngäller också inom Sverige, där asylsökande och göm-\r\nda barn är i en situation som jag inte tycker skulle\r\naccepteras i en civiliserad stat.</pre><pre>I detta anförande instämde Bengt Hurtig och Eva\r\nZetterberg (båda v) och Per Lager, Eva Goës och\r\nBodil Francke Ohlsson (alla mp).</pre><pre>Överläggningen var härmed avslutad.\r\n(Beslut skulle fattas den 4 juni.)</pre><pre>10 §  Vissa nedrustningsfrågor</pre><pre>Föredrogs\r\nUtrikesutskottets betänkande 1997/98:UU16\r\nVissa nedrustningsfrågor</pre><pre>Anf.  150  EVA ZETTERBERG (v):\r\nHerr talman! Kammaren övergår nu till att disku-\r\ntera nedrustning, eller rättare sagt vissa frågor som rör\r\nnedrustning. Det är inget heltäckande betänkande vi\r\nhar framför oss.\r\nDen viktiga frågan att ställa sig när man diskuterar\r\nnedrustning är hur utvecklingen går. Går den framåt?\r\nGår den bakåt? Vad kan vi göra för att driva utveck-\r\nlingen framåt?\r\nJag tror att många av oss i dag känner oss mer\r\npessimistiska än för bara några år sedan. Jag skulle\r\nönska att flera av oss, inklusive jag själv, hade mer av\r\nden entusiasm, glädje och dödsföraktande inställning\r\nsom de barn visade som jag var tillsammans med på\r\nGröna Lund när jag mentalt förberedde mig för ned-\r\nrustningsdebatt i går kväll.\r\nDet mod som de uppvisar när de kastar sig i berg-\r\noch dalbanan och fritt fall lämnar mycket inspiration\r\ntill andra områden. Om vi vuxna kunde visa samma\r\nintresse, självförakt och dödsförakt inför det som kan\r\ntyckas vara omöjliga uppgifter - det kan gälla ned-\r\nrustning eller andra angelägna frågor - skulle mycket\r\nvara vunnet. Att övervinna kylan och höjderna tycker\r\njag imponerar. Där har vi något att ta efter.\r\nSom jag ser det befinner sig världen i en kris vad\r\ngäller nedrustning. Vi har precis upplevt Indiens och\r\nPakistans kärnvapenprov. Och det är faktiskt inte\r\nlänge sedan vi upplevde Frankrikes - det var 1995 -\r\noch Kinas prov. Det är alltså flertal stormakter i värl-\r\nden som öppet har trotsat nedrustningen och den anda\r\nsom präglat de länder som anslutit sig till NPT, dvs.\r\nicke-spridningsavtalet från 1968. Sverige har anslutit\r\nsig till detta.\r\nNär Sverige självklart fördömer kärnvapen-\r\nsprängningar från Indien, och i viss mån Pakistan\r\nockså, är det lätt att titta på vikten av att genast stoppa\r\nbiståndet. Men däremot kommer inte alls motsvarande\r\nreaktion när det gäller krigsmaterielexporten. Där\r\ngäller bara samma vanliga regler som förut. Jag tycker\r\nalltså inte att inställningen till nedrustningen är sär-\r\nskilt konsekvent ifrån regeringens sida.\r\nDen pessimism som åtminstone präglar mig och\r\nfler i dag kommer fram när jag jämför med den konfe-\r\nrens där man hade en översyn och diskussion om\r\nförlängningen av NPT, det här icke-spridningsavtalet.\r\nDen konferensen ägde rum i New York i FN i april-\r\nmaj 1995. I det svenska talet i generalförsamlingen\r\nsom Jan Eliasson höll då sade han ungefär så här, fritt\r\növersatt: Utvecklingen sedan översynskonferensen\r\n1990 är imponerande och uppmuntrande. Sedan dess\r\nhar mer än 30 stater tillträtt avtalet. I och med inträdet\r\nav Kina och Frankrike 1992 är alla, som vi känner till,\r\ndeklarerade kärnvapenstater parter i avtalet.\r\nSenare säger han: Också tröskelstater har gett upp\r\nkärnvapenalternativet och gått med i den stora majori-\r\nteten av icke-kärnvapenstater.\r\nLena Hjelm-Wallén svarade i en interpellations-\r\ndebatt som vi hade i maj 1995 utifrån resultaten från\r\nNPT-konferensen och Sveriges agerande i frågan om\r\nkärnvapennedrustningen: \"Sverige har vid upprepade\r\ntillfällen, såväl bilateralt som i andra sammanhang,\r\nuppmanat dessa - dvs. de s.k. tröskelstaterna Israel,\r\nIndien och Pakistan - och andra stater som står utan-\r\nför att avstå från kärnvapenoptionen genom att tillträ-\r\nda NPT. Vi kommer att fortsätta --- utnyttja varje\r\nlämpligt tillfälle att verka för detta.\"\r\nDå kan man undra vad som har hänt sedan 1995.\r\nJag blir naturligtvis osäker på i vilken mån Sverige,\r\nmen framför allt övriga länder i världen, verkligen har\r\nagerat och verkat för att inte ytterligare kärnvapen-\r\nprov skall äga rum. Som jag sade är det alltså fyra\r\nstater som hittills har gjort dessa prov trots intensiva\r\nprotester och varningar från omvärlden. Min fråga är:\r\nVad görs i dag för att se till att den tredje tröskelsta-\r\nten, Israel, inte följer i spåren efter Indien, Pakistan,\r\nFrankrike och Kina?\r\nAndra frågor som finns i det här betänkandet rör\r\nCanberrakommissionen som 1996 presenterade en\r\nrapport som krävde fullständig elimination av kärnva-\r\npen. Man pekade på en rad konkreta delmål som\r\nskulle uppnås för att man skulle kunna uppnå slutmå-\r\nlet. Det var delmål som skulle kunna uppnås relativt\r\ndirekt. De skulle vara mycket konkreta.\r\nRegeringen säger, och det upprepas i betänkandet,\r\natt man delar det här målet. Senast i ett tal den 12 maj\r\n1998 sade utrikesministern att kommissionens konkre-\r\nta förslag bör övervägas på djupet i ett internationellt\r\nnedrustningsforum med syfte att genomföra dem så\r\nsnart så möjligt.\r\nJag undrar vilka konkreta förslag man har gått vi-\r\ndare med. Varför är det exempelvis omöjligt med en\r\ninternationell konferens kring resultatet från Canber-\r\nrakommissionen? Det har Västerpartiet m.fl. partier\r\nföreslagit i en motion.\r\nDet finns också fler idéer. Svenska Läkare mot\r\nKärnvapen har haft en träff med utrikesministern i\r\nfebruari 1998. Då fick de ett positivt gensvar på tan-\r\nken om internationella konferenser. I ett brev till mig\r\nfrån Gunnar Westberg som är ordförande i Svenska\r\nLäkare mot Kärnvapen nämns att general Butler, som\r\när en framträdande person inom Canberrakommissio-\r\nnen, har föreslagit ett internationellt sekretariat för\r\nsamordning mellan regeringar och NGO:er. Men man\r\nser inte många spår av det i betänkandet.\r\nI själva betänkandet nämns också ett prov-\r\nstoppsavtal som slutförhandlades 1996 och under-\r\ntecknades av Sverige i september 1996. Nu föreläggs\r\ndet riksdagen. Det är utmärkt att vi kommer att fatta\r\nett sådant beslut. Det är självklart att Sverige skall stå\r\nmed. Men jag tycker tyvärr att det saknas delar i det\r\nhär avtalet. Det gäller t.ex. förbud mot subkritiska\r\ntest. Sådana prov har nyligen ägt rum i Nevadaöknen.\r\nDet gäller förbud mot datortest, utveckling av nya\r\nlaboratorier etc.\r\nEn annan fråga som behandlas här gäller kärnva-\r\npenfria zoner. Just på NPT-konferensen i New York\r\n1995 talade Sveriges representant mycket om betydel-\r\nsen av kärnvapenfria zoner. Men jag undrar om inte\r\ndet huvudsakligen rör andra delar av världen än den\r\ndel av världen där vi själva befinner oss. När vi har\r\nföreslagit Norden som kärnvapenfri zon har majorite-\r\nten hävdat att det inte är rätt väg, eftersom det finns\r\nolika säkerhetspolitiska lösningar för respektive nor-\r\ndiskt land. Jag tycker inte riktigt att den argumenta-\r\ntionen håller. Jag vill även där hänvisa till Läkare mot\r\nKärnvapen.\r\nPersonminor nämns också här. Även där lägger\r\nregeringen fram en proposition. Det är mycket viktigt,\r\nmen inte heller där har vi nått ända fram. Det finns en\r\nreservation som gäller personminor och hur man skall\r\nkunna gå ytterligare längre.\r\nSom jag sade har nedrustningen på sitt sätt, i och\r\nmed minbeslutet och vissa andra beslut, gått framåt.\r\nMen problemen har faktiskt ökat också. På den posi-\r\ntiva sidan har vi EU:s gemensamma uppförandekod\r\nför vapenexport. Men den är samtidigt inte bindande,\r\noch det finns väldiga reservationer. Därför räcker den\r\nkanske inte så långt.\r\nJag skall väl peka på det som har gått framåt ock-\r\nså. Där har vi frågan om registrering av vapenhan-\r\ndeln. Även detta med lättare vapen har FN lagt ned ny\r\nenergi och nytt intresse på. Där har Kofi Annan själv\r\nagerat. Det är mycket positivt.\r\nHerr talman! Jag vill också peka på en trovärdig-\r\nhetsfråga. Sverige driver nedrustningen internatio-\r\nnellt, har ett gott rykte och mycket god erfarenhet och\r\nhar gjort stora insatser. Men vi har en krigsmaterie-\r\nlexport. Jag tvingas återigen att ta upp det, liksom i\r\ndet förra ärendet. Det är uppenbart att det finns en\r\nbristande trovärdighet när vi exporterar vapen till\r\nländer där de används i krig, även om det inte är av-\r\nsikten från svensk sida.\r\nJag står naturligtvis bakom alla reservationer och\r\nsärskilda yttranden om Frankrikes ansvar vad gäller\r\nde hälsovådliga effekterna från provsprängningarna i\r\nPolynesien 1995. Jag vill särskilt yrka bifall till reser-\r\nvation 3 om krigsmaterielexport.\r\nHerr talman! Jag har förstått att det är den stora\r\ntackdagen i dag. För min del är det den sista debatten\r\nför den här säsongen. Huruvida jag själv och flera av\r\noss andra som är med här i dag återuppstår här i\r\nkammaren efter valet vet vi inget i dag. Men jag vill\r\nframföra ett stort tack till talmannen och även övriga\r\nicke närvarande talmän, kammarkansliet, vårt ut-\r\nskottskansli och alla utskottskamrater för allt fantas-\r\ntiskt jobb som läggs ned här.\r\nJag inledde med att tala om barnens djärvhet att\r\nkasta sig på fritt fall eller berg- och dalbanan. Det är\r\nkanske inte det som talmännen och kammarkansliet\r\nhar ägnat sig åt, men jag tycker att det tålamod ni har\r\nvisat är värt lika mycket. Tålamod är en stor dygd\r\nsom jag tror kan behövas i det här sammanhanget. Det\r\nvill jag särskilt framföra som ett tack från mig.</pre><pre>\r\nAnf.  151  TREDJE VICE TALMANNEN:\r\nTjänstgörande talman har varken replikrätt eller\r\nmöjlighet att instämma.</pre><pre>Anf.  152  BODIL FRANCKE\r\nOHLSSON (mp):\r\nHerr talman! För ett och ett halvt år sedan var jag\r\nen av de riksdagsledamöter som under ett par veckor\r\nvar gästdelegater i FN. En morgon när jag var på väg\r\ntill FN-skrapan var området och de närmaste kvarte-\r\nren avspärrade, och ett högt podium med en scen och\r\nen talarstol hade uppförts nära den gatukorsning jag\r\nskulle ta mig över. Folk strömmade till från alla håll,\r\noch jag kom ingenvart. Mina grannar i folkhopen\r\nförstod att jag var utlänning och tog reda på att jag\r\nvar svensk. Helt plötsligt började alla hjälpa mig fram\r\ngenom folkmassan ut ur den, trodde jag, men det\r\nvisade sig att man hjälpte mig fram till scenen efter-\r\nsom man utgick från att det var dit jag ville för kunna\r\nse och höra bättre. På så vis fick jag alltså höra Louis\r\nFarakhan, ledaren för NOI, Nation of Islam Organi-\r\nsation, tala med anledning av the World Atonement,\r\nförsoningsdagen. Han talade två och en halv timme i\r\nsträck. Vad som drev fram dånande applåder från\r\nåhörarna var hans angrepp på de vapenexporterande\r\nländerna. Han talade om de regeringar som köper och\r\nsäljer vapen och investerar i dödande.\r\nSå började han räkna upp länderna i fråga. Jag\r\nväntade på att få höra Sverige nämnas. Men han\r\nframhöll ett par länder och avslutade med \"t.ex.\". Han\r\nkunde mycket väl ha nämnt Sverige. Jag är glad att\r\nhan inte gjorde det.\r\nI regeringens skrivelse ser man statistik över vår\r\nexport till Indien och Pakistan. Båda länderna impor-\r\nterar svenska vapen. Vi bidrar alltså till deras upp-\r\nrustning. Kapprustning kallar Japans försvarsministe-\r\nrium det som nu är uppenbart, dvs. att först Indien\r\noch sedan Pakistan har gjort kärnvapentester och\r\nsedan sprängningar. CTBT-avtalet om stopp på kärn-\r\nvapenprov antogs av FN:s generalförsamling i sep-\r\ntember 1996, och tre länder röstade mot: Libyen,\r\nBhutan och Indien.\r\nNär det här betänkandet om nedrustning justerades\r\nhade Pakistan ännu inte gjort sina sprängningar. Värl-\r\nden hoppades fortfarande att Pakistan skulle vara\r\nstarkt nog att inte svara på den indiska provokationen.\r\nMen nu är sprängningarna ett faktum, och den säker-\r\nhetspolitiska situationen i Asien är på väg att föränd-\r\nras. I Indien såväl som i Pakistan är de sociala klyf-\r\ntorna stora. De rika är ofta otroligt rika och de fattiga\r\notroligt fattiga. Stora ekonomiska resurser har lagts på\r\nkärnvapenutveckling, pengar som väl behövs i kam-\r\npen mot fattigdomen, till vård och omsorg, utbildning\r\noch miljöåtgärder. Krig kostar alltid otroligt mycket\r\npengar - före, dvs. upprustning och förberedelse till\r\nkrig, själva kriget och sedan allt det som slagits i\r\nspillror och som skall byggas upp igen.\r\nJag hade en fråga som påminner litet om vad Eva\r\nZetterberg var inne på. Jag vet inte riktigt vem jag\r\nskall ställa den till, men jag skall ställa den i alla fall.\r\nSverige krävde ett vapenembargo mot både Pakistan\r\noch Indien vid EU:s utrikesministermöte i slutet av\r\nmaj. Betyder det att svenska krigsmaterielleveranser\r\ntill Indien och Pakistan stoppas, dvs. att även redan\r\nbeställda varors leverans stoppas? Pakistan har t.ex.\r\ngjort upp med Bofors om en affär på 20 miljoner\r\nkronor som avsåg en luftvärnsrobot. Är t.ex. den\r\nleveransen stoppad? Sverige levererar också civil\r\nutrustning till en fabrik i Pakistan som byggdes 1974\r\noch som också är en stor tillverkare av krigsmateriel.\r\nDet är väl inte så att vi stoppar biståndet till Indien\r\nmen stoppar inte de beställda vapenleveranserna?\r\nMiljöpartiet har vid ett flertal tillfällen här i riks-\r\ndagen krävt en avveckling av den svenska vapenex-\r\nporten. Vi menar att den står i motsättning till Sveri-\r\nges nedrustningssträvan och fredsarbete. Den nuva-\r\nrande situationen i Asien med betydligt fler länder\r\nberörda än bara Indien och Pakistan visar det tydligt.\r\nSvenska vapenleveranser kan också lätt komma på\r\navvägar. Vi vet att ett granatgevär som licenstillver-\r\nkats i Singapore t.ex. hamnat i Burma.\r\nSveriges regering är angelägen om att marknads-\r\nföra svenska vapen och jaktplan. Vi har haft rubriker i\r\ntidningar där man kallat vår statsminister för handels-\r\nresande i flygplan.\r\nFör ett tag sedan diskuterade jag med en ung ad-\r\nvokat från Zambia om hur en vision för fred i Afrika\r\noch tredje världen skulle se ut om man försökte göra\r\nden genomförbar i varje fall på sikt. Han menade att\r\ndet inte var lönt att ha visioner i ett land där man\r\nkunde köpa handeldvapen bakom disken i vilken\r\nlivsmedelsaffär som helst. Så länge det är möjligt och\r\ningen reagerar, menade han, finns det inget realistiskt\r\nhopp för freden. Natos utvidgning - är det inte också\r\ndär fråga om upprustning? Nya medlemsstater får\r\nökade försvarsutgifter eftersom medlemskapet kräver\r\nen viss militär grundstandard och fordrar investering-\r\nar i militär teknik och utrustning. En lönande affär för\r\nvapentillverkare och exportörer, har det stått i pres-\r\nsen. Konkurrensen mellan USA:s leverantörer och de\r\neuropeiska lär ha varit hård.\r\nRysk vapenförsäljning ökar. Ryska vapen är billi-\r\nga i förhållande till andra länders. Ukraina konkurre-\r\nrar med Ryssland. Man har sålt stridsvagnar till Pakis-\r\ntan och pansarfordon till Indonesien, två länder där\r\nden säkerhetspolitiska situationen är speciellt känslig i\r\ndag. Det har vi redan talat om. Men det är en fråga\r\nom ekonomisk vinning kontra det slitna ordet moral.\r\nÄven en restriktiv vapenpolitik, som man ju i Sverige\r\nanser att man kan ha och har med gott samvete, menar\r\nvi i Miljöpartiet är tvivelaktigt. Man kan aldrig veta\r\nnär moralen ändrar sig i det land dit man skickar sina\r\nvapen. På vilket sätt och hur snabbt drar man sig ur\r\nett avtal som tecknats? Vi vet också att pakistanska\r\ntrupper finns i Afghanistan på talibanernas sida och\r\natt såväl indiska som pakistanska väpnade styrkor är i\r\naktion i Kashmir. Kan någon över huvud taget försva-\r\nra vår vapenexport till Indien och Pakistan längre?\r\nMånga av de länder som sysslar med militär upp-\r\nrustning borde i stället syssla med social upprustning,\r\nmenar vi i Miljöpartiet. Vi tycker också att samtidigt\r\nsom vi förser andra länder med vapen för att de skall\r\nkunna rusta upp sin krigsmakt rustar vi ned vår egen\r\ntrovärdighet som fredsarbetare.\r\nI en motion från Miljöpartiet yrkas att det klart bör\r\nframgå att en mina som exploderar genom en persons\r\nnärvaro och agerande är att betrakta som en antiper-\r\nsonell mina, även om den egentligen är konstruerad\r\nför att fungera på annat sätt.\r\nMiljöpartiet har från början stött den s.k. Otta-\r\nwaprocessen och anser att det var och är en stor fram-\r\ngång att det i dag finns en konvention mot antiperso-\r\nnella minor. Vi betraktar det som ett avgörande och\r\nviktigt första steg i kampen mot alla slags minor.\r\nJag skall yrka bifall till yrkandena 2 och 3 i vår\r\nmotion om krigsmaterielexport. Det finns ett särskilt\r\nyttrande som handlar om provsprängningarna vid\r\nMururoa i franska Polynesien.\r\nIndien har sprängt i Rajastan i nordvästra Indien.\r\nInvånarna i området fick ett par minuter på sig, berät-\r\ntar ögonvittnen, att samla ihop sina prylar och evaku-\r\neras. De evakuerades 20 kilometer bort från den plats\r\ndär sprängningen försiggick. Jag undrar vem som\r\nundersöker om det var tillräckligt. De mänskliga rät-\r\ntigheterna handlar om hälsa. Vem är ansvarig för att\r\nden del av befolkningen som fick flytta fortfarande är\r\nfrisk och opåverkad av testerna? Finns det någon\r\nenhet inom FN som kan ta itu med detta utan att hind-\r\nras av att detta eventuellt betraktas som en intern\r\nangelägenhet? Kan Sverige göra något och i så fall i\r\nvilket forum?\r\nJag har varit i riksdagen i litet mer än tre år. Jag är\r\ntydligen den sista här som skall be att få tacka för den\r\nhär tiden. Jag kom in alldeles oväntat. Jag hade inte\r\ninte väntat mig att någonsin få stå i den här talarsto-\r\nlen. Det har varit väldigt spännande, intressant och\r\nframför allt helt annorlunda än vad jag kunde tänka\r\nmig när jag som vanlig kommunpolitiker kom hit till\r\nriksdagen. Tack, allesammans!</pre><pre>Anf.  153  CARINA HÄGG (s):\r\nHerr talman! Utrikesutskottets betänkande\r\n1997/98:UU16 \"Vissa nedrustningsfrågor\" har\r\nkommit att stå i fokus på ett djupt beklagligt sätt. Det\r\när svårt att finna ord som speglar den förtvivlan jag\r\nvill uttrycka över Indiens och nu Pakistans kärnva-\r\npenprov. Vi förtvivlas, samtidigt som folk i Indien\r\noch Pakistan segerrusigt firar sina dödshotande fallos-\r\nsymboler på gator och torg.\r\nNågra av grannländernas reaktioner är allt annat\r\nän lugnande. Kinas reaktioner har varit något vack-\r\nlande, men det verkar som om man har kommit ned\r\nmed båda fötterna på jorden igen. Iran uttrycker där-\r\nemot en positivitet med hänvisning till Israels kärnva-\r\npeninnehav, som jag tycker är oroande.\r\nNär jag år 1996 var FN-delegat fick jag möjlighet\r\natt närvara vid Sveriges undertecknande den 24 sep-\r\ntember av CTBT-avtalet. Det kändes väldigt högtid-\r\nligt men också hoppfullt. CTBT-avtalet är principiellt\r\nbetydelsefullt, och riksdagen kan nu också se fram\r\nmot en ratificering. Min hoppfullhet har dock nu fått\r\nsig en knäck.\r\nÄven om det slås in många öppna dörrar i de mo-\r\ntioner som vi nu diskuterar, är det inte irritation jag\r\nkänner i dag utan tacksamhet för att vi åter i kamma-\r\nren ges tillfälle att upprepa såväl regeringens som\r\nriksdagsmajoritetens syn på nedrustningsfrågor. Vi får\r\nmöjlighet att manifestera vårt avståndstagande från de\r\nsprängningar som har skett under de senaste veckor-\r\nna. Även om vi här i kammaren är medvetna om de\r\nfaror som de innebär, tror jag inte att det till folk i\r\nallmänhet har nått ut hur oroväckande och hotfull den\r\nhär situationen är för freden.\r\nHerr talman! Jag vill inledningsvis yrka bifall till\r\nde ställningstaganden som utrikesutskottets majoritet\r\ngjort och hemställa om avslag på övriga yrkanden.\r\nJag vill särskilt peka på betänkandets skrivningar\r\nunder rubriken \"Provsprängningar och spridningsfrå-\r\ngor m.m.\", främst följande mening: \"Indien, Israel\r\noch Pakistan måste nu ta sitt ansvar och bli delaktiga\r\nav det i det närmaste världsomfattande Ickesprid-\r\nningsavtalet, NPT.\"\r\nNPT-avtalet är av största vikt som navet i det in-\r\nternationella nedrustningsarbetet. Avtalet är centralt,\r\neftersom det är det enda avtal genom vilket kärnva-\r\npenstaterna förbinder sig att verka för nedrustning.\r\nMen avtalet skall också ses som ett steg på vägen mot\r\nett fullständigt stopp för kärnvapenprov. NPT-avtalet\r\när ett redskap som vi kan använda på vägen till att nå\r\nslutmålet, ett fullständigt avskaffande av dessa vapen.\r\nHerr talman! Gjorde någon något innan de alarme-\r\nrande varningssignalerna från Indien kom, inför och\r\nän starkare efter valet tidigare i år? Förhoppningsvis\r\nskedde det, men jag har inte den fulla bilden klar för\r\nmig och har inte skapat mig en slutlig uppfattning i\r\nfrågan, trots att jag i går deltog i ett möte tillsammans\r\nmed UD. Det är viktigt att vi kan dra lärdomar inför\r\nframtiden av detta när det gäller att jobba förebyg-\r\ngande.\r\nÄven om jag inte har hela bilden klar för mig vet\r\njag åtminstone vad jag själv gjort. Min fråga\r\n1997/98:600 om Indien och kärnvapen, som ställdes\r\ntill utrikesminister Lena Hjelm-Wallén, var ett sätt att\r\nförsöka påverka och väcka opinion mot kärnvapen-\r\nsprängningarna i förebyggande syfte.\r\nDet som jag tog upp i min skriftliga fråga tål att\r\nupprepas, och jag skall repetera några delar av det:\r\n\"Indien genomförde 1997 en kärnsprängning i\r\ndelstaten Rajastan, som gränsar till Pakistan. I dag\r\nräknas Indien till de s.k. tröskelstaterna. Indien har\r\ninte heller undertecknat provsprängningsförbudet. När\r\njag nu konstaterar att den nya indiska regeringen\r\nsäger att den kan tänka sig att satsa på inhemskt kärn-\r\nvapenprogram skräms jag. Och den offentliggjorda\r\nregeringsplanen understryker den känslan.\r\nPakistan har uttalat att man kan komma att om-\r\npröva sin nukleära politik. Det finns all anledning för\r\nomvärlden att oroa sig över vad en nukleär kapprust-\r\nning i Sydasien på sikt kan leda till. Nu krävs en\r\nsnabb och konsekvent signal från omvärlden\".\r\nDen signal eller snarare den larmklocka som jag\r\ndå efterfrågade märkte jag inte av. Telefonlurarna\r\nlyftes av statsöverhuvudena synbarligen först efter\r\nsprängningarna, men då hjälpte det inte, även om\r\nledningarna glödgades. Här krävs ett stort mått av\r\nsjälvkritik från Världssamfundet. Kunde mer ha\r\ngjorts, och i så fall vad? Enligt NPT åläggs de nuva-\r\nrande kärnvapenstaterna att inleda förhandlingar som\r\nsyftar till ett totalt avskaffande av kärnvapen. På den\r\npunkten har kärnvapenstaterna inte förtagit sig. Brist\r\npå pengar är alltför ofta ett hinder i olika samman-\r\nhang, men det kan inte ha varit skälet i det här fallet.\r\nDet hade inte varit förenat med några kostnader att\r\ngenomföra några förebyggande telefonsamtal. Någon\r\nresa och ett samlat vädjande hade också varit på sin\r\nplats.\r\nDet är därför glädjande att läsa utrikesminister\r\nLena Hjelm-Walléns svar till mig på min fråga: \"Det\r\när av synnerlig vikt att Indien besinnar sitt ansvar och\r\ninser de mycket allvarliga följderna för den regionala\r\noch globala säkerheten av ett eventuellt upprättande\r\nav en kärnvapenarsenal.\" Men det hade behövts fler\r\nvarningsröster för att bilda en kör som kunde ha över-\r\nröstat den indiska regeringens vapenskrammel.\r\nÄven om man fruktade denna händelseutveckling\r\nhoppades jag ändå att klivet från ord till handling\r\nskulle vara större och att hoten skulle kunna föras på\r\nretorikens konto. Samtidigt visste vi att det enda val-\r\nlöfte som den nya hindunationalistiska BJP-\r\nregeringen i Indien skulle ha praktisk förmåga att\r\ninfria antagligen var just löftet om kärnvapenprov. I\r\nstället för bröd får man bjuda på skådespel. Har man\r\ninte ens till skådespel, får man tillgripa det urgamla\r\nknepet att bjuda på en yttre fiende.\r\nMånga av oss har under de senaste veckorna sökt\r\noss till Björn Ranelids rader i boken Hjärtats språk. I\r\nBjörn Ranelids där publicerade brev \"De egna orden\r\nmåste dö\" kan vi finna följande:\r\n\"Mahatma Gandhi vägde inte mer än en säck kol,\r\nmen han brann överallt. Pulsen pickade svagt i hans\r\nhandled. Det var världsfåglen som lagt sina ägg där.\r\nNågon fuktade hans läppar, medan statsmän gick vilse\r\ni hans löfte.\"\r\nPå nästa sida kan vi läsa meningen \"Gränsen mel-\r\nlan Sverige och Indien är en tiggares bröstkorg.\"\r\nNågon fuktade hans läppar, medan statsmän gick\r\nvilse i hans löfte. Kan man uttrycka det tydligare än\r\nså? Är det inte just det Indiens och Pakistans ledare\r\ngjort - gått vilse bland löften, medan mahatma\r\nGandhi, som inte vägde mer än en säck kol, brände\r\nsig in i historiens humanism? Vilka eftermälen får\r\ndagens ledare, sedan de senaste dagarnas glädjerus\r\nhar lagt sig? Avsky?\r\nSjälva kalkylerar dessa politiker med att omvärl-\r\ndens fördömande ord i diplomatins skepnad och\r\nskrammel om sanktioner snart nog kommer att ersät-\r\ntas med glömska och ökad respekt som enda minne.\r\nInte minst därför måste världssamfundet reagera be-\r\nstämt och kännbart.\r\nI en del av världen som präglas av enorm fattig-\r\ndom och analfabetism drivs nu kapprustningen mot\r\nvansinnets gräns. Vi hade inget val, sade de ansvariga\r\ni Pakistan i ett försök till förklaring, men det fanns ett\r\nval: mellan att avstå från och att träda in i den krigs-\r\ndans som Indien nu bjudit upp till.\r\nDet har förvisso dansats krigsdans förut, inte minst\r\nav de fem kärnvapenstaterna. Det skedde så sent som\r\n1995 genom provsprängningar av Frankrike och Kina,\r\noch USA tog sina steppsteg vid sidan om år 1997 i\r\nNevadaöknen. De subterrana tester som USA genom-\r\nfört omfattas inte av provstoppsavtalet, men det är\r\nviktigt att kärnvapenmakterna agerar i enlighet med\r\navtalets anda. Detta avser också den svenska rege-\r\nringen att uppmärksamma vid det förestående mötet\r\nmed NTP:s PrepCom.\r\nNär vi kritiserar andra stater tycker jag att vi också\r\nmåste lyfta fram att det finns länder som har valt en\r\nannan väg, även sedan de har kommit så långt att de\r\nfått kapacitetet för kärnvapen. Jag tänker på Sydafri-\r\nka, som en annan talare har nämnt i dag. Jag tycker att\r\ndet är ett bra exempel på en modig stat som vågar\r\navstå från ett vapenslag som man kunde ha haft.\r\nEnligt utskottets uppfattning är det viktigt att arbe-\r\ntet på det internationella planet med kärnvapenfria\r\nzoner drivs vidare. Vi kan samtidigt konstatera att de\r\nnordiska länderna valt olika nationella säkerhetspoli-\r\ntiska lösningar. Det mest påtagliga av det som pågår i\r\ndag är att Sverige tillsammans med andra EU-länder\r\ndriver frågan i FN:s nedrustningskommission UNDC.\r\nDå handlar det om ett arbete med att fastställa vägle-\r\ndande riktlinjer och principer för kärnvapenfria zoner.\r\nUNDC tar sikte på att vara klart med sitt arbete i\r\ndenna del år 1999, dvs. före millennieskiftet.\r\nDet kan också vara värt att påminna om att Dan-\r\nmark, Island och Norge redan år 1957 undertecknade\r\nen deklaration som innebär att dessa tre nordiska\r\nländerna inte accepterar stationering av kärnvapen\r\nunder fredstid. Spanien har senare undertecknat ett\r\nliknande avtal med Nato. Ett postivt steg i vårt närom-\r\nråde på senare år var när Ukraina fattade beslut om att\r\nvara kärnvapenfritt.\r\nEn tröst är att under tiden som vi står och stampar\r\nnär det gäller frågan om en kärnvapenfri zon i Norden\r\nstärks redan existerande kärnvapenfria zoner, och nya\r\nsådana har upprättats på andra kontinenter.\r\nHerr talman! Jag skall säga något kort om minfrå-\r\ngan innan jag stannar. I betänkandet Vissa nedrust-\r\nningsfrågor behandlas även frågor om minor. Utskot-\r\ntet välkomnar de framsteg som gjorts på detta område\r\noch konstaterar att folkrätten och skyddet för civilbe-\r\nfolkningen i krig har kunnat stärkas betydligt under\r\nsenare tid. Sverige bör fortsätta att verka för en bred\r\nuniversell uppslutning kring de konventioner som\r\nreglerar användningen av minvapnet.\r\nUtskottet har även nyligen tagit ställning i betän-\r\nkande 1996/97:UU8 till det reviderade protokollet II\r\nom förbud och restriktioner i användandet av minor,\r\nförsåt eller andra anordningar till 1980 års vapenkon-\r\nvention. Mot den bakgrunden och alla de debatter\r\nsom vi haft och den vi har framför oss är jag kortfat-\r\ntad i just denna del.\r\nJag vill avsluta med att tacka för den mandatperi-\r\nod jag har fått vara med i utskottet. För övrigt vet vi\r\nsom deltar i den här debatten inte om vi kommer\r\ntillbaka och i så fall i vilken skepnad. Vi får kanske\r\ninte avtacka varandra här för gott. Vi kommer för-\r\nhoppningsvis att se varandra i olika sammanhang\r\näven framöver.</pre><pre>Anf.  154  EVA GOËS (mp):\r\nHerr talman! De som sitter här är mycket engage-\r\nrade mot kärnvapen. Jag vet att Carina Hägg har varit\r\ndet hela tiden sedan vi kom hem och startade Parlia-\r\nmentarians for a nuclear weapons free world. Carina\r\nHägg gick med på en gång. Det var år 1995.\r\nI dag såg jag ett TT-meddelande som är ganska\r\nskrämmande. Det står: Talibanerna vill också ha\r\nkärnvapen. Det tycker jag är förskräckligt. I Afghani-\r\nstan vill man nu också visa sina muskler. Dessa män\r\nspänner musklerna gentemot varandra. Viceministern\r\nsäger att kärnvapen är ett mycket tillförlitligt vapen i\r\nförsvaret mot de otrogna. Det finns t.o.m. de som vill\r\nströ ut stoftet från kärnvapensprängningarna.\r\nHerr talman! Sedan de första atombomberna deto-\r\nnerade för 50 år sedan har mänskligheten stått inför\r\nett hot om massförstörelse. En enstaka atombomsex-\r\nplosion i en stad - utlöst genom olyckshändelse eller\r\nterroristaktion - skulle döda hundratusentals civila.\r\nDen enda möjligheten är att förebygga att det inträf-\r\nfar.\r\nÄven om de avtal som nu ingåtts om att minska\r\noch kontrollera kärnvapen kommer att genomföras\r\nhandlar det om 200 000 Hiroshimabomber, vilket\r\nmotsvarar 20 000 stridsspetsar. Vi har inte sett något\r\nom att man börjat avrusta. Som Eva Zetterberg sade\r\nvar vi i New York år 1995 när icke-spridningsavtalet\r\nskrevs under. Alla gick in för att artikel 6 var så vik-\r\ntig, och den handlar om att börja avrusta.\r\nVad vi nu ser är en upprustningsspiral i Sydostasi-\r\nen som smittar från Indien till Pakistan och kanske in\r\ni Afghanistan till Kina, som känner sig utmanat. Detta\r\när ett oerhört hot. Jag vill också vända på det hela och\r\nfråga: Varför är vi i den här situationen? Det beror\r\nväldigt mycket på att de andra länderna, de fem stora\r\nstaterna, fortsätter.\r\nTa USA som exempel, som håller på med sina\r\nsubkritiska prov. Det låter kanske rart med subkritiska\r\nprov. Men det handlar om att man använder sig av\r\nplutonium. Man håller till i Nevadaöknen vid Nevada\r\nTest Site där man har tester. Det är på urinvånarnas\r\nmarker. Därför skulle jag särskilt vilja hälsa Carina\r\nHägg välkommen den 15 juni. Då har hon chans att\r\nträffa den andlige ledaren för Shoshoneindianerna\r\nsom kommer till Sverige och speciellt vill träffa alla\r\nsom är emot kärnvapen, och det tror jag är hela\r\nsvenska parlamentet. Han heter Corbin Harney, och\r\nhan kommer att finnas här i riksdagen mellan kl.\r\n11.00 och 12.00 den 15 juni. Jag hälsar er alla hjärt-\r\nligt välkomna att träffa honom. De har ockuperat\r\nNevada Test Site i flera månader därför att de inte vill\r\natt de subkritiska proven skall fortsätta.\r\nJag är kritisk därför att de andra tröskelländerna\r\nsom Pakistan, Indien, Israel och kanske Argentina -\r\ndet finns flera - inte tar det på allvar om inte de fem\r\nstora kärnvapennationerna börjar att nedrusta. På\r\ndetta program med subkritiska prov skall man lägga\r\nned 60 miljarder dollar på tio år. När man satsar så\r\nmycket handlar det om att öka kvaliteten på någon-\r\nting. I provstoppsavtalet sägs att man inte skall öka\r\nkvaliteten på kärnvapnen. Men detta betyder indirekt\r\natt det är just det man gör.\r\nI betänkandet är det litet svagt skrivet om detta.\r\nUtskottet säger att det som man genomfört genom\r\nprovstoppsavtalet gör att det är ett effektivt instru-\r\nment för att stoppa den kvalitativa utvecklingen av\r\ndessa vapen. Jag håller inte med om det. Detta är inte\r\natt stoppa. Jag har tidigare krävt av utrikesministern\r\natt ta med frågan om subkritiska prov i förhandlingar-\r\nna. Om man tar med att också de skall stoppas kan\r\ndessa tröskelländer förstå att man menar allvar med\r\nnedrustningen.\r\nDet är inte bara i Nevada som man ockuperar ur-\r\ninvånares mark. Det sker även i Australien. I Jabiluka\r\ni Kakadu nationalpark har man tänkt att öppna en\r\nurangruva. Man kan fråga sig: Vad behöver vi uran\r\ntill om vi nu skall avveckla kärnkraften och avveckla\r\nkärnvapen? Som vi tidigare har sagt är kärnkraft och\r\nkärnvapen siamesiska tvillingar. Får man tag i kärn-\r\nvapenmateriel kan man av två kilo plutonium bygga\r\nen egen atombomb.\r\nI dag fick jag veta att man tyvärr gett tillstånd att\r\nöppna den här gruvan. Det är också urinvånarnas\r\nmark, precis som Ragnhild Pohanka sade här förut.\r\nDet är aboriginernas mark. Man har förut tagit livet av\r\ndem, och nu fortsätter man att föröda deras framtid.\r\nJag tog i mitt förra anförande upp att de som håller\r\npå med rennäring uppe vid Kolahalvön och österut\r\nockså har utsatts för detsamma.\r\nJag tänker ta er upp i rymden. Det finns en bok\r\nsom heter Angels don t play that HAARP. Det är en\r\nbok på 500 sidor som handlar om hur man håller på\r\natt experimentera över våra huvuden. Det sker i jo-\r\nnosfären, ända uppemot 50 000 km ovanför huvdena\r\npå oss. Förkortningen står för High Frequency Active\r\nAuroral Research Program. Det är en typ av fort-\r\nsättning på Stjärnornas krig. Tidigare var det ett civilt\r\nprogram, men det har gått över till att vara ett rent\r\nmilitärt sådant.\r\nJag hade tänkt att hoppa över att tala om denna\r\nmotion. Men när jag satt och skrev fick jag höra att\r\nden svenska radion tog upp det här hotet och vad man\r\nhöll på med uppe i rymden. Jag hade papperena fram-\r\nför mig som jag hade fått Kanada och USA och tänkte\r\natt jag skulle skriva och kräva en utredning så att vi\r\nfår mer kött på benen om vad som pågår. Här man\r\nsvarat att det behöver man inte. Möjligen följer man\r\ndet därför att man tycker att det verkar intressant ur\r\nmiljösynpunkt.\r\nSanningen är den att grunden till det här projektet\r\när kontroll över kommunikationer vad gäller både\r\nstörningar och tillförlitlighet i fientliga miljöer. Kon-\r\ntrollen över sådana styrmedel innebär uppenbarligen\r\nmaktkoncentration. Förmågan för HAARP, rymd- och\r\nraketkombinationen, att skicka en oerhört stor mängd\r\nenergi, jämförbar med en atombomb, vart som helst\r\npå jorden via laser och partikelstrålar är förskräckan-\r\nde.\r\nProjektet skall \"säljas in\" till allmänheten som en\r\nrymdsköld mot fientligt inkommande vapen eller, som\r\nmer vedertaget, en apparat för att reparera ozonlagret.\r\nDet är här miljöhänsyn kommer in. I den kedja som\r\nHAARP ingår i återfinns CRM, Chemical Release\r\nModules, där man framkallar artificiella moln.\r\nÅr 1980 hade man ett projekt som hette Project\r\nWaterhole. År 1983 släppte man ut kemikalier i jo-\r\nnosfären och orsakade en aurora borealis. År 1991\r\nuppenbarade sig åter en aurora borealis över Texas,\r\noch himlen såg ut som en julgran, eller som man sade:\r\nChristmas colours.\r\nDessa experiment pågår i det tysta i Amerika. Men\r\nde får inte ses isolerade från världen i övrigt. Vad\r\nhåller man på med ovanför våra huvuden? Angår det\r\ninte även oss som finns på den här sidan av jordklo-\r\ntet? Jag tycker att det är viktigt att vi tar reda på och\r\nkräver en utredning. Därför yrkar jag bifall till reser-\r\nvation 1.\r\nSedan vill jag sluta med att tala om Moruroa. Till\r\nmin ilska fick jag höra så sent som i fjol höst att bar-\r\nnarbete hade använts vid testanläggningarna vid Mo-\r\nruroaatollen. Det var kyrkornas världsråd som offent-\r\nliggjorde detta den 3 oktober 1997. Enligt den rappor-\r\nten använde Frankrike 600-900 barn under 16 år för\r\narbete vid anläggningen som var i bruk mellan 1963\r\noch 1996. Jag kan bara bekräfta vad den läkare sade\r\nsom jag träffade 1995. Hans pappa var väderobserva-\r\ntör på Mururoa. Läkaren, sonen, bad mig att kräva en\r\nepidemiologisk undersökning av alla offer. Han sade:\r\nGå igenom alla sjukjournaler från den här tiden och\r\ntitta närmare på dem i stället för på dödsattesterna,\r\nsom kan vara fingerade! Försök att sammanställa\r\ndetta och gör en jämförelse med kontrollgrupper för\r\natt se vad som har hänt här och vad som är relaterat\r\ntill kärnvapensprängningarna.\r\nI betänkandet säger man att Frankrike ger litet\r\npengar för att kompensera detta. Men det är inte\r\npengar det handlar om här! Det handlar om att se\r\nvilken förödelse det hela får genetiskt och vilka häl-\r\nsoeffekter det kan få på sikt.\r\nSom någon var inne på här nyligen kan man fråga\r\nsig vad som händer med Indien och Pakistan när de\r\nhar sprängt som de har gjort. Det finns t.o.m. en sekt\r\nsom anser att man skall sprida stoftet, och bygga\r\ntempel i närheten av sprängområdena. Jag tycker att\r\ndet är skrämmande om sådana - tyvärr - män får\r\nhärska som inte har vuxit upp och får leka med allde-\r\nles för livsfarliga leksaker.</pre><pre>Överläggningen var härmed avslutad.\r\n(Beslut skulle fattas den 4 juni.)</pre><pre>11 §  Statens roll som ägare av bolag</pre><pre>Föredrogs\r\nNäringsutskottets betänkande 1997/98:NU15\r\nStatens roll som ägare av bolag (förs. 1997/98:RR9)</pre><pre>Anf.  155  OLA KARLSSON (m):\r\nHerr talman! Det här betänkandet hanterar dels\r\nRiksdagens revisorers förslag om statens roll som\r\nägare, dels ett antal motioner som är väckta med an-\r\nledning av förslaget.\r\nSom så ofta lämnar revisorerna bra rapporter till\r\nriksdagen. De gör grundliga genomgångar och pekar\r\npå uppenbara missförhållanden som behöver rättas\r\ntill. Som så vanligt tar inte socialdemokraterna och\r\nutskottsmajoriteten detta till sig på ett särskilt ordent-\r\nligt sätt. I stället blir det den borgerliga oppositionen\r\nsom får fortsätta driva de förslag som Riksdagens\r\nrevisorer tidigare enigt har föreslagit.\r\nÄven denna rapport är bra. I den görs en bra ge-\r\nnomgång av statens ägande och utövandet av detta i\r\nolika bolag. Det visar sig att det finns ganska stora\r\nbrister, och stora möjligheter att effektivisera ägandet,\r\nstrama upp rutiner och se till att utövandet fungerar\r\nbetydligt bättre i framtiden.\r\nDet är inte bara revisorerna som har granskat sta-\r\ntens ägande. Även KU har tidigare vid olika gransk-\r\nningar pekat på mycket stora brister i utövandet av\r\nägandet i statens olika bolag. Jag har själv varit in-\r\nblandad i granskandet av Nordbanken och Posten. I\r\nbåda fallen har jag kunnat konstatera att det finns och\r\nfanns mycket stora brister.\r\nI Nordbankenfallet utövades ägandet snarast med\r\nvänster hand. Det var ingen prioriterad fråga på de-\r\npartementet. Rekrytering av styrelseledamöter och\r\nannat var närmast en fråga för bolaget självt som bara\r\nformellt underställdes staten för godkännande.\r\nI postfallet, som vi har haft i årets KU-granskning,\r\nvisade det sig att utövandet av ägandet sköttes när-\r\nmast som en direktstyrning av Posten. Alla styrelse-\r\nfrågor fördes upp till departementet för information\r\noch ställningstagande. Inget, eller ytterligt få, av\r\nställningstagandena har dokumenterats och därmed\r\ngjorts möjligt att pröva och granska efteråt.\r\nHerr talman! Statligt ägande av bolag har visat sig\r\nleda till mycket stora välfärdsförluster. Det statliga\r\nägandet är inte så effektivt och inte så bra som ägan-\r\ndet kan vara, och ofta är, i privata bolag. Det leder till\r\nhöga kostnader just därför att det blir stora välfärds-\r\nförluster. Mycket av dessa förluster beror på oklarhe-\r\nterna i rollen för bolagen. Skall de agera som ett\r\nkommersiellt bolag eller skall de agera som statens\r\nförlängda arm?\r\nRollen blir inte så där alldeles mycket tydligare\r\nom man läser majoritetens ställningstagande i dagens\r\nbetänkande. Där skriver man att ett statligt ägande är\r\nmotiverat av bl.a. sysselsättnings- och regionalpolitis-\r\nka skäl och att det därutöver behövs för att bevaka\r\nviktigare naturtillgångar som skogen och malmen. Det\r\nkan ju låta vackert när det står så där, men man kan\r\nfråga sig vilket skälet är till att staten skall äga många\r\nav de här bolagen, t.ex. Svenska Skogsplantor. Är det\r\nför att trygga sysselsättningen i plantskolebranschen?\r\nÄr det av regionalpolitiska skäl som man driver\r\nplantskolor? Eller är det kanske för att bevaka den\r\nviktiga naturtillgången skogen som man skall ha en\r\nkontroll redan på det lilla plantstadiet?\r\nNär man på andra håll talar om att ha kontroll över\r\nnaturtillgångar känns det litet nattståndet och märk-\r\nligt. Naturtillgångarna är ju sådant som aldrig någon-\r\nsin kommer att flytta härifrån. Det spelar ingen roll\r\nom det är staten eller något privat bolag som äger\r\nskogen eller malmen - den lär bli kvar i Sverige i alla\r\nfall.\r\nDet finns många skäl att avveckla det statliga\r\nägandet av olika företag. Vi har tidigare debatterat det\r\nhär, och det finns väl inte anledning att veckla ut sig\r\nalltför mycket om det. Det skulle i varje fall frigöra\r\npengaresurser för viktigare områden. Och kanske\r\nännu mer viktigt: Det skulle frigöra politiska resurser\r\npå det viset att departementen kunde ägna sig åt de\r\nviktiga områdena i stället för att ägna sig åt en del\r\nperifer verksamhet.\r\nHerr talman! Med detta skall jag inte förlänga de-\r\nbatten mer, utan nöjer mig med att yrka bifall till\r\nreservation 1.</pre><pre>Anf.  156  EVA FLYBORG (fp):\r\nHerr talman! Staten är en av landets största före-\r\ntagsägare. Den statliga bolagssfären uppgår till 74\r\nbolag, dotterbolagen ej inräknade, enligt regeringens\r\negen skrivelse. Den sammanlagda omsättningen upp-\r\ngick 1996 till ca 226 miljarder kronor. Motiven för\r\ndet statliga ägandet är mycket grumliga och har en\r\nofta historisk, sedan länge överspelad, bakgrund.\r\nI bästa fall äger staten bolag för att se till att vissa\r\noffentliga åtaganden blir uppfyllda. Förekomsten av\r\nett sådant åtagande är dock inte i sig, som en del tycks\r\ntro, ett tillräckligt skäl för att motivera statligt ägande\r\nav bolag. Staten har flera andra verktyg, ofta betydligt\r\neffektivare, till sitt förfogande.\r\nLagar kan användas för att se till att företag inom\r\nen viss bransch uppträder på ett önskat sätt. Ekono-\r\nmiska styrmedel och koncessionsförfaranden är andra\r\nlösningar som gör det möjligt att kombinera offentliga\r\nåtaganden med privat ägande.\r\nBakom det omfattande statliga bolagsägandet\r\nfinns framför allt, som sagt, ideologiska motiv. Stat-\r\nligt ägda företag har varit och är fortfarande ett inslag\r\ni socialdemokratisk näringspolitik. Folkpartiet libera-\r\nlerna hyser dock den motsatta uppfattningen. Statligt\r\nägande är aldrig något självändamål. Det strider\r\ntvärtom mot grundläggande liberala principer. Statliga\r\noch kommunala bolag är dessutom ett hot mot demo-\r\nkratin och den fria konkurrensen. Politiker är väl bra\r\npå många sätt, men de är ofta dåliga företagsledare.\r\nDet offentliga bolagsägandet innebär ett omfattande\r\nslöseri med skattebetalarnas pengar.\r\nHerr talman! Vi har under de senaste decennierna\r\nkunnat se hur en omfattande bolagisering har ägt rum,\r\nframför allt på kommunal nivå. Förvaltning har orga-\r\nniserats i form av aktiebolag som helt eller delvis har\r\nägts av kommunerna. På statlig nivå har inte antalet\r\nbolag växt lika kraftigt. Däremot har expansionen av\r\ndotterbolag varit mycket stor.\r\nResultatet är att det har växt fram en bolagssektor\r\nvid sidan om den demokratiskt styrda förvaltningen.\r\nDen offentliga ekonomin blir på så sätt mer ogenom-\r\nskådlig för medborgarna. Affärsverksamheten, både\r\npå kommunal och på statlig nivå, leder också till\r\nförluster och till ett ineffektivt utnyttjande av våra\r\ngemensamma resurser.\r\nMed bolagens frammarsch följer också att en be-\r\ntydande del av insyn och offentlighet försvinner.\r\nOffentlig förvaltning och aktiebolag är inte och skall\r\nheller inte vara samma sak. Verksamhet som bör vara\r\noffentlig med full insyn är därmed svårförenlig med\r\naktiebolagsformen. Folkpartiet liberalerna anser att\r\ndet kommuner och stat ägnar sig åt skall styras demo-\r\nkratiskt och med full öppenhet och insyn för medbor-\r\ngarna.\r\nStatliga och kommunala bolag konkurrerar dess-\r\nutom ofta, med skattebetalarnas pengar i ryggen, på\r\nmarknader där det finns gott om privata företag och\r\nalternativ. Detta innebär självfallet att konkurrensen\r\ntenderar att bli osund: Det offentliga uppträder på den\r\nmarknad staten har till uppgift att ange spelreglerna\r\nför.\r\nStaten är dessutom ofta en svag ägare med dålig\r\nkontroll på vad som försiggår i de egna bolagen. Säl-\r\nlan förmår staten tillsätta de bästa tänkbara företags-\r\nledningarna. Dessa systemfel leder till att skandaler\r\noch misskötsel tycks vara vanligare i de statliga bola-\r\ngen än på annat håll. Nyligen uppmärksammades t.ex.\r\natt Pharmacia  &amp;  Upjohn, där staten är näst största\r\nägare, gav vd:n Fred Hassan 150 miljoner kronor i\r\nårslön och minst 31 miljoner dollar, eller 250 miljo-\r\nner kronor, i fallskärm - detta i ett statligt ägt företag.\r\nSaken kritiseras hårt av representanter för ena huvud-\r\nägaren, bl.a. Erik Åsbrink.\r\nFolkpartiet anser att den kommunala och statliga\r\nbolagshysterin måste övervinnas. Dessa bolag hotar\r\nden offentliga ekonomin och den fria konkurrensen.\r\nInsynen och kontrollen försvåras. De stjäl i själva\r\nverket resurser och engagemang från det som är det\r\noffentligas huvuduppgifter: att tillse en god vård och\r\nen politik för att främja arbete och sysselsättning.\r\nProblemen och svårigheterna kommer tydligt fram\r\ni den kritik som Riksdagens revisorer riktar mot den\r\nstatliga bolagsverksamheten. Kritiken måste betraktas\r\nsom skarp. I förslaget till riksdagen, Statens roll som\r\nägare av bolag, som har behandlats av 17 remissin-\r\nstanser inklusive Regeringskansliet självt, konstaterar\r\nrevisorerna bl.a. följande:\r\nBara i ett fåtal fall finns övergripande syften for-\r\nmulerade för bolagen, även i de fall bolagen har\r\nhelt eller delvis andra syften än rent kommersiella.\r\nStyrelseledamöterna har en oklar syn på vem de\r\nrepresenterar. Ibland känner ledamöter större lo-\r\njalitet med ett visst särintresse som personen i frå-\r\nga representerar än med bolaget, skriver reviso-\r\nrerna.\r\nDet är svårt att se några konsekventa principer\r\nsom styr ägarutövandet. Revisorerna riktar kritik\r\nmot att ett och samma bolag kan ha målformule-\r\nringar i flera olika dokument. Dessa är dessutom\r\nofta långt ifrån tydliga.\r\nOvanstående kritik - och mycket mer - kan sam-\r\nmanfattas i ett enda ord: ineffektivitet.\r\nDen långtgående kritiken från Riksdagens reviso-\r\nrer mynnar ut i ett antal åtgärdsförslag. Folkpartiet\r\nanser att samtliga dessa förslag skall bifallas.\r\nFolkpartiet liberalerna anser att den svidande kri-\r\ntiken från Riksdagens revisorer gör det ohållbart att\r\nfortsätta slöseriet med skattebetalarnas pengar. Vi vill\r\ndärför, i den takt som det är möjligt, sälja ut merpar-\r\nten av de statliga bolagen. Det arbete som påbörjades\r\nunder den borgerliga regeringen med att minska sta-\r\ntens företagsägande måste fortsätta. De försäljningar\r\nsom genomfördes under 1991-1994 innebar att 20\r\nstatliga företag helt eller delvis överfördes till privata\r\nägare. Privatiseringsprogrammet måste återupptas i\r\nsyfte att skapa sunda ägarstrukturer i bolagen, att\r\nlångsiktigt bredda riskkapitalmarknaden och - kanske\r\nframför allt - att renodla statens roll.\r\nHerr talman! Till sist vill jag också ta upp en vik-\r\ntig övrig fråga. Då riksdagen har fattat ett beslut anser\r\njag, och säkert de flesta med mig, att det beslutet skall\r\nverkställas och efterlevas. Sveriges regering verkar\r\ndock vara av en helt annan åsikt. Riksdagen har redan\r\ntidigare fattat beslut som gäller just kontakterna mel-\r\nlan t.ex. statliga företag och departementen, men\r\nregeringen har inte följt riksdagens fattade beslut.\r\nDetta är i sanning upprörande och ett oskick som inte\r\nkan accepteras. I det nya betygssystemet, som kan\r\nvara en aning obegripligt ibland, tror jag faktiskt att\r\nsaken är solklar: Det blir tyvärr inte mer än IG, dvs.\r\nett klart Icke godkänt!</pre><pre>Anf.  157  EVA GOËS (mp):\r\nHerr talman! Jag instämmer i vad Eva Flyborg sa-\r\nde tidigare. Jag tyckte också att Riksdagens revisorer\r\nhade lagt fram ett väldigt bra förslag om åtgärder.\r\nFörst tänkte jag att det fanns väl ingenting att hänga\r\nupp sig på, för det var väldigt noggrant genomgånget.\r\nMen det är just detta: att det är viktigt med mångfald\r\noch ett differentierat ägande. Vi i Miljöpartiet säger\r\ninte definitivt nej till statliga företag. Vi tänker oss i\r\nstället att statliga företag skall ha en typ av ägardirek-\r\ntiv. Ena gången kan det handla om att man måste ta\r\nmiljöhänsyn, andra gånger kan det gälla hälsohänsyn\r\neller etiska spörsmål. Vi tycker också att det är viktigt\r\nmed kooperativa företag, aktiebolag osv. så att man\r\nhar en mångfald, där det också kan finnas kommunala\r\noch statliga företag. Det är dock inte alla gånger lyck-\r\nligt med de här hybriderna. Dessutom kräver vi insyn.\r\nVi har också tagit upp att det av sårbarhets- och\r\nsjälvtillitsskäl är oerhört viktigt att naturtillgångarna\r\nstannar i Sverige, att man inte säljer ut dem. För den\r\ndelen måste dock inte skogen vara statlig. Tvärtom\r\ntror jag att man kan förvalta den mycket bra privat.\r\nJag menar bara att man inte skall sälja ut skogen och\r\nmalmen. Vi vet ju att det nu är många som söker efter\r\nmineral i Sverige, vilket har skapat stor irritation i\r\nt.ex. Sydsverige där man inte är van att bli ockuperad\r\nav andra. I Norrland är vi ju mer vana vid att bli ko-\r\nlonialiserade. Det här har gett upphov till ramaskrin\r\nbland markägare, som säger att man inte får komma in\r\npå tomten osv. Nu gör ju allemansrätten att man ändå\r\nfår göra en del prover. Men som sagt var: Man måste\r\nnog se över det här med ägandet. Jag tycker till viss\r\ndel att det är viktigt att det finns ett statligt ägande\r\noch att det finns direktiv för hur det skall förvaltas.\r\nJag har också önskat, om man går litet vidare när\r\ndet gäller staten, att man också tittar på hur man i\r\nstatsförvaltningen förvaltar sina fonder och var man\r\nplacerar sina pengar. Även där skulle man ha etiska\r\nplaceringskriterier där man gynnar företag som satsar\r\npå det som är bra för framtiden och bygger upp ett\r\nekologiskt hållbart samhälle. Däremot skulle man inte\r\nsatsa på det som jag, och kanske många med mig, inte\r\ntycker är alltför bra, t.ex. vapen, sprit och tobak. Detta\r\ntycker jag är negativa kriterier.\r\nVi har haft de här frågorna uppe tidigare, och där-\r\nför tänker jag inte bli långrandig. Jag står naturligtvis\r\nbakom vår reservation, men för tids vinnande yrkar\r\njag inte bifall.</pre><pre>Anf.  158  OLA KARLSSON (m) replik:\r\nHerr talman! Jag har bara en kort fråga till Eva\r\nGoës. Hon började med att säga att revisorerna hade\r\nlagt fram ett mycket bra förslag, så bra att det var\r\nsvårt att hänga upp ett anförande på någon enskildhet.\r\nJag skulle då bara vilja fråga: Vad är skälet till att Eva\r\nGoës och Miljöpartiet inte vill ställa sig bakom revi-\r\nsorernas förslag utan avstyrker det tillsammans med\r\nmajoriteten? Vad är skälet till att hon inte ansluter sig\r\ntill den borgerliga reservationen, som just ställer sig\r\nbakom revisorernas förslag och kräver att dessa ge-\r\nnomförs?</pre><pre>Anf.  159  EVA GOËS (mp) replik:\r\nHerr talman! Jag sade tidigare att vi inte är så ka-\r\ntegoriska som ni är. Vi tycker faktiskt att det skall\r\nfinnas vissa statliga företag. Dessa är nödvändiga\r\nbåde som naturliga monopol och för en grundläggan-\r\nde infrastruktur.</pre><pre>Anf.  160  OLA KARLSSON (m) replik:\r\nHerr talman! Det ställningstagandet har jag all\r\nförståelse för. Därför ställde jag inte min fråga på den\r\ndelen, utan jag ställde den på revisorernas förslag.\r\nDetta handlar ju inte alls om omfattningen av det\r\nstatliga ägandet utan mer om hur man effektiviserar\r\noch får en bra hantering av det statliga ägandet. Den-\r\nna rapport säger Eva Goës är bra, men hon väljer\r\nändå att inte ställa sig bakom den. Därför frågar jag:\r\nVarför vill Eva Goës inte ställa sig bakom revisorer-\r\nnas förslag och därmed stödja den borgerliga reserva-\r\ntionen?</pre><pre>Anf.  161  EVA GOËS (mp) replik:\r\nHerr talman! Som jag har sagt tidigare i de här de-\r\nbatterna, Ola Karlsson, pratar inte vi, som ni oftast\r\ngör, för vinstmaximering. Vi vill också ha med miljö,\r\nhälsa och etiska hänsyn. Det är det som kommer in i\r\nspelet.</pre><pre>Anf.  162  EVA FLYBORG (fp) replik:\r\nHerr talman! Jag har mer eller mindre en fråga att\r\nställa till Eva Goës.\r\nEva Goës säger att det är bra att t.ex. naturtill-\r\ngångarna finns i ett statligt ägande. Jag har ett exem-\r\npel, låt mig ta det. Det gäller Assi Domän.\r\nStatens aktieinnehav i Assi Domän är värt över 12\r\nmiljarder kronor i runda slängar. Det är ganska orim-\r\nligt att staten bidrar med riskkapital åt en av de stora\r\nsvenska skogsindustrierna. En försäljning skulle bidra\r\ntill att stärka statskassan genom reducering av\r\nstatsskulden t.ex. En del av räntevinsten kan användas\r\ntill att skydda skogsmark med höga naturvärden. Det\r\nborde Miljöpartiet tycka var en bra sak.</pre><pre>Anf.  163  EVA GOËS (mp) replik:\r\nHerr talman! Jag sade inte att jag tyckte att det var\r\nbra att Assi Domän skulle vara statligt. Tvärtom. Jag\r\nsade att det många gånger var bättre att det var privat.\r\nJag pratade om andra grundläggande infrastrukturgre-\r\njer. Det kan vara posten t.ex., som vi har olika upp-\r\nfattningar om. Just här tror jag att det är mycket bra\r\natt det finns en mångfald, lika väl som jag tycker att\r\nvattenkraften också borde säljas och gå ned på regio-\r\nnal nivå.</pre><pre>Anf.  164  GÖRAN HÄGGLUND (kd):\r\nHerr talman! Som har sagts tidigare handlar det\r\nhär betänkandet om de förslag som Riksdagens revi-\r\nsorer har presenterat utifrån sin granskning. Den\r\nmynnar ut i ett antal konkreta förslag som, för att\r\nsammanfatta, går ut på att vi bättre från statens sida\r\nmåste klargöra målen för företagen, förbättra styr-\r\nningen av företagen, förbättra uppföljningen och\r\ninsynen när det gäller statens ägande.\r\nSammantaget innehåller förslaget en svidande kri-\r\ntik mot staten som ägare av bolag. Revisorerna påtalar\r\nbristande kunnande på de departement som ansvarar\r\nför ägandet. Man påtalar att det bara för ett fåtal före-\r\ntag finns angivet i vilket syfte bolaget existerar. I\r\nmånga fall saknas uttryckliga mål för ägandet. De\r\nbrister som jag hittills har nämnt mynnar naturligtvis\r\nockså ut i att det är svårt, för att inte säga omöjligt att\r\nklargöra om de mål uppfylls som staten kanske ode-\r\nfinierat har.\r\nVidare har revisorerna kommit fram till att de av\r\nregeringen tillsatta styrelseledamöterna ibland inte är\r\npå det klara med vem de representerar, vilket nämn-\r\ndes tidigare. De får heller inte tillräcklig information\r\noch - det låter nästan för sarkastiskt för att nämnas,\r\nmen jag gör det ändå - revisorerna skriver: \"Vid\r\nbehov bör också nyutnämnda styrelseledamöter ges\r\nmöjlighet till introduktionsutbildning i allmän bolags-\r\nkunskap.\" Det är något som uppenbarligen saknas\r\nbland dem som regeringen har tillsatt för att leda\r\nmycket stora verksamheter med ansvar för väldigt\r\nmånga anställda. Detta är naturligtvis inte acceptabelt.\r\nRiksdagens revisorer påtalar också vikten av att de\r\ntjänstemän som på departementet arbetar med företa-\r\ngen inte också skall sitta i styrelsen för samma bolag.\r\nDe vill också förbättra kontakterna mellan ägarföre-\r\nträdarna och revisorerna.\r\nRiksdagens revisorer har lagt ned ett stort arbete\r\nsom, om det skulle mynna ut i beslut, skulle kunna\r\nmedverka till en större effektivitet bland bolagen.\r\nMen de här förslagen biter inte på utskottsmajoriteten,\r\nsom hävdar att mycket är på gång. Med hänsyn till\r\nden pågående utvecklingen, som man säger, och utan\r\natt ta ställning till alla enskildheter inom ramen för\r\nrevisorernas förslag avstyrker därför utskottet såväl\r\nrevisorernas förslag som aktuella motionsyrkanden.\r\nSå heter det i betänkandet.\r\nJaha, jag trodde ju i min enfald att utskottet hade\r\natt just ta ställning till de enskilda förslagen. Men här\r\navfärdas förslagen utan att man ens tar ställning till\r\ndem, vilket kanske kan betecknas som uppseende-\r\nväckande i sammanhanget.\r\nDet finns till betänkandet fogat två reservationer,\r\nsom jag står bakom. Den ena reservationen handlar\r\njust om revisorernas förslag, som jag nämnt. För min\r\ndel är det en självklarhet att statens ägande, där det\r\nskall finnas, skall fungera på ett så effektivt sätt som\r\nmöjligt. Varje annan position är egentligen orimlig.\r\nDärför är jag naturligtvis mycket förvånad över att\r\nmajoriteten i form av socialdemokrater, vänsterpartis-\r\nter och miljöpartister och kanske ytterligare något\r\nparti - som jag får återkomma till när jag har kollat\r\nom det är så - har landat på den här positionen. Jag\r\ntycker att det borde vara en självklarhet.\r\nDen andra reservationen berör frågan om försälj-\r\nning av statliga företag. Det är en fråga som vi har\r\nhaft tillfälle att diskutera vid många tillfällen här i\r\nkammaren tidigare, men jag vill ändå i korta ordalag\r\nrelatera våra huvudargument för att staten inte skall\r\näga företag som verkar på en konkurrensutsatt mark-\r\nnad:\r\nFör det första är det fel mot dem som är anställda i\r\nföretag som är framgångsrika, eftersom de företagen\r\ninte får tillgång till det riskkapital som fordras för att\r\nman skall kunna utföra de investeringar som man vill\r\ngöra. Knappast någon kan väl tänka sig att vi i riksda-\r\ngen i budgetbehandlingen skulle avsätta stora pengar\r\nför att möjliggöra investeringar för t.ex. Telia. De\r\nbehöver mer pengar. Staten som ägare kommer inte\r\natt skjuta till dem, utan det behövs nytt kapital för att\r\nTelia skall kunna stå sig på marknaden. Då tror jag att\r\nen ägarspridning är den rätta metoden.\r\nFör det andra ställer ägandet politiker inför svåra\r\navgöranden, där man lätt hamnar fel när företag går\r\ndåligt och av det skälet behöver kapitaltillskott. Det\r\nfinns historiskt sett många exempel där staten har\r\nsatsat pengar fel och tagit pengar från andra angeläg-\r\nna behov.\r\nFör det tredje skall vi inte äventyra skattepengar\r\ngenom att ägna oss åt det risktagande som företagan-\r\nde i varje enskilt fall faktiskt innebär.\r\nFör det fjärde vill vi sprida ägandet till många\r\nmänniskor, eftersom vi tror att det är bra för sam-\r\nhällsekonomin, för den enskildes ekonomi och för\r\nföretagen. Inte minst gäller detta dem som är anställda\r\ni de företag som staten äger i dag.\r\nFör det femte skall statens roll vara att skapa och\r\nupprätthålla regler som får marknaden att fungera på\r\nbästa möjliga sätt, inte att driva företag. Det finns det\r\nandra som kan göra mycket bättre, vilket jag tycker\r\natt revisorernas granskning entydigt visar.\r\nFör det sjätte, och det sista argumentet, riskerar\r\nkonkurrensen att snedvridas, eftersom staten har till-\r\ngång till både beskattningsrätten och regelverken. Det\r\ngör det naturligtvis orimligt att man också driver\r\nföretag.\r\nVi föreslår alltså i en reservation att riksdagen ger\r\nregeringen i uppdrag att upprätta och framlägga en\r\nplan för försäljning av statliga företag. Staten skall\r\ninte driva företag som verkar på en konkurrensutsatt\r\nmarknad.\r\nHerr talman! Jag vill för tids vinnande nöja mig\r\nmed att yrka bifall till reservation 1, även om jag\r\nockså står bakom reservation 2.</pre><pre>Anf.  165  MATS LINDBERG (s):\r\nHerr talman! I näringsutskottets betänkande NU15\r\nbehandlas Riksdagens revisorers förslag om statens\r\nroll som ägare och därtill två motioner som är väckta\r\nmed anledning av förslaget. Svenska staten är i dag\r\nmajoritetsägare i ett antal företag. Statens andel av det\r\njusterade kapitalet uppgick till dryg 110 miljarder\r\nkronor 1997. Dessa företag sysselsätter omkring\r\n180 000 människor.\r\nI ett internationellt perspektiv är svenska staten en\r\nrätt måttlig ägare. Vi ligger under genomsnittet när\r\ndet gäller andelen statligt ägda företag. Det svenska\r\nnäringslivet sysselsätter ungefär 2,5 miljoner perso-\r\nner. Inte heller här är statens företagsengagemang\r\nbetydande.\r\nDet är naturligtvis lika viktigt för staten som för\r\nandra ägare att företag skall skötas på ett effektivt och\r\nändamålsenligt sätt, ett sätt som står i relation till de\r\nmål som ägaren satt upp för sina företag.\r\nVad gäller målen skiljer sig vissa företag med\r\nstatligt ägande tydligt från privata företag. Betydelsen\r\nav klar och tydlig styrning samt uppföljning av före-\r\ntagen är lika stor oavsett vem som äger företagen.\r\nSyftet med Riksdagens revisorers granskning har\r\nvarit att undersöka hur staten utövar sin roll som äga-\r\nre i företag. Man har även granskat Regeringskansli-\r\nets och de olika departementens ägarpolicy.\r\nRiksdagens revisorers granskning av statens roll\r\nsom ägare av bolag är förtjänstfull. Granskningen\r\nutgör ett utmärkt underlag för ett fortsatt arbete med\r\natt utveckla ägarrollen, som t.ex. pågår inom Rege-\r\nringskansliet. I detta arbete ingår flera av de frågor\r\nsom Riksdagens revisorer aktualiserat i sin rapport.\r\nNäringsutskottet tar därför för givet att regeringen\r\ntar till sig de synpunkter och förslag som framförts av\r\nRiksdagens revisorer och att regeringen återkommer\r\ntill riksdagen i dessa ärenden.\r\nHerr talman! När det gäller försäljningen av de\r\nstatliga företagen, har utskottets majoritet tidigare\r\nredogjort för sin inställning i principfrågan. Ingenting\r\nhar inträffat som motiverar en ändrad grundinställ-\r\nning. Dock bör vikten framhållas av att regeringen\r\nutvecklar och förbättrar den årliga redovisningen till\r\nriksdagen. Väsentliga frågor för statens bolagsägande\r\nunderställs ju också regelmässigt riksdagen. Så är\r\nfallet med Telia AB, som kommer att behandlas sena-\r\nre i vår i denna riksdag.\r\nFru talman! Regeringskansliets pågående utveck-\r\nlingsarbete behandlar många av de förslag som Riks-\r\ndagens revisorer presenterat. Jag utgår från att riksda-\r\ngen kommer att föreläggas resultaten när de är klara.\r\nDet föreligger därför knappast något behov nu av\r\nytterligare uppdrag till regeringen i dessa frågor.\r\nUtskottet avstyrker därför såväl Riksdagens revisorers\r\nförslag som motionsyrkandena i betänkandet.</pre><pre>Anf.  166  GÖRAN HÄGGLUND (kd) re-\r\nplik:\r\nFru talman! Mats Lindberg har här sagt att den\r\ngranskning som revisorerna har gjort har varit för-\r\ntjänstfull, att den innebär ett utmärkt underlag för det\r\nfortsatta arbetet osv. Revisorerna har påtalat ett antal\r\nkonkreta missförhållanden eller brister i statens roll\r\nsom ägare av bolag. Vi måste väl alla vara överens att\r\ni den mån staten äger företag skall de skötas så effek-\r\ntivt som möjligt.\r\nNågra av Mats Lindbergs partikamrater ingår i\r\ngruppen av revisorer som har kommit fram till att det\r\nhär är vad som borde göras för att få en bättre funge-\r\nrande skötsel av företagen.\r\nVarför vill inte Mats Lindberg och utskottsmajori-\r\nteten göra något som helst tillkännagivande till rege-\r\nringen? Är man nöjd med förhållandena som de är i\r\ndag? Om man inte är nöjd, varför tar man inte tillfäl-\r\nlet i akt och talar om för regeringen vad man vill ha\r\nåstadkommit om man delar de synpunkter som reviso-\r\nrerna har tillkännagett och som Mats Lindberg har\r\nsagt är förtjänstfulla och utgör ett utmärkt underlag?\r\nVi kan inte bara vänta. Vi måste göra något själva för\r\natt raska på processen.</pre><pre>Anf.  167  MATS LINDBERG (s) replik:\r\nFru talman! Jag delar uppfattningen att Riksda-\r\ngens revisorers rapport är ordentligt gjord. Den bely-\r\nser många av de frågor som alltid är svåra i fråga om\r\nägandet i bolag. Jag delar uppfattningen om de åtgär-\r\nder som bör vidtas - och det är inte första gången som\r\ndetta uppmärksammats av utskottet, tyvärr. Därför\r\nfinns det inte anledning att nu ytterligare påtala detta.\r\nVi får konstatera att arbetet pågår i departementen.\r\nDärför utgår jag från att vi får en rapport med förslag\r\ntill de åtgärder som Riksdagens revisorer har pekat\r\npå. Den rapporten kommer att ges till riksdagen. Jag\r\nutgår från att utskottets samtliga ledamöter blir nöjda.</pre><pre>Anf.  168  GÖRAN HÄGGLUND (kd) re-\r\nplik:\r\nFru talman! Man kan i och för sig fråga sig om\r\nriksdagen någon gång har anledning att ge regeringen\r\nnågot till känna. Nästan allting är på gång förr eller\r\nsenare.\r\nHär har revisorerna konkret pekat på problem och\r\nbekymmer. De har lagt fram förslag till hur staten\r\nskall kunna fungera bättre som ägare. Mats Lindberg\r\nsäger att förslagen är bra. De utgör ett utmärkt under-\r\nlag.\r\nVarför skall då riksdagen, i någon mening ansva-\r\nrig för regeringens arbete, inte tala om vad regeringen\r\nskall göra?\r\nMats Lindberg slinter möjligen med tungan när\r\nhan säger att det inte är första gången som utskottet\r\nhar tittat på frågan och påtalat brister. Därför finns det\r\ninte skäl att göra något nu. Det, om något, ger under-\r\nlag för ett beslut från riksdagen att regeringen verkli-\r\ngen skall göra något. Här finns det konkreta och tyd-\r\nliga förslag. De bör självklart riksdagen ge regeringen\r\ntill känna för att få ändringar till stånd - om vi vill att\r\nföretagen skall skötas på bästa möjliga sätt.</pre><pre>Anf.  169  MATS LINDBERG (s) replik:\r\nFru talman! Det var inte någon tunga som slant.\r\nMen det var en bekräftelse på att det har hänt mycket\r\nvad gäller hanteringen av statliga företag. Det har\r\nblivit betydande förbättringar under årens lopp.\r\nDärför menar jag att varken jag eller Göran\r\nHägglund direkt kan säga att Riksdagens revisorers\r\nrapport skall genomföras på punkt efter punkt. Vi är\r\ninte de personer som skall fastlägga hur punkterna\r\nskall genomföras och i vilken takt de skall genomfö-\r\nras. Därför utgår jag från att när regeringen och depar-\r\ntementen gått igenom rapporten kommer besked om\r\nhur detta skall se ut. Det får vi då ta ställning till.</pre><pre>Anf.  170  EVA FLYBORG (fp) replik:\r\nFru talman! Mats Lindberg säger att han tar för\r\ngivet att regeringen tar åt sig av kritiken och gör nå-\r\ngonting. Jag har en enkel fråga som Mats Lindberg\r\nkan besvara med ett ja eller nej. Har riksdagen tidiga-\r\nre, med utgångspunkt i det betänkande som KU lade\r\nfram, beslutat om liknande saker och framfört kritik i\r\nde frågorna? Ja eller nej?</pre><pre>Anf.  171  MATS LINDBERG (s) replik:\r\nFru talman! Vi har både haft borgerliga och soci-\r\naldemokratiska regeringar som har fått kritik på den\r\nhär punkten. Därför konstaterar jag att regeringarna\r\nhar tagit åt sig av kritiken. Därför har vi en betydligt\r\nbättre styrning av de statliga företagen i dag än tidiga-\r\nre.</pre><pre>Anf.  172  EVA FLYBORG (fp) replik:\r\nFru talman! Eftersom Mats Lindberg tycker att\r\nrevisorerna har lagt fram en förtjänstfull rapport,\r\ntycker Mats Lindberg att kritiken är berättigad i den\r\nrapport som revisorerna har lagt fram?</pre><pre>Anf.  173  MATS LINDBERG (s):\r\nFru talman! I så fall skulle jag inte ha sagt det.</pre><pre>Överläggningen var härmed avslutad.\r\n(Beslut skulle fattas den 4 juni.)</pre><pre>12 §  Staten och trossamfunden - grundlagsfrå-\r\ngor m.m.</pre><pre>Föredrogs\r\nKonstitutionsutskottets betänkande 1997/98:KU20\r\nStaten och trossamfunden - grundlagsfrågor m.m.\r\n(prop. 1997/98:49 och 1997/98:116)</pre><pre>Anf.  174  NILS FREDRIK AURELIUS (m):\r\nFru talman! Det principbeslut som riksdagen fat-\r\ntade den 8 december 1995 innebar att Svenska kyrkan\r\ni väsentliga avseenden skulle bli fri att bestämma i\r\nsina egna angelägenheter. Andra samfund fick vä-\r\nsentligt förbättrade möjligheter att verka genom den\r\nnya associationsformen registrerat trossamfund och\r\nmöjligheten till uppbördshjälp.\r\nUtredandet dessförinnan hade onekligen varit i\r\ngrundligaste laget eftersom det mer eller mindre på-\r\ngått i 30 år. De reservanter som nu kräver en mer\r\nlångtgående förändring, som inte har stöd i kyrkomö-\r\ntet eller i riksdagens principbeslut, bör inse att de\r\nbegär ytterligare uppskov och därmed status quo\r\nunder överskådlig tid.\r\nModerata samlingspartiet uttalade redan på par-\r\ntistämman 1987 att \"riksdagens lagstiftningsmakt\r\nskall upphöra och kyrkan bli fri att besluta i egna\r\nangelägenheter\". Vi stödde därför i allt väsentligt det\r\nprincipförslag som nu följs upp genom de två propo-\r\nsitionerna om grundlagsfrågor.\r\nDe statliga utredningar som gjorts sedan 1995 har\r\ni flera avseenden lett fram till tydligare, principiellt\r\nriktigare förslag. Jag syftar på att offentlighetsprinci-\r\npen bara kommer att gälla för de områden där kyrkan\r\nfortfarande kan sägas vara en del av det allmänna,\r\nsåsom beträffande viss kulturminnesvårdande verk-\r\nsamhet. Det gäller också synen på sekretess och tyst-\r\nnadsplikt inom kyrkan, som i framtiden får regleras\r\ninomkyrkligt.\r\nDet är vidare bra att beteckningen kyrkoskatt, som\r\nen majoritet av kyrkomötet 1995 faktiskt ville behålla\r\nav dunkla skäl, försvinner och ersätts av den mera\r\nadekvata beteckningen kyrkoavgift. I och med att\r\nförsamlingarna förlorar sin kommunstatus kan de\r\nförstås inte längre besluta om några skatter. Det är\r\nvisserligen sant att begreppen skatt och avgift ofta\r\nmissbrukas i den allmänna politiska världen - den s.k.\r\nallmänna fiskevårdsavgiften, för att ta ett exempel\r\nfrån ett helt annat område, som föreslogs häromåret\r\nvar i själva verket en skatt, som också kallades\r\n\"mörtskatt\" - men det kan ju inte vara ett tillräckligt\r\nskäl för att begreppsförvirringen skall spridas också\r\ntill den andliga världen.\r\nPå några punkter tycker jag att regeringen är\r\nprinciplös och inte följer den i övrigt goda linjen att\r\nså långt som möjligt frigöra kyrkan från bestämmelser\r\nsom enbart gäller den offentlig-rättsligt reglerade\r\nsfären. Jag syftar bl.a. på att rätten till ledighet för\r\nförtroendevalda utsträcks ända till år 2009. Även om\r\nregeringen skriver att det handlar om en övergång-\r\nsperiod måste förslaget betecknas som oprincipiellt.\r\nDet uppmuntrar också till andra förslag om över-\r\ngångstider, som vi kan se av motionerna.\r\nDetta att Riksskatteverket även i fortsättningen\r\nkostnadsfritt skall vara behjälpligt med uppbörden av\r\nkyrkoavgiften var en mycket viktig förutsättning för\r\natt stat-kyrka-reformen över huvud taget skulle bli av.\r\nFrågan om jämställdhet med andra samfund löstes\r\ngenom att även andra trossamfund kan få denna hjälp.\r\nDet som kan ifrågasättas är förstås om det är en\r\nlämplig konstruktion att avgiften helt och fullt skall\r\ntas ut som en skatt enligt reglerna för vad som är\r\nkommunalt beskattningsbar inkomst. Därmed kommer\r\nalla riksdagsbeslut om förändringar av t.ex. grundav-\r\ndrag eller reseavdrag att direkt påverka kyrkoavgiften,\r\nvilket inte förefaller särskilt rimligt. Sådana föränd-\r\nringar sker hela tiden genom riksdagsbeslut, och flera\r\nförändringar kommer att behövas i framtiden, efter-\r\nsom det svenska inkomstskattesystemet är orättvist,\r\nförlegat och tillväxthämmande. Emellertid kommer\r\nden frågan upp i höst igen, varför vi här har nöjt oss\r\nmed att i ett särskilt yttrande framföra några tanke-\r\ngångar, som också finns i en motion av Lennart Hed-\r\nquist.\r\nInnan jag avslutningsvis kommer in på den viktiga\r\nfrågan om den kyrkliga egendomen vill jag bara näm-\r\nna några få ord om bekännelsekravet på monarken.\r\nRegeringen lägger alltså inte fram några förslag om\r\nförändringar av regeringsformen och successionsord-\r\nningen med anledning av relationsförändringen mel-\r\nlan staten och kyrkan år 2000. Inte heller vi tycker att\r\nfrågan nödvändigtvis har med relationsförändringen\r\natt göra. Bestämmelserna i RF och successionsord-\r\nningen nämner inget direkt om tillhörighet till Svens-\r\nka kyrkan. En kung eller en prinsessa kommer att bli\r\nmedlem av kyrkan på samma sätt som alla andra,\r\nnämligen genom dopet.\r\nMan kan hur som helst inte - det är huvudin-\r\nvändningen mot att det skall fattas något beslut i dag\r\n- behandla det som varit en tung paragraf i åtskilliga\r\nregeringsformer, alltså bekännelsekravet på monar-\r\nken, som om det bara var en religionsfrihetsfråga.\r\nEftersom den rör monarkens ställning bör den, om\r\nman nu vill ha en förändring, bli föremål för en par-\r\nlamentarisk utredning. Möjligen lyser ett republi-\r\nkanskt nit igenom i några motioner. Vi får väl se om\r\nkravet på republik blir ett tungt inslag i herrar Leijon-\r\nborgs, Könbergs eller Johnsons personvalskampanjer.\r\nInnan jag går in på frågan om äganderätten till\r\nprästlönetillgångarna vill jag ge regeringen en liten\r\nmen dock eloge för att man följt minoritetslinjen från\r\nkyrkomötet beträffande Lunds domkyrkas speciella\r\nställning. Förslaget är nu att Lunds domkyrka skall\r\nbehållas som en självständig förmögenhet och utgöra\r\nen egen juridisk person. Det finns goda skäl för denna\r\nsärbehandling, framför allt detta att tillgångarna av\r\nhistoriska skäl uppgår till avsevärt mycket större\r\nbelopp än som är fallet beträffande andra medeltida\r\ndomkyrkor.\r\nInnebörden av principbeslutet i riksdagen 1995 är\r\natt den kyrkliga egendomen skall stå till kyrkans för-\r\nfogande efter relationsförändringen år 2000 utan stöd\r\nav den detaljerade statliga reglering som finns i dag.\r\nRegeringen anger i proposition 1997/98:116: \"En\r\nsträvan bör därför vara att i största möjliga utsträck-\r\nning åstadkomma enkla och överskådliga regler\". Mot\r\nden bakgrunden föreslår regeringen att stora delar av\r\ntillgångarna, bl.a. Kyrkofonden, skall överföras med\r\näganderätt till Svenska kyrkan eller olika organisato-\r\nriska delar av detta samfund.\r\nPrästlönetillgångarna är beteckningen på kyrkans\r\nreella finansförmögenhet i jord, skog och fonder.\r\nFörmögenheten har genom århundradena byggts upp\r\ngenom gåvor och donationer och andra tillskott från\r\nförsamlingsborna. Enligt direktiven 1996 till utred-\r\nningen om kyrkans egendom hade Kammarkollegiet\r\natt utreda hur Svenska kyrkan efter relationsföränd-\r\nringen skulle disponera prästlönetillgångarna. Lag-\r\nstiftningsmodellen innebär att prästlönetillgångarnas\r\nstiftelseliknande karaktär bibehålls.\r\nKammarkollegiet behandlade emellertid även al-\r\nternativet äganderätt och framhöll att det som talar till\r\ndetta alternativs fördel är \"den klara och enkla lös-\r\nningen som leder till alldeles otvetydiga förhållanden\r\ni det nya läget\".\r\nYtterligare ett citat från Kammarkollegiets utred-\r\nning:\r\n\"Ägandealternativet är ett radikalt medel att för-\r\nändra situationen. Det skiljer sig från de övriga alter-\r\nnativen genom den konsekventa upplösningen av alla\r\nstiftelsebildningar. Därigenom går det också längst\r\nnär det gäller äganderättsöverföringar från stiftelser\r\ntill enheter inom Svenska kyrkan.\"\r\nI sina överväganden fann Kammarkollegiet lag-\r\nstiftningsalternativet och ägandealternativet likvärdiga\r\nfrån olika utgångspunkter men förordade till slut ändå\r\nlagstiftningsalternativet. Bland remissinstanserna\r\nvägde det tämligen jämnt, med någon övervikt för\r\nlagstiftningsalternativet. Det bör dock noteras att bl.a.\r\nJK, majoriteten av flerpastoratssamfälligheterna,\r\nSvenska kyrkans centralstyrelse och biskoparna för-\r\nordade ägandealternativet. Som framgår av proposi-\r\ntionshandlingarna stödde ett betydande antal av kyr-\r\nkomötesledamöterna reservationen i andra kyrko-\r\nlagsutskottet för äganderätt.\r\nRegeringen föreslår dock i propositionen att lag-\r\nstiftningsalternativet skall tillämpas beträffande kyr-\r\nkans egendom.\r\nVi anser däremot att äganderättsmodellen är att\r\nföredra av flera skäl:\r\nFör det första innebär regeringens förslag en be-\r\nstående oklarhet genom att prästlönetillgångarna\r\nbehåller sin \"stiftelseliknande karaktär\" och för-\r\nblir s.k. såsom-stiftelser. Den föreslagna regle-\r\nringen kan också ses som en stiftelsebildning i sig,\r\nvilket kan skapa en konflikt med stiftelselagen.\r\nFör det andra kan de säregna stiftelserna förmodas\r\ninnebära onödig byråkrati. De kan också bli en\r\nhämmande faktor för de strategiska ingrepp i kyr-\r\nkans förmögenhetsförvaltning som kyrkan kan\r\ntänkas vilja göra.\r\nFör det tredje innebär äganderätten en så stark\r\ngaranti för opåkallade ingrepp som det går att\r\nåstadkomma i en rättsstat.\r\nSlutligen var ju själva grundtanken bakom den\r\nhistoriska reformen att Svenska kyrkan skall bli så\r\nsjälvständig som möjligt i förhållande till staten\r\ninom ramen för den särskilda lagen om Svenska\r\nkyrkan. Det är från denna utgångspunkt som det i\r\nprincipbeslutet sedan anges att egendomen skall\r\nstå till kyrkans förfogande.\r\nDet förefaller därför motsägelsefullt när regering-\r\nen i motiveringen för lagstiftningsalternativet, dvs.\r\ninte ägandealternativet, markerar behovet av fortsatt\r\nstatligt inflytande över kyrkans egendom. Så här står\r\ndet på s. 99:\r\n\"Den egendom det är fråga om uppgår till bety-\r\ndande värden. Den har byggts upp under lång tid och\r\nunder medverkan av hela befolkningen. Det är därför\r\nett allmänt intresse att de ändamål som är knutna till\r\negendomen fullföljs. I lagstiftningsalternativet tar\r\nsamhället genom riksdagen ett delansvar för att detta\r\nsker.\"\r\nDå har vi fortfarande kopplingen till staten, som\r\nsyftet var att undvika. Bakom formuleringen ligger\r\ntvivelsutan också en ideologiskt motiverad skepsis\r\nmot äganderätten och en traditionellt socialistisk\r\nförkärlek för politisk kontroll. Man märker avsikten -\r\noch blir beklämd.\r\nFru talman! Jag yrkar bifall till reservation 6.</pre><pre>Anf.  175  ANDERS JOHNSON (fp):\r\nFru talman! Låt mig först yrka bifall till reserva-\r\ntionerna nr 1 och 8.\r\nÅr 1848 var ett revolutionernas och upprorens år i\r\nEuropa. På svenska tidningars kultursidor har man\r\nmest uppmärksammat 150-årsjubileet av ett par skriv-\r\nbordsrevolutionärer som satt på British Museum i\r\nLondon och författade pamfletter.\r\nLångt viktigare för svensk samhällsutveckling var\r\ndock det stillsamma uppror som inträffade i Valler-\r\nsvik i Frillesås socken och Fjäre härad i norra Hal-\r\nland. Där lät den 21 september 1848 fem vuxna per-\r\nsoner döpa sig och bilda den första baptistförsamling-\r\nen i Sverige. Detta är födelseögonblicket för Folkrö-\r\nrelsesverige.\r\nBaptisterna är vårt äldsta frikyrkosamfund. Fri-\r\nkyrkorörelsen blev en inspirationskälla till nykterhets-\r\nrörelsen. Dessa bägge rörelser bidrog på ett avgöran-\r\nde sätt till att vår tredje stora folkrörelse - arbetarrö-\r\nrelsen - valde reformismens och inte revolutionens\r\nväg.\r\nMen det visste inte de nydöpta 1848. Det de gjor-\r\nde var en olaglig handling. Konventikelplakatet gav ju\r\nSvenska kyrkans präster monopol på att förkunna\r\nevangeliet och utdela sakramenten. Flera baptister\r\nblev också dömda till landsförvisning. Under det\r\ndecennium som följde fördes en hård strid om religi-\r\nonsfriheten och statskyrkomonopolet. Konventikel-\r\nplakatet avskaffades 1858, och två år senare kom\r\ndissenterlagen som gjorde det möjligt att utträda ur\r\nsvenska kyrkan om man inträdde i ett annat evange-\r\nliskt samfund.\r\nDet var denna strid för religionsfriheten på 1850-\r\ntalet som förde samman de två grupper - stadslibera-\r\nler och väckelsekristna - som sedan dess har utgjort\r\nstommen i den organiserade svenska liberalismen.\r\nDen liberala kampen för att stärka religionsfriheten\r\nhar fortgått sedan dess.\r\nDet beslut som riksdagen nu står i begrepp att\r\nfatta innebär ytterligare ett steg mot vidgad religions-\r\nfrihet i Sverige. Svenska kyrkan får en friare ställning\r\noch blir mer jämbördig med andra religiösa samfund.\r\nDen ökade friheten är bra för Svenska kyrkan. Det\r\när också bra för det svenska samhället att en idéburen\r\norganisation förs över från statsmaktens sfär till det\r\ncivila samhället. Men det viktigaste skälet för refor-\r\nmen är att den är ett steg mot ökad statlig neutralitet i\r\ntrosfrågor.\r\nFolkpartiet vill gå längre än utskottsmajoriteten.\r\nVi menar att Svenska kyrkans fria och med andra\r\nsamfund jämbördiga ställning kan markeras ytterliga-\r\nre.\r\nFör det första anser vi att formerna för lagregle-\r\nring och avgiftsuppbörd bör göras så lika som möjligt\r\nför Svenska kyrkan och andra samfund. Därför avvi-\r\nsar vi bl.a. att det stiftas en särskild lag för Svenska\r\nkyrkan.\r\nFör det andra anser vi att den kyrkliga egendomen,\r\ninklusive prästlönetillgångarna, bör överföras till\r\nSvenska kyrkan med äganderätt.\r\nFru talman! Jag tänkte till sist uppehålla mig något\r\nvid en reservation som ligger mig särskilt varmt om\r\nhjärtat, nämligen den om trosbekännelse för statsche-\r\nfen m.fl.\r\nSom ett led i att öka statens neutralitet i trosfrågor\r\nföreslås i propositionen och i utskottsmajoritetens\r\nförslag att det statsråd som ansvarar för kyrkofrågorna\r\ni regeringen i fortsättningen inte nödvändigtvis måste\r\ntillhöra Svenska kyrkan. Det är bra. Men däremot\r\navvisas både i propositionen och av utskottsmajorite-\r\nten att motsvarande förändring skall göras vad gäller\r\nstatschefen.\r\nSå länge Sverige har en grundlagsbestämmelse om\r\natt statschefen måste ha en viss religiös uppfattning är\r\nstaten inte neutral i trosfrågor. Så länge staten inte är\r\nneutral i trosfrågor råder inte fullständig religionsfri-\r\nhet.\r\nSuccessionsordningen, 4 §, stadgar sålunda \"att\r\nKonung alltid skall vara av den rena evangeliska\r\nläran, sådan som den, uti den oförändrade Augsbur-\r\ngiska bekännelsen, samt Uppsala mötes beslut av år\r\n1593, antagen och förklarad är\".\r\nDen augsburgska trosbekännelsen tillkom 1530\r\nför att mobilisera \"hjälp mot turken, den grymme\r\ngamle arvfienden\" och ett viktigt syfte med den är att\r\n\"se till, att ej ännu flera laster utbreda sig över Tysk-\r\nland\". Här har vi alltså den konstitutionella grunden\r\nför Sveriges Europapolitik.\r\nKungen, liksom prinsarna och prinsessorna, måste\r\nvidare för att inte \"vare från all successionsrätt uteslu-\r\nten\" anse att \"alla människor, som äro på naturligt sätt\r\navlade och födda, födas med synd vilken fördömer\r\noch även nu medför evig död för dem, som icke på-\r\nnyttfödas genom dopet och den helige Ande\". Vux-\r\nendop godtas inte, eftersom augsburgska trosbekän-\r\nnelsen föreskriver barndop. Över huvud taget avvisas\r\nväckelserörelsen eftersom det skall finnas en kyrka\r\nmed ett prästämbete som har monopol på att förkunna\r\nevangeliet och utdela sakramenten.\r\nJag måste uppriktigt sagt säga att jag finner det\r\nnågot osympatiskt att leva i ett land där statschefen i\r\nkonstitutionen åläggs att fördöma mig och alla andra\r\n\"ogudaktiga människor och djävlar\" och hylla upp-\r\nfattningen att vi efter den yttersta dagen \"utan ände\r\nskola plågas\".\r\nTill sist vill jag kommentera något av det Nils\r\nFredrik Aurelius sade om just denna bestämmelse.\r\nHan hävdade att det inte finns något direkt samband\r\noch att det inte finns något direkt krav på att statsche-\r\nfen och tronföljarna tillhör svenska kyrkan. Det är\r\nriktigt. Men som jag visar i mitt anförande bryter\r\nbestämmelsen mot principen om statens neutralitet i\r\ntrosfrågor.\r\nNils Fredrik Aurelius andra argument var att vi\r\nsom förespråkar den fjärde paragrafens avskaffande i\r\nsuccessionsordningen skulle vara republikanskt an-\r\nstuckna. Det må så vara i vissa fall, men jag tror icke\r\natt man skall se viljan att ta bort paragrafen som ett\r\nuttryck för republikanism. Det kan snarare vara tvärt-\r\nom.\r\nJag tror att det var Tingsten som en gång apropå\r\ndenna paragraf sade att konungen antingen tror på den\r\naugsburgska trosbekännelsen, och då är han galen och\r\nmåste avsättas, eller så tror han icke på den, och då\r\nbryter han mot grundlagen och måste avsättas i alla\r\nfall.\r\nMöjligen är det de som värnar om monarkin som\r\nbör fundera på om man inte skall stryka denna para-\r\ngraf i successionsordningen.</pre><pre>I detta anförande instämde Margitta Edgren och\r\nEva Flyborg (båda fp).</pre><pre>Anf.  176  NILS FREDRIK AURELIUS (m)\r\nreplik:\r\nFru talman! Det var onekligen ett nytt och intres-\r\nsant argument för monarkin som formulerades på\r\nslutet, och de märgfulla citaten var också intressanta.\r\nDe visar väl dock framför allt att nämnda bestämmel-\r\nser icke kan tolkas efter bokstaven utan får ses med en\r\nviss historisk förståelse.\r\nDet är egentligen inte min uppgift att förklara var-\r\nför regeringen inte har lagt fram något förslag om\r\nförändring av regeringsformen och successionsord-\r\nningen i detta avseende. Vi har helt enkelt förståelse\r\nför att man inte har gjort det. I detta sammanhang\r\ntycker jag att det räcker med det argument som jag\r\nfaktiskt antydde. Då menar jag det som Anders John-\r\nson kallade \"det första argumentet\", nämligen att en\r\nkonstitutionell fråga som har med monarkens ställning\r\natt göra, som den formuleras i regeringsformen och på\r\nannat sätt i grundlagarna, bör utredas. Den bör utredas\r\nicke bara som varande en religionsfråga, utan i så fall\r\ngenom en parlamentarisk utredning.\r\nBekännelsekravet är en väldigt tung paragraf i åt-\r\nskilliga regeringsformer. Jag vill minnas att det var\r\n2 § i 1809 års regeringsform, exempelvis. Det är ändå\r\nkonstitutionellt otillräckligt att bara se en sådan för-\r\nändring beträffande monarkens ställning som en reli-\r\ngionsfrihetsfråga.</pre><pre>Anf.  177  ANDERS JOHNSON (fp) replik:\r\nFru talman! Man kan tycka att formuleringarna i\r\ntrosbekännelsen är av mer historiskt intresse. Man\r\nskall inte ägna sig åt husförhör i konungahuset och ta\r\nreda på om de verkligen känner till och tror på alla\r\nbestämmelser.\r\nDet jag hävdar är den grundläggande tanken att\r\ndet är fel att i grundlagen föreskriva att statschefen\r\nskall ha en viss religiös uppfattning i ett mångetniskt\r\nsamhälle. Den principen är så pass enkel att det inte\r\nfordras någon parlamentarisk utredning för att ta\r\nställning till om man är för eller emot detta.\r\nFrågan var faktiskt uppe i riksdagen när man se-\r\nnast ändrade successionsordningen, nämligen då man\r\ninförde kvinnlig tronföljd. Frågan är icke på något sätt\r\nny. Riksdagen kan med gott samvete bifalla reserva-\r\ntionen.</pre><pre>Anf.  178  NILS FREDRIK AURELIUS (m)\r\nreplik:\r\nFru talman! Den uppfattning som jag gör mig till\r\ntolk för här är heller inte alldeles ovanlig bland juris-\r\nter. Jag vet att exempelvis juridiska fakulteten i Lund\r\nformulerade sig ungefär som jag gjorde nyss när man\r\nhade synpunkter på Kyrkoberedningens förslag, som\r\nberörde denna fråga.\r\nPersonligen ser jag paragrafen som en lämplig\r\nhistorisk erinran och ser gärna att den finns kvar,\r\neftersom den i själva verket icke gör någon skada. Om\r\nman skulle anse att den bör tas bort av principiella\r\nskäl - en uppfattning som i och för sig är fullt begrip-\r\nlig och som jag kan förstå - vidhåller jag att man\r\nmåste göra en mera genomgripande konstitutionell\r\nutredning av hela frågan och inte bara se den som en\r\nbiprodukt av det faktum att Svenska kyrkan i väsent-\r\nliga avseenden frigörs från staten år 2000.</pre><pre>Anf.  179  KENNETH KVIST (v):\r\nFru talman! Det är ytterligare ett steg i en histo-\r\nriskt nödvändig utveckling som tas i och med denna\r\ndebatt och det beslut som kammaren kommer att fatta.\r\nFädrens kyrka i Sveriges land, som det en gång hette,\r\nkommer att ha en annan relation och i fortsättningen\r\nverka som en självständig organisation vid sidan av\r\nstaten.\r\nArbetarrörelsen och dess vänster, liksom libera-\r\nlerna som Anders Johnson redogjorde för, har alltid\r\nhaft en principiell syn på kyrkans skiljande från sta-\r\nten. Vi har också en religionsfrihetstanke som innebär\r\natt staten förhåller sig neutral i trosfrågor. Trosfrågor\r\nskall behandlas som den enskilde medborgarens per-\r\nsonliga frågor. Staten skall inte särbehandla trossam-\r\nfund i något avseende.\r\nDärför bör det, enligt vår mening, inte finnas en\r\nsärlagstiftning för den Svenska kyrkan. I stället bör\r\nlagen om trossamfund omfatta alla samfund. De para-\r\ngrafer som krävs, kanske framför allt övergångsmäs-\r\nsigt, och som gäller Svenska kyrkan kan då rymmas i\r\nen sådan allmän trossamfundslag. Om detta hade\r\nvunnit majoritet i utskottet skulle utskottet ha kunnat\r\nutarbeta nödvändiga lagtexter om det. Jag ser inte att\r\ndet skulle ha fördröjt den här processen som väl inte\r\noroade, men dock anfördes som ett argument från\r\nNils Fredrik Aurelius.\r\nVi anser också att det är orimligt att staten på sikt\r\nskall hjälpa religiösa organisationer med uppbörd av\r\nderas medlemsavgift. Det är ju vad den här s.k. upp-\r\nbördshjälpen handlar om. Detta är att särskilja och\r\nsärbehandla de religiösa organisationerna. Samtidigt\r\nhar vi haft en månghundraårig statskyrka i vårt land.\r\nDet är klart att det krävs en övergångstid för Svenska\r\nkyrkan. Den har ju vant sig vid att få hjälp med denna\r\nuppbörd. Därför kan man med mild hand låta Svenska\r\nkyrkan få ett tidspann om maximalt tio år på sig för\r\natt införa en ny ordning där den själv kan hantera sin\r\nmedlemsavgiftsindrivning. Under denna period kan\r\nden få statlig hjälp. I övrigt tror vi inte på likabe-\r\nhandlingen. Det blir ju olikabehandling gentemot alla\r\nandra idéburna organisationer som inte får denna\r\nstatliga hjälp.\r\nVidare torde det kunna komma att strida mot\r\n2 kap. 2 § i regeringsformen som stadgar att ingen\r\nskall tvingas att ge till känna sin åskådning i bl.a.\r\nreligiöst hänseende till det offentliga. En styrelse eller\r\nen majoritet i en religiös församling kan t.ex. besluta\r\nom en sådan statlig uppbörd och därmed ålägga\r\nmedlemmar att uppge sin övertygelse även om de\r\nskulle ha samvetsbetänkligheter mot detta om de\r\nönskar kvarstå som medlemmar. Vidare finns det ju\r\nett element av att staten skall godkänna dem för vilka\r\nuppbördshjälpen skall ges. Och det strider också\r\negentligen mot principen om statlig neutralitet i tros-\r\nfrågor. Därför har vi yrkat avslag på detta.\r\nDet är alldeles riktigt, som Anders Johnson har\r\nargumenterat för, att grundlagen bör återge verklighe-\r\nten. Vi menar att stadgandet i 4 § i successionsord-\r\nningen om den augsburgska trosbekännelsen därför\r\nbör utmönstras. Det återspeglar sannolikt inte det\r\nverkliga förhållandet. Vi skall ha en grundlag som\r\nåterger verkligheten. På den punkten delar jag helt\r\nFolkpartiets uppfattning, och vi har ju också en ge-\r\nmensam reservation om detta.\r\nFru talman! Med hänvisning till det anförda ber\r\njag att få yrka bifall till reservation nr 4. I övrigt står\r\njag också bakom reservationerna 1 och 8, till vilka det\r\nredan yrkats bifall.</pre><pre>Anf.  180  PÄR-AXEL SAHLBERG (s):\r\nFru talman! Vi tar nu nästa steg i riksdagens arbe-\r\nte med frågan om staten och trossamfunden och denna\r\nhistoriska reform. Det är möjligt att begreppet histo-\r\nrisk reform används så ofta att det på något sätt un-\r\ndergräver dess riktiga värde. Men här rör vi oss i ett\r\ntidsperspektiv med åtminstone 1 000 år, kanske näs-\r\ntan 1 200 år, av kristendomens inflytande i Sverige.\r\nMaja Hagerman redovisade i sin bok Spåren av\r\nkungens män ganska intressant hur det här sambandet\r\nfaktiskt såg ut från 1000-talet och framöver. Olof\r\nSkötkonung döptes troligen hemma i Västergötland\r\noch gav en ny bild av vad kungamakten kunde vara.\r\nEtt arvsrike kunde etableras och därigenom, med ett\r\nrotsystem som började i kyrkans mission ifrån Ham-\r\nburg och Bremen, en kung som samlar svearna och\r\ngötarna. Sedan växer nationen Sverige fram. Här kan\r\nvi se i vad mån vi rör oss i ett mycket speciellt histo-\r\nriskt sammanhang.\r\nDe här tre enheterna, kyrkan, kungen och staten,\r\nhar sedan haft en lång och månghundraårig gemensam\r\nhistoria. Den blommade kanske ut riktigt tydligt i\r\nlagstiftningen i samband med reformationen. Då blev\r\ndet naturligt för de svenske att tillhöra den svenska\r\nnationen, följa kungen, gilla eller ogilla honom och\r\nvara en troende lutheran. Så såg det ut.\r\nVad som hänt sedan dess är ju att vi av olika skäl\r\nhar sett hur staten, kyrkan och kungen blivit alltmer\r\nurskiljbara enheter i vårt samhälle. Sammanbland-\r\nningen har blivit allt mindre. Det borgerliga samhället\r\nhar, vid sidan av de kyrkliga strukturerna, fortfarande\r\nen indelning som har rötter i det katolska Sverige. Vi\r\nhar fått en tydligare funktionsskillnad och ett tydligare\r\ninnehåll i dessa tre enheter.\r\nDet här är ett perspektiv som man kan ha på frå-\r\ngan. Nu fattar vi faktiskt ett av de slutliga besluten för\r\natt på ett modernt sätt beskriva ett modernt samhälle.\r\nFru talman! Det är också en historisk reform på\r\ndet sättet att vi inte springer ifrån historien. Vår ut-\r\ngångspunkt och vår förankring av de beslut och för-\r\nslag som nu läggs till lagstiftning och grundlagsänd-\r\nring som rör de här frågorna är att historien på något\r\nsätt tillåts leva kvar. Jag är inte alldeles säker på att vi\r\nnu fattar beslut som kommer att ha tusenåriga eller\r\nens femhundraåriga räckvidder. Jag kommer tillbaka\r\ntill det strax.\r\nVad beslutet rymmer är inte bara att den numera\r\nför sig stående staten markerar sin neutralitet i religi-\r\nonsfrågor, för det har vi gjort på olika sätt tidigare\r\ngenom att ge medborgarna en allt större och en i dag\r\nalldeles naturlig självständighet och rätt att välja att\r\nvara med i ett trossamfund eller att välja att låta bli att\r\nvara med i ett trossamfund. I reformen har man också\r\nhittat en ton som jag tror har varit alldeles nödvändig\r\nför dess genomförande. Det är att staten inte bara är\r\nförment neutral utan också ser värdet av värdebärare i\r\ndet svenska samhället, men inte fast knutet till en\r\nkyrka eller en religion utan till en religiös mångfald.\r\nDärför är reformen alldeles utmärkt, och jag me-\r\nnar att den går längre än många har ansett i debatten.\r\nDet är genom lagen om trossamfund som den rättsliga\r\noch juridiska formen erbjuds alla trossamfund, lika\r\noch gemensamt. Det ger en möjlighet för varje tros-\r\nsamfund att i enlighet med sin tradition - som skiljer\r\nsig ganska mycket åt mellan katolska kyrkan, orto-\r\ndoxkyrkor, lutherska kyrkan, muslimska organisatio-\r\nner och de olika frikyrkorörelser - forma en verksam-\r\nhet som man själv känner igen och som stämmer med\r\nens teori och uppfattning. Därför är lagstrukturen nu\r\nsådan att hela reformen grundas på lagen om trossam-\r\nfund, medan det finns en särskild lag om Svenska\r\nkyrkan som så att säga hjälper till att överbrygga de\r\nförändringar som nu sker. Jag kan mycket väl tänka\r\nmig att de här lagarna inom en tidsperiod av kanske\r\n10, 100 eller 500 år kan behöva ändras. Lagstrukturen\r\när sådan att lagen om Svenska kyrkan mycket väl kan\r\nlämnas till förmån för den grundläggande struktur\r\nsom nu läggs fram.\r\nDet finns många frågor som berörts. Man kunde\r\ndiskutera vad som egentligen är och kvalificerar en\r\nstatskyrka. Ute i Europa ser det oerhört olika ut. Kan-\r\nske kommer vi tillbaka till det.\r\nDet finns även andra frågor som vi kommer att\r\nåterkomma till i nästa proposition och där man redo-\r\ngör för hur vi skall hantera begravningsfrågorna och\r\nstöd till olika trossamfund. Det är våra beslutsområ-\r\nden här i riksdagen. För trossamfundens del återstår\r\nockså en hel del frågor, och det gör att de beslut som\r\nvi nu står inför att fatta i den här riksdagen och som\r\nden kommande riksdagen kommer att fatta innebär en\r\nvitalisering för de trossamfund som finns, men väl\r\nsärskilda från stat och kung.\r\nJag yrkar att vi beslutar i enlighet med KU20 och\r\natt de reservationer som finns avslås.</pre><pre>Anf.  181  NILS FREDRIK AURELIUS (m)\r\nreplik:\r\nFru talman! Det var mycket intressanta historiska\r\nutblickar. Jag är ledsen om jag tvingas ta upp en något\r\nmer trivial aspekt i en kort replik. Det gäller kyrkans\r\nförmögenhet och hur kyrkans tillgångar skall dispone-\r\nras av kyrkan. Det är inte alldeles utan betydelse när\r\nvi nu får en mera självständig kyrka.\r\nJag vill formulera frågan på detta sätt: Tycker inte\r\nPär-Axel Sahlberg att det vore tydligare utifrån själva\r\ndenna reforms grundtanke att kyrkan fick förvalta\r\näven sin reella finansförmögenhet, de s.k. prästlöne-\r\ntillgångarna enligt en äganderättsmodell? Jag syftar\r\npå den som förts fram av Kammarkollegiet i utred-\r\nningen. Det innebär att man på ett tydligare sätt mar-\r\nkerar kyrkans självständighet och egen kapacitet att\r\nhantera sina tillgångar. Det innebär också en del andra\r\nfördelar beträffande minskad byråkrati och försvun-\r\nnen oklarhet beträffande det s.k. såsom-stiftelse-\r\nbegreppet. Vore det inte bättre alltså utifrån själva\r\ngrundtanken med denna historiska reform att Svenska\r\nkyrkan fick disponera sina tillgångar med äganderätt?</pre><pre>Anf.  182  PÄR-AXEL SAHLBERG (s) re-\r\nplik:\r\nFru talman! Jag hoppades att Nils Fredrik Aurelius\r\nskulle ta upp frågan eftersom jag inte hann med det i\r\nmitt anförande. Jag kan inte riktigt se att det är själv-\r\nklart vilket av dessa alternativ som allra bäst just nu\r\ngagnar saken. Det som Kammarkollegiet så tydligt\r\nredovisar och som jag tror gjorde att t.ex. kyrkomö-\r\ntets majoritet, om än ganska knapp, valde lagstift-\r\nningsalternativet var dels att det ger en flexibilitet i\r\nframtiden, dels att Kammarkollegiet aktualiserade de\r\nsvåra frågor som gällde att utröna vem som egentligen\r\ni dagens mening kan anses vara ägare till det som vi\r\nnu talar om som prästlönetillgångar. Då finns det\r\nalltså en genial lösning som tydliggör förhållandena\r\noch som möjligen kan ge en öppning för ett nästa steg\r\ni framtiden. Det är att hålla fast vid ändamålsbestäm-\r\nmelserna.\r\nDet här är historiskt betingat på det sätt som jag\r\ntidigare beskrev. Dessa tre enheter har växt samman.\r\nDet går inte att där klarlägga ett renodlat lagfaret\r\nägarförhållande, men ändamålet är alldeles solklart.\r\nDet skall vara till kyrkans förkunnelse. Det kan man\r\nnå på olika vägar. Jag delar regeringens bedömning\r\noch utskottets förslag om att lagstiftningsalternativet i\r\ndet här läget är det lämpligaste sättet att ta det här\r\nsteget.</pre><pre>Anf.  183  NILS FREDRIK AURELIUS (m)\r\nreplik:\r\nFru talman! Det kan naturligtvis finnas en viss\r\nideologisk grundskillnad som slår igenom - det an-\r\ntydde jag också - förhållandena i kyrkomötet. Den\r\nborgerliga sidan och de s.k. politiskt obundna föror-\r\ndade äganderättsalternativet. Sedan kan jag hålla med\r\nom att det rent praktiskt och på kort sikt inte förefaller\r\nvara så stor skillnad mellan de olika alternativ som nu\r\när aktuella - lagstiftningsalternativet och äganderätt-\r\nsalternativet.\r\nJag kan ändå tycka att det hade varit lämpligt att\r\npå ett tydligare sätt markera kyrkans nya självständiga\r\nställning genom att välja äganderättsalternativet. Det\r\när riktigt som Pär-Axel Sahlberg säger att det finns\r\nvissa oklarheter på vilken nivå exempelvis äganderät-\r\nten skall läggas i olika avseenden inom kyrkan. Om\r\nman nu har tänkt sig att kyrkan skall vara självständig\r\när det faktiskt rimligt att man själv får försöka att med\r\ndet goda uppsåt som säkert finns där lösa de här pro-\r\nblemen. De är inte på något sätt olösliga juridiskt eller\r\npå annat sätt.\r\nDet som jag ändå tycker är litet konstigt i själva\r\nargumentationen är att det vid ett sådant här trots allt\r\nfrigörande av kyrkan fortfarande skall vara nödvän-\r\ndigt att riksdagen, med propositionens ord, skall ta ett\r\ndelansvar för att kyrkan lever upp till sitt ändamål\r\nmed denna egendom.</pre><pre>Anf.  184  PÄR-AXEL SAHLBERG (s) re-\r\nplik:\r\nFru talman! Nils Fredrik Aurelius sade också i sitt\r\nhuvudanförande att det här kunde vara ett uttryck för\r\nen traditionell socialdemokratisk eller socialistisk\r\nförkärlek för kontroll. Men jag skulle inte vilja se det\r\nså alls utan möjligen som en kapitulation inför det\r\nsvåra faktum att man inte riktigt kan utröna och utreda\r\nett bestämt ägarförhållande.\r\nJag tror att Nils Fredrik Aurelius gör det litet för\r\nenkelt för sig genom att säga att det fanns en politisk\r\nskillnad i kyrkomötet som markerade det här. I\r\nremissvaren finns det en annan indelningsproblema-\r\ntik, och det är att små församlingar, pastorat och enhe-\r\nter, gärna såg lagstiftningsalternativet, medan större\r\ngärna såg ett ägarförhållande. Det beskriver något\r\nannat förhållande i kyrkan där det finns en oklarhet.\r\nNu talar vi inte om kyrkans egendom i allmänhet utan\r\njust det som är knutet till prästlönetillgångarna. Att\r\ndet skall finnas en viss kontroll kvar från statsmakter-\r\nna betraktar jag som en formalitet. Det var måhända\r\nslarvigt uttryckt, men det är nödvändigt för att lag-\r\nstiftningen på det här sättet skall kunna knytas till det\r\nsom är riksdagens kompetensområde. Men det är inte\r\nfråga om att vare sig gå in och röra i ägarförhållandet\r\neller göra en återbäring till staten, vilket i och för sig\r\nteoretiskt skulle kunna vara möjligt. Det är bara ett\r\nsätt att gardera det långsiktiga ändamålsförhållandet.\r\nDet är det som klargörs. Det innebär inte att man\r\nförsämrar möjligheterna för kyrkan att t.ex. sälja\r\negendom, utan då är det omskapat i annan form som\r\nskall tjäna ändamålet.</pre><pre>Anf.  185  ANDERS JOHNSON (fp) replik:\r\nFru talman! Jag vill uttrycka min uppskattning för\r\nden välformulerade framställning som Pär-Axel Sahl-\r\nberg gjorde av bakgrunden till och betydelsen av det\r\nbeslut som riksdagen nu står i begrepp att fatta. Jag\r\nkan i stort sett instämma i allting som Pär-Axel Sahl-\r\nberg sade, men jag har en fråga.\r\nPär-Axel Sahlberg beskriver en allmän samhälle-\r\nlig utveckling  av ökad statlig neutralitet i trosfrågor\r\noch av en ökad kulturell mångfald i det svenska sam-\r\nhället. Tycker då inte Pär-Axel Sahlberg att det är en\r\nnaturlig konsekvens av detta att också succession-\r\nsordningens § 4 avskaffas?</pre><pre>Anf.  186  PÄR-AXEL SAHLBERG (s) re-\r\nplik:\r\nFru talman! Jag vet inte om det är den sena tim-\r\nmen på dygnet eller den långt framskridna tiden av\r\ndenna mandatperiod som föranleder den stora vänlig-\r\nheten, men jag skulle gärna vilja säga att Anders\r\nJohnsons hänvisning till 1848 års baptistdop hemma i\r\nmin kommun numera är en alldeles utmärkt ingång till\r\nden totala problematiken. Vi har därför anledning att\r\nföra ett samtal som kanske är litet ovant för kamma-\r\nren i en sådan här gemensam fråga.\r\nDock tycks statschefsfrågan vara en stor angelä-\r\ngenhet. I den utredning som föregick propositionen\r\nhade jag tillfälle att  mot den historiska bakgrund som\r\njag tidigare kort redogjort för beskriva att historiska\r\nskäl har vävt samman de tre enheterna kyrkan, kungen\r\noch nationen. Det är inte så underligt, med den ut-\r\nveckling som vi har haft, inte minst under 1800-talet\r\nmen framför allt under 1900-talet, att det är så tydligt\r\natt kungen - låt mig uttrycka det så - står på sina egna\r\nben, nationen/staten på sina och kyrkan från år 2000\r\npå sina. Jag tycker inte riktigt att man skall göra de\r\nbindningar som finns dels i övergångsbestämmelser i\r\nregeringsformen, dels i successionsordningen till en\r\nfråga för kyrka-stat-problematiken. Att detta i stället\r\nbör utredas i ett annat sammanhang är egentligen det\r\nenda som regeringen säger i propositionen.\r\nDetta får en del konsekvenser just för de historiska\r\nförhållanden som vi har berört. Det finns därför må-\r\nhända annan anledning att titta över de här frågorna.\r\nDet föreskrivs t.ex. att prinsar och prinsessor skall\r\nuppfödas inom riket, med vad det innebär tillsammans\r\nmed bekännelsekravet.\r\nJag har alltså inte så stora problem med det här i\r\ndetta sammanhang och tycker inte att det skall göras\r\ntill en religionsfrihetsfråga.</pre><pre>Anf.  187  ANDERS JOHNSON (fp) replik:\r\nFru talman! Jag vill tolka det som positivt att det\r\nändå finns en öppenhet att diskutera den här paragra-\r\nfen. Pär-Axel Sahlberg kommer sannolikt att rösta\r\nemot reservation nr 8 i morgon, men jag tycker inte\r\natt han har framfört några tunga sakliga argument som\r\nfrån hans sida omöjliggör en diskussion om att se\r\növer den här paragrafen. Vi får då se fram emot att\r\ndet kanske under nästa mandatperiod kan tas ett par\r\nsteg framåt, även om det finns möjlighet för riksdagen\r\natt ställa saken till rätta redan i morgon.</pre><pre>Anf.  188  PÄR-AXEL SAHLBERG (s) re-\r\nplik:\r\nFru talman! Det är nog så, Anders Johnson, att jag\r\nockså i morgon röstar för utskottets hemställan - med\r\nen viss envishet, trots vänligheten här under aftonen.\r\nJag gör det med gott samvete. Jag tycker att det är ett\r\nbra förslag till beslut. Det hänger samman med att vi\r\nnu så tydligt klargör vad den här reformen innebär.\r\nDen innebär ett jämställande av de olika trossamfun-\r\nden och ett bejakande av deras möjligheter att verka i\r\nenlighet med sina egna traditioner. Där hör statschefs-\r\nfrågan inte naturligt hemma.\r\nJag tycker därför att vi har anledning att fortsatt\r\nfundera över de olika konstitutionella förhållandena.\r\nJag uppskattar dock att Folkpartiet i den här frågan\r\nhar hängt upp sin argumentation kring statschefsfrå-\r\ngan och lämnat den litet envetna hållning som man\r\nhade i samband med principbeslutet i december 1995\r\noch även i motionerna inför det här beslutet, där man\r\ngör så mycket väsen av att det nu tas fram två lagar\r\noch på det här sättet beskriver överföringen från det\r\ngamla systemet till det nya. Man tonar ned den kriti-\r\nken.\r\nDetta gör att det finns en oerhört stor enighet bak-\r\nom det beslut som vi nu skall fatta. Jag tror att saken\r\nmår väldigt väl av det. Det gäller faktiskt för hela\r\nlandet, för att inte tala om alla trossamfunden.</pre><pre>Anf.  189  BIRGITTA HAMBRAEUS (c):\r\nFru talman! Också jag vill gärna fortsätta i den\r\nvänliga stil som har karakteriserat det här meningsut-\r\nbytet. Jag tror att vi i riksdagens kammare skulle må\r\nväldigt väl av att ha en artig och vänlig stil mot var-\r\nandra i flera ärenden. Jag tycker att de föregående\r\ntalarna har varit kvicka, välformulerade, kunniga och\r\nklargörande i sina anföranden och repliker.\r\nRiksdagen har all anledning att vara till freds med\r\ndet beslut som vi nu kommer att fatta om en hållbar\r\nrelation mellan staten och Svenska kyrkan.\r\nStaten har ju fr.o.m. Gustav Vasa styrt kyrkan. Se-\r\ndan Alva Myrdals utredning på 1960-talet har rege-\r\nringar förgäves försökt finna allmänt acceptabla for-\r\nmer för förhållandet mellan kyrkan och staten som\r\npassar för vårt mångkulturella samhälle.\r\nCenterpartiet har årtionden igenom slagit vakt om\r\nen öppen folkkyrka i hela landet, ekonomiskt stödd av\r\noss alla. Detta har mycket starkt gehör hos svenska\r\nfolket, oavsett om man går i kyrkan och anser sig vara\r\nkristen eller ej. Man ändrar inte på fyrahundraåriga\r\ntraditioner utan vidare.\r\nDe enastående märkliga kyrkobyggnaderna, som\r\nuppfördes av socknens folk, lämnar man inte över till\r\nen liten aldrig så from religiös grupp. De tillhör alla.\r\nVi är tacksamma för den högtstående kultur som en\r\ngod ekonomi möjliggjort, med välvårdade byggnader,\r\nstor konst och kvalificerade musiker, som kunnat ge\r\novärderliga upplevelser både för kyrkobesökare och\r\nkörsångare i alla åldrar.\r\nÄven de som tillhör andra samfund är delaktiga i\r\nSvenska kyrkans kulturella värden. Den värme och\r\nvärdighet som kyrkan kan ge vid livets högtidsstunder\r\nvill få mista. Och vi vill behålla den trygghet som det\r\ninnebär att kyrkan står där, öppen också för tvivlare\r\noch likgiltiga, om vi skulle behöva den en gång, öp-\r\npen för alla som vill tillhöra henne, utan krav.\r\nIngen regering har ens försökt sig på att utmana\r\nfolkviljan, och vi har dragits med övergångsbe-\r\nstämmmelser i regeringsformen sedan 1970-talet. Nu\r\nvar tiden mogen, och kyrkominister Marita Ulvskog\r\nhar i samråd med Centerpartiet lyckats förena offent-\r\nliga utredningar och inomkyrkliga utredningar med\r\nbreda remisser bl.a. till varenda församling och\r\nkommit fram till ett förslag som fått mycket stor upp-\r\nslutning.\r\nCenterkvinnorna vill understryka hur viktigt det är\r\natt kyrkan nu har kvinnliga präster och att det måste\r\nbli slut med trakasserier mot dem. Jesus bröt mot den\r\nmassiva mansdominansen i sitt samhälle och omgav\r\nsig med både män och kvinnor. Det var oerhört revo-\r\nlutionerande på den tiden. Han gav uppdraget åt Ma-\r\nria Magdalena att först av alla tala om för bröderna att\r\nhan uppstått från de döda. Både mäns och kvinnors\r\nerfarenhet behövs för att förstå och uttolka Bibeln och\r\nförvalta sakramenten. Därmed förmedlas också den\r\ndjupa kristna vissheten om alla människors lika värde.\r\nKyrkominister Karl Boo lät jämställdhetslagen gö-\r\nra det självklart att kvinnor har lika rätt till prästämbe-\r\ntet som män. Vår motion har fått en tillfredsställande\r\nbehandling i och med att utskottet på s. 22 i betän-\r\nkandet säger att jämställdhetslagens bestämmelser i\r\nprincip också fortsättningsvis kommer att gälla för\r\nSvenska kyrkan.\r\nI dag tar vi de grundlagsändringar som, om de be-\r\nkräftas av den nyvalda riksdagen i höst, kommer att\r\nge Svenska kyrkan och de religiösa samfunden en\r\ngrundlagsfäst roll i samhället fr.o.m. den 1 januari år\r\n2000.\r\nFru talman! Det känns högtidligt, även om beslutet\r\ninte omges med några yttre fanfarer. Jag är stolt över\r\natt ha fått vara med i KU vid detta historiska beslut\r\noch yrkar bifall till utskottets hemställan.</pre><pre>Anf.  190  FANNY RIZELL (kd):\r\nFru talman! Det har varit väldigt intressant att hö-\r\nra historiken omkring det här betänkandet. Jag tänker\r\ninte föra historiska resonemang. Jag skall vara mycket\r\nkortfattad och närmast avge en röstförklaring. Vi har\r\nju ingen representation i konstitutionsutskottet.\r\nDet som är viktigast när vi nu arbetar med Svens-\r\nka kyrkans skiljande från staten är att Svenska kyrkan\r\nblir fristående och självständig och får besluta i egna\r\nangelägenheter. Det är huvudsyftet. Regeringen har\r\nnu föreslagit att man skall införa två lagar, en lag om\r\ntrossamfund och en lag om Svenska kyrkan. Svenska\r\nkyrkan kommer därmed att i ett par avseenden be-\r\nhandlas litet annorlunda än övriga trossamfund.\r\nDet hade kanske för många varit naturligast att in-\r\nföra en lag. Man hade tyckt att det hade varit mera\r\nrättvist. Man kan ibland höra sådana kommentarer,\r\noch det finns ett visst fog för det. Men regeringen och\r\nframför allt svenska folket ställer andra krav på tros-\r\nsamfundet Svenska kyrkan än på övriga trossamfund.\r\nDetta långa förhållande i flera hundra år innebär\r\natt man inte ändrar på det så snabbt. Jag tror att det är\r\nviktigt att gå varsamt fram. Svenska kyrkan har fun-\r\nnits i svenska folkets vardag, ofta mitt i byn, och det\r\nkan man inte bortse från. Det finns kulturella historis-\r\nka värden som Svenska kyrkan mer än något annat\r\nrepresenterar.\r\nDet är många människor som har vuxit upp med\r\nSvenska kyrkans närvaro i fest, i glädje men också i\r\nsorg. Just detta att det är en folkkyrka har människor\r\ntagit till sig. Därför tycker inte vi att det är rimligt att\r\njämföra Svenska kyrkan med andra samfund och\r\nbegära att man skall vara rättvis och att det skall vara\r\nlika för alla trossamfund som läget är i dag. Det är\r\nmöjligt, och jag tror att det kommer att bli så, att vi\r\nframöver kommer att se förändringar. Men de för-\r\nändringar som sker nu är kanske så långt vi skall\r\nkomma.\r\nRegeringen talar om vad ett trossamfund är.\r\nMycket kort uttryckt är det en gemenskap för religiös\r\nverksamhet i vilken ingår att hålla gudstjänst. Det är\r\nmycket enkelt och rakt, och jag tycker att det är fint\r\nformulerat.\r\nVidare föreslår regeringen att religionsfrihetslagen\r\nupphävs. Jag vill nämna det därför att jag har hört\r\nfunderingar om det innebär några förändringar i reli-\r\ngionsfriheten. Det gör det inte. Dessa bestämmelser\r\növerförs till andra lagar. Frihet till religion och från\r\nreligion är viktigt, och det skall vi behålla. Det är\r\nviktigt för alla samfund, både Svenska kyrkan och de\r\nandra.\r\nSvenska kyrkans lag understryker att det skall vara\r\nen evangelisk luthersk kyrka, en öppen folkkyrka som\r\när demokratiskt uppbyggd och rikstäckande. Det tror\r\njag att vi vill ha kvar. Även om det är kyrkans inre\r\nangelägenheter är det viktigt för svenska folket att\r\nkänna att det fortfarande har en delaktighet i dem. Vi\r\nskall inte fjärma Svenska kyrkan från svenska folket,\r\näven om den frigörs från staten.\r\nJag vill understryka att vi står bakom vår motion,\r\nmen vi har inga reservationer, eftersom Kristdemokra-\r\nterna inte är representerade i konstitutionsutskottet.\r\nDäremot kommer vi att stödja reservation nr 6, som är\r\nhelt i linje med en av våra hemställanspunkter.</pre><pre>Anf.  191  ANDERS JOHNSON (fp) replik:\r\nFru talman! Jag vill inte säga detta i polemik med\r\nFanny Rizell, utan bara därför att det inte skall råda\r\nnågon missuppfattning om Folkpartiets ståndpunkt. Vi\r\nvill ha en lag, inte två lagar. Det innebär inte att vi för\r\nden skull säger nej till att man inom denna lag har\r\nsärbestämmelser.\r\nDet finns en rad praktiska och andra skäl till att\r\nSvenska kyrkan under överskådlig tid måste ha sär-\r\nskilda bestämmelser och en särskild behandling. Men\r\nvi vill ha en lagteknisk utformning som gör att det blir\r\nså enhetligt som möjligt. Att vi vill ha en lag innebär i\r\noch för sig icke att det skall vara identiskt samma\r\nlagreglering för Svenska kyrkan som för andra tros-\r\nsamfund.</pre><pre>Anf.  192  FANNY RIZELL (kd) replik:\r\nFru talman! Man kan göra så. Men det är väldigt\r\nmycket som kommer att hända i framtiden. Jag tror att\r\nman vinner på att resonera så. Kanhända är detta en\r\nframtidsvy att det blir en lag för alla samfund. Jag har\r\ningenting emot det. Jag kan se det i andanom. Men\r\njag tror att detta fungera bra i dag. För hur lång tid vet\r\njag inte.</pre><pre>Anf.  193  PÄR-AXEL SAHLBERG (s):\r\nFru talman! Jag skulle bara vilja klargöra och göra\r\nen kommentar till det Fanny Rizell sade. Särställning\r\neller inte har diskuterats under hela den här reformens\r\ntid. Jag ser möjligen en aspekt på detta som gör att jag\r\nhellre betonar det jämställda förhållandet, men där vi\r\nav historiska skäl har behövt behålla ett antal spår i\r\nmarken som klargör att Svenska kyrkan som vi har i\r\ndag också är den som kommer att finnas, fast delvis\r\npå andra rättsliga grunder, efter millennieskiftet.\r\nDet är också fråga om religionsfrihet. Fanny Rizell\r\npåpekar alldeles riktigt att religionsfrihetslagen upp-\r\nhävs. Den paragraf som Fanny Rizell talar om kom-\r\nmer att ingå i lagen om trossamfund. Själva religions-\r\nfriheten slås numera fast dels i regeringsformen, dels i\r\nden europeiska konventionen om mänskliga rättighe-\r\nter. Religionsfriheten är en oerhört stark grund för\r\nvårt samhälle men också för denna reform. Det är\r\nalldeles riktigt.\r\nJag skulle vilja att vi nedtonade resonemanget om\r\natt det är en särställning för Svenska kyrkan. Det är en\r\nrespekt för såväl Svenska kyrkan som för övriga tros-\r\nsamfund att få verka dels i enlighet med sitt innersta\r\nuppdrag, dels i enlighet med sin tradition. Det är\r\ndärav vi får den lagstiftningsstruktur som vi också står\r\nbakom.</pre><pre>Anf.  194  FANNY RIZELL (kd):\r\nFru talman! I stort sett är det mer som förenar än\r\nsom skiljer trossamfunden åt, och de har samma be-\r\nhov. Det kan jag hålla med om. Man kanske inte mar-\r\nkerar skillnaderna på det sättet. Jag vill snarare se det\r\nsom en övergångsperiod. Alla de förändringar som\r\nbehöver göras kan inte göras på en gång.\r\nDet viktiga har skett. Det är just att Svenska kyr-\r\nkan får bestämma i egna angelägenheter.</pre><pre>Överläggningen var härmed avslutad.\r\n(Beslut skulle fattas den 4 juni.)</pre><pre>13 §  Riksdagens arbetsformer</pre><pre>Föredrogs\r\nKonstitutionsutskottets betänkande 1997/98:KU27\r\nRiksdagens arbetsformer (förs. 1997/98:TK1 och\r\n1997/98:RR7)</pre><pre>Anf.  195  BIRGER HAGÅRD (m):\r\nFru talman! Självfallet är arbetsformerna i riksda-\r\ngen av en alldeles speciell betydelse för den politiska\r\nroll som riksdagen har att spela. Det vore naturligtvis\r\nväldigt frestande att nu ta upp en principdebatt om\r\nvilken roll riksdagen egentligen spelar och hur man\r\ngenom att förbättra arbetsformerna skulle kunna stär-\r\nka riksdagens betydelse ytterligare. Att å andra sidan\r\nvid denna tidpunkt på dygnet ge sig in på något sådant\r\ntror jag inte skulle vara helt populärt. Jag är inte hel-\r\nler säker på att så förfärligt många skulle nappa på\r\nden krok som man då slänger ut.\r\nJag vill därför i stället begränsa mig till att se på\r\ndetta betänkande med förslag från såväl talmanskon-\r\nferensen som Riksdagens revisorer, delvis med an-\r\nledning av revisionsutredningen, och även förslagen i\r\nde 39 motioner som har avlämnats. Jag kan redan nu\r\nsäga att vi moderater självfallet står bakom alla de\r\nreservationer där moderata namn förekommer, men\r\njag nöjer mig med att yrka bifall till reservationen 2.\r\nDe frågor som tas upp i detta betänkande är\r\nmycket varierande. Det rör sig från relativt små frågor\r\nsom stadfästande av praxis för debattreglerna till krav\r\npå en allmän översyn av budgetprocessen och också\r\nett upptagande av arbetet med den viktiga revisionen.\r\nI många fall har enighet uppnåtts i utskottet. Men i en\r\ndel andra fall finns skiljaktigheter.\r\nVi moderater kan notera att vi på några punkter\r\nhar en mening som avviker från utskottsmajoriteten.\r\nVi följer upp en del av våra motioner i reservationer-\r\nna. När det gäller exempelvis antalet ledamöter i\r\nutskotten menar vi att man skyndsamt borde gå tillba-\r\nka till ordningen med 15 ledamöter. Det skulle ge\r\nstörre stabilitet åt hela systemet. Dessutom skulle det\r\nmedföra att man lättare skulle kunna få fram supple-\r\nanter för att tjänstgöra i olika hänseenden.\r\nVi motsätter oss namnbytet på jordbruksutskottet\r\ntill MJU, miljö- och jordbruksutskottet. Vi har där\r\nframför allt två skäl. Det ena, och det är inte minst\r\nväsentligt, är att det också finns andra utskott än jord-\r\nbruksutskottet som sysslar med miljöfrågor. Trafikut-\r\nskottet gör det, bostadsutskottet gör det och arbets-\r\nmarknadsutskottet gör det - för att nu bara ta några\r\nexempel. Ett namnbyte skulle lätt kunna ge föreställ-\r\nningen att det enbart är jordbruksutskottet som skulle\r\nsyssla med de här frågorna.\r\nEtt andra skäl till att motsätta sig namnbytet är att\r\ndet skulle bli fråga om ett dubbelnamn. Sådana har\r\nman konsekvent försökt att undvika av praktiska skäl.\r\nVi moderater har också tagit upp en annan käpp-\r\nhäst, nämligen kravet på ledamöternas placering i den\r\nhär salen. Vi ledamöter sitter ju nu valkretsvis. Vi\r\nmenar att det säkert skulle leda till större vitalitet och\r\nlitet mer spänning i riksdagen om ledamöterna i stället\r\ngrupperades partivis. Då kanske det t.o.m. skulle bli\r\nså livaktigt att fru talman skulle ha svårt att kunna\r\nhålla reda på de obändige i salen. Och inte minst det\r\nvore ju en sensation i svensk politik!\r\nAndra frågor där vi har avvikande meningar är när\r\nvi ställer krav på största möjliga restriktivitet när det\r\ngäller uppskov med ärenden. Vad vi har sett här nu\r\nunder våren har ju inte varit precis helt stimulerande.\r\nJag tänker på anhopningen av propositioner i mars\r\noch anhopningen av propositioner mot slutet av ses-\r\nsionen som man i stället vill skall behandlas i höst.\r\nHär behövs en ordentlig restriktivitet.\r\nVi moderater efterlyser obligatoriska utgiftstak\r\noch utgiftsramar för att få en större stadga i budget-\r\nprocessen. Det finns ju nu en viss möjlighet till val för\r\nregeringen.\r\nVi vill också ha en fortsatt utredning av möjlighe-\r\nten av att införa ett nytt självständigt revisionsorgan -\r\nallt i enlighet med den gemensamma motion som har\r\nlagts fram från Moderata samlingspartiet, Kristdemo-\r\nkraterna och Folkpartiet.\r\nDessutom kan jag konstatera att vi moderater\r\nkommer att stödja reservation nr 10 där man vill göra\r\nbesvarandet av interpellationer obligatoriskt för stats-\r\nråden.\r\nI övrigt tycker jag att det har varit en hel del för-\r\nändringar till det bättre som förts fram här.\r\nEn fråga som naturligtvis är besvärlig är vad som\r\nkommer fram från Riksdagens revisorer med krav på\r\nförändringar och bättre stadga. På sikt vill vi alltså ha\r\nett självständigt, nytt organ, men i avvaktan därpå\r\nfinns det naturligtvis anledning att nu genomföra\r\netapp nr 2 i enlighet med det beslut som fattades re-\r\ndan av 1994 års riksdag.</pre><pre>Anf.  196  MARGITTA EDGREN (fp):\r\nFru talman! Till detta betänkande har lämnats en\r\nrad förslag från utskottet som vi är eniga om och som\r\njag vill betona.\r\nDet gäller bl.a. att budgetprocessen skall följas\r\nupp, och att det till den på något sätt skall knytas en\r\nresultatrapportering. Det tror jag är oerhört viktigt för\r\natt vi skall kunna kontrollera om budgetprocessen har\r\nden effekt som vi förväntade oss att den skulle ha för\r\ndemokratin. Man skall tydligt kunna utkräva ansvar\r\noch man skall tydligt kunna se att regeringen regerar\r\noch oppositionen opponerar. Jag tycker att det är bra\r\natt vi är eniga om det.\r\nJag tycker också att det är viktigt att den riksdags-\r\nrevisionsförstärkning som vi 1994 var överens om nu\r\ngenomförs, även om man drar ut den ekonomiska\r\nförstärkningen på tre år.\r\nFru talman! Jag tror att det förslag som utskottet är\r\nenigt om och som innebär att det skall komma ett\r\nförsök med samlade voteringar i början på nästa man-\r\ndatperiod för att skaffa erfarenhet av hur detta funge-\r\nrar också tillhör det som kan vitalisera kammararbe-\r\ntet. Jag tror nämligen att om vi skall få ett vitalt arbete\r\n- att vi är i kammaren och deltar i debatterna - måste\r\nvi kunna få utföra arbete här i kammaren. Jag tror\r\nfaktiskt, fru talman, att man skulle kunna organisera\r\ndet hela så att man på de bortersta bänkarna hade\r\ntillgång till datorer. Då skulle man kunna känna att\r\nman samtidigt som man lyssnar och är beredd att delta\r\ni debatten också kan svara på brev eller över huvud\r\ntaget göra det som allmänheten förväntar sig av oss.\r\nNär det gäller utskottsorganisationen tror jag att\r\nde förändringar som föreslås på lång sikt och histo-\r\nriskt sett är oerhört små. Vi kommer att på 10-15 års\r\nsikt se mycket större förändringar av utskottsorgani-\r\nsationen och av hur man över huvud taget fördelar det\r\nberedande arbete som sker i riksdagen.\r\nVi i Folkpartiet har några reservationer till betän-\r\nkandet. Den jag yrkar bifall till, nr 5, är en för åtmins-\r\ntone de partier som har ganska få ledamöter en väldigt\r\nviktig reservation. Vi säger nämligen att under tiden\r\nsom den allmänna motionstiden löper bör och skall\r\ninte regeringen lämna andra förslag som riksdagspar-\r\ntierna samtidigt skall svara på. Under den senaste\r\nallmänna motionstiden kom en oerhört viktig invand-\r\nrarpolitisk proposition som också skulle besvaras. Det\r\nberedde åtminstone oss i Folkpartiet stora svårigheter\r\natt kunna svara på ett korrekt, bra och genomtänkt sätt\r\npå den.\r\nReservation 10, som jag inte yrkar bifall till men\r\nsom vi i Folkpartiet naturligtvis står bakom, gäller att\r\ndet enligt riksdagsordningen skall bli självklart och\r\nobligatoriskt att svara på de interpellationer som läm-\r\nnas till regeringen.\r\nReservation 12, som jag yrkar bifall till, gäller\r\nFolkpartiets idé om att riksdagen skall föreläggas en\r\nlag om riksdagskontrollkommission på ungefär mot-\r\nsvarande sätt som den norska Lundkommissionen.\r\nFru talman! Låt mig få använda en liten kort stund\r\nför att tacka för mig och för mina 13 år här i riksda-\r\ngen. Jag tackar mina riksdagskamrater från alla parti-\r\ner, mina utskottskamrater och utskottets kansli för ett\r\nmycket intellektuellt stimulerande motstånd och sam-\r\narbete. Inte minst, fru talman, vill jag också till fru\r\ntalman och övriga talmän framföra ett stort tack för ett\r\ninsiktsfullt och demokratiskt ledarskap.</pre><pre>Anf.  197  KENNETH KVIST (v):\r\nFru talman! Att något bör göras åt riksdagens ar-\r\nbetsformer visas väl också av närvaron under denna\r\ndebatt. Den borde egentligen skära genom alla par-\r\ntilinjer och den borde angå alla riksdagsledamöter\r\noavsett vilket utskott de sitter i. Den borde kunna ha\r\nett utomordentligt brett deltagande av riksdagsleda-\r\nmöter eftersom den gäller riksdagens och riksdagsle-\r\ndamöternas arbetssituation, men också riksdagen som\r\nett organ för demokratisk maktutövning och demo-\r\nkratiskt beslutsfattande.\r\nVi kan i dag se angrepp på riksdagen. De kommer\r\nfrån alla möjliga håll. Det är angrepp på politiken och\r\npå riksdagens inflytande. Riksdagen framställs t.o.m. i\r\nvissa annonser som antingen ett ställe där det sovs\r\neller ett ställe som - i en annons för någon halvkom-\r\nmunal festival - kallas för en cirkus.\r\nDet är egentligen i djupare mening attacker mot\r\ndemokratin som döljs i de här budskapen, och det har\r\nvi anledning att se utomordentligt allvarligt på.\r\nDet finns en sorts odlade mytföreställningar där\r\nman angriper det politiska och demokratiska besluts-\r\nfattandet till förmån för t.ex. marknadsmakt, ex-\r\npertvälde och liknande. Vi har sett tendenser sedan vi\r\nkom med i EU att makt förskjuts från riksdagen till\r\nregeringen, till tjänstemännen och till makthierarkier\r\npå den internationella arenan. Därför är det ganska\r\nangeläget att riksdagen, och här tror jag att det finns\r\nen utomordentligt bred samfälldhet, försöker värna\r\nsin roll och sitt anseende. Riksdagen måste också\r\nsöka värna sina möjligheter, och ta sig sina rättighe-\r\nter, att vara det organ som skall leva upp till vad som\r\nstadgas i regeringsformen: att vara folkets främsta\r\nföreträdare. Det betyder att riksdagen också i verklig\r\nmening skall vara det ledande organet i statsapparaten\r\noch samhällsmaskineriet - för demokratins skull.\r\nDärför är det inte oviktigt, oavsett vilken tid på dyg-\r\nnet det här ärendet tas upp, att göra några sådana\r\nprincipiella markeringar och reflexioner i det ärende\r\nvi har att behandla i kväll.\r\nEU har kommit att förändra riksdagens roll. All\r\nlagstiftningsmakt ligger icke längre i riksdagen, utan\r\nmycket av beslutsmakt flyttas från riksdag till rege-\r\nringskansli. Lagstiftningsmakt går också över till\r\nEU:s institutioner. Detta ställer krav på riksdagens\r\narbete med EU-frågorna. Riksdagen har sökt sig fram\r\nmot olika former. Vi har lärt oss efter hand. Formerna\r\nhar förbättrats. Det är bra att konstitutionsutskottet nu\r\nsamlat har kunnat se att ytterligare åtgärder måste\r\nvidtas efter en beredning som utskottet förklarar sig\r\nberett att göra under hösten 1998. Jag hälsar med\r\ntillfredsställelse att ett enigt utskott därvidlag vill gå\r\nvidare för att se till att försvara riksdagens ställning\r\nunder EU-arbetet.\r\nMan har, som jag sade inledningsvis, i den nylibe-\r\nrala agitationen velat förringa värdet av demokratisk\r\ndebatt. Marknaden eller personer med särskild kom-\r\npetens skall sättas i stället. Ett led i detta var när Eko-\r\nnomikommissionen, eller Lindbeckkommissionen\r\nsom den mer populärt kallas, i början av 90-talet\r\nställde kravet att riksdagens möjlighet att påverka den\r\nekonomiska politiken skulle minimeras. Det är därför\r\nglädjande att konstitutionsutskottet enhälligt anser\r\ninte bara att det skall ske en utvärdering av det bud-\r\ngetsystem som nu har varit i funktion en tid utan ock-\r\nså att denna skall ske med inriktning på att stärka\r\nriksdagens inflytande. Jag tycker att det är ett utom-\r\nordentligt glädjande och viktigt poängterande som\r\nutskottet har gjort, i full enighet, i detta betänkande.\r\nDet gäller att finna en form för budgethantering där\r\nriksdagen visar att det är riksdagen som beslutar -\r\nfaktiskt, inte bara formellt - om statens inkomster och\r\nutgifter och om hanteringen av statens pengar.\r\nVi kan också se en del andra drag i utvecklingen\r\natt man från olika håll försöker, medvetet eller omed-\r\nvetet, att devalvera riksdagens ställning. En del av\r\ndetta kan vara t.ex. hur regeringen utformar proposi-\r\ntioner så att riksdagen fattar vagare principbeslut som\r\nsedan regeringen kan fylla med ett faktiskt innehåll.\r\nDet kan vara hur regeringen avlämnar propositioner.\r\nTidigare talare har påpekat detta. Jag tänker då t.ex.\r\npå den ansamling av propositioner i slutet av en man-\r\ndatperiod som nu har skett.\r\nVi har i en motion tagit upp ett annat problem,\r\nsom också återfinns i reservation 5, nämligen att re-\r\ngeringen lämnar en budgetproposition och att riksda-\r\ngen då får en allmän och fri motionstid. Sedan kan\r\ndock regeringen under denna allmänna och fria mo-\r\ntionstid, där i synnerhet mindre partier anstränger sin\r\narbetskapacitet väldigt mycket för att göra ett bra\r\nbudgetarbete, komma med ett antal inte bara mindre\r\nutan även större propositioner. Detta är egentligen att\r\nbehandla riksdagen på ett nonchalant sätt. Därför\r\nmenar vi att regeringen under motionstiden för bud-\r\ngetpropositionen inte utan särskilda skäl borde tillåtas\r\navlämna andra propositioner till riksdagen.\r\nDet finns en del andra saker som pressar på riks-\r\ndagen och som är uttryck för samma sak. I en moderat\r\nmotion påpekades att när riksdagens ledamöter läm-\r\nnar interpellationer skall regeringens ledamöter be-\r\nsvara dessa om det inte finns alldeles särskilda skäl.\r\nJag instämmer i detta. Om riksdagen är folkets\r\nfrämsta företrädare skall det vara riksdagens ledamö-\r\nters oförytterliga rätt att ställa frågor och interpella-\r\ntioner till regeringens ledamöter och få dem besvara-\r\nde.\r\nMot den bakgrunden har jag lämnat in en motion,\r\nfru talman, om att frågestunden i dess nuvarande form\r\nbör avskaffas eftersom den inte ger ledamöterna den-\r\nna rätt i enlighet med principen i den moderata mo-\r\ntion som jag har anslutit mig till. Det är samma prin-\r\ncip som jag är ute efter, nämligen att riksdagens le-\r\ndamöter skall ha rätt att ställa frågor och interpella-\r\ntioner och få dem besvarade, så länge frågorna håller\r\nsig inom de former och de ämnen som är avsedda för\r\nriksdagen att hantera gentemot regeringen.\r\nDet ställs också massmediala krav på riksdagen.\r\nMassmedierna vill att det skall vara kvickt, det skall\r\nvara lätt, det skall gå fort, det skall vara korta talarti-\r\nder, gärna en lättfångad dramatik - kanske så att man\r\nsjälv slipper redigera, höll jag på att säga. Detta kan\r\nha sitt värde, men samtidigt måste vi säga att det\r\npolitiska samtalet kan förlora i analytiskt djup och i\r\nskärpa. Därför är det inte alltid eftersträvansvärt att\r\nriksdagens ledamöters talartid begränsas och beskärs.\r\nTalmanskonferensen har föreslagit att en ledamot som\r\nav någon anledning anser sig föranlåten att anmäla sig\r\ntill talarlistan efter det att ordinarie anmälningstid har\r\nutgått, t.ex. därför att han vill föra ett resonemang\r\neller finner anledning att gå upp i polemik mot någon,\r\nskall få sin talartid nedskuren från sex till fyra minu-\r\nter. Vi anser att det är ett oriktigt krav och en eftergift\r\nför de krafter som vill snuttifiera det allmänna och\r\noffentliga samtalet.\r\nJag har här, fru talman, för det är brukligt, framför\r\nallt uppehållit mig vid sådana punkter där vi har en\r\nsärmening. Men jag vill betona att utskottets gemen-\r\nsamma samtal kring detta betänkande, om än i slutet\r\nav en ganska arbetstyngd vår, har varit utomordentligt\r\nkonstruktiva. Trots att det finns ett antal reservationer\r\nhar vi i många frågor haft en enig vilja att markera\r\noch förstärka riksdagens roll. Det är utomordentligt\r\nglädjande att den insikten finns över partigränserna.\r\nMed detta, fru talman, vill jag, trots att man\r\negentligen bara bör yrka på ett fåtal reservationer,\r\nändå yrka bifall till reservationerna 5, 9, 10 och 11.\r\nFör säkerhets skull vill jag säga att under reservation\r\n9 återfinns av en anledning som kanske är ett misstag\r\ninte mitt namn. Det borde ha stått under denna reser-\r\nvation också. Därmed tackar jag för ordet.</pre><pre>Anf.  198  BIRGER HAGÅRD (m) replik:\r\nFru talman! Jag skall fatta mig mycket kort. Ken-\r\nneth Kvist gick ändå in på de allmänna principiella\r\nfrågor som jag efterlyste i mitt allra första anförande\r\noch som jag önskar det hade varit möjligt att föra en\r\ndebatt om här i kväll. Men en titt på klockan säger\r\nmig att detta trots allt inte är möjligt.\r\nJag vill dock gärna ge Kenneth Kvist ett erkän-\r\nnande. De frågor som togs upp av honom är högst\r\nväsentliga, och de kommer förvisso också att debatte-\r\nras mycket i framtiden.</pre><pre>Anf.  199  KENNETH KVIST (v) replik:\r\nFru talman! Detta är angeläget. Även om arbetet\r\nav olika anledningar är tungt i slutet av en riksdags-\r\nsession och även om Birger Hagårds replik var\r\nmycket vänlig, vill jag säga att det hade varit mycket\r\nintressant om vi hade gett oss tid att föra den här\r\nmycket viktiga principiella diskussionen, som Birger\r\nHagård av hänsyn till klockan undvek att föra. Men vi\r\nfår som sagt var ta andra tillfällen till detta.</pre><pre>Anf.  200  WIDAR ANDERSSON (s):\r\nFru talman! Vi lever i en tid då många gamla\r\nsvenska institutioner omprövas och försöker finna nya\r\nroller i en till stora delar förändrad omvärld. Vårt\r\näldsta bolag Stora Kopparberg, som har urkunder till\r\n1200-talet, har i dagarna fusionerat med det finska\r\nskogsbolaget Enso. Det är en mycket stor händelse,\r\nsom förmodligen kommer att ha mycket stor effekt på\r\nandra företag och på den svenska ekonomin.\r\nTidigare har konstitutionsutskottet diskuterat den\r\nSvenska kyrkans förhållande till staten, en relation\r\nsom går tillbaka till mitten av 1500-talet och reforma-\r\ntionen. Kyrkan frigör sig så sakta från staten.\r\nDagens ärende - det sista för kammaren i dag -\r\nhandlar om riksdagen, en annan gammal hedervärd\r\ninstitution, dess arbetsformer och framtida förhåll-\r\nningssätt till medborgarna.\r\nFörändringarna inom alla de här områdena, Stora,\r\nkyrkan och riksdagen, drivs hela tiden fram av krav\r\npå anpassning till en förändrad omvärld. För riksda-\r\ngen, vilket flera kolleger tidigare har nämnt, handlar\r\ndet inte minst om förhållandet till Europeiska unio-\r\nnen, som är en stor sak.\r\nVi försöker att hitta det nationella parlamentets,\r\nvår riksdags, möjlighet att på ett förändrat sätt utöva\r\ninflytande över de beslutsprocesser som försiggår på\r\nen annan plats än i riksdagen och i den svenska rege-\r\nringen. Därför är det intressant och viktigt att kunna\r\nmeddela att ett enigt utskott också mer eller mindre\r\nhar gett sig självt i uppdrag att under hösten 1998\r\nutreda frågan om det nationella parlamentets förhål-\r\nlande till Europeiska unionen.\r\nDet är en mycket viktig fråga för demokratin. Jag\r\ntror att de nationella parlamenten har en viktig roll att\r\nspela också framöver, om vi mäktar att förändra vårt\r\nförhållningssätt. Det får vi hoppas. Spåren från\r\nståndsriksdagens försök att reformera sig är inte di-\r\nrekt upplyftande, men möjligtvis lärorika. Jag hoppas\r\natt vi får ett bättre facit än den.\r\nMen kraven på anpassning och förnyelse i riksda-\r\ngen hämtar också sin näring från ett helt annat förhål-\r\nlande till sina medborgare. Riksdagen och riksdagsle-\r\ndamöterna är gubevars och tack och lov inte längre\r\nnågon överhet som de var för 40-50 år sedan, utan vi\r\nlever i ett oerhört jämlikt samhälle. Klyftorna mellan\r\nväljare och valda har aldrig i ett historiskt perspektiv\r\nvarit så små som nu. Vi delar i hög grad villkor med\r\nen mycket stor del av landets medborgare.\r\nInte som ett genmäle, men som en liten kommen-\r\ntar eller klackspark till herr Kvist skulle jag vilja säga\r\natt jag inte alls upprörs över annonser eller medbor-\r\ngarnas litet mer avspända förhållande till riksdagen.\r\nJag läser inte alls in något politikerförakt i sådant. Jag\r\nskulle rent av vilja säga att jag nästan aldrig har mött\r\npolitikerförakt.\r\nDäremot möter man alltid misstro. Det skall man\r\nkänna mot makthavare. Det skall man alltid göra.\r\nVare sig de är valda eller inte är det en medborgerlig\r\nskyldighet att känna misstro och att fundera över\r\nmaktens motiv för det ena eller det andra. Men det är\r\nnågot helt annat än förakt.\r\nOm man går tillbaka bara till mina egna föräldrars\r\nförhållande till sina valda riksdagsledamöter kan man\r\nvid en jämförelse säga att klyftan i dag är mycket\r\nmindre och att vi har ett mer avspänt förhållande.\r\nOckså till detta måste riksdagens arbetsformer anpas-\r\nsa sig. Det tycker jag är viktigt att understryka.\r\nDemokratins styrka är trots allt dess långsamhet.\r\nAlla skall få en chans att påverka beslutsprocessen.\r\nDå kan man inte ha för bråttom. Då måste det få ta sin\r\ntid. Det är inte bara att åka ned till Stockholm och\r\nräcka upp handen och föreslå förändringar av saker\r\nsom kanske har rullat på i 200 år. En sådan sak är\r\nsärskilt märkbar i riksdagens äldsta utskott, i konsti-\r\ntutionsutskottet, som trots allt hämtar sin struktur och\r\nsin näring från 1809. Det är ett arv som förpliktar. Det\r\nbetyder att vi inte heller i det här betänkandet tar\r\nsärskilt stora steg vad gäller förnyelse och arbetsfor-\r\nmer.\r\nDock, som jag har nämnt tidigare, ger vi oss själva\r\ni uppdrag att göra en översyn i syfte att förstärka det\r\nnationella parlamentets inflytande över Europeiska\r\nunionen. Vi är också eniga om två tillkännagivanden\r\nsom jag tycker är viktiga och som också tidigare kol-\r\nleger har nämnt.\r\nI den översyn som görs av den nya budgetproces-\r\nsen skall utvärderingen göras i syfte att stärka riksda-\r\ngens inflytande över denna del.\r\nVi gör också ett tillkännagivande med anledning\r\nav en motion av riksdagsledamöterna Österberg och\r\nKronblad. Vi ger talmanskonferensen i uppdrag att\r\npröva samlade beslutstillfällen, samlade voteringar.\r\nDet kan vara intressant. Det kanske kan innebära att\r\nen del av ledamöterna kan frigöras för andra delar av\r\ndet parlamentariska arbetet. Det tycker jag är viktigt.\r\nSedan finns det en rad detaljförslag om än det ena\r\nän det andra, alla mycket hedervärda och intressanta.\r\nMen tiden är ännu inte mogen för att fullt ut tillstyrka\r\ndem, varför jag yrkar bifall till förslaget från utskot-\r\ntets majoritet och avslag på alla reservationer.\r\nTack för ordet!</pre><pre>Anf.  201  KENNETH KVIST (v) replik:\r\nFru talman! Jag delar Widar Anderssons uppfatt-\r\nning i ett avseende som han understryker, nämligen\r\natt riksdagen icke skall vara någon överhet. Jag tycker\r\natt det är utomordentligt bra att kontakten mellan\r\nväljare och valda är så nära som för närvarande och\r\ngläds liksom Widar Andersson över att avståndet inte\r\när större.\r\nMan skall inte bara se riksdagen som en gammal\r\nhedervärd institution. Det motsäger något vad vi sagt.\r\nRiksdagen är faktiskt folkets klenod. Det är folkets\r\nredskap att på ett indirekt sätt påverka lagstiftningen,\r\nkontrollera regeringsmakten och styra statsapparaten\r\n- en viktig del av hela samhällskroppen. Det är därför\r\nsom riksdagen är utomordentligt viktig.\r\nÄven om vi står nära folket, även om vi skall tåla\r\natt diskutera i närkamp, att skämta, att granskas in i\r\nsömmarna, är det också utomordentligt viktigt att vi\r\nslår vakt om respekten för riksdagen. Jag tror inte att\r\nman behöver jamsa med när riksdagen framställs som\r\nen cirkus. Det är inget annat än spekulation i antiintel-\r\nlektuell och antidemokratisk dumhet.</pre><pre>Anf.  202  WIDAR ANDERSSON (s) replik:\r\nFru talman! Med respekt till ledamöterna Ham-\r\nbraeus, Anderberg, och Eriksson som också begärt\r\nordet och vill säga något före kl. 11, skall jag säga\r\nföljande till Kenneth Kvist. Alla - institutioner likväl\r\nsom enskilda människor - får den respekt som de\r\nförtjänar i kraft av uppträdande och attityd till om-\r\nvärlden och medmänniskor. Det är ingenting som kan\r\nbeordras eller skrivas fram. Vi får den respekt vi\r\nförtjänar.</pre><pre>Anf.  203  KENNETH KVIST (v) replik:\r\nFru talman! Jag håller med om att det inte går att\r\nbeordra fram respekt. Man kan dock hävda sin respekt\r\noch inte behöva tåla lumpna påhopp.</pre><pre>Anf.  204  CHRISTEL ANDERBERG (m):\r\nFru talman! Enligt regeringsformen är regeringen\r\nansvarig inför riksdagen. De möjligheter som öppnas i\r\nregeringsformen och i riksdagsordningen för riksda-\r\ngens ledamöter att rikta interpellationer och frågor till\r\nett statsråd angående dennes tjänsteutövning är ett\r\nviktigt inslag i riksdagens kontrollmakt. Mot denna\r\nbakgrund anser jag att det inte är godtagbart att det\r\ninte finns krav på att statsråden också besvarar väckta\r\ninterpellationer - sådana interpellationer som talman-\r\nnen eller riksdagen har medgivit får väckas.\r\nDet finns ett betydande utrymme för statsråden\r\nsjälva att avgöra huruvida de skall besvara interpella-\r\ntionerna eller inte. Under våren 1997 fick interpella-\r\ntioner förfalla i oacceptabel omfattning under åbero-\r\npande av arbetsanhopning. Under riksmötet dessför-\r\ninnan var det ännu värre. Då väcktes totalt 261 inter-\r\npellationer. Av dessa blev 22 inte besvarade. Det är\r\nnästan 10 %. Det kan inte anses vara en godtagbar\r\nordning.\r\nDet har talats en del om respekt för riksdagens le-\r\ndamöter. Jag kräver inte att statsråden skall visa re-\r\nspekt mot mig som enskild ledamot. Jag tycker att det\r\när ett anständighetskrav att visa den respekten mot\r\nriksdagen som institution, dvs. att besvara interpella-\r\ntioner.\r\nFru talman! Jag ber att få yrka bifall till reserva-\r\ntion nr 10. Där finns en liten brasklapp. Jag inser att\r\ndet inte går att införa ett ovillkorligt krav på att alla\r\ninterpellationer skall besvaras. Men i vart fall bör så\r\nske om det inte föreligger synnerliga skäl.\r\nTimmen är sen, men Widar Andersson må ursäkta.\r\nJag lever i total ovisshet om skälen till varför majori-\r\nteten har beslutat avstyrka motionen. På två rader\r\navfärdas den, s. 36 i betänkandet: \"Utskottet avstyrker\r\nmotion 1997/98:K214 (m), i vilken föreslås en änd-\r\nring av bestämmelserna om interpellationers besva-\r\nrande.\"\r\nTycker inte Widar Andersson, vid närmare efter-\r\ntanke, att utskottsmajoriteten har tangerat gränsen för\r\nvad beredningskravet faktiskt medför? Jag svävar i\r\ntotal okunnighet om varför majoriteten vill avslå\r\nmotionen. Inför kommande motionsperiod skulle jag\r\nvara tacksam om jag kunde få en liten vägledning.</pre><pre>Anf.  205  WIDAR ANDERSSON (s) replik:\r\nFru talman! Självfallet skall Christel Anderberg få\r\nvägledning. Det framgår av betänkandet att utskotts-\r\nmajoriteten först vill pröva talmanskonferensens för-\r\nslag som pekar på att det numera i riksdagen infaller\r\nnärmast en gång per månad en plenifri vecka. Om de\r\nplenifria veckorna räknas in i svarstiden för interpel-\r\nlationerna, räknar majoriteten att det problemet - som\r\nförvisso är reellt - framöver inte kommer att vara ett\r\nproblem. Då blir svarstiden tre i stället för två veckor.\r\nVi vill pröva det först. Men det kan mycket väl finnas\r\nanledning för Christel Anderberg att återkomma om\r\nden lösningen inte fungerar.</pre><pre>Anf.  206  CHRISTEL ANDERBERG (m) re-\r\nplik:\r\nFru talman! Det var inte riktigt svar på frågan,\r\nWidar Andersson. Jag har skrivit i motionen att jag\r\ninser att man inte i alla lägen kan hålla på tidsfristen\r\n14 dagar. Men att nästan 10 % av interpellationerna\r\nfår förfalla under ett riksmöte, och de allra flesta i\r\nslutet av riksmötet, har inte med riksdagens plenifria\r\nveckor att göra. Det hela gäller att statsråden hänvisar\r\ntill sin egen arbetsanhopning. De har ändå ett rege-\r\nringskansli på 2 000 personer som de borde kunna\r\nsätta i arbete. De vet att det varje år väcks många\r\ninterpellationer i slutet av riksmötet.</pre><pre>Anf.  207  BIRGITTA HAMBRAEUS (c):\r\nFru talman! Det här kommer att bli mitt sista anfö-\r\nrande från riksdagens talarstol.\r\nDet är riksdagen självt som har tagit initiativet till\r\nden nya budgetprocessen. Det har visat sig att den\r\ninnebär att riksdagens makt urholkas. Ett utgiftstak\r\nläggs fram på ett tidigt stadium, och man har inte\r\nlängre enligt RO rätt att samla majoriteter kring en-\r\nskilda förslag. Jag är glad över att utskottet föreslår\r\natt riksdagen beställer en utvärdering av budgetpro-\r\ncessen av talmanskonferensen, där mina och andras\r\nmotioner kan beaktas.\r\nKonstitutionsutskottet fortsätter att undersöka hur\r\nriksdagen bäst skall behandla EU-frågorna. Enligt\r\nregeringsformen 10 kap. 5 § kan vi med hjälp av\r\nobligatorisk rösträkning och två tredjedelars majoritet\r\növerlåta beslutanderätt till  Europeiska gemenskaper-\r\nna, EG.\r\nDet är viktigt att vi får reda på i god tid i förväg\r\nnär ett beslut kommer att innebära en sådan överlåtel-\r\nse.\r\nFru talman! Nyligen beslöt vi, med anledning av\r\njordbruksutskottets betänkande 24, om rätt för EU-\r\nländerna att skicka hit sina fiskeflottor. Ingenstans i\r\nbetänkandet står det att lagändringen innebär att vi\r\nlämnar ifrån oss beslutanderätt på detta område. Jag\r\nhar i ett brev till konstitutionsutskottet föreslagit att\r\nutskottet tar initiativet till rutiner för att tydligt marke-\r\nra denna speciella beslutsform.\r\nFru talman! Jag vill nu lämna några synpunkter på\r\nriksdagsmännens rätt att själva bestämma hur de vill\r\nutföra sitt arbete och hur de skall kunna använda\r\nsymboler på ett medvetet sätt så att den enorma bety-\r\ndelsen av riksdagen som institution i en demokratisk\r\nstat klargörs.\r\nI några särskilda yttranden till betänkandet har jag\r\nhöjt rösten när det gäller det oskick som utövas av\r\ntjänstemän och enskilda ledamöter i förvaltningssty-\r\nrelsen när de hindrar andra ledamöter att använda\r\nriksdagens lokaler för sitt politiska arbete.\r\nEnskilda riksdagsledmöter har inte särskilt mycket\r\npengar till sitt förfogande för sitt arbete. Ändå är vi\r\nvalda som individer och har skyldighet att driva de\r\nfrågor vi blivit invalda på. Vi har emellertid en\r\nmycket stor tillgång i riksdagens lokaler, som vi\r\nmåste kunna få bestämma över själva. Regeringsfor-\r\nmen 4 kap. 8 § gör det omöjligt för någon att stoppa\r\nen ledamots ämbetsutövning, med mindre än att fem\r\nsjättedelar av riksdagen fattar beslut om detta. Men de\r\nregler som nu gäller för användandet av riksdagens\r\nlokaler utgör ett reellt hinder för dem som vill driva\r\npolitik där. Och det är ju faktiskt ett politiskt arbete vi\r\nskall utföra i detta hus.\r\nDen förnyelse av arbetsformerna som efterlyses\r\nhindras av stel fixering vid åldrande rutiner för vad vi\r\nfår göra. Som det nu är har vi rätt att samla stora\r\nskaror besökare i andrakammarsalen utan restriktio-\r\nner, eller utan att anmäla det på något sätt, men vi har\r\ninte rätt att ordna något organiserat. Dessa regler\r\nmåste ändras.\r\nJag har ända sedan 1974, innan de här bestämmel-\r\nserna ändrades, ordnat konferenser i bl.a. andrakam-\r\nmarsalen, där jag har sammanfört folk med olika\r\nkompetenser till samtal. Därefter har jag sammanställt\r\nrapporter som delats till samtliga riksdagsledamöter.\r\nDet har t.ex. gällt energikonferenser på 70-talet\r\nmed forskare som talar för annat än kärnkraft. Under\r\n80-talet byggde vi nätverket Trygg Energi, som upp-\r\nmärksammade och stärkte småföretagare som börjat\r\nproducera framtidens förnybara energisystem. Som\r\nordförande i Föreningen för ekologiska livsmedel,\r\nsom verkat med en riksdagsman som ordförande i\r\nhuset sedan 1965, har jag sammanfört jordbrukare\r\nsom lever på ekologisk odling med olika inriktning\r\nmed forskare från Ultuna och myndighetspersoner\r\nsamt riksdagsmän från alla partier. KRAV-märkets\r\nbegynnelse skedde faktiskt i Riksdagshuset.\r\nNär SAF bjöd landets gymnasielärare i samhäll-\r\nskunskap på subventionerade resor till Bryssel för att\r\ninformera om EG/EU samordnade jag 1993 en inbju-\r\ndan på riksdagens papper till dessa lärare från leda-\r\nmöter från samtliga partier. Ämnet var Alternativ till\r\nmedlemskap i Europeiska unionen. Först hävdades\r\ndet att vi inte hade rätt att använda riksdagens papper.\r\nSedan hindrades vi från att ta emot de 200 gymnasie-\r\nlärarna i riksdagens andrakammarsal och tvingades\r\nordna konferensen i Polstjärnans i och för sig utmärk-\r\nta lokaler på Sveavägen. Andrakammarsalen stod tom\r\nhela dagen.\r\nFru talman! Min förhoppning är att ledamöterna\r\nkommer att se till att dessa regler ändras. Det är inte\r\nförvaltningskontoret som skall avgöra hur ledamöter-\r\nna får lägga upp sitt politiska arbete.\r\nTill sist, fru talman, är det viktigt att vi skapar ytt-\r\nre traditioner som genom sin symbolik förmedlar\r\nriksdagens betydelse i vår demokrati. Som människor\r\när vi ledamöter som folk är mest, jämlika med var och\r\nen annan människa. Men vi måste se till att uppdraget\r\natt vara riksdagsman högaktas. Jag tror att det vore\r\nbra att anlita socialpsykologisk expertis, för att lära av\r\nen kunnig utomståendes reaktioner hur vår organisa-\r\ntion uppfattas av allmänheten.\r\nSom exempel har jag i en motion nämnt riksda-\r\ngens högtidliga öppnande. Alla som ser detta på TV\r\nfår helt klart för sig att de mest betydelsefulla perso-\r\nnerna i Sverige är kungen, drottningen och kronprin-\r\nsessan. De riksdagsmän folket valt framstår som en\r\nanonym skara utan intresse för allmänheten.\r\nKungen gör absolut inget fel. Tvärtom är han och\r\nhans hus synnerligen skickliga på att representera\r\nSverige och omges med en stab som är kunnig just i\r\ndet vi saknar i riksdagen, symbolers betydelse.\r\nDet vore naturligt att utforma riksdagens högtidli-\r\nga öppnande så att riksdagsmännen står i fokus och\r\npresenteras för allmänheten, t.ex. genom en högtidlig\r\ninmarsch i kammaren valkretsvis. Jag är säker på att\r\nkungen också gärna skulle utforma sitt tal så att det\r\nhelt fokuserade på riksdagens betydelse. Valda om-\r\nbud för Sveriges folk, som enligt grundlagen fått det\r\noerhört viktiga uppdraget att vara folkets främsta\r\nföreträdare och besluta om lagar som alla - också\r\nstorföretag, transnationella företag och finansmyndig-\r\nheter - måste följa och som folket utkräver ansvar\r\nfrån vid varje allmänt val.\r\nDetta måste försvaras, fru talman, därför att vi\r\nkänner inte något bättre sätt att säkerställa demokra-\r\ntin; folkets rätt att styra sig självt.</pre><pre>Anf.  208  BENGT HURTIG (v):\r\nFru talman! Jag skall också säga några ord om\r\nriksdagens arbete med EU-frågor.\r\nVi har från Vänsterpartiet lagt en rad förslag i\r\nmotioner, och det är naturligtvis glädjande och till-\r\nfredsställande att KU i stor enighet har bestämt sig för\r\natt försöka utreda de här frågorna.\r\nFöre medlemskapet hade jag förmånen att få resa i\r\nEuropa, ibland i EG-delegationens regi, och diskutera\r\nfrågor om medlemskapet. Vi fick då ofta frågan varför\r\ndet fanns en så pass stark kritik mot den europeiska\r\ngemenskapen i Sverige. Ett av mina svar var att det\r\nvar de demokratiska bristerna i EG:s beslutsprocess.\r\nDå sade man att alla medlemsländer ju är demo-\r\nkratiska stater - det är i själva verket ett villkor för att\r\nfå vara med i unionen. Ja, sade jag, men de som fattar\r\nbeslut i Coreper, en stor del av dem som fattar beslut i\r\nministerrådet om lagstiftning, i kommissionen, i den\r\nviktiga domstolen och i den viktiga centralbanken är\r\nju allt annat än folkvalda. Makten utövas av en byrå-\r\nkratisk meritokrati, som naturligtvis har fått sin makt\r\nav själva systemet. Det är t.o.m. så att det är domsto-\r\nlen som har bestämt att lagstiftningen i unionen är\r\növerordnad den nationella lagstiftningen.\r\nDå undrade man om inte parlamenten är de som\r\nkan lyfta Europa på den nationella arenan och samla\r\nde byggstenar som behövs till en europeisk union.\r\nSjälva unionsbygget blev alltså viktigare än själva\r\nfolkstyret.\r\nNär jag var i Europaparlamentet gjorde Financial\r\nTimes en intervju med en gammal tjänsteman i Core-\r\nper, och han sade just, som många kan förvänta sig:\r\nSamarbetet i Europa löper väldigt smidigt, så länge\r\nsom vi inte blandar in för många av politikerna.\r\nAttackerna mot folkstyrets makt kommer från\r\nmånga håll. Ibland klagas det här i riksdagen på att vi\r\ninte får del av information, t.ex. när regeringen utar-\r\nbetar förslag om sysselsättningsprogram som lämnas\r\ntill kommissionen, eller får information där man till-\r\nsammans med kommissionen utarbetar förslag till en\r\nny regionalpolitik. Det här är också exempel på makt-\r\nförskjutningar, som inte finns reglerade i riksdags-\r\nordningen. Det finns ingen skyldighet för regeringen\r\natt samråda med riksdagen när man utarbetar förslag\r\ntillsammans med kommissionen.\r\nEU-nämnden gjorde för några veckor sedan ett\r\nbesök hos Kommunförbundet och Landstingsförbun-\r\ndet, som klagade på att de via Regionkommittén fick\r\ninformation om att företrädare för Sveriges regering\r\nlade förslag inom EU:s kommittéer och inom kom-\r\nmissionen som i högsta grad angick Landstingsför-\r\nbundet och Kommunförbundet. De ansåg att riksda-\r\ngen borde ta initiativ för att se till att Kommunför-\r\nbundet och Landstingsförbundet blev informerade.\r\nI själva verket är det så att riksdagens fackutskott i\r\nsådana här frågor inte alls blir informerade, om de\r\ninte själva råkar få reda på att sådana här frågor be-\r\nhandlas och alltså begär informationen. Men det finns\r\ningen skyldighet för regeringen att informera om vad\r\nman håller på med i de här kommittéerna.\r\nFöreträdarna för Kommunförbundet och Land-\r\nstingsförbundet såg tämligen förvånade ut när de\r\nupptäckte hur det här fungerar.\r\nEn icke folkvald byråkratisk elit har fått sin makt\r\nförstärkt inom Europeiska unionen på ett ganska\r\nkraftfullt sätt. Man skulle kunna säga att det har skett\r\nen tyst revolution. En del av oss här i kammaren tyck-\r\ner kanske att vi genom att delta i Europaparlamentet,\r\ngenom att delta i EU-nämndens arbete eller genom att\r\ni riksdagen ratificera fördrag och konventioner är\r\nmaktutövare i det här sammanhanget i EU-arbetet.\r\nMen det kan inte vara så att folkstyret har en möj-\r\nlighet att avskaffa samma folkstyre genom ett majori-\r\ntetsbeslut. Det kan inte vara rimligt att säga att ratifi-\r\ncering av ett fördrag som innebär en kraftig maktför-\r\nskjutning till byråkratiska organ är ett uttryck för\r\nfolkstyret. Risken är att vi som vanliga ledmöter ham-\r\nnar i en situation där vi säger att vi måste ge makt åt\r\nde redan mäktiga medan de maktsvaga lämnas åt sitt\r\nöde.\r\nJag hoppas, fru talman, att konstitutionsutskottet\r\nskall ha framgång i sitt arbete med att se över dessa\r\nfrågor och komma med ett förslag som stärker riksda-\r\ngens roll i EU-arbetet.\r\nDetta var mitt sista anförande när det gäller konsti-\r\ntutionella frågor i riksdagen. Jag vill tacka samtliga\r\nledamöter i KU för de fina debatter vi har haft både i\r\nsjälva utskottet och här i kammaren.</pre><pre>Anf.  209  KENNETH KVIST (v) replik:\r\nFru talman! Jag vill något bryta mot den gängse\r\nordningen eftersom det är två ledamöter som inte\r\nkommer att delta vidare i riksdagens debatter. Det är\r\nBengt Hurtig, som jag har haft den stora glädjen att få\r\narbeta med i samma parti, och Widar Andersson, som\r\njag har fått arbeta med i samma utskott. De kommer\r\natt lämna riksdagen. Övriga ledamöter, som Birgitta\r\nHambraeus, har blivit avtackade tidigare. Jag vill\r\nändå säga att de har varit utomordentligt stimulerande\r\noch bra samarbets- och diskussionspartner i de frågor\r\nvi har haft att behandla. Jag tror att hela utskottet\r\ninstämmer när det gäller Widar Andersson och tackar\r\nför många frejdiga duster och bra gemenskap.</pre><pre>Anf.  210  PETER ERIKSSON (mp):\r\nFru talman! Trots den sena timmen, och trots att vi\r\när i slutet på det fjärde och sista året under denna\r\nmandatperiod, måste jag säga att jag är tacksam att\r\njag får stå i riksdagens talarstol. Med tanke på vad\r\nKenneth Kvist sade alldeles nyss tror jag faktiskt att\r\ndet bara är Kenneth Kvist och jag av dem som deltar i\r\ndenna och tidigare debatt, inklusive Margitta Edgren\r\noch Anders Johnson, som inte kan lova att vi inte\r\nkommer tillbaka åtminstone nästa mandatperiod. Man\r\nfår se hur det blir. Vi kan väl prata om den saken\r\nsenare.\r\nFrågan om riksdagens arbetsformer handlar i\r\ngrunden om demokratins - folkstyrets - möjligheter\r\noch hur demokratin fungerar. Man kan naturligtvis,\r\nsom Widar Andersson gjorde, på ett ganska klacks-\r\nparksartat sätt prata om riksdagen som en hedervärd\r\ngammal institution.\r\nMan kan också, och jag tycker att det är ganska\r\nuppenbart att det är alltfler som gör det, se demokra-\r\ntin som en gammal hedervärd institution som också är\r\nineffektiv och föråldrad. Det finns andra bättre former\r\nför att styra samhället än att bry sig om vad folk tyck-\r\ner och låta folkstyre gälla. Det är ett ganska krångligt,\r\nomodernt och ineffektivt sätt att sköta samhället på.\r\nDet blir alltfler som faktiskt för den typen av resone-\r\nmang.\r\nJag tror inte att Widar Andersson är inne på det,\r\nmen han är farligt nära när han talar om riksdagen\r\nmed en klackspark.\r\nJag lyssnade på professor Leif Lewin i riksdagens\r\nandrakammarsal häromveckan tillsammans med tal-\r\nmannen. Han hade ungefär samma känsla som jag har\r\nhaft under flera år. Han hade också noterat att defini-\r\ntionen på demokrati plötsligt hade omvandlats till att\r\nhandla mer om effektivitet. Han gjorde jämförelsen\r\natt vi är på väg tillbaka till de gamla oskarianska\r\ntraditionerna där man fattade beslut i slutna rum och\r\nansåg att pöbeln skulle hållas undan så mycket som\r\nmöjligt.\r\nHan har nyss skrivit en bok om precis detta att vi\r\när på väg i brant utförsbacke med demokratin. Efter\r\nden föreläsningen tror jag att den är mycket läsvärd.\r\nMånga i Sveriges riksdag borde ta den till sig och\r\nfundera litet grand på sin kammare.\r\nDet finns flera allvarliga problem med demokratin\r\ni Sverige i dag. Några tas upp i det här betänkandet,\r\noch en del har också diskuterats från talarstolen.\r\nEU är ett av de stora problemen. Skall vi över hu-\r\nvud taget vara med i den här byråkratiska, odemokra-\r\ntiska och dyra processen? Har det gett någonting åt\r\nfolkstyret, eller drar det bara bort? Leder det bara\r\nutför? Det är inte givet vilken slutsats man kommer\r\ntill i den diskussionen. Än så länge tror jag inte att\r\nman tvärsäkert kan säga att det har varit positivt i alla\r\nfall.\r\nPersonligen tror jag att vi klarar av framtiden bätt-\r\nre utan detta. Men nu är vi med, och vi måste försöka\r\norganisera det här så bra som möjligt i alla fall. Så\r\nmycket respekt för folkstyret måste vi ha. Därför\r\ntycker jag att det känns ganska bra trots att vi har\r\nkommit in i det här eländet, som jag ser det, och trots\r\natt vi har en riksdag som beslöt om ett dåligt sätt att\r\nhantera EU-frågorna. Det är ett dåligt sätt att ta till\r\nvara de möjligheter som ändå finns. Nu finns det en\r\nbegynnande insikt om att man faktiskt måste försöka\r\nförändra det här systemet med t.ex. EU-nämnden.\r\nRiksdagens påverkan på regeringen, och indirekt på\r\nlagstiftningen, är minimal. Det måste stärkas. Den\r\nutgångspunkten tycker jag att vi verkar vara ganska\r\neniga om i KU när vi nu fattar beslut om att genomfö-\r\nra en ny utvärdering och förändring av det här syste-\r\nmet inför nästa år. Det finns många vägar man kan gå\r\nför att förbättra. Jag tror att vi skulle kunna ha betyd-\r\nligt fler debatter här i kammaren så att partierna\r\ntvingas ta ställning på ett helt annat sätt. Det finns\r\nmånga andra sätt.\r\nBudgetprocessen är den andra stora frågan. Riks-\r\ndagens ställning har allvarligt försvagats, och folksty-\r\nret därigenom, genom den nya budgetprocessen. Här\r\när det också oerhört viktigt att KU faktiskt har varit\r\növerens om att riksdagens ställning måste stärkas\r\nigen. Vi måste bryta trenden i utförsbacken i den\r\nmeningen också. Det är bra.\r\nJag har fem sekunder kvar. Därför vill jag också\r\nsäga att jag vill bifalla reservation nr 1 om att införa\r\nen motionstid året runt. Jag tycker att den ordning vi\r\nhar i dag med två veckors motionstid är föråldrad och\r\nganska dålig.</pre><pre>Överläggningen var härmed avslutad.\r\n(Beslut skulle fattas den 4 juni.)</pre><pre>14 §  Bordläggning</pre><pre>Anmäldes och bordlades\r\nSkrivelse\r\n1997/98:176 Lärandets verktyg - nationellt program\r\nför IT i skolan</pre><pre>Bostadsutskottets betänkande\r\n1997/98:BoU10 Bostadspolitiken</pre><pre>Konstitutionsutskottets betänkande\r\n1997/98:KU33 Uppskov till 1998/99 års riksmöte\r\nmed behandlingen av vissa ärenden</pre><pre>Finansutskottets betänkande\r\n1997/98:FiU30 Uppskov med behandling av ärenden</pre><pre>Skatteutskottets betänkande\r\n1997/98:SkU31 Uppskov med behandling av ärenden</pre><pre>Justitieutskottets betänkande\r\n1997/98:JuU25 Uppskov med behandling av ärenden</pre><pre>Lagutskottets betänkande\r\n1997/98:LU29 Uppskov med behandling av ärenden</pre><pre>Utrikesutskottets betänkande\r\n1997/98:UU25 Uppskov med behandling av ärenden</pre><pre>Socialförsäkringsutskottets betänkande\r\n1997/98:SfU15 Uppskov med behandling av ärenden</pre><pre>Socialutskottets betänkande\r\n1997/98:SoU26 Uppskov med behandling av ärenden</pre><pre>Kulturutskottets betänkande\r\n1997/98:KrU18 Uppskov med behandlingen av vissa\r\närenden</pre><pre>Trafikutskottets betänkande\r\n1997/98:TU15 Uppskov med behandlingen av vissa\r\närenden</pre><pre>Jordbruksutskottets betänkande\r\n1997/98:JoU27 Uppskov med behandlingen av vissa\r\närenden</pre><pre>Näringsutskottets betänkande\r\n1997/98:NU16 Uppskov med behandlingen av förslag\r\nom bemyndiganden till regeringen avseende kre-\r\nditgarantier, m.m.</pre><pre>Arbetsmarknadsutskottets betänkande\r\n1997/98:AU14 Uppskov med behandling av ärenden</pre><pre>Näringsutskottets betänkanden\r\n1997/98:NU14 Riktlinjer för Telias verksamhet</pre><pre>1997/98:NU9 Ändringar i konkurrenslagen, m.m.</pre><pre>Finansutskottets betänkanden\r\n1997/98:FiU26 Utvecklingen inom den kommunala\r\nsektorn\r\n1997/98:FiU28 Vissa kommunalekonomiska frågor</pre><pre>15 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 3 juni</pre><pre>1997/98:819 av Hans Hoff (s) till socialministern\r\nVårdrelaterade infektioner\r\n1997/98:820 av Yvonne Ruwaida (mp) till justitiemi-\r\nnistern\r\nUpphovsrätten\r\n1997/98:821 av Juan Fonseca (s) till statsrådet Pierre\r\nSchori\r\nGabbiyo\r\n1997/98:822 av Inga Berggren (m) till statsrådet\r\nThomas Östros\r\nFastighetsskatten\r\n1997/98:823 av Inga Berggren (m) till statsrådet\r\nYlva Johansson\r\nIdrott och hälsa\r\n1997/98:824 av Eva Goës (mp) till utrikesministern\r\nUrangruva i Australien</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 9 juni.</pre><pre>16 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 3 juni</pre><pre>1997/98:765 av Krister Örnfjäder (s) till finansminis-\r\ntern\r\nBankavgifterna\r\n1997/98:772 av Inger Davidson (kd) till utbild-\r\nningsministern\r\nStudenters rättssäkerhet\r\n1997/98:775 av Ragnhild Pohanka (mp) till social-\r\nministern\r\nInkomstberäkning för funktionshindrade\r\n1997/98:776 av Eva Goës (mp) till socialministern\r\nSocialtjänstlagen och för ungdomar\r\n1997/98:779 av Ewa Larsson (mp) till kommunika-\r\ntionsministern\r\nRiksväg 50 i Tåkernområdet\r\n1997/98:780 av Ewa Larsson (mp) till miljöministern\r\nRiksväg 50 i Tåkern\r\n1997/98:784 av Ewa Larsson (mp) till kulturminis-\r\ntern\r\nTåkern-Omberg\r\n1997/98:785 av Lennart Fridén (m) till kommunika-\r\ntionsministern\r\nPortot för postförskott\r\n1997/98:786 av Chatrine Pålsson (kd) till socialmi-\r\nnistern\r\nSjälvmord bland unga\r\n1997/98:789 av Lars Hedfors (s) till statsrådet Ylva\r\nJohansson\r\nPrao\r\n1997/98:790 av Elisebeht Markström (s) till social-\r\nministern\r\nTatuering m.m.\r\n1997/98:791 av Chatrine Pålsson (kd) till socialmi-\r\nnistern\r\nDemenssjuka\r\n1997/98:792 av Göte Jonsson (m) till näringsminis-\r\ntern\r\nAssi Domäns skogsmark\r\n1997/98:793 av Dan Ericsson (kd) till statsrådet\r\nThomas Östros\r\nStadsmissionen och skatteplikten\r\n1997/98:795 av Dan Ericsson (kd) till jordbruksmi-\r\nnistern\r\nBekämpningsmedlet Permetrin\r\n1997/98:799 av Dan Ericsson (kd) till socialministern\r\nTextade TV-sändningar från riksdagen\r\n1997/98:800 av Dan Ericsson (kd) till miljöministern\r\nSopningen av gatorna\r\n1997/98:803 av Jan Backman (m) till kulturministern\r\nFilmstödet\r\n1997/98:806 av Tomas Eneroth (s) till arbetsmark-\r\nnadsministern\r\nFöretagshälsovården\r\n1997/98:807 av Eva Goës (mp) till näringsministern\r\nUtredning om kärnsäkerhet\r\n1997/98:808 av Eva Goës (mp) till näringsministern\r\nMillenieskiftet och kärnsäkerheten\r\n1997/98:810 av Per Lager (mp) till miljöministern\r\nVästerhavet</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 9 juni.</pre><pre>17 §  Kammaren åtskildes kl. 23.09.</pre><pre>\r\nFörhandlingarna leddes\r\nav andre vice talmannen från sammanträdets början\r\nt.o.m. 7 § anf. 10 (delvis),\r\nav talmannen därefter t.o.m. anf. 54 (delvis),\r\nav andre vice talmannen därefter t.o.m. 8 § anf. 101\r\n(delvis),\r\nav tredje vice talmannen därefter t.o.m. 9 § anf. 120\r\n(delvis),\r\nav förste vice talmannen därefter till ajourneringen\r\nkl. 17.49,\r\nav tredje vice talmannen därefter t.o.m. 11 § anf. 165\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}