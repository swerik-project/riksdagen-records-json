{"dokumentstatus":{"dokument":{"hangar_id":"2387646","dok_id":"GF0926","rm":"1991/92","beteckning":"26","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"26","slutnummer":"0","datum":"1991-11-18 00:00:00","systemdatum":"2005-10-27 13:52:27","publicerad":"1991-11-18 00:00:00","titel":"Riksdagens snabbprotokoll 1991/92:26 Måndagen den 18 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{26A0BC07-F4C2-4C05-97C5-081F883BC8E8}","dokument_url_text":"http://data.riksdagen.se/dokument/GF0926/text","dokument_url_html":"http://data.riksdagen.se/dokument/GF0926","dokumentstatus_url_xml":"http://data.riksdagen.se/dokumentstatus/GF0926","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:26</div>\r\n<div class=\"sidhuvud_datum\">Måndagen den 18 november</div>\r\n<div class=\"sidhuvud_klockslag\">Kl. 15.00--15.01</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollen för den 11 och 12 november.</pre><pre>2 § Återtagande av plats i riksdagen</pre><pre>Tredje vice talmannen meddelade att Margit\r\nGennser (m) denna dag återtagit sin plats i\r\nriksdagen, varigenom tjänstgöringen som ersättare\r\nupphört för Inge Garstedt.</pre><pre>3 § Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1991/92:73 till konstitutionsutskottet</pre><pre>Redogörelse</pre><pre>1991/92:1 till konstitutionsutskottet</pre><pre>Motionerna</pre><pre>1991/92:L3 och L4 till lagutskottet</pre><pre>1991/92:Bo1 till bostadsutskottet</pre><pre>4 § Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1991/92:29 Godkännande\r\nav ett avtal mellan Sverige, Norge och EEG om\r\ncivil luftfart, m.m.</pre><pre>1991/92:T2 av Birgitta Hambraeus (c)</pre><pre>1991/92:T3 av Bengt Hurtig m.fl. (v)</pre><pre>med anledning av prop. 1991/92:35 Sexuella\r\növergrepp mot barn, m.m.</pre><pre>1991/92:Ju3 av Hans Göran Franck (s)</pre><pre>1991/92:Ju4 av Christina Linderholm och Karin\r\nIsraelsson (c)</pre><pre>1991/92:Ju5 av Gullan Lindblad och Barbro\r\nWesterholm (m,fp)</pre><pre>med anledning av prop. 1991/92:36 Avveckling av\r\nlöntagarfonderna</pre><pre>1991/92:Fi4 av Lars Werner m.fl. (v)</pre><pre>1991/92:Fi5 av Ingvar Carlsson m.fl. (s)</pre><pre>1991/92:Fi6 av Ian Wachtmeister och Bo G Jenevall\r\n(nyd)</pre><pre>Finansutskottets betänkanden</pre><pre>1991/92:FiU1 Försäljning av kronoholmarna</pre><pre>1991/92:FiU2 Organisationsformer för statens\r\nrevision</pre><pre>1991/92:FiU3 Vissa ändringar i lagen om Sveriges\r\nriksbank</pre><pre>1991/92:FiU4 Forskning om den offentliga sektorn</pre><pre>Skatteutskottets betänkanden</pre><pre>1991/92:SkU1 Lotteriskatt m.m.</pre><pre>1991/92:SkU3 Upphävande av lagen om skatt på\r\nomsättning av vissa värdepapper</pre><pre>Lagutskottets betänkanden</pre><pre>1991/92:LU1 Ekonomiska föreningar m.m.</pre><pre>1991/92:LU2 Försäkringsvillkor för barn</pre><pre>1991/92:LU3 Internationell järnvägstrafik (vilande\r\nlagförslag)</pre><pre>1991/92:LU4 Internationella oljeskadefonden</pre><pre>Försvarsutskottets betänkanden</pre><pre>1991/92:FöU1 Internationella överenskommelser\r\nrörande räddningstjänst</pre><pre>1991/92:FöU2 Vissa försvarsfrågor</pre><pre>1991/92:FöU3 Transporter av farligt gods</pre><pre>1991/92:FöU4 Handläggning av vissa ersättningar</pre><pre>Socialförsäkringsutskottets betänkanden</pre><pre>1991/92:SfU1 Socialavgifter</pre><pre>1991/92:SfU2 Tandvårdsförsäkringen</pre><pre>Socialutskottets betänkanden</pre><pre>1991/92:SoU1 Barn och ungdom</pre><pre>1991/92:SoU2 Socialtjänst</pre><pre>Trafikutskottets betänkande</pre><pre>1991/92:TU1 Vissa frågor om bilismen m.m.</pre><pre>Jordbruksutskottets betänkande</pre><pre>1991/92:JoU3 Miljöfarligt avfall</pre><pre>Näringsutskottets betänkanden</pre><pre>1991/92:NU1 Utrikeshandel</pre><pre>1991/92:NU2 Utvinning av sand och olja på\r\nkontinentalsockeln</pre><pre>1991/92:NU3 Vissa elfrågor</pre><pre>1991/92:NU4 Teckning av aktier m.m. i\r\nNordbanken</pre><pre>Arbetsmarknadsutskottets betänkanden</pre><pre>1991/92:AU1 Medbestämmande och\r\nanställningsskydd m.m.</pre><pre>1991/92:AU2 Arbetstid, semester och annan\r\nledighet</pre><pre>1991/92:AU3 Personalpolitik</pre><pre>Bostadsutskottets betänkanden</pre><pre>1991/92:BoU1 Direktverkande el för uppvärmning\r\ni byggnader m.m.</pre><pre>1991/92:BoU2 Plan- och bygglagen</pre><pre>1991/92:BoU3 Egenskapskrav på byggnader m.m.</pre><pre>1991/92:BoU4 Rikets administrativa indelning\r\nm.m.</pre><pre>1991/92:BoU5 Godkännande av\r\nEsbokonventionen om\r\nmiljökonsekvensbeskrivningar i ett\r\ngränsöverskridande sammanhang</pre><pre></pre><pre>5 § Anmälan om interpellationer</pre><pre>Anmäldes att följande interpellationer framställts</pre><pre>den 13 november</pre><pre>1991/92:44 av Rosa Östh (c) till socialministern om\r\nvården av unga missbrukare m.fl.:</pre><pre>I 12 § LVU anges att för vård av unga som på någon\r\ngrund som anges i 3 § (missbruk, brottslig\r\nverksamhet eller annat socialt nedbrytande\r\nbeteende) behöver stå under särskilt noggrann\r\ntillsyn skall det finnas särskilda ungdomshem.</pre><pre>Den 1 januari 1983 övergick huvudmannaskapet\r\nför dessa institutioner från staten till\r\nlandstingskommunerna och primärkommunerna.\r\nAvsikten var bl.a. att den s.k. närhetsprincipen\r\nskulle kunna tillämpas.</pre><pre>Tämligen snart visade det sig dock att\r\nverksamheten inte utvecklades i önskvärd riktning.\r\nDe institutioner som tillskapades kom att i allt\r\nhögre utsträckning inriktas mot ungdomar med\r\n''måttliga'' problem, medan platserna för de svårast\r\nbelastade blev allt färre. Det har inneburit att\r\nåtskilliga ungdomar med ett särskilt stort\r\nhjälpbehov, ofta med miserabla hemförhållanden,\r\nfått vänta alltför länge på en plats. En del\r\nungdomar, särskilt de som tidigare ''straffat ut sig''\r\nfrån en eller flera institutioner, har man inte velat\r\nta emot någonstans. Utvecklingen hänger samman\r\nmed att det inom ett kommun- eller\r\nlandstingsområde inte funnits tillräckligt underlag\r\nför ett sådant differentierat vårdutbud som krävs.</pre><pre>Flera utredningar under senare år har påtalat den\r\noacceptabla situationen. I JOs utredning 1987/88,\r\nsom innebär en svidande kritik mot verksamheten,\r\nhävdas bl.a. att samhället svikit de svårast\r\nbelastade ungdomarna.</pre><pre>I en rapport från juni 1990, utförd av socialstyrelsen\r\ni samråd med representanter från\r\nLandstingsförbundet och svenska\r\nKommunförbundet, redovisas platsantalet som helt\r\notillräckligt och att hemmen dessutom brister i\r\nförmåga att tillgodose klienternas alla skiftande\r\nvårdbehov. I rapporten beräknas det då aktuella\r\nbehovet av nytillkommande platser inom de\r\nsärskilda ungdomshemmen till 150--200, detta\r\nutöver redan planerad utbyggnad.</pre><pre>Likaså i juni 1990 föreslog våldskommissionen i en\r\npromemoria att det inrättas ett eller flera särskilda\r\nungdomshem med staten som huvudman, och att\r\nhela landet bör vara upptagningsområde.</pre><pre>Socialutskottet har under flera år återkommande\r\nhaft frågan uppe till behandling varvid varje gång\r\npåtalats den synnerligen allvarliga situationen. På\r\nförslag av utskottet har riksdagen gjort\r\ntillkännagivanden till regeringen med innebörden\r\natt frågan måste lösas och, på senare tid, genom att\r\nett länsövergripande intagningssystem bör\r\ntillskapas.</pre><pre>Det senaste riksdagsbeslutet i ärendet, i maj 1991,\r\ninnebar ett principbeslut om att\r\nhuvudmannaskapet för de särskilda\r\nungdomshemmen återförs till staten.</pre><pre>På senare tid har flera alarmerande signaler\r\nkommit som måste uppmärksammas. Det har visat\r\nsig att platser på ungdomshem i dag inte efterfrågas\r\nsom tidigare därför att de befinns vara alltför dyra.\r\nUppgifterna om var de ungdomar som varit\r\naktuella för placering i stället befinner sig varierar.\r\nHär nämns kriminalvården och den slutna\r\npsykiatriska vården. Ett tredje alternativ är att de\r\nlämnats helt utan vård, vilket i flera fall betyder att\r\nde hänvisats till en nedbrytande ''hemmiljö''.</pre><pre>En situation där de mest hjälpbehövande\r\nungdomarna lämnas utan adekvat vård är givetvis\r\ninte på något sätt försvarbar. Här krävs snara\r\ninsatser från samhällets sida.</pre><pre>Jag vill därför ställa följande frågor till\r\nsocialministern:</pre><pre>Vilka åtgärder är regeringen beredd att vidta för att\r\nförbättra läget på kort sikt?</pre><pre>Hur ser regeringens tidsplan ut vad gäller att\r\nverkställa riksdagens beslut om ett statligt\r\nhuvudmannaskap för de särskilda\r\nungdomshemmen?</pre><pre>den 14 november</pre><pre>1991/92:45 av Gudrun Schyman (v) till\r\njustitieministern om nedskärningar inom\r\nkriminalvården:</pre><pre>Under senaste tiden har flera larmrapporter\r\nkommit om nedskärningar inom kriminalvården.\r\nDessa nedskärningar har främst drabbat\r\nbehandlingsinriktade projekt.</pre><pre>Trots att jag förstått att vår nuvarande\r\njustitieminister i stor utsträckning kommer att nöja\r\nsig med en inlåsning av fångarna och inte har någon\r\ntilltro till behandlingstanken så tycker jag att\r\nhennes åsikter inte stämmer med\r\nregeringsdeklarationen där det sägs att\r\nbekämpningen av vålds- och narkotikabrott skall\r\nprioriteras och att ''arbetet på att bekämpa\r\nmissbruket på anstalterna tillmäts stor vikt''.</pre><pre>En av nedskärningarna gäller ett av Sveriges\r\nfrämsta vårdprogram på en sluten anstalt --\r\nantiknarkprojektet på Österåker -- som nu hotas av\r\nnedläggning. Verksamheten vid\r\nbehandlingsavdelningen på Härlanda är också\r\nhotad.</pre><pre>Kriminalvården skall göra besparingar och det\r\nsparprogram som nu utformas inom\r\nkriminalvårdsstyrelsen innehåller bl.a. en 25-\r\nprocentig nedskärning av personalstyrkan på\r\nÖsteråker. Detta innebär en dödsstöt för fängelsets\r\nnarkomanvårdsverksamhet.</pre><pre>Den 31 oktober i år lades behandlingsavdelningen\r\nvid Härlanda ned. Det är en verksamhet som haft\r\nett brett stöd utanför anstalten. Onsdagsgruppen,\r\nbestående av bl.a. en rad frivilligorganisationer, har\r\nlagt ned själ och hjärta i en verksamhet som\r\nförsvinner genom ett pennstreck i en budget. Att\r\ndetta betraktas som ett nidingsdåd är inte underligt.</pre><pre>Jag vill med anledning av ovanstående fråga\r\njustitieministern:</pre><pre>1.  Kommer regeringen att vidta några åtgärder för\r\natt rädda narkomanvårdsverksamheten på\r\nÖsteråkeranstalten?</pre><pre>2.  Kommer regeringen att återuppta verksamheten\r\nvid behandlingsavdelningen på Härlandaanstalten?</pre><pre>3.  Vad kommer regeringen att vidta för åtgärder\r\nför att uppfylla regeringsdeklarationens skrivning\r\nom att bekämpa missbruket på fängelserna?</pre><pre>den 15 november</pre><pre>1991/92:46 av Eva Johansson (s) till statsrådet\r\nBeatrice Ask om rätten till likvärdig\r\nskolutbildning:</pre><pre>Skollagen stadgar att alla barn och ungdomar,\r\noberoende av kön, geografisk hemvist samt sociala\r\noch ekonomiska förhållanden skall ha lika tillgång\r\ntill utbildning i det offentliga skolväsendet.\r\nUtbildningen skall vara likvärdig varhelst den\r\nanordnas i landet.</pre><pre>I regeringsförklaringen deklarerar den borgerliga\r\nregeringen: ''Alla ges rätt att fritt välja skola. De\r\noffentliga bidragen skall i princip följa eleven.''</pre><pre>Det nuvarande statsbidragssystemet har utformats\r\nmed tanke på att alla barn, inte bara några, skall\r\ntillförsäkras en bra utbildning i skolan.</pre><pre>Det innebär t.ex. att resursanvändningen anpassas\r\ntill varje enskild elevs behov och att det kan skifta\r\növer tiden. Det vet vi också att det gör.</pre><pre>Det innebär t.ex. att barn i glesbygd tillförsäkras\r\nskolgång på rimligt avstånd från sin bostad. Det kan\r\nbetyda en ojämn fördelning av resurserna för att\r\nuppnå rättvisa. Det vet vi också att det gör.</pre><pre>Det betyder t.ex. att invandrarelever får stöd för att\r\nklara inlärningen av svenska språket och dessutom\r\nkunna behålla sitt modersmål i de fall man vill det.\r\nDet kan betyda extra tilldelning av resurser. Det vet\r\nvi också att det gör.</pre><pre>Det här är några exempel på hur en\r\nbehovsanpassad resurstilldelning bidrar till rättvisa\r\nnär det gäller det som är skolans viktigaste\r\nuppgift -- att ge kunskaper och färdigheter.</pre><pre>Med anledning av ovanstående vill jag fråga\r\nskolministern:</pre><pre>1.  På vilket sätt tänker skolministern garantera att\r\nbarn med särskilda behov tillförsäkras likvärdig\r\nutbildning i det aviserade systemet där de offentliga\r\nbidragen följer eleven?</pre><pre>2.  På vilket sätt tänker skolministern garantera att\r\nbarn i glesbygd tillförsäkras likvärdig utbildning i\r\ndet aviserade systemet där de offentliga bidragen\r\nföljer eleven?</pre><pre>3.  På vilket sätt tänker skolministern garantera att\r\ninvandrarbarn tillförsäkras en likvärdig utbildning\r\ni det aviserade systemet där de offentliga bidragen\r\nföljer eleven?</pre><pre>1991/92:47 av Henrik S Järrel (m) till statsrådet Alf\r\nSvensson och hjälpen till de baltiska staterna:</pre><pre>Behovet av hjälp till självhjälp och materiellt\r\nbistånd i de baltiska staterna är utomordentligt\r\nstort. Ett behov som tycks gälla i stort sett alla\r\nsamhällslivets områden.</pre><pre>Utrikesministern har på olika sätt agerat för att\r\nskapa eller stödja ett samlat politiskt initiativ bland\r\nde västeuropeiska stater som har förutsättningar att\r\nförmedla bistånd inom skilda samhällsområden till\r\nde baltiska staterna. Här har självfallet också\r\nnäringslivet och frivilligorganisationer en stor\r\nuppgift att fylla. Ett system med kommunala\r\nvänorter kan säkert också utvecklas starkare.</pre><pre>Mot bakgrund av regeringsförklaringens ord om att\r\n'' . . .vi har en skyldighet att ge dem hjälp och stöd i\r\nderas svåra omställning'' samt att '' . . .omfattande\r\nhjälpinsatser, bland annat vad gäller infrastruktur\r\noch miljövård, förbereds'', vill jag till\r\nbiståndsministern rikta följande frågor:</pre><pre>1.  Vilka praktiska, konkreta åtgärder förbereder\r\nregeringen för att vi på bästa sätt skall bistå våra\r\ngrannar i Baltikum?</pre><pre>2.  Hur ser tidsplanen ut för Sveriges\r\nbiståndsinsatser till de baltiska staterna under\r\ninnevarande mandatperiod?</pre><pre>6 § Anmälan om frågor</pre><pre>Anmäldes att följande frågor framställts</pre><pre>den 13 november</pre><pre>1991/92:127 av Elisabeth Fleetwood (m) till\r\njustitieministern om bestämmelserna om\r\nvapenlicens m.m.</pre><pre>Under senare tid har ett antal våldsbrott,\r\nenkannerligen sådana vid vilka skjutvapen använts,\r\nväckt berättigad uppmärksamhet och avsky.</pre><pre>Enligt uppgifter från polisen är det ibland för lätt\r\natt erhålla tillstånd till vapeninnehav. Därtill\r\nkommer att vapnen hos innehavaren ofta förvaras\r\npå riskabelt sätt.</pre><pre>Vilka åtgärder avser justitieministern vidtaga för\r\natt åstadkomma en skärpning av bestämmelserna\r\nsåväl för erhållande av vapentillstånd som för\r\nförvaring av dessa?</pre><pre>1991/92:128 av Elisabeth Fleetwood (m) till\r\nstatsrådet Bo Könberg om information för\r\nföräldrar m.fl. om tobaksbrukets skadeverkningar:</pre><pre>Vilka åtgärder avser regeringen vidtaga för att\r\nsnarast förse blivande och nyblivna föräldrar,\r\nmödravårdscentraler och barnvårdsavdelningar\r\nsamt övriga berörda med allsidig och effektiv\r\ninformation om de allvarliga skadeverkningar som\r\npå grund av tobaksbruk kan drabba deras foster och\r\nbarn?</pre><pre>1991/92:129 av Marianne Jönsson (c) till\r\nkommunikationsministern om Gotlandstrafiken:</pre><pre>Öland och Västervik hade tidigare färjetrafik till\r\nGotland under sommarhalvåret. Sedan den\r\nsocialdemokratiska regeringen och det statliga\r\ntransportrådet utsåg ett nytt färjebolag att sköta\r\nGotlandstrafiken upphörde denna trafik.\r\nUteslutande Oskarshamn får trafikeras.\r\nMotiveringen var att man ville säkra\r\ntrafikunderlaget och därmed en trygg\r\ntrafikförsörjning till Gotland.</pre><pre>Gotlandstrafiken är nu föremål för översyn efter ett\r\nbeslut av riksdagen under våren. Vid översynen\r\nborde övervägas konsekvensen av ett upphävande\r\nav koncessionskravet för bedrivande av\r\nGotlandstrafiken. Ett upphävande av koncessionen\r\nskulle betyda att även andra rederier kunde få\r\ntillgång till den så viktiga trafikföringen i Östersjön.\r\nDet skulle betyda oerhört mycket för sydöstra\r\nSverige och den för oss så viktiga turismen.</pre><pre>Är statsrådet beredd att överväga ett borttagande\r\nav nuvarande koncession?</pre><pre>1991/92:130 av Christina Linderholm (c) till\r\nsocialministern om privata\r\nbarnmorskemottagningar:</pre><pre>Det finns i dag både offentliga och privata\r\nalternativ inom vården och ytterligare alternativa\r\nvårdformer växer fram på olika håll.</pre><pre>Flera privata barnmorskemottagningar har startats\r\noch de bedriver verksamhet som anses vara ett\r\nmycket lämpligt alternativ till den offentliga\r\nmödravården. Dock har inte dessa samma\r\nförutsättningar för sin verksamhet som de har som\r\nfinns inom den offentliga vården.</pre><pre>Privata barnmorskemottagningar är t.ex. inte\r\nanslutna till försäkringskassan. Detta ger\r\nnaturligtvis ett sämre utgångsläge och fördyrar för\r\nden enskilda kvinnan. Andra skillnader som kan\r\nnämnas är att privatpraktiserande barnmorskor\r\ninte får skriva ut p-piller. Pessar och spiraler får de\r\nbekosta själva och de har heller inte tillgång till den\r\nspecialistutbildning som sker i landstingens regi.</pre><pre>Vilka åtgärder avser socialministern vidtaga för att\r\nge samma förutsättningar för privata barnmorskor\r\nsom för offentliganställda?</pre><pre>den 14 november</pre><pre>1991/92:131 av Pär Granstedt (c) till\r\nutrikesministern om de baltiska ländernas\r\nenergiförsörjning:</pre><pre>I Estland råder just en akut energikris. Inför\r\nvintern finns stor risk för allvarliga\r\nförsörjningsproblem på energiområdet i hela\r\nBaltikum.</pre><pre>Vilka initiativ avser regeringen att ta för att\r\nmotverka en fortsatt allvarlig försörjningskris på\r\nenergiområdet i våra baltiska grannländer?</pre><pre>1991/92:132 av Pär Granstedt (c) till\r\nutrikesministern om ett framtida\r\nåteruppbyggnadsarbete efter kriget i Jugoslavien:</pre><pre>Det pågående kriget i Jugoslavien innebär en\r\nenorm förstörelse. Infrastrukturen i Kroatien\r\nkrossas systematiskt. De ekonomiska\r\nkonsekvenserna för hela området är oöverskådliga.</pre><pre>Vilka initiativ tar regeringen för att förbereda\r\nsvenska och internationella insatser i ett\r\nkommande återuppbyggnadsarbete?</pre><pre>1991/92:133 av Pär Granstedt (c) till\r\nutrikesministern om handeln med Jugoslavien:</pre><pre>Konflikten i Jugoslavien har drabbat vårt\r\nekonomiska utbyte med hela det jugoslaviska\r\nområdet. De ekonomiska åtgärder mot Jugoslavien\r\nsom nu vidtas drabbar också republiker som aktivt\r\nförsökt medverka i fredsprocessen inkl. Slovenien.</pre><pre>Vilka åtgärder avser regeringen att vidta för att\r\nunderlätta Sveriges ekonomiska utbyte med de\r\njugoslaviska republiker som försöker medverka till\r\nen fredlig lösning och i synnerhet Slovenien?</pre><pre>1991/92:134 av John Andersson (v) till\r\nnäringsministern om SGUs borrkärnearkiv:</pre><pre>Riksdagen beslutade i mars 1988 att SGU skulle få\r\ni uppdrag att svara för uppbyggnad och drift av ett\r\ncentralt nationellt borrkärnearkiv. Arkivet skulle\r\nförläggas till Malå i Västerbottens län.</pre><pre>I industridepartementets regleringsbrev för\r\nbudgetåret 1989/90 sägs att den av SGU inrättade\r\ntjänsten för det centrala borrkärnearkivet i Malå\r\nsenast den 1 juli skall vara placerad i Malå.</pre><pre>Enligt uppgift skall SGU ha fått anstånd med\r\nplaceringen till Malå till årsskiftet 1991/92.</pre><pre>Med hänvisning till ovanstående vill jag fråga\r\nnäringsministern:</pre><pre>Kommer denna chefstjänst att placeras i Malå vid\r\nårsskiftet?</pre><pre>1991/92:135 av Berith Eriksson (v) till\r\nutrikesministern om Turkiets angrepp på kurdiska\r\nbosättningar:</pre><pre>Turkiet har vid sex tillfällen gått in med militära\r\ntrupper och även fällt bomber i Kurdistan innanför\r\nden irakiska gränsen. Vid de senaste bombningarna\r\nförstördes kurdiska bosättningar. Även UNHCRs\r\nlager för bistånd till kurderna i området angreps.\r\nFlera flyktingar dödades och många sårades.</pre><pre>Tyskland har protesterat mot dessa övergrepp och\r\nfrågan har även diskuterats i EG-parlamentet. Om\r\nEG-parlamentets diskussioner även har resulterat i\r\nprotester har jag inte lyckats få någon upplysning\r\nom.</pre><pre>Jag vill med anledning av ovanstående fråga\r\nutrikesministern:</pre><pre>Har Sveriges regering uppmärksammat och\r\nprotesterat mot Turkiets angrepp på kurdiska\r\nbosättningar och UNHCRs biståndslager i irakiska\r\nKurdistan, och i så fall på vilket sätt?</pre><pre>1991/92:136 av Berith Eriksson (v) till\r\nbostadsministern om Syrien som asylland för\r\nkurder:</pre><pre>Den 4 november i år anlände åtta irakiska kurder --\r\ndäribland två barn -- till Sverige och begärde\r\npolitisk asyl. Alla kom från irakiska Kurdistan via\r\nIran. Om de mellanlandat i Syrien eller ej är oklart,\r\nmen om så är fallet är Syrien transitland.</pre><pre>Den 6 november beslutade invandrarverket att\r\nutvisa kurderna till Syrien enligt principen om\r\nförsta asylland.</pre><pre>Jag vill med anledning av ovanstående fråga\r\nstatsrådet:</pre><pre>Anser invandrarministern att Syrien kan betraktas\r\nsom ett godtagbart asylland för kurder?</pre><pre>1991/92:137 av Odd Engström (s) till\r\nnäringsministern om SSAB:</pre><pre>Vilka åtgärder avser regeringen att vidta för att\r\nförhindra att SSAB köps upp av ett konkurrerande\r\nutländskt företag, som driver SSAB så länge som\r\nnuvarande utrustning och tillgångar medger för att\r\ndärefter lägga ned verksamheten?</pre><pre>1991/92:138 av Anna Corshammar-Bojerud (c) till\r\narbetsmarknadsministern om\r\nkvinnoarbetslösheten:</pre><pre>Arbetslösheten ökar nu för varje dag och trots att\r\nregeringen tillför 4,3 miljarder kronor till\r\nutbildning och jobb, så kommer ändå många män\r\noch kvinnor att ställas utanför arbetsmarknaden.</pre><pre>De sysselsättningsskapande åtgärder som\r\nregeringen föreslår tycks i hög grad rikta sig till\r\nmanlig arbetskraft, t.ex. tidigareläggning av\r\ninvesteringar i vägar, järnvägar och byggen etc.</pre><pre>Förutom satsningar inom utbildning tycks det inte\r\nfinnas några speciella satsningar för arbetslösa\r\nkvinnor.</pre><pre>Vilka åtgärder avser regeringen att vidta för\r\narbetslösa kvinnor?</pre><pre>1991/92:139 av Sten-Ove Sundström (s) till\r\nnäringsministern om SSAB:</pre><pre>Förslaget till utförsäljning av de statliga företagen\r\nhar skapat oro bland de anställda vid Svenskt Stål\r\nAB. Under många år har skattebetalarna investerat\r\ni SSAB och byggt upp en av Europas modernaste\r\nstålkoncerner. SSAB har i Luleå en metallurgisk\r\nproduktionsapparat som hävdar sig väl i en\r\ninternationell jämförelse. Kommer den nu att bli\r\nuppköpt av stora utländska kapitalintressen som\r\nendast ser de stora kortsiktiga kapitalklippen utan\r\nhänsyn till samhällsintresset, i de delar av landet\r\ndär arbetsmarknaden är svagast?</pre><pre>Mot den bakgrund vill jag till näringsministern\r\nställa följande fråga:</pre><pre>Vilka garantier för sysselsättningen vid SSAB\r\nkommer statsrådet att kräva vid en utförsäljning av\r\nföretaget?</pre><pre>1991/92:140 av Hugo Hegeland (m) till\r\njustitieministern om rättegångskostnaderna i s.k.\r\nsmåmål:</pre><pre>Om man förlorar i ett s.k. småmål och får betala\r\nmotpartens rättegångskostnader, kan dessa stå i\r\norimlig proportion till tvisteföremålets värde. Av\r\nekonomiska skäl bör dock ingen tvingas avstå från\r\natt få sin sak rättsligt prövad. Med anledning härav\r\nvill jag fråga:</pre><pre>Är justitieministern beredd att föreslå en sådan\r\nändring i lagstiftningen att kostnaderna en\r\nsvarande vid s.k. småmål kan drabbas av inte bör\r\növerstiga stämningsavgiften, dvs. 350 kr.?</pre><pre>1991/92:141 av Birger Andersson (c) till\r\nutbildningsministern om ett sammanhållet förslag\r\nom samefrågorna:</pre><pre>Riksdagen avslog den 28 november 1990 dåvarande\r\nregeringens prop. 1990/91:4.</pre><pre>I 1990/91:JoU12 föreslår utskottet att regeringen\r\nframlägger ett sammanhållet förslag om\r\nsamefrågorna. Riksdagen beslutade i enlighet med\r\njordbruksutskottets förslag.</pre><pre>Jag vill fråga statsrådet:</pre><pre>När avser regeringen att framlägga en\r\nsameproposition, i vilken samtliga betänkanden\r\nfrån samerättsutredningen blir föremål för en\r\nsamlad bedömning?</pre><pre>1991/92:142 av Berith Eriksson (v) till statsrådet\r\nAlf Svensson om katastrofhjälp till de irakiska\r\nkurderna:</pre><pre>Situationen för kurderna i Irak är katastrofal. 1--2\r\nmiljoner flyktingar saknar tak över huvudet och det\r\när nu vinter i området. Varje dag skadas många\r\nmänniskor av minor och sjukvården är i det\r\nnärmaste obefintlig. Mat behövs.</pre><pre>Min fråga är:</pre><pre>Är statsrådet beredd att anslå katastrofhjälp till de\r\nirakiska kurderna?</pre><pre>1991/92:143 av Annika Åhnberg (v) till\r\nkommunikationsministern om miljöpåverkan från\r\nbusstrafiken:</pre><pre>Våren 1991 behandlade riksdagen miljöpolitiken.\r\nBil- och busstrafiken är ett av våra största\r\nmiljöproblem. Förutom direkta negativa effekter\r\npå människors hälsa så orsakas en stor del av\r\nförsurningen av mark och vatten av biltrafik. En\r\nbetydande andel av den s.k. växthuseffekten\r\norsakas av vägtrafiken.</pre><pre>I sin proposition uttalade den dåvarande\r\nregeringen att det var viktigt att de som ansvarar för\r\ntrafiken ser till att fordonen motsvarar de s.k.\r\nLETT-kraven -- lågemitterande tunga\r\ntätordsfordon. Med motorer enligt LETT-\r\nrekommendationen halveras utsläppen.</pre><pre>Jag vill därför fråga kommunikationsministern på\r\nvilket sätt den nya regeringen avser förmå\r\ntrafikhuvudmän och företag att agera i enlighet\r\nmed de önskemål som regeringen och riksdagen\r\nuttryckte i samband med miljöbeslutet?</pre><pre>1991/92:144 av Annika Åhnberg (v) till\r\narbetsmarknadsministern om säkerhetskraven på\r\nfarliga maskiner:</pre><pre>Inför EES-förhandlingarna sade\r\narbetarskyddsstyrelsen bestämt nej till EG-\r\nanpassning när det gällde tre områden. Ett av dem\r\nvar kontrollen av särskilt farliga maskiner.</pre><pre>Avtalet innebär att vi under en övergångsperiod om\r\ntvå år kan behålla våra krav på maskinsäkerhet,\r\ndvs. att maskiner skall provas av ett opartiskt\r\nprovningsorgan. Men efter övergångsperioden kan\r\nvi inte längre förhindra import av maskiner som nu\r\nanses farliga ur säkerhetssynpunkt. Vi kan inte\r\nlängre kräva opartisk kontroll.</pre><pre>Enligt min mening innebär detta en allvarlig risk för\r\natt arbetsolyckor ökar. Jag vill därför fråga\r\narbetsmarknadsministern:</pre><pre>Avser regeringen att häva de svenska kraven på hög\r\nsäkerhet och i så fall hur?</pre><pre>1991/92:145 av Annika Åhnberg (v) till\r\nmiljöministern om kontrollen av utsläpp i Öresund:</pre><pre>Varför är analyserna av tillståndet i Öresund så\r\nbristfälliga? Det finns all anledning att vara kritisk.\r\nBåde miljörörelsen och samhällets egna\r\nmyndigheter kräver ändring. De mätningar som\r\ngörs i samhällets regi görs sporadiskt och ofta långt\r\nbort från kända utsläppspunkter. Därmed kan man\r\ninte veta varifrån föroreningar kommer.\r\nVerksamheter som ger upphov till utsläpp har ofta\r\nsjälva i uppdrag att kontrollera sina utsläpp.</pre><pre>Om mätningarna skall leda till gedigen kunskap om\r\norsaker och verkan, så måste de göras\r\nåterkommande och på likartat sätt. Ett sådant\r\nunderlag är nödvändigt för att identifiera\r\nutsläppskällor och se till att de upphör.</pre><pre>Jag vill därför fråga miljöministern:</pre><pre>Vilka åtgärder avser regeringen vidta för att\r\nförbättra analyserna av miljöproblem i Öresund?</pre><pre>1991/92:146 av Lars Moquist (nyd) till statsrådet\r\nAlf Svensson om biståndet till Kuba:</pre><pre>I regeringsförklaringen den 4 oktober anför\r\nstatsministern att ''Biståndssamarbete med Kuba\r\navbryts''.</pre><pre>Om man får tro vissa tidningsartiklar så lever\r\nregeringen inte som man lär när det gäller det\r\nkubanska biståndet. Vi lämnar fortfarande stöd till\r\nett antal forskare, som studerar vid Stockholms\r\nuniversitet. Varför regeringen nu intar en\r\nuppmjukad attityd gentemot Kuba är svår att\r\nförstå. Även om den forskning som bedrivs är\r\nmycket behjärtansvärd, så innebär vårt fortsatta\r\nbistånd att vi direkt eller indirekt stödjer en\r\nkommunistisk diktatur, som inte visat några som\r\nhelst tecken på att vilja reformera sin planekonomi.\r\nSvenska skattebetalare måste tydligen fortsätta\r\nmed subventioner till kommunistiska diktaturer.</pre><pre>Det kändes så uppfriskande att i\r\nregeringsförklaringen höra Carl Bildt säga att nu\r\nvar det stopp på biståndet till Kuba. Men från ord\r\ntill handling var steget tydligen alldeles för långt.</pre><pre>Min fråga till Alf Svensson:</pre><pre>Varför har inte utvecklingsbiståndet till\r\nkommunistregimen i Havanna stoppats helt?</pre><pre>1991/92:147 av Berith Eriksson (v) till statsrådet\r\nBeatrice Ask om skolans ansvar:</pre><pre>Många politiker har den senaste tiden påtalat\r\nskolans ansvar för att motverka den växande\r\nfrämlingsfientligheten. Men den uppfattning som\r\njag har fått efter en del kontakter är att skolans\r\npersonal inte har de kunskaper som behövs om\r\nsvensk flyktingmottagning för att kunna möta de\r\nlögner som rasistiska organisationer sprider och\r\nden flora av missuppfattningar som finns ute i\r\nsamhället.</pre><pre>Min fråga är:</pre><pre>Vilka åtgärder tänker statsrådet och regeringen\r\nvidta för att skolan skall kunna ta det ansvar som vi\r\npolitiker anser att de skall ta?</pre><pre>den 15 november</pre><pre>1991/92:148 av Ewa Hedkvist Petersen (s) till\r\nbostadsministern om filmproduktionen:</pre><pre>I stort sett all produktion av spelfilm och\r\nhuvuddelen av kort- och\r\ndokumentärfilmsproduktionen i Sverige sker med\r\nStockholm som utgångspunkt. Detta innebär en\r\nrisk att en stor del av teknik, kompetens, kunnande\r\noch utveckling inom\r\nverksamhetsområde/konstarten också\r\nkoncentreras.</pre><pre>Intresset för att producera och skapa film finns\r\ndock på många håll i landet, t.ex. i Norrbotten. Det\r\när viktigt att detta filmintresse uppmärksammas.\r\nDels behöver vi i vårt land ta till vara duktiga\r\nfilmare oavsett var de bor. Dessutom kan\r\nfilmskapande vara ett sätt att förstärka lokala och\r\nregionala kulturarv och blir på så sätt en del av den\r\nregionala utvecklingen. Vi vet också att film och\r\nfilmande väcker stort intresse hos barn och\r\nungdomar i hela landet och detta bör uppmuntras.\r\nMot denna bakgrund vill jag fråga följande:</pre><pre>Avser regeringen ta initiativ för att stimulera\r\nfilmskapande i flera delar av landet, alltså även\r\nutanför huvudstadsregionen?</pre><pre>1991/92:149 av Mona Sahlin (s) till\r\nnäringsministern om ASSI:</pre><pre>Styrelsen för ASSI har beslutat att lägga ned den\r\npappersmaskin vid pappersbruket som har\r\nbestrykningskapacitet. Enligt styrelsen beror\r\nbeslutet på att en fortsatt drift inte skulle vara\r\nlönsam. Enligt ekonomer som Svenska\r\nPappersindustriarbetareförbundet anlitat är\r\nemellertid inte detta riktigt.</pre><pre>Facket har begärt att en oberoende konsult skall få\r\ngranska företagets ekonomiska analys, vilket\r\nföretaget motsatt sig.</pre><pre>Mot den här bakgrunden och med hänvisning till\r\nägarens ansvar för företagets och regionens\r\nutveckling på lång och kort sikt skulle jag vilja ställa\r\nföljande fråga till näringsministern.</pre><pre>Varför är näringsministern inte beredd att verka för\r\natt en oberoende konsult får granska företagets\r\nekonomiska bakgrundsmaterial?</pre><pre>1991/92:150 av Eva Johansson (s) till\r\nkommunikationsministern om Arlanda:</pre><pre>När den förra regeringen fattade sitt beslut\r\nangående den tredje rullbanan på Arlanda, fogades\r\ntill detta ett mycket klart uttalande om att någon\r\nytterligare utbyggnad därefter inte kommer att\r\ntillåtas.</pre><pre>Med anledning av ovanstående vill jag fråga\r\nkommunikationsministern:</pre><pre>Kommer den nya regeringen att arbeta med samma\r\nutgångspunkt?</pre><pre>1991/92:151 av Eva Johansson (s) till\r\nbostadsministern om förhandsgranskning av\r\nvideogram:</pre><pre>Civilminister Inger Davidsson har vid en konferens\r\ni Växjö om medierna och våldet, krävt\r\nförhandsgranskning av alla videogram.</pre><pre>Med anledning av ovanstående vill jag fråga\r\nkulturministern:</pre><pre>Är det regeringens uppfattning och, i så fall, när\r\nkan vi förvänta oss ett förslag i frågan?</pre><pre>1991/92:152 av Ingvar Eriksson (m) till statsrådet\r\nBo Lundgren om kvittning mellan olika\r\nförvärvskällor:</pre><pre>Regeringen föreslår i propositioner en rad åtgärder\r\nsom skulle främja företagandet, inte minst\r\nnyföretagandet. Dock saknas återinförande av\r\nkvittningsrätten mellan näringsidkande och\r\ninkomst av tjänst.</pre><pre>Kvittningsrätten skulle kunna bli av stor betydelse\r\nsom stimulans vid nyföretagande och då det gäller\r\nkompletteringsarbete för företagare inom\r\njordbruksnäringen, som går in i jordbrukets\r\nomställningsprocess.</pre><pre>När kommer regeringen att lägga förslag om\r\nåterinförande av kvittningsrätten?</pre><pre>1991/92:153 av Marianne Andersson (c) till\r\nbostadsministern om praxisförändringen i\r\nflyktingpolitiken:</pre><pre>Sedan augusti i år har en generös praxis för\r\nflyktingar som väntat mycket länge på beslut om\r\nuppehållstillstånd tillämpats. Den långa väntetiden\r\nhar vägts in och många har fått uppehållstillstånd av\r\nhumanitära skäl. Den största gruppen bland dessa\r\när somalierna. Nu har denna praxis förändrats\r\nvilket lett till att det nu finns några få återstående\r\nflyktingar från detta land vars ärende inte hann upp\r\ntill behandling trots att de varit här lika länge som\r\nandra som fått uppehållstillstånd. De har alltså\r\nblivit offer för de kraftiga svängningarna i\r\nflyktingpolitiken som med fog upplevs som\r\ngodtyckligt.</pre><pre>Jag vill därför fråga invandrarministern:</pre><pre>Är invandrarministern villig att av humanitära skäl\r\npröva även dem som kommit i kläm vid\r\npraxisförändringen?</pre><pre>1991/92:154 av Ingvar Eriksson (m) till\r\nnäringsministern om bryggeribranschen:</pre><pre>Då lagen om retur-PET-flaskan togs under våren\r\nangavs en av förutsättningarna vara att det inte\r\nskulle leda till en ökad koncentration på\r\nbryggerimarknaden. Det är nu det som håller på att\r\nske. De tre stora bryggerierna som har 90 % av\r\nmarknaden ''kontrollerar'' diskningen och\r\ntappningen också för de små bryggerierna.</pre><pre>Även importörerna av utländska PET-flaskor\r\ndrabbas eftersom flaskorna föbjudits i Sverige. Det\r\när tveksamt om detta går ihop med det nyligen\r\nfattade EES-avtalet.</pre><pre>Vilka åtgärder avser regeringen att vidtaga med\r\nhänsyn till den uppkomna situationen?</pre><pre>1991/92:155 av Fredrik Reinfeldt (m) till statsrådet\r\nBo Lundgren om beskattningen av\r\nandelslägenheter och bostadsrätter:</pre><pre>För många boende i lägenheter med eget ägande\r\nuppfattas det inte som någon skillnad att bo i en\r\nbostadsrättslägenhet eller i en andelslägenhet.\r\nTrots detta diskrimineras andelslägenheter i\r\nskattehänseende. Ägaren av en andelslägenhet\r\ndefinieras som delägare i hyreshus. Underskott\r\nsom uppstår i det bolag som äger hyreshuset får\r\ndock inte användas av andelsägarna som kvittning\r\ntill någon del mot inkomst av tjänst. Detta betyder\r\natt ränteutgifter på lån till kontantinsats samt på lån\r\ni fastigheten som överstiger förmånsvärdet samt\r\nandra intäkter i fastigheten ej blir avdragsgilla.\r\nRäntor på lån som finansierat bostadsrättsköp är\r\ndock avdragsgilla till 30 %. Det skapar en\r\ninkonsistens mellan ägandeformer på\r\nbostadsmarknaden som i övrigt upplevs som fullt\r\njämförbara.</pre><pre>Vad avser statsrådet göra för att skapa en\r\nskattemässig neutralitet mellan andelslägenhets-\r\nsamt bostadsrättsinnehavare?</pre><pre>1991/92:156 av Georg Andersson (s) till\r\nnäringsministern om den statliga prospekteringen:</pre><pre>I regeringens proposition (1991:38) angående\r\ninriktningen av den ekonomiska politiken anges att\r\nstatens prospekteringsverksamhet och nämnden\r\nför statens gruvegendomar skall avvecklas.</pre><pre>I frågesvar i riksdagen den 14 november sade\r\narbetsmarknadsministern att ''frågan inte är\r\nfärdigberedd i regeringskansliet''.</pre><pre>Med anledning av dessa dubbla budskap vill jag\r\nfråga näringsminister Per Westerberg:</pre><pre>Står hela regeringen bakom det som sägs i\r\nproposition 1991/92:38 om avveckling av statens\r\nengagemang i prospekteringsverksamheten, eller\r\när denna fråga fortfarande föremål för\r\növerläggningar i regeringen?</pre><pre>1991/92:157 av Filip Fridolfsson (m) till statsrådet\r\nAlf Svenssom om de enskilda organisationernas\r\nställning i biståndsarbetet:</pre><pre>I regeringsförklaringen av den 4 oktober framhålles\r\nunder rubriken ''biståndspolitiken'' att ''de enskilda\r\norganisationernas betydelse understryks\r\nytterligare''.</pre><pre>Vad avser statsrådet att göra för att stärka de\r\nenskilda organisationernas ställning i\r\nbiståndsarbetet?</pre><pre>1991/92:158 av Nils Nordh (s) till justitieministern\r\nom ersättning till nämndemän:</pre><pre>Många av de nämndemän som tjänstgör vid våra\r\ndomstolar gör i dag en ekonomisk förlust vid\r\nförrättningen. Ersättningen för den förlorade\r\narbetsinkomsten är för närvarande maximerad till\r\n350 kronor per rättegångsdag. Utifrån rättstrygghet\r\nbör nämndemannakåren utgöra ett genomsnitt av\r\ndet svenska samhällets befolkning, dvs. att olika\r\nåldrar och socialgrupper bör finnas representerade.\r\nDen låga ersättningen gör det praktiskt taget\r\nomöjligt att rekrytera yrkesverksamma människor\r\ntill nämndemannauppdraget.</pre><pre>Vilka åtgärder avser justitieministern att vidta för\r\natt ge nämndemännen en rimlig ersättning för\r\ninkomstbortfallet?</pre><pre>1991/92:159 av Lena Öhrsvik (s) till\r\narbetsmarknadsministern om koncernfackligt\r\nsamarbete:</pre><pre>Med hänvisning till diskussioner i Nordiska rådet i\r\ntisdags vill jag ställa följande fråga:</pre><pre>Tänker regeringen lägga fram förslag till\r\nlagstiftning om koncernfackligt samarbete?</pre><pre>7 § Kammaren åtskildes kl. 15.01.</pre><pre>Förhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}