{"dokumentstatus":{"dokument":{"hangar_id":"2387653","dok_id":"GG0930","rm":"1992/93","beteckning":"30","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"30","slutnummer":"0","datum":"1992-11-24 00:00:00","systemdatum":"2005-10-27 13:52:44","publicerad":"1992-11-24 00:00:00","titel":"Riksdagens snabbprotokoll 1992/93:30 Tisdagen den 24 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{EA921D41-A5F6-4836-86C5-22C1A376DBE9}","dokument_url_text":"http://data.riksdagen.se/dokument/GG0930/text","dokument_url_html":"http://data.riksdagen.se/dokument/GG0930","dokumentstatus_url_xml":"http://data.riksdagen.se/dokumentstatus/GG0930","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:30</div>\r\n<div class=\"sidhuvud_datum\">Tisdagen den 24 november</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollet för den 18 november.</pre><pre>2 §  Svar på fråga 1992/93:215 om illegal\r\ninvandring från Ryssland m.m.</pre><pre>Anf. 1  Kulturminister BIRGIT FRIGGEBO\r\n(fp):</pre><pre>Herr talman! Ian Wachtmeister har frågat Carl\r\nBildt vilka åtgärder regeringen ämnar vidta för att\r\ngöra det möjligt att hantera en situation med\r\nomfattande illegal invandring från eller via\r\nRyssland och Baltikum. Arbetet i regeringen är så\r\nfördelat att det är jag som skall svara på frågan.</pre><pre>Jag vill först påpeka att det inte alls är en ovillkorlig\r\nrättighet för någon att få visering för besök i\r\nSverige. Det är tvärtom så, att man ibland använder\r\nen restriktiv viseringspolitik för att stävja ett\r\noönskat inflöde av personer från ett visst land. Det\r\när därför inte korrekt, som frågeställaren antar, att\r\nden svenska ambassaden i t.ex. Moskva måste\r\nutfärda viseringar till alla som har ryskt pass och\r\ninbjudan från Sverige. Svenska myndigheter prövar\r\nvarje enskild viseringsansökan individuellt. Man\r\nuppmärksammar misstänkta passförfalskningar\r\noch mindre seriösa inbjudare, liksom annat som\r\nkan tyda på att viseringsansökan egentligen är ett\r\nförsök att kringgå svenska lagar om invandring.\r\nOm det i ett enskilt fall på grund av\r\nomständigheterna framstår som uppenbart att\r\navsikten med besöket är en annan än den som har\r\nuppgetts, skall visering inte beviljas. I praktiken är\r\ndessutom beviljade besöksviseringar oftast\r\nutfärdade för betydligt kortare tid än 90 dagar.</pre><pre>Jag är minst lika upprörd som Ian Wachtmeister\r\növer de hänsynslösa personer som utnyttjar andra\r\nmänniskors nöd för egen vinning genom att kräva\r\nstora summor i betalning för att smuggla in\r\nasylsökande. Men jag håller inte med om att den\r\nsvenska politiken uppmuntrar människosmuggling.\r\nDetta är ett brott enligt svensk lag och det beivras\r\nockså av svenska myndigheter. Jag anser att det är\r\nviktigt att människosmugglare lagförs och straffas\r\nsamt att vi visar att samhället inte tolererar deras\r\nbeteende.</pre><pre>Jag har tidigare här i kammaren haft anledning att\r\ninformera om det samarbete på migrationsområdet\r\nsom regeringen och berörda myndigheter inlett\r\ngentemot främst Baltikum. I detta ingår\r\nomfattande kontakter mellan den svenska polisen\r\noch bl.a. gränspolis i Estland. Vi hoppas att kunna\r\nutöka samarbetet och även erbjuda viss utbildning\r\ni Sverige och i Baltikum. Ett av syftena med dessa\r\nkontakter är just att tillsammans komma till rätta\r\nmed problem som människosmuggling, förfalskade\r\nhandlingar och liknande.</pre><pre>Anf. 2  IAN WACHTMEISTER (nyd):</pre><pre>Herr talman! Jag tackar så mycket för\r\nkulturministerns svar. Jag ställde frågan till\r\nstatsministern med en aning om att det var\r\nkulturministern som skulle få obehaget att besvara\r\nden. Hon får de flesta av de svåra frågorna.</pre><pre>Men jag ställde också frågan för att den är mycket\r\nstor och övergripande för Sverige. Vi har hittills\r\ninte hjälpt så många riktiga flyktingar, utan vi har\r\nhaft en flyktingpolitik som har varit ganska\r\nmisslyckad, enligt min åsikt.</pre><pre>Frågan gäller alltså att vi vet att det finns ungefär\r\n1,7 miljoner ryssar som gärna åker till Sverige. Det\r\när fastställt. Det är också ytterst sannolikt att de\r\nundersökningar som har gjorts är riktiga. Vi vet\r\nockså att det är mycket lätt att få eller köpa visum.\r\nHar man svarta pengar är det extra lätt. Vi vet att\r\nmänniskosmuggling pågår i dag. Vi vet att den\r\nförväntas bli värre. Vad gör vi åt detta? Räcker de\r\nvidtagna åtgärderna?</pre><pre>Jag vill inte påstå att vi uppmuntrar någonting att\r\nske, men på något sätt förenklar vi så att det skall\r\nkunna ske. Det är hårda bud. Har vi, vill jag gärna\r\nfråga, folk på andra sidan vattnet, så att vi kan\r\nstämma i bäcken i stället för i ån? Att vi har ett\r\nsamarbete låter trevligt, men har vi verkligen folk\r\ndär?</pre><pre>Ingriper vi kraftfullt mot maffian? Det finns en\r\nmaffia här i Sverige. Jag har förvarnats om detta av\r\npolisen för ett år sedan. De var oroade redan då.</pre><pre>Hur kommer det sig, att på tio-i-topp-listan över\r\nvart ryssarna vill åka finns Sverige, men inga andra\r\nnordiska länder? De måste ha sänt signaler som inte\r\nvi har gjort. Där kanske vi har något att lära.</pre><pre>Ytterligare en fråga: Vad gör en turist som kommer\r\nhit och i själva verket inte har några pengar? Jo,\r\nantingen jobbar den personen svart eller också blir\r\nvederbörande kriminell. Jag skall be att få svar på\r\nde här frågorna.</pre><pre>Anf. 3  Kulturminister BIRGIT FRIGGEBO\r\n(fp):</pre><pre>Herr talman! Ian Wachtmeister säger nu att han\r\ninte vill påstå att regeringen uppmuntrar till\r\nmänniskosmuggling. Men det står faktiskt i frågan\r\natt svenskar är dumma, att flyktingpolitiken är dum\r\noch att det hela därför uppmuntras. ''Med\r\nregeringens goda minne.''</pre><pre>Jag tycker att det är en onödig insinuation,\r\neftersom vi har lagar och regler som skall förhindra\r\ndetta beteende och eftersom regeringen anser att\r\ndessa lagar skall användas.</pre><pre>Dessutom ger Ian Wachtmeister en felaktig\r\nupplysning till människor om att ambassaden i\r\nMoskva är tvingad att ge viseringar även när man\r\ninser att det inte står rätt till. Så är det inte. De skall\r\ngöra en individuell granskning när det gäller\r\nviseringar.</pre><pre>Vi vet att trycket är hårt. Många människor vill\r\nkomma till den utvecklade världen. Detta är inte ett\r\nisolerat problem för Sverige eller Norden, utan för\r\nhela Europa. Det pågår många diskussioner i olika\r\nfora om hur gränskontroll och annat skall skötas\r\nmed ökat samarbete, ökat utbyte av uppgifter för\r\natt stävja denna typ av verksamhet.</pre><pre>Det är inte heller sant att Sverige är ensamt i\r\nNorden om detta problem. Det var inte så länge\r\nsedan människor smugglades till Danmark via\r\nBornholm. Därför krävs det ett internationellt\r\nsamarbete. Vi har detta. Samarbetet har under\r\nsenare år intensifierats med Baltikum och även med\r\nRyssland. Vi har också för avsikt att ha en\r\npermanent närvaro i detta område, för att vi skall\r\nkunna stävja människosmuggling. Regeringen har\r\ningen önskan att på något sätt se genom fingrarna\r\nmed denna typ av verksamhet.</pre><pre>Anf. 4  IAN WACHTMEISTER (nyd):</pre><pre>Herr talman! Det jag sade om uppmuntran var att\r\njag inte tror att kulturministern, statsministern eller\r\nnågon annan avsiktligt vill uppmuntra till detta.\r\nMen politiken man för uppmuntrar till detta. Jag\r\ntycker faktiskt att det är inkompetent. I praktiken\r\ninnebär det att det förenklar för människor att\r\nkomma hit, och det är fel sorts människor som\r\nkommer hit. Detta är mycket allvarligt.</pre><pre>Man kan vifta bort det här och säga att vi gör vad vi\r\nkan. Jag påstår att vi inte gör vad vi kan. Jag skulle\r\nvilja fråga: Anser kulturministern att detta är en\r\nmycket allvarlig fråga? Anser kulturministern att vi\r\nskall ingripa nu, och inte göra som i fallet\r\nJugoslavien, vakna upp så småningom, ungefär 10\r\nmiljarder kronor i onödan för sent? Det är de stora\r\nfrågorna.</pre><pre>Många fler människor kommer hit än till de andra\r\nnordiska länderna. Det är ett faktum. Men det är\r\nklart att människor kommer dit också.</pre><pre>Vår politik är alltså inte särskilt lyckad. Jag frågar\r\nnu: Hur skärper man den?</pre><pre>Anf. 5  Kulturminister BIRGIT FRIGGEBO\r\n(fp):</pre><pre>Herr talman! Egentligen skulle jag inte behöva\r\nsvara på den här frågan, eftersom jag redan tidigare\r\nhar understrukit att vi ser mycket allvarligt på\r\ndetta. Det är därför vi har lagar och regler. Detta är\r\nen brottslig verksamhet som därför skall stävjas. Vi\r\nhar också vidtagit, och vidtar, åtgärder för att\r\nkomma bort från problemet. Vi har kontakter med\r\nframför allt Ryssland och Baltikum.</pre><pre>Jag kan inte hjälpa att Ian Wachtmeister egentligen\r\nalltid anser att det är fel sorts människor som\r\nkommer hit. Detta uttryck används bara för att\r\nmisstänkliggöra att vi över huvud taget försöker ge\r\nskydd åt de människor som faktiskt behöver skydd.\r\nDen svenska regeringens hela politik har under\r\nsenare tid gått ut på att rikta in tillståndsgivning och\r\nannat på de människor som faktiskt behöver skydd,\r\nsom är flyktingar. Andra regler, som har\r\nmöjliggjort för människor att stanna här trots att de\r\ninte har varit flyktingar, har tagits undan. Det vore\r\nbra om Ian Wachtmeister någon gång också\r\nframhöll detta faktum.</pre><pre>Anf. 6  IAN WACHTMEISTER (nyd):</pre><pre>Herr talman! Jag tycker inte alls att det alltid är fel\r\nmänniskor som kommer hit. Tvärtom har vi mycket\r\ntydligt framfört att det gäller att hjälpa rätt\r\nmänniskor. Det har vi inte gjort. Vi vill hjälpa\r\nhundra gånger fler. Vi vet alla att den politik som\r\ngör att människor kommer hit -- jag talar nu om\r\nflyktingar -- kanske kostar 150 000 kronor per\r\nperson och år. För den summan kan vi hjälpa\r\netthundra personer på plats. Vi har föreslagit alla\r\nmöjliga sådana insatser, katastrofbrigader osv. Det\r\när kulturministern väl medveten om. Det handlar\r\ninte om det. Det handlar om saker som är ytterst\r\nallvarliga.</pre><pre>Får jag dra slutsatsen av det svar jag har fått, att\r\nman kommer att agera på ett annat sätt i den här\r\nfrågan än man gjorde i fråga om Jugoslavienkrisen?\r\nMan kommer alltså att försöka stämma i bäcken\r\noch inte 10 miljarder kronor senare, när vi har stora\r\nproblem i Sverige. Tänker man alltså ingripa i ett\r\ntidigt skede i detta fall? Det är min fråga.</pre><pre>Anf. 7  Kulturminister BIRGIT FRIGGEBO\r\n(fp):</pre><pre>Herr talman! Det är inte så enkelt, som Ny\r\ndemokrati alltid vill göra det till, att man kan döma\r\nalla länder och alla människor över en kam och\r\ngöra jämförelser mellan än det ena landet, än det\r\nandra. Illegal smuggling av människor skall\r\nbeivras, oavsett från vilket land smugglingen utgår\r\noch vilka personer som begår dessa brottsliga\r\nhandlingar.</pre><pre>En annan sak är att vi från tid till annan bedömer\r\nhur situationen i olika länder är. Vi bedömer\r\nbehovet av skydd, när människor söker skydd hos\r\noss. Det går inte att ge något slutgiltigt besked. Om\r\ndet uppstår en katastrofal situation i länderna\r\nösterut, med inbördeskrig, hungersnöd eller\r\nmiljökatastrofer, bör vi självklart rikta in oss på att\r\nhjälpa dessa människor i närområdet, så nära deras\r\nbostäder som möjligt. Det är precis så vi gör i dag\r\nnär det gäller Jugoslavien. Det är egentligen en\r\nmycket omfattande hjälp som vi ger via UNHCR.</pre><pre>Anf. 8  IAN WACHTMEISTER (nyd):</pre><pre>Herr talman! Det är just av det skälet, att det inte\r\när så enkelt, som jag säger att man måste skärpa sig\r\nväldigt mycket. Man måste ha planering för olika\r\nscenarion, varav inget är särskilt trevligt. Man kan\r\ninte än en gång upprepa det som hände förra\r\ngången, säger jag.</pre><pre>Har ni verkligen den förhandsplanering som inte\r\nfanns för ett år sedan? Finns den? jag har frågat\r\nolika instanser, men jag har inte fått till svar att det\r\nfinns någon. Finns det en planering som tar hand\r\nom olika scenarion, i betydelsen att det kommer\r\n200 000 människor? Vad gör vi då för någonting?</pre><pre>Anf. 9  Kulturminister BIRGIT FRIGGEBO\r\n(fp):</pre><pre>Herr talman! Detta glider vid sidan av den fråga\r\nsom handlade om människosmuggling och illegal\r\ninvandring österifrån. Men för att inte lämna den\r\nfrågan hängande i luften tänker jag ändå svara. Det\r\nfinns en beredskapsplanering för att hantera en\r\nsådan situation, vilken vi hoppas aldrig skall\r\nuppkomma. Den leds av Invandrarverket.</pre><pre>En annan sak är att det i dagarna har lämnats ett\r\nutredningsförslag beträffande den\r\nberedskapslagstiftning som eventuellt kan behövas\r\ni en sådan situation.</pre><pre>Anf. 10  IAN WACHTMEISTER (nyd):</pre><pre>Herr talman! Kulturministern och jag är säkerligen\r\növerens på en punkt, nämligen att vi hoppas att\r\nallting skall gå bra. Det jag efterlyser är de\r\nkonkreta planer och åtgärder som måste till i\r\nförväg, om det inte går så bra som vi två hoppas.</pre><pre>Överläggningen var härmed avslutad.</pre><pre>3 §  Svar på fråga 1992/93:209 om framtida\r\nregler om förvartagande av barn</pre><pre>Anf. 11  Kulturminister BIRGIT FRIGGEBO\r\n(fp):</pre><pre>Herr talman! Sten Andersson i Malmö har frågat\r\nmig om de i proposition 1991/92:138 föreslagna\r\nreglerna för förvar. Hans fråga avser en situation då\r\nen kvinna, som efter avtjänat fängelsestraff skall\r\nutvisas enligt domstols beslut om utvisning på\r\ngrund av brott, under fängelsevistelsen föder ett\r\nbarn. Sten Andersson frågar om kvinnan och\r\nbarnet enligt de föreslagna reglerna kommer att\r\nkunna tas i förvar i avvaktan på verkställighet av\r\nutvisningen.</pre><pre>Jag vill först påpeka att avseende barns vistelse i\r\nfängelse gäller regler som helt faller utanför mitt\r\nansvarsområde och ämnet för frågan. Utvisning på\r\ngrund av brott beslutas av domstol och utgör en\r\nsärskild rättsverkan av brott. Domstolens\r\nutvisningsbeslut gäller givetvis endast den person\r\nsom har dömts för brottet. Ett sådant beslut kan\r\naldrig omfatta den dömdes barn eller andra\r\nfamiljemedlemmar. I ett sådant fall som Sten\r\nAndersson beskriver måste följaktligen frågan om\r\nbarnets uppehållstillstånd och eventuella avvisning\r\ni vanlig ordning beslutas av Invandrarverket, som\r\nhar att pröva barnets anknytning till Sverige.</pre><pre>Invandrarverket utgår från grundprincipen att\r\nfamiljer inte skall delas. Om barnet skall avvisas\r\nplaneras normalt avvisningen till samma tidpunkt\r\nsom då moderns utvisning verkställs. I sådana fall\r\nsom det här beskrivna är det vanligt att\r\npolismyndigheten planerar verkställigheten till den\r\ndag då den dömde friges från fängelset, eftersom ju\r\ndetta datum är känt i förväg. Det finns ingen\r\nanledning att tro att ändrade regler om\r\nförvartagande av barn har någon som helst\r\ninverkan på detta förhållande.</pre><pre>Anf. 12  STEN ANDERSSON i Malmö (m):</pre><pre>Herr talman! Jag tackar för svaret på min fråga.</pre><pre>Bakgrunden är den proposition som statsrådet\r\nrefererade till, som går ut på att barn inte skall tas\r\ni förvar i avvaktan på en utvisning. Även om det fall\r\njag har tagit upp handlar om en direkt utvisning\r\nefter att ett fängelsestraff är avtjänat, måste\r\nförmodligen kvinnan och barnet tas i polisbil från\r\nfängelset direkt till någon gränsstation. Enligt vad\r\njag har fått mig sport, och som jag har fått frågor\r\nom från jurister och poliser, hamnar detta i kant\r\nmed den lagstiftning som nu är ute på remiss. Det\r\när inte heller någon hemlighet att både\r\nInvandrarverket coh Rikspolisstyrelsen har varit\r\nkritiska mot propositionen.</pre><pre>Skall en brottslings barn kunna tas i förvar i\r\navvaktan på att han eller hon utvisas? Gäller någon\r\nannan regel för en asylsökande som skall avvisas\r\neller utvisas, dvs. en person som har blivit utredd\r\noch där man har kommit fram till att skälen inte är\r\ntillräckligt starka för att få stanna i Sverige?</pre><pre>Anf. 13  Kulturminister BIRGIT FRIGGEBO\r\n(fp):</pre><pre>Herr talman! Hela frågan bygger på en\r\nmissuppfattning. Om en människa begår ett brott,\r\när det den människan som domstolen dömer till att\r\nutvisas, och det är den utvisningen som skall\r\nverkställas. Det finns ingen annan människa som\r\nkan utvisas på grund av den förstnämndes brott.\r\nDärför uppstår aldrig den fråga som Sten\r\nAndersson i Malmö nu för tredje gången har tjatat\r\nom i olika frågedebatter. Barnet kan inte utvisas för\r\natt modern har begått ett brott, lika väl som andra\r\nfamiljemedlemmar inte heller kan avvisas eller\r\nutvisas.</pre><pre>Detta följer grundläggande rättsregler i Sverige,\r\nnämligen att ingen skall dömas för någon annans\r\nbrott.</pre><pre>Anf. 14  STEN ANDERSSON i Malmö (m):</pre><pre>Herr talman! Jag noterar med viss förvåning att den\r\nuppfattning som jag har, som i och för sig kan vara\r\nfel, har stöd hos erfarna jurister och höga\r\npolischefer. Jag är inte helt ensam om denna\r\nuppfattning.</pre><pre>Vi har en kvinna som har fått ett fängelsestraff.\r\nUnder tiden i fängelset föder hon ett barn. Efter det\r\natt fängelsestraffet är avtjänat skall hon utvisas.\r\nMen kvinnan vill inte att barnet skall transporteras i\r\nen polisbil. Statsrådet säger att familjerna inte skall\r\nskingras.</pre><pre>Då hänger fortfarande frågan i luften: Kan\r\nmamman och barnet utvisas?</pre><pre>Anf. 15  Kulturminister BIRGIT FRIGGEBO\r\n(fp):</pre><pre>Herr talman! Sten Andersson i Malmö konstruerar\r\nett fall där en moder har ett barn med sig i fängelset\r\nhelt frivilligt. Myndigheter får inte placera barn i\r\nfängelser. Kriminalvårdsstyrelsen får ge tillstånd till\r\nen moder som vill ha med sig sitt lilla barn om det\r\nt.ex. är fråga om att amma barnet. Det är ett\r\nfrivilligt åtagande från moderns sida.</pre><pre>Jag hävdar fortfarande att det fall som Sten\r\nAndersson tar upp är teoretiskt och förekommer\r\ninte i verkligheten.</pre><pre>Anf. 16  STEN ANDERSSON i Malmö (m):</pre><pre>Herr talman! Jag har noterat detta påpekande än\r\nen gång. Men jag lovar att jag skall återkomma till\r\nfrågan när propositionen skall behandlas i\r\nriksdagen med skrivna inlagor från höga jurister\r\noch polischefer. Jag är inte säker på att den som då\r\nskall försvara propositionen kommer att vara lika\r\nklar i sin uppfattning som statsrådet nu är.</pre><pre>Överläggningen var härmed avslutad.</pre><pre>4 §  Svar på fråga 1992/93:225 om utländska\r\nmedborgare och verkställighet av\r\nbrottmålsdomar</pre><pre>Anf. 17  Justitieminister GUN HELLSVIK\r\n(m):</pre><pre>Herr talman! Wiggo Komstedt har frågat mig vilka\r\nåtgärder jag avser att vidta för att utländska\r\nmedborgare skall kunna kvarhållas i landet i\r\navvaktan på att brottmålsdomar kan verkställas.</pre><pre>En brottmålsdom kan i princip inte verkställas\r\nförrän den har vunnit laga kraft, dvs. normalt tre\r\nveckor efter domen. Några regler som tar särskilt\r\nsikte på utländska medborgare finns inte i detta\r\nsammanhang. I fråga om dem som tillfälligt vistas i\r\nSverige finns däremot olika regler som gör det\r\nmöjligt att säkerställa verkställigheten innan de\r\nlämnar landet.</pre><pre>En sådan regel är att den som saknar hemvist i\r\nSverige kan häktas oavsett brottets beskaffenhet\r\nom det finns risk för att han genom att lämna landet\r\nundandrar sig straffet. Häktning kan alltså bli\r\naktuell även om man kan förutse att den tilltalade\r\nbara skall bli dömd till böter.</pre><pre>Om den tilltalade är häktad och han döms till\r\nfängelse får han normalt bli kvar i häkte fram till\r\ndess fängelsestraffet kan verkställas. Döms den\r\ntilltalade däremot till böter skall han i de flesta fall\r\nsläppas fri vid domen. Den tid den dömde varit\r\nfrihetsberövad skall dock regelmässigt räknas av\r\nmot bötesstraffet. Ofta har frihetsberövandet varit\r\nså långt att bötesstraffet kan anses helt verkställt\r\ngenom domen.</pre><pre>Vid ringa bötesbrott kan häktning framstå som en\r\nalltför ingripande åtgärd. För sådana fall gäller att\r\nden tilltalade i första hand uppmanas att deponera\r\npengar till det belopp som kan beräknas komma att\r\nutdömas. Om personen i fråga inte vill betala\r\nfrivilligt kan åklagaren hos domstol begära att\r\ndennes egendom skall beläggas med kvarstad till ett\r\nvärde som svarar mot de böter som kan komma att\r\nutdömas. I avvaktan på kvarstadsbeslutet får polis\r\noch åklagare ta egendom i förvar. Kvarstad kan\r\nockså beslutas i samband med domen.</pre><pre>Om den tilltalade inte har egendom som kan\r\nbeläggas med kvarstad kan indrivning av böterna i\r\nvissa fall ske i den dömdes hemland. Det sker då\r\nmed stöd av internationella överenskommelser om\r\nverkställighet av brottmålsdomar. Sverige har\r\ningått denna typ av överenskommelse med bl.a. de\r\nandra nordiska länderna.</pre><pre>Den ordning som gäller ger enligt min mening goda\r\nmöjligheter att säkerställa verkställigheten av\r\ndomar som meddelas mot den som tillfälligt vistas i\r\nSverige. Jag avser därför inte att vidta några\r\nåtgärder.</pre><pre>Anf. 18  WIGGO KOMSTEDT (m):</pre><pre>Herr talman! Jag ber att få tacka justitieministern\r\nför svaret.</pre><pre>Vi har i Sverige många lagar som folk i allmänhet\r\ntycker är mycket konstiga, ibland rent av\r\nskrattretande.</pre><pre>Människosmuggling är ett allvarligt brott, som\r\nborde bestraffas därefter. Men vad händer i Sverige\r\nnär en utländsk medborgare ertappas med att begå\r\nbrott? I förra veckan kunde vi ta del av ett aktuellt\r\nfall där smugglarna fick tillbaka båten, pengarna\r\noch naturligtvis champagnen -- så att de kunde fira\r\navresan från de dumma svenskarna. Sedan lotsades\r\nde ut på internationellt vatten.</pre><pre>Våra lagar borde vara sådana att dessa personer\r\nkan hållas kvar till dess att domen har vunnit laga\r\nkraft. Tror någon att en dömd brottsling som fått\r\nlämna Sverige återvänder hit frivilligt för att betala\r\nböter eller avtjäna ett fängelsestraff? Möjligen\r\nskulle det vara för att svenska fängelser är rena\r\nlyxhotellen för vissa internationella brottslingar\r\njämfört med vad som finns i deras hemländer.</pre><pre>När de aktuella människosmugglarna har fått sin\r\ndom kommer de förmodligen att göra så som en\r\nTV-reporter uttryckte det hela: De öppnar det\r\nbruna kuvertet, skrattar och konstaterar att Sverige\r\när fantastiskt.</pre><pre>Det justitieministern sade i sitt svar är\r\nmotsägelsefullt och ger tyvärr inte stor tilltro till\r\nvårt rättsväsende. Man kan fråga sig: Om de fick ett\r\nbötesstraff utdömt, varför smugglarna inte fick\r\ndeponera pengar i stället för att ta med sig dem\r\nhem?</pre><pre>Tänk om det nu kommer en armada av fartyg från\r\nöststaterna som sätter i land tiotusentals flyktingar\r\noch sedan uppenbarligen kan återvända hem utan\r\nåtgärd! Det är definitivt inte bra signaler.</pre><pre>Justitieministern säger att hon inte avser att vidta\r\nnågra åtgärder. Jag är besviken, och jag är dess\r\nvärre inte ensam om det.</pre><pre>Anf. 19  Justitieminister GUN HELLSVIK\r\n(m):</pre><pre>Herr talman! Jag tror att Wiggo Komstedt och jag\r\ntalar förbi varandra. Vi utgår från specifika fall,\r\nsom massmedialt kanske inte har redovisats på ett\r\nkorrekt sätt. Jag var kanske inte heller tillräckligt\r\ntydlig i mitt svar.</pre><pre>Som jag sade har vi speciella regler när det gäller\r\nmänniskor som tillfälligt vistas i Sverige. Det\r\ninnebär att om dessa människor begår brott kan de\r\nhäktas, även om den häktningsgrund som skulle\r\ngälla personer som vistas permanent i Sverige --\r\nexempelvis sådana som Wiggo Komstedt och jag --\r\ninte föreligger. Så sker för att själva\r\ndomstolsförhandlingen skall kunna säkerställas.</pre><pre>Som också har skett i ett av de på senare tid aktuella\r\nfallen, släpps en person som dömts till fängelse inte\r\nfri, utan hålls kvar i häkte till dess att domen vunnit\r\nlaga kraft. Därigenom ges möjlighet att verkställa\r\nfängelsedomen. Den person som dömts till böter\r\nhar helt i enlighet med våra generella regler rätt att\r\navräkna den tid som avsuttits i häkte. Det var just\r\nvad som skedde i det aktuella fallet där böter\r\nutdömdes.</pre><pre>Man kan naturligtvis diskutera huruvida vi har rätt\r\npåföljder, dvs. om det är tillräckligt med böter. Vi\r\nkommer då emellertid in på en annan diskussion.</pre><pre>Det som gäller i det här fallet är i princip detsamma\r\nsom när en person inte frivilligt betalar sina böter,\r\noch vi i vissa situationer har möjlighet att omvandla\r\nböterna till ett frihetsberövande. Här har\r\nfrihetsberövandet ägt rum. Den tid som gäller\r\nenligt reglerna har med marginal suttits av, men\r\nnågra pengar skall däremot ej återbetalas.</pre><pre>Anf. 20  WIGGO KOMSTEDT (m):</pre><pre>Herr talman! Det är svårt att förstå det här\r\nresonemanget, justitieministern. Situationen är\r\negentligen inte sådan som den har skildrats.</pre><pre>Det sägs att den som begår brott och som tillfälligt\r\nvistas i Sverige kan dömas. Men hur definieras den\r\nperson som kommer hit som människosmugglare\r\noch som ertappas, sedan han någonstans har satt i\r\nland ett antal människor. Anses han vara en person\r\nsom tillfälligt vistas i landet -- brottet begås ju i och\r\nmed att han kommer hit? Jag tycker att det kanske\r\när en annan definition på brott än justitieministern\r\nger i sitt svar.</pre><pre>Sedan kan man alltid diskutera straffpåföljden. Jag\r\ntycker också att straffen vid människosmuggling är\r\nför lindriga. Justitieministern säger: Vi kanske har\r\nfel lagstiftning? Det är precis vad jag tycker att vi\r\nhar. Om vi är överens om det förstår jag inte\r\njustitieministerns sista mening: att hon inte avser\r\natt vidta några åtgärder.</pre><pre>Anf. 21  Justitieminister GUN HELLSVIK\r\n(m):</pre><pre>Herr talman! När jag använder uttrycket ''vistas\r\ntillfälligt i landet'' talar jag om personer som inte\r\nhar hemvist i Sverige. Vistelsen är inte kopplad till\r\nmedborgarskapet, utan till hemvisten.</pre><pre>Sedan svarade jag på själva frågan som gällde\r\nverkställighet av brottmålsdomar. Vi har där regler\r\nsom gör det möjligt för oss att verkställa\r\nbrottmålsdomarna. I det aktuella fallet är\r\nbötesstraffet verkställt enligt våra regler med den\r\ntid som personerna i fråga har varit\r\nfrihetsberövade.</pre><pre>I många andra sammanhang har jag däremot pekat\r\npå den översyn av straffrätten över huvud taget som\r\ngenomförs. Det är en stor och omfattande\r\nutredning som pågår när det gäller hela vårt\r\nstraffsystem och som är en för mig viktig fråga.\r\nDessutom ses möjligheterna till utvisning av icke\r\nsvenska medborgare, som gör sig skyldiga till brott,\r\növer. Jag har uttalat och håller fortfarande fast vid\r\natt ribban här ligger alldeles för högt.</pre><pre>Anf. 22  WIGGO KOMSTEDT (m):</pre><pre>Herr talman! Jag vet inte om vi kommer mycket\r\nlängre i den här diskussionen. Uppenbarligen har\r\njustitieministern och jag inte riktigt samma\r\nuppfattning, fast vi borde ha det. Den korta tid som\r\nman på grund av brottets art satt häktad i Sverige\r\nvar ju ganska få dagar. Det förhållandet skulle då\r\njämföras med att man inte behövde få något\r\npåföljdsstraff, som böter. Man kunde återvända till\r\nhemlandet med den kassa som införskaffats genom\r\natt smuggla människor hit, och därutöver hade man\r\ntillgång till båt, osv.</pre><pre>Jag tror inte att jag är ensam i min uppfattning. Att\r\nman genom att sitta häktad i Sverige några få dagar\r\nskulle ha avtjänat straffet för brottet att ta hit 50--\r\n60 människor och sätta dem i land på det här sättet\r\nkan inte överensstämma med det svenska folkets\r\nuppfattning. När vi diskuterar utländska\r\nmedborgares brott, vill jag betona att det är dålig\r\nhjälp för de människor som sköter sig i vårt land att\r\nvi har ett så liberalt synsätt -- tyvärr.</pre><pre>Överläggningen var härmed avslutad.</pre><pre>5 §  Svar på fråga 1992/93:227 om vapenlagen\r\noch EG:s s.k. vapendirektiv</pre><pre>Anf. 23  Justitieminister GUN HELLSVIK\r\n(m):</pre><pre>Herr talman! John Andersson har anfört att det av\r\nEG:s ministerråd i juni 1991 beslutade\r\nvapendirektivet träder i kraft den 1 januari 1993\r\noch att det kommer att gälla för Sverige i samma\r\nögonblick som EES-avtalet träder i kraft. Enligt\r\nJohn Andersson kommer Sverige då att ha dels ett\r\nvapendirektiv och dels vår egen vapenlag. Mot\r\ndenna bakgrund har John Andersson frågat mig hur\r\nregeringen kommer att hantera den uppkomna\r\nsituationen.</pre><pre>Det är riktigt att EG:s ministerråd i juni 1991\r\nutfärdade ett direktiv om kontroll av bl.a. förvärv\r\noch innehav av skjutvapen. Direktivet föreskriver\r\natt EG:s medlemsstater senast den 1 januari 1993\r\nskall anpassa sin nationella lagstiftning så att den\r\nuppfyller vissa i direktivet angivna minimikrav för\r\nkontroll av enskildas befattning med vapen inom\r\nmedlemsstaterna och i samband med överföringar\r\nav vapen mellan staterna.</pre><pre>Genom EES-avtalet kommer vissa av EG:s\r\nrättsakter att gälla även för Sverige. Dessa\r\nrättsakter, som finns särskilt angivna i en bilaga till\r\navtalet, omfattar emellertid inte det aktuella\r\ndirektivet om kontroll av vapen.</pre><pre>Den konfliktsituation som John Andersson\r\nbeskriver kommer således inte att uppkomma, och\r\nnågra omedelbara åtgärder från regeringen krävs\r\ndärför inte med anledning av EES-avtalet. Jag kan\r\ndäremot upplysa om att det inom\r\nJustitiedepartementet nu förbereds en översyn av\r\nvapenlagstiftningen, för att dels utreda vilka\r\nändringar av lagen som krävs vid ett fullt\r\nmedlemskap i EG, dels ta upp vissa spörsmål som\r\nväckts av riksdagen och dels göra regelverket mer\r\növerskådligt och lättillgängligt.</pre><pre>Anf. 24  JOHN ANDERSSON (v):</pre><pre>Herr talman! Jag tackar justitieministern för svaret\r\npå min fråga. Anledningen till frågan var att vi förra\r\nveckan hade en minidebatt om detta, och vi\r\nlyckades inte sprida något ljus över hur det\r\negentligen förhöll sig.</pre><pre>Nu tycker jag att jag har fått ett rakt besked:\r\nVapendirektivet kommer inte att beröra Sverige i\r\noch med EES-avtalet.</pre><pre>En sista fråga för kontrollens skull.\r\nGrundprincipen för vapendirektivet är ju att\r\ngränskontrollen för resande med vapen upphör.\r\nEnligt de uppgifter som jag har fått blir det fritt för\r\nmedborgarna i de tolv EG-länderna och för\r\nmedborgarna i de genom EES-avtalet anslutna\r\nländerna -- jag tänker då på Sverige -- att resa med\r\nvapen i bagaget mellan dessa länder. Vissa\r\nformaliteter måste uppfyllas, men gränskontrollen\r\nupphör. Är detta alltså felaktigt?</pre><pre>Anf. 25  Justitieminister GUN HELLSVIK\r\n(m):</pre><pre>Herr talman! John Andersson blandar ihop två\r\nsaker, nämligen frågan om gränskontroll och frågan\r\nom vapenlagen och vapendirektivens innebörd för\r\ninnehav och kontroll av vapen.</pre><pre>Om det var gränskontrollfrågorna som avsågs\r\nskulle frågan ha ställts till Finansdepartementet,\r\nsom handlägger den typen av frågor. Frågan om\r\nvapenlagen som sådan och dess koppling till\r\nvapendirektiven hanteras av oss på\r\nJustitiedepartementet. Det är alltså två olika\r\ndiskussioner.</pre><pre>Anf. 26  JOHN ANDERSSON (v):</pre><pre>Herr talman! I så fall återstår en hel del frågor, och\r\njag upprepar det som jag sade i debatten förra\r\nveckan: Man är väldigt sent ute, om det skall träffas\r\nett EES-avtal -- det är endast en månad kvar till den\r\n1 januari.</pre><pre>Vad jag har förstått har direktivet, med denna\r\ngrundprincip, varit tämligen okänt på\r\ndepartementet. Enligt uppgift fanns det ingen som\r\nhade kännedom om detta direktiv så sent som i\r\nseptember i år. Detta trots att direktivet är ett och\r\nett halvt år gammalt.</pre><pre>Då återstår intressanta spörsmål när det gäller\r\nfrågan om gränskontrollen. Vi har en rigorös\r\nvapenlagstiftning i Sverige, där man formligen\r\njagar ärliga medborgare som har lyckats få licens\r\nför ett gevär. Vad kommer att hända när vi får fri\r\nrörlighet att resa med vapen i bagaget?</pre><pre>Anf. 27  Justitieminister GUN HELLSVIK\r\n(m):</pre><pre>Herr talman! Det är inte rätt att säga att vi är sent\r\nute. Redan i våras, när jag i ett annat sammanhang\r\nfick en fråga om vapenlagen, informerade jag\r\nkammaren om att jag på Justitiedepartementet\r\nhade tagit initiativ till översyn av vapenlagen med\r\ntanke på EG-reglerna. Det är ingen nyhet.</pre><pre>Gränskontrollen ligger i första hand hos\r\nFinansdepartementet, som jag sade. Även där är\r\nett arbete på gång, och även där togs initiativet i\r\nvåras. Men eftersom jag inte är departementschef\r\npå Finansdepartementet, har jag inte aktuell\r\nkunskap om vad detta arbete har givit. Det har\r\nmycket tidigt funnits en medvetenhet om detta. Jag\r\nvet att initiativ togs redan i januari innevarande år\r\nnär det gäller gränskontrollfrågorna.</pre><pre>ANf. 28  JOHN ANDERSSON (v):</pre><pre>Herr talman! Då får jag väl vända mig åt ett annat\r\nhåll för att forska ytterligare i frågan. Jag tackar än\r\nen gång för svaret.</pre><pre>Överläggningen var härmed avslutad.</pre><pre>6 §  Svar på fråga 1992/93:182 om förslaget om\r\narbetslivsutveckling</pre><pre>Anf. 29  Arbetsmarknadsminister BÖRJE\r\nHÖRNLUND (c):</pre><pre>Herr talman! Hans Karlsson har i sin fråga\r\nredogjort för att allt fler riskerar att utförsäkras\r\nfrån arbetslöshetsförsäkringen. Mot bakgrund\r\nhärav har han frågat mig om jag är beredd att verka\r\nför att åtgärden arbetslivsutveckling omedelbart\r\nkommer till stånd när riksdagen fattat sitt beslut.</pre><pre>Svaret är att jag verkar för att arbetslivsutveckling\r\nskall komma i gång i så stor omfattning och så\r\nsnabbt som möjligt, dvs. fr.o.m. det datum som\r\nåtgärden enligt riksdagens beslut skall införas.</pre><pre>Anf. 30  HANS KARLSSON (s):</pre><pre>Herr talman! Jag tackar arbetsmarknadsministern\r\nför svaret. Jag kan samtidigt konstatera att jag inte\r\när nöjd med det, även om jag vet att tiden är knapp.</pre><pre>Vi har en lavinartad utveckling av arbetslösheten.\r\nVi har nått nivåer som vi inte kunde föreställa oss\r\nför ett år sedan. Den mycket kraftiga ökningen av\r\narbetslösheten har nu pågått under ganska lång tid.\r\nDet innebär att många tiotusentals människor har\r\nblivit eller står i begrepp att bli utstämplade från\r\narbetslöshetskassan. Vi kan ju till någon del\r\nföreställa oss vad detta betyder för den enskilde.\r\nMan står utan ekonomi och tvingas till\r\nsocialkontoret för att hålla nöden från dörren och\r\nklara livets nödtorft.</pre><pre>Därför tycker jag, och många med mig, att\r\narbetslivsutveckling är en bra åtgärd i den\r\nsituationen. Men problemet är att den kommer för\r\nsent. Många människor har redan hamnat i en\r\nbesvärlig situation.</pre><pre>Eftersom arbetsmarknadsministern menar att\r\narbetslivsutveckling inte kan komma till stånd\r\nförrän efter årsskiftet, vill jag fråga vilka initiativ\r\narbetsmarknadsministern är beredd att ta för att de\r\ntiotusentals människor som nu är på väg att stämpla\r\nut inte skall behöva göra detta. Det finns ju\r\nmöjligheter till en lösning efter årsskiftet.</pre><pre>Anf. 31  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag vet inte exakt vilken dag\r\nriksdagen fattar sitt beslut. Men jag vet att\r\narbetsmarknadsutskottet troligtvis justerar\r\nslutgiltigt i morgon.</pre><pre>Vi jobbar parallellt inom departementet med de\r\nförordningar som behövs. Jag kan lova att om\r\nriksdagen fattar beslut en viss dag i december, skall\r\nregeringen fatta beslut om förordnandena på\r\nregeringssammanträdet därefter.</pre><pre>Jag har talat med AMS-ledningen. De har all\r\nanledning att vara beredda och aktivt jobba ute på\r\narbetsförmedlingarna för den här åtgärden, så att\r\nde vet ett antal människor som omedelbart kan gå\r\nin i åtgärden när det blir lagligt tillåtet. Jag tror inte\r\natt Hans Karlsson kan begära att jag arbetar\r\nmycket fortare än så.</pre><pre>I övrigt försöker man nu att hålla ställningarna med\r\nolika beredskapsarbeten. Men de ökar inte så\r\nsnabbt. Det har jag sett.</pre><pre>Anf. 32  HANS KARLSSON (s):</pre><pre>Herr talman! Jag tackar för det och för\r\nansträngningarna att skapa beredskapsarbeten i\r\nväntan på beslutet. Jag har signaler från\r\nlänsarbetsnämnden hemma och från\r\narbetsförmedlingarna som tyder på att de har akut\r\nbrist på pengar till beredskapsarbeten. Om de\r\nskulle få mycket snabba signaler från\r\nArbetsmarknadsdepartementet och regeringen\r\nskulle det vara möjligt att förhindra att tiotusentals\r\nmänniskor stämplar ut. Jag skulle vilja ha en\r\nkommentar från arbetsmarknadsministern när det\r\ngäller möjligheten att ge dessa signaler.</pre><pre>Anf. 33  Arbetsmarknadsminister BÖRJE\r\nHÖRNLUND (c):</pre><pre>Herr talman! Min signal är mycket klar, rakt ut till\r\nalla arbetsförmedlingsorganisationer, kommuner\r\noch parterna på arbetsmarknaden: Förbered er nu\r\noch kör i gång när beslutet är fattat!</pre><pre>I beräkningarna har det sagts att man skall kunna\r\nha 20 000 i åtgärden. I den arbetslöshetssituation\r\nsom råder ser jag gärna att det blir hela 50 000. Det\r\när många som står utanför den ordinarie\r\narbetsmarknaden i dag. Den här åtgärden är viktig\r\noch riktig för att göra något för de pengar som\r\nannars enbart går till kontanta ersättningar.</pre><pre>Anf. 34  HANS KARLSSON (s):</pre><pre>Herr talman! Jag tror att dessa 50 000 platser gott\r\noch väl behövs. Det är bra att den signalen\r\nkommer.</pre><pre>Överläggningen var härmed avslutad.</pre><pre>7 §  Svar på fråga 1992/93:187 om\r\ndeltidsarbetslösheten</pre><pre>Anf. 35  Arbetsmarknadsminister BÖRJE\r\nHÖRNLUND (c):</pre><pre>Herr talman! Berit Andnor har frågat mig om jag\r\navser vidta någon åtgärd för att lösa de\r\ndeltidsarbetslösas problem.</pre><pre>Som jag tidigare framhållit i denna kammare\r\nmånga gånger pågår ett utredningsarbete vad gäller\r\narbetslöshetsförsäkringen. Uppdraget innebär att\r\nen allsidig översyn skall göras av det nuvarande\r\nregelverket. I detta sammanhang kommer den av\r\nBerit Andnor upptagna frågeställningen att\r\nbehandlas.</pre><pre>Jag vill även framhålla att i det nyligen framlagda\r\nförslaget om arbetslivsutveckling ingår att den\r\nförlängning av ersättningsperioden som sker när\r\nman deltar i denna åtgärd även skall gälla för de\r\ndeltidsarbetslösa.</pre><pre>Anf. 36  BERIT ANDNOR (s):</pre><pre>Herr talman! Jag tackar ministern för svaret. Det\r\nframgår mycket tydligt av det att\r\narbetsmarknadsministern inte tänker göra något åt\r\nde deltidsarbetslösas problem.</pre><pre>I dag är det en miljon människor som arbetar\r\ndeltid. Av dem är ungefär 80 % kvinnor. Många\r\ndeltidsanställda vill ju jobba deltid, men man\r\nberäknade i oktober att ungefär 330 000 människor\r\nskulle vilja arbeta mer tid om den möjligheten\r\nfanns. Detta är en ökning med 59 000 eller 34 %\r\njämfört med för ett år sedan.</pre><pre>De som är deltidsarbetslösa är färre. De är 83 000.\r\nAv dem är ungefär 80 % kvinnor. Reglerna för\r\ndeltidsstämplingen innebär att man bara får\r\nstämpla i 150 dagar. Därefter ställs man inför valet\r\natt säga upp sin anställning och stämpla på heltid\r\neller fortsätta att arbeta på deltid och inte klara sin\r\nförsörjning. Då blir man hänvisad till socialbidrag.</pre><pre>Just nu står 8 000--10 000 kvinnor inför denna\r\nsituation. Det är i sig ett omöjligt val. Det är nu det\r\nbehövs insatser. Det är nu regeringen måste göra\r\nnågot. Vi kan inte vänta på en utredning som inte\r\nens har detta med i sina direktiv.</pre><pre>Begränsningsregeln om 150 dagar finns i en\r\nförordning som kan ändras av regeringen. Har inte\r\nministern tänkt på det? Det är nu som regeringen\r\nmåste göra någonting åt de deltidsarbetslösas\r\nsituation.</pre><pre>Anf. 37  Arbetsmarknadsminister BÖRJE\r\nHÖRNLUND (c):</pre><pre>Herr talman! Utredningen blir klar i mars nästa år.</pre><pre>Socialdemokraterna tog bort 150-dagarsregeln\r\n1987. Då ökade deltidsarbetslösheten, trots goda\r\nkonjunkturer. Jag kommer mycket väl ihåg\r\ndebatten och argumenteringen då.</pre><pre>Nu finns ett annat problem som gör att det måste\r\ntas ett samlat grepp på arbetslöshetsfrågan.\r\nInkomsterna till arbetsmarknadsfonden räcker i\r\ndag till att täcka kostnaderna för 2 % öppen\r\narbetslöshet. Varje procentenhet därutöver kostar\r\n5,5 miljarder kronor. Jag tänker kalla parterna till\r\nmig för att diskutera den här frågan, för\r\nunderskottet i denna fond riskerar att under\r\növerblickbar tid öka i omfattning så att\r\ninkomsterna -- egenavgifter och\r\narbetsgivaravgifter -- troligtvis bara kommer att\r\nräcka till räntor. Så kan vi inte ha det.</pre><pre>Här krävs stort ansvarstagande. En regering med\r\n160 miljarder kronor i budgetunderskott kan inte\r\ngå in, utan parterna måste resonera hur vi skall\r\nklara det här med egenavgifter och\r\narbetsgivaravgifter. Man kan inte gå in i nya\r\nåtaganden i den budgetsituation som nu råder.</pre><pre>Det här är en stor och viktig diskussion, som jag tar\r\npå stort allvar. Jag känner också till hur jobbigt det\r\nkan vara för dem som arbetar deltid och riskerar att\r\ninte få de jobb som de vill ha.</pre><pre>Anf. 38  BERIT ANDNOR (s):</pre><pre>Herr talman! Ministern tar upp den ändring som\r\ngjordes 1987 i regeln. Jag vill påminna om att den\r\nändringen genomfördes i en annan\r\narbetsmarknadssituation. Det var kanske riktigt att\r\ngöra den då. Men det vi nu talar om är situationen\r\njust nu. Utredningen om arbetslöshetsförsäkringen\r\nhar faktiskt inte i sina direktiv fått i uppdrag att se\r\növer denna fråga. Det finns inget sådant uppdrag.</pre><pre>Jag har all förståelse för problemen med budgeten,\r\natt få ekonomin att gå ihop. Med i dag står 8 000--\r\n10 000 kvinnor inför ett omöjligt val att antingen\r\nsäga upp sig och stämpla på heltid eller att arbeta\r\npå deltid och inte klara sin försörjning utan bli\r\nhänvisad till socialbidrag. Regeringen skulle\r\nfaktiskt mycket enkelt kunna göra någonting åt\r\nsituationen genom att ändra regeln. Det finns även\r\nandra insatser som skulle kunna göras.</pre><pre>Anf. 39  Arbetsmarknadsminister BÖRJE\r\nHÖRNLUND (c):</pre><pre>Herr talman! Jag får väldigt många brev om alla\r\ndelfrågor i arbetslöshetsförsäkringsfrågan. Jag\r\nsänder över en del av dem, de principiellt viktiga,\r\ntill utredaren och hans grupp. Jag vet att de ser på\r\nalla delfrågor. Det måste man göra när man\r\ndiskuterar finansieringen i slutomgången.</pre><pre>Det finns mer än en åtgärd.\r\nArbetslivsutvecklingen, som riksdagen kommer att\r\nfatta beslut om i december, ger möjlighet att med\r\neget initiativ skaffa en bredd och en vidd så att man\r\ndels arbetar under en viss period, dels gör\r\nnågonting annat under den påtvingade\r\narbetslöshetsperioden.</pre><pre>Anf. 40  BERIT ANDNOR (s):</pre><pre>Herr talman! Men den här åtgärden,\r\narbetslivsutvecklingen, löser inte problemen. Vi\r\nhar från socialdemokratisk sida sagt att här är det\r\nviktigt att ta ett helhetsgrepp när det gäller de\r\ndeltidsarbetslösas situation. Det är just nu som\r\nsituationen är aktuell, inte senare då vi eventuellt\r\nhar ett utredningsresultat.</pre><pre>Här finns en möjlighet för regeringen att nu göra\r\nnågonting som drastiskt skulle förbättra situationen\r\nför i första hand de kvinnor som drabbas av\r\ndeltidsarbetslöshet på grund av den\r\nbegränsningsregel som finns i förordningen.</pre><pre>Överläggningen var härmed avslutad.</pre><pre>8 §  Svar på fråga 1992/93:206 om\r\narbetsmarknadsstödets fördelning</pre><pre>Anf. 41  Arbetsmarknadsminister BÖRJE\r\nHÖRNLUND (c):</pre><pre>Herr talman! Alf Wennerfors har frågat mig om\r\narbetsmarknadsstödets fördelning. Han undrar\r\nvarför stödet per arbetslös är större i Norrland än i\r\nStockholm.</pre><pre>Som Alf Wennerfors väl känner till är det AMS som\r\nfördelar de arbetsmarknadspolitiska medlen till\r\nlänsarbetsnämnderna. Fördelningen grundas på en\r\nutarbetad modell. Att i detalj beskriva detta\r\nfördelningsarbete skulle ta åtskillig tid, så jag får\r\nbegränsa mig till att ange några övergripande\r\nprinciper.</pre><pre>Det finns tre kriterier som styr fördelningen. De är\r\nstorleken på den målgrupp som anslaget är avsett\r\nför, svårigheten att lösa uppdraget och -- fast i\r\nmindre utsträckning -- resultat som tidigare\r\nuppnåtts.</pre><pre>Det innebär att antalet öppet arbetslösa och antalet\r\npersoner i åtgärder i ett län påverkar den fortsatta\r\ntilldelningen av medel. Men fördelningen påverkas\r\nockså av svårigheten att lösa uppgiften, och denna\r\nsvårighetsgrad utgörs, enkelt uttryckt, av hur\r\nmånga arbetssökande det finns i procent av\r\nbefolkningen. Resultatmåttet slutligen påverkas av\r\nhur antalet långtidsarbetslösa utvecklas.</pre><pre>Den procentuella fördelningen är inte låst en gång\r\nför alla utan justeras med hänsyn till utvecklingen\r\npå arbetsmarknaden. I oktober redovisade AMS en\r\npreliminär fördelning av de medel som föreslås i\r\nstabiliseringspropositionen, och utfallet blev då\r\nannorlunda än vid den fördelning som gjordes i\r\nsomras inför det nya budgetåret. I Stockholms län\r\när arbetslösheten procentuellt sett relativt låg, men\r\nden förhållandevis stora ökningen av\r\narbetslösheten kom att påverka fördelningen på så\r\nsätt att Stockholms andel ökade.</pre><pre>Ambitionen med fördelningsmodellerna är att\r\nuppnå ett effektivare resursutnyttjande och bättre\r\nkostnadsmedvetande hos länsarbetsnämnderna\r\noch arbetsförmedlingarna samt -- framför allt -- att\r\nvi för landet som helhet får bästa möjliga\r\narbetsmarknadspolitiska resultat. Självfallet är det\r\nockså viktigt att fördelningen upplevs som rättvis,\r\noch jag tror, med hänsyn till den grannlaga uppgift\r\nden här fördelningen är, att AMS\r\nfördelningsmodell fungerar tämligen väl.</pre><pre>Anf. 42  ALF WENNERFORS (m):</pre><pre>Herr talman! Jag ber först att få tacka\r\narbetsmarknadsministern för svaret.</pre><pre>Just nu är ca 45 000 öppet arbetslösa i Stockholms\r\nlän. Ca 45 000 är öppet arbetslösa i Norrland.\r\nNorrland får drygt 5 miljarder kronor, Stockholms\r\nlän 2,8 miljarder. Jag tycker att det är en felaktig\r\nfördelning. Den är orättvis. Jag har ingenting emot\r\nnorrlänningar, och jag är inte ute efter dem på\r\nnågot vis, men jag tycker att fördelningen borde\r\nvara annorlunda.</pre><pre>I svaret redovisas de principer som gäller för\r\nfördelningen. Dem är jag någorlunda medveten\r\nom. Men jag menar att dessa principer kanske var\r\nbra under 80-talet när arbetslösheten var\r\nannorlunda i Stockholms län och i Norrland.\r\nFramför allt var det längre arbetslöshetsperioder i\r\nNorrland, mycket kortare i Stockholms län, till en\r\nviss del. Nu är det annorlunda, inte minst i de\r\ntrakter där jag bor, nämligen Roslagen. Vi har\r\nväldiga problem vid Hallstavik. Egentligen skulle\r\nBörje Hörnlund ha varit på ett möte där för ett par\r\ndagar sedan, men arbetsmarknadsministern kunde\r\ndess värre inte komma.</pre><pre>Jag undrar om inte dessa regler borde ses över. Det\r\nsägs i svaret att det blev en litet annorlunda\r\nfördelning i somras. Men det var en väldigt liten\r\nändring. Jag undrar om inte\r\narbetsmarknadsministern kan hålla med mig om att\r\nprinciperna i det här läget och med tanke på det\r\nläge som vi ser framför oss borde ses över och\r\nändras.</pre><pre>Anf. 43  Arbetsmarknadsminister BÖRJE\r\nHÖRNLUND (c):</pre><pre>Herr talman! Var jag än är i landet får jag höra från\r\nalla län att de är orättvist behandlade. Det finns\r\nnågot enstaka undantag där man har sagt att man är\r\nnöjd med den fördelning som har skett.</pre><pre>Jag bevistar i denna svåra arbetsmarknadssituation\r\nalla träffar som länsarbetsnämndsdirektörerna har\r\nför att lyssna av dem. De för en omfattande debatt\r\nmed AMS ledning om fördelningsnycklar m.m.</pre><pre>För egen del behåller jag ca 50 miljoner kronor av\r\nde snart 40 miljarder kronor som fördelas till\r\narbetsmarkmnadsåtgärder. Om fördelningsnyckeln\r\när helt korrekt eller inte är svårt att säga, för det\r\nfinns inga perfekta fördelningssystem. Men jag tror\r\natt jag kan säga att man blir efter när arbetslösheten\r\nökar hastigt. Det är vad som har hänt i Stockholm.\r\nDet var därför som Stockholms län nu fick en\r\nmycket större andel, närmare bestämt 950 miljoner\r\nkronor.</pre><pre>Anf. 44  ALF WENNERFORS (m):</pre><pre>Herr talman! Jag har den allra största förståelse för\r\nsvårigheten att vara arbetsmarknadsminister i\r\ndagens läge. Men jag är mycket imponerad över det\r\nsätt på vilket arbetsmarknadsministern sköter\r\nsysslan. Men jag skulle vilja ha\r\narbetsmarknadsministern med på min tankegång\r\natt fördelningsprinciperna för närvarande och i det\r\nkommande läget inte är lika tillämpliga som de var\r\nunder 80-talet.</pre><pre>De 950 miljoner som arbetsmarknadsministern\r\nbetraktar som en väldigt stor andel betraktar vi som\r\nen inte särskilt stor andel för Stockholms län. Men\r\nvi ser naturligtvis olika på det. Om jag åtminstone\r\nkunde få en liten öppning mot att principerna bör\r\nses över, så att vi kunde komma till rätta med den\r\nsvåra arbetslöshetssituation som vi har i\r\nStockholms län. Det är ändå 45 000 människor som\r\när öppet arbetslösa. Tyvärr ser vi framför oss en stor\r\nökning.</pre><pre>Anf. 45  Arbetsmarknadsminister BÖRJE\r\nHÖRNLUND (c):</pre><pre>Herr talman! Arbetsmarknadsverket har som\r\nmyndighet denna uppgift i dag. Den debatt som jag\r\nhar mött runt om i landet, i alla län, gör att jag nu\r\nhar begärt att få en mycket gedigen föredragning\r\nom alla möjliga delproblem som finns i det här, för\r\natt på ett bra sätt kunna delta i debatten med\r\nlänsarbetsnämnderna och AMS ledning.</pre><pre>Överläggningen var härmed avslutad.</pre><pre>\r\n9 §  Svar på fråga 1992/93:144 om distributionen\r\nav försvarets livsmedelsöverskott till humanitär\r\nhjälp</pre><pre>Anf. 46  Statsrådet ALF SVENSSON (kds):</pre><pre>Herr talman! Ulla Pettersson har frågat mig när och\r\ntill vilka länder försvarets livsmedelsöverskott om\r\n400 ton har distribuerats.</pre><pre>Det överskott av livsmedel som Ulla Pettersson\r\nrefererar till förvärvades den 30 september i år, och\r\növerskottet finns nu på Läkarmissionens varulager\r\ni Sigtuna. Livsmedlen kommer med början denna\r\nvecka att distribueras till de tre baltiska staterna.</pre><pre>Anf. 47  ULLA PETTERSSON (s):</pre><pre>Herr talman! Jag får börja med att tacka för svaret\r\noch samtidigt uttrycka en stor glädje över att det\r\ninte var färskvaror i matpartiet. Beslutet fattades i\r\nmars, och nu är vi i november. Svaret på min fråga\r\när alltså att ingen mat fortfarande har levererats\r\nnågonstans.</pre><pre>Min naturliga följdfråga till statsrådet blir: Varför\r\nhar det blivit på det här sättet? Skall det verkligen\r\nbehöva vara så?</pre><pre>Anf. 48  Statsrådet ALF SVENSSON (kds):</pre><pre>Herr talman! Jag förstår mycket väl att man ställer\r\nden följdfrågan. Men vi var inte överens om -- det\r\nfinns ingen anledning att hålla det hemligt -- vad det\r\nskulle få kosta. Min uppfattning var att det här var\r\nen gång betalat och att vi inte skulle behöva ta\r\nbiståndsmedel för att betala det så att säga ett varv\r\ntill. Nu klarades det hela ändå upp den 30\r\nseptember, sedan man inte riktigt kunnat komma\r\növerens mellan Försvarsdepartementet och SIDA.\r\nMen det viktiga måste ändå vara att det hela är löst.\r\nMan var naturligtvis medveten om att det inte var\r\nfärskvaror.</pre><pre>Anf. 49  ULLA PETTERSSON (s):</pre><pre>Herr talman! Frågan var uppe på ministernivå\r\nredan den 30 juli, vill jag minnas. Då deltog\r\nbiståndsministern i en diskussion i Radio\r\nStockholm om detta. Redan då var det alltså uppe\r\npå så hög nivå i regeringen. Man kan inte annat än\r\nundra om relationerna inom regeringen är så dåliga\r\natt det skulle behöva ta så lång tid som från den 30\r\njuli fram till i dag innan man kunde komma överens\r\nom en sådan här sak, som ändå i förhållande till allt\r\nannat regeringen har att hantera måste vara en\r\nbagatell.</pre><pre></pre><pre>Dessutom blir en annan följdfråga naturlig: Vad\r\nhar hänt sedan den 30 september? Varför är maten\r\ninte levererad i dag om det var klart då?</pre><pre>Anf. 50  Statsrådet ALF SVENSSON (kds):</pre><pre>Herr talman! Det är inte alltid så enkelt som det\r\nlåter att genast transportera i väg den mat vi har och\r\nse till att den kommer till nytta. Det finns ju faktiskt\r\nmat på många håll -- det kan finnas anledning att\r\npeka på det när vi talar om Baltikum och Ryssland.\r\nDet gäller att hitta de grupper som inte har råd att\r\nköpa den mat som finns. Katastrofhandläggare har\r\nnyligen varit över och sett att det finns gott om mat,\r\nmen maten har inte rätt pris för dem som är sämst\r\nbemedlade. Då måste man hitta t.ex. en enskild\r\norganisation som har kanaler ut till de grupper som\r\när sämst ställda.</pre><pre>Vi har förtroende för att den organisation som har\r\nmaten i sitt förråd kommer att nyttja varorna och se\r\ntill att de kommer till rätt adressat. Det är viktigt\r\natt de kommer till rätt adressat -- inte enbart att det\r\nsker snabbt.</pre><pre>Anf. 51  ULLA PETTERSSON (s):</pre><pre>Herr talman! Jag förstår fuller väl att det är viktigt\r\natt hitta grupperna, men inte lär man hitta dem på\r\nLäkarmissionens varulager i Sigtuna. Det är alltså\r\ndär maten finns.</pre><pre>Det här leder mig in på en annan sak som också har\r\ndiskuterats. Jag vet att biståndsministern funderade\r\növer om det verkligen var till Baltikum det här\r\nmatpartiet skulle gå. Jag vill minnas att\r\nbiståndsministern nämnde Afrikas horn och södra\r\nAfrika, där vi vet att svälten är stor och oomtvistad.\r\nJag tror att SIDA också övervägde Jugoslavien.</pre><pre>Hur är livsmedelssituationen i dag i Baltikum? Var\r\nBaltikum det bästa stället? Missförstå mig nu inte\r\noch tro att jag vill ha någon ny långbänk. Jag vill att\r\nmaten skall komma i väg nu, men jag kan väl ändå\r\nfå ställa frågan.</pre><pre>Anf. 52  Statsrådet ALF SVENSSON (kds):</pre><pre>Herr talman! Det är ju inte så, som Ulla Pettersson\r\nmycket väl vet, att vi på UD U ser till att\r\ntransportera. Vi lämnade över ärendet till SIDA\r\nsom skulle inhandla av Försvarsdepartementet. Jag\r\nhar respekt för att SIDA ville komma ned så långt\r\nsom möjligt i pris. Affären gjordes så småningom\r\nupp till ett helt annat pris än det som aviserades från\r\nbörjan.</pre><pre>Det är helt rätt, som Ulla Pettersson säger, att det\r\nfanns resonemang om att man skulle kunna\r\nanvända varorna på andra håll. Det visade sig att en\r\ndel av varorna är av den karaktären att de inte är\r\nacceptabla i exempelvis muslimska länder; det rör\r\nsig om fläskkött och liknande. Det var då inte\r\nlämpligt att skicka maten till Afrikas horn eller till\r\nvissa regioner på Balkanhalvön.</pre><pre>Nu kan vi konstatera att maten är på gång. Den\r\nkommer till god användning, och ingenting har\r\nförfarits.</pre><pre>Anf. 53  ANDRE VICE TALMANNEN:</pre><pre>Jag föreslår ytterligare ett inlägg från vardera\r\ntalare.</pre><pre>Anf. 54  ULLA PETTERSSON (s):</pre><pre>Herr talman! Jag är inte så inbilsk att jag tror att det\r\nvar min fråga som satte fart på det här. Jag tror att\r\ndet är en ren slump, men jag är naturligtvis glad\r\növer att maten skall börja distribueras nu.</pre><pre>Jag vill bara avslutningsvis konstatera att om man\r\när balt och förlitar sig på hjälp från Sverige, vare sig\r\ndet gäller oljebistånd eller matbistånd, får man lov\r\natt vara tålmodig.</pre><pre>Överläggningen var härmed avslutad.</pre><pre>10 §  Svar på fråga 1992/93:169 om bistånd till\r\nIndonesien</pre><pre>Anf. 55  Statsrådet ALF SVENSSON (kds):</pre><pre>Herr talman! Ingela Mårtensson har frågat mig om\r\njag avser att verka för att Nordiska\r\ninvesteringsbanken ställer krav på Indonesiens\r\nrespekt för mänskliga rättigheter för att bistånd\r\nskall ges.</pre><pre>Frågan har ställts mot bakgrund av den stora\r\nkommersiella kredit om 55 miljoner US-dollar, som\r\nNordiska investeringsbanken förbundit sig att ge\r\nIndonesien. Jag tror att det är viktigt att i\r\nsammanhanget hålla isär de förutsättningar som\r\ngäller för å ena sidan vårt utvecklingsbistånd och å\r\nandra sidan förutsättningarna för lånegivning på\r\nkommersiella villkor. I det aktuella fallet avses en\r\nkommersiell lånegivning, vilket innebär att\r\nverksamheten inte tillförs medel från\r\nbiståndsanslaget. Nordiska investeringsbanken ger\r\nsålunda projektinvesteringslån på kommersiella\r\nvillkor för investeringar i kreditvärdiga\r\nutvecklingsländer. Sverige har tillsammans med de\r\nandra nordiska länderna ställt upp med en garanti\r\nsom täcker upp till 90 % av eventuella\r\nkreditförluster av dessa lån. Målsättningen med\r\nlånen är att främja de nordiska företagens\r\nmöjligheter att hävda sig på\r\nprojektexportmarknaden.</pre><pre>I Nordiska investeringsbankens stadgar anges att\r\nbanken skall ge lån på bankmässiga villkor och i\r\növerensstämmelse med samhällsekonomiska\r\nhänsyn för genomförandet av export av nordiskt\r\nintresse. Vid bedömningen av vilka länder banken\r\nlånar till följer man den policy som gäller för\r\nmotsvarande multilaterala institutioner, framför\r\nallt Världsbanken och dess ordinarie\r\nlåneverksamhet. Banken tar även hänsyn till den\r\npolicy som de nordiska\r\nexportkreditgarantiinstituten följer. Jag vill här\r\nframhålla att det för närvarande inte finns några\r\nsärskilda restriktioner i Världsbankens utlåning till\r\nIndonesien. Samma sak gäller för de nordiska\r\nkreditinstitutens garantigivning.</pre><pre>Vad beträffar deltagande från svensk sida i det nya\r\nbiståndskonsortiet för Indonesien under\r\nVärldsbanken, vill jag betona att någon förändring\r\njämfört med vår representation i det tidigare\r\nbiståndskonsortiet IGGI inte har skett. Sverige\r\ndeltar sålunda på observatörsnivå.</pre><pre>Anf. 56  INGELA MÅRTENSSON (fp):</pre><pre>Herr talman! Alf Svenssons svar avslutas med att\r\ndet inte har skett någon förändring. Men Sverige är\r\nju med i Nordiska investeringsbanken och inom\r\nden sker det ju en förändring så till vida att det är\r\nnytt att den investeringsbanken är med i den\r\nnystartade gruppen, CGI. Det var därför som jag\r\nställde den här frågan. Jag ställde den också mot\r\nbakgrund av de brott mot mänskliga rättigheter\r\nsom man i Indonesien gör sig skyldig till. Detta har\r\npåpekats av väldigt många olika institutioner, bl.a.\r\nav FN:s kommission för mänskliga rättigheter och\r\nAmnesty international, vilka har förvägrats att\r\nkomma in i landet för att se hur förhållandena är för\r\nt.ex. östtimoreser. Och detta trots att FN:s\r\nkommission för mänskliga rättigheter har\r\nuppmanat Indonesien att släppa in mänskliga\r\nrättighets-organisationer. Jag utgår ifrån att\r\nstatsrådet väl känner till den situation som råder\r\nnär det gäller Indonesien. Det förekommer brott\r\nmot mänskliga rättigheter i Östtimor och även i\r\nVästpapua -- icke att förglömma i detta\r\nsammanhang.</pre><pre>Mot den bakgrunden anser jag att man inte bara\r\nskall se till de kommersiella villkoren. Man måste\r\nockså se på vilka man hjälper och hur man hjälper\r\ndem. Detta uppfattas ju ändå av Indonesien som en\r\nform av hjälp. Jag har läst i en del internationella\r\ntidskrifter om hur tillfredsställd man är över att få\r\nhjälp på det vis som man nu får av Nordiska\r\ninvesteringsbanken. Man ser detta som ett tecken\r\npå politisk stabilitet och som att omvärlden har\r\naccepterat Indonesien utan att ställa några krav på\r\nmänskliga rättigheter, vilket inte är något orimligt\r\nkrav. Sådana krav ställdes av EG-länderna och\r\ntidigare av IGGI. På grund av att Holland ställde\r\nkrav på mänskliga rättigheter upplöstes IGGI,\r\neftersom Indonesien inte vill koppla ihop biståndet\r\nmed krav på mänskliga rättigheter. Det är klart att\r\nman inte vill, men jag tycker att Sverige ändå kunde\r\nverka för en sådan linje, att inte stödja ett land som\r\nbryter så fruktansvärt mot mänskliga rättigheter.</pre><pre>Anf. 57  Statsrådet ALF SVENSSON (kds):</pre><pre>Herr talman! Jag hoppas att vi naturligtvis skall\r\nvara helt överens om att vi skall opponera vid varje\r\ntillfälle då ett land bryter mot mänskliga fri- och\r\nrättigheter. Ingela Mårtensson sade att hon utgick\r\nifrån att statsrådet känner till att så är fallet i\r\nIndonesien, och då i synnerhet i Östra Timor. Jo\r\nvisst, det känner jag helt klart till. Jag hoppas att\r\nIngela Mårtensson å sin sida känner till att\r\nregeringen gång på gång har tagit upp detta och\r\nprotesterat mot det som där händer. Vi har också i\r\nVärldssamfundet åtnjutit respekt för de initiativ\r\nsom vi har tagit för att få FN:s kommission för\r\nmänskliga rättigheter att aktivera sig i frågan.</pre><pre>Vi talar nu om huruvida NIB skall hålla sig med\r\nandra bestämmelser och kriterier för sitt\r\nlångivande än vad Världsbanken tillämpar. Jag har\r\nsvårt för att tro att Ingela Mårtensson tycker att\r\ndetta vore rim och reson. I Världsbankens statuter\r\noch stadgar slås det -- självfallet, höll jag på att\r\nsäga -- mycket klart fast att man inte får ta en massa\r\npolitiska hänsyn när man sysslar med kommersiella\r\nkrediter. Det skulle naturligtvis medföra en mycket\r\nstor risk för att stormakterna bestraffade länder\r\neller gav favör åt sådana länder som beter sig på ett\r\nför stormakterna acceptabelt sätt.</pre><pre>Anf. 58  INGELA MÅRTENSSON (fp):</pre><pre>Herr talman! Jag tycker ändå att man skall kunna\r\nställa dessa krav. Det gjorde ju Holland när det\r\ngällde IGGI. Varför skulle inte också vi kunna\r\nframhålla sådana krav? Holland finns inte med i det\r\nnybildade CGI. Inom EG kom det också upp en\r\ndiskussion om att man inte kan se separat på frågan\r\natt denna form av stöd -- som det ändå måste\r\nuppfattas som -- skall vara kravlöst, när\r\nmottagarländerna så flagrant bryter mot mänskliga\r\nrättigheter. Jag tycker att detta måste beaktas.\r\nEftersom denna diskussion har förts inom EG,\r\nförstår jag inte varför Sverige inte kan ta upp en\r\nsådan diskussion i Nordiska investeringsbanken.\r\nBrotten mot mänskliga rättigheter är ju så\r\nuppenbara.</pre><pre>Anf. 59ALF SVENSSON (kds):</pre><pre>Herr talman! Precis som Ingela Mårtensson tycker\r\njag att frågan skall ställas. Samtidigt är det viktigt\r\natt -- som Sverige har gjort och gör -- motverka en\r\npolitisering av Världsbankens långivning. Det\r\nskulle vara svårt för oss som ett litet land i\r\nVärldssamfundet att uthärda en sådan politisering.\r\nNär detta väl är sagt följer som en konsekvens\r\ndärav att vi sedan inte skall hålla oss med olika\r\npolicy och kriterier inom de olika givarna av\r\nkommersiella krediter. Samma regler måste gälla\r\nför alla.</pre><pre>Jag vill återigen understryka att detta ingalunda är\r\ndetsamma som att man inte med alla till buds\r\nstående medel vid sidan av de kommersiella\r\nkrediterna skall påtala nödvändigheten av att\r\nmänskliga fri- och rättigheter upprätthålls och\r\nrespekteras.</pre><pre>Anf. 60  INGELA MÅRTENSSON (fp):</pre><pre>Herr talman! Jag beklagar att man inte kan ta upp\r\nden här frågan i Nordiska investeringsbanken.\r\nGenom den gav Sverige förra året ett visst bistånd\r\ntill Indonesien. I det sammanhanget bör vi ju kunna\r\nställa krav. Jag tycker inte att vi skall ge något\r\nbistånd till Indonesien, när läget i fråga om\r\nmänskliga rättigheter inte har förbättras -- det har\r\ntvärtom snarare försämrats under det senaste året.</pre><pre>Överläggningen var härmed avslutad.</pre><pre>11 §  Svar på fråga 1992/93:226 om Burundi</pre><pre>Anf. 61  Statsrådet ALF SVENSSON (kds):</pre><pre>Herr talman! Margareta Viklund har frågat mig\r\nvilka åtgärder Sverige är beredd att vidta för att\r\nstödja demokratiseringsarbetet i Burundi.</pre><pre>Burundi befinner sig i en intressant fas i både sin\r\npolitiska och sin ekonomiska utveckling. De\r\nallmänna valen samt presidentvalet nästa år utgör\r\nett steg i rätt riktning. Det finns också anledning att\r\npeka på de åtgärder som regeringen under senare\r\når vidtagit för att minska motsättningarna mellan\r\nde båda folkgrupperna hutu och tutsi. Dessa\r\nmotsättningar har som bekant tidigare lett till\r\nvåldsamma urladdningar. Min förhoppning är\r\ngivetvis att det ökade intresset för mänskliga\r\nrättigheter och demokrati skall bidra till ökad\r\nförståelse och biläggande av motsättningar i det\r\nburundiska samhället.</pre><pre>Vad avser svenskt bistånd arbetar sedan lång tid\r\ntillbaka svenska missionärer inom skol- och\r\nhälsoområdena. Däremot utgår för närvarande\r\ninget officiellt bilateralt bistånd till Burundi.\r\nSverige har nyligen erhållit vissa i huvudsak\r\nmuntliga propåer om valtekniskt stöd samt om\r\nbidrag till initiativ för att belysa frågor om nationell\r\nförsoning. Det är i dag för tidigt att uttala sig om\r\nbärkraften i dessa propåer och vilka våra\r\nmöjligheter vore att i så fall lämna ett svenskt stöd.\r\nMin generella inställning är emellertid att vi bör\r\nvara lyhörda för de önskemål som kan framkomma\r\nfrån Burundis sida om stöd åt landets demokrati-\r\noch försoningssträvanden.</pre><pre>Anf. 62  MARGARETA VIKLUND (kds):</pre><pre>Herr talman! Jag får tacka biståndsministern för\r\nsvaret på frågan.</pre><pre>Precis som biståndsministern säger är Burundis\r\nhistoria färgad av död, blod och elände. Landet\r\nligger ju inklämt mellan Zaire och Tanzania och är\r\nungefär lika stort som Småland. Sedan 1966 har\r\nBurundi varit en enpartistat, då monarkin\r\nslopades. En ny flerpartiförfattning godkändes\r\ngenom en folkomröstning den 9 mars i år. Den nu\r\ngällande författningen ersätter den som upphävdes\r\n1987 efter en statskupp som förde den nuvarande\r\npresidenten Pierre Boyoya till makten. Boyoya,\r\nsom hör till minoritetsfolket tutsi strävar ändå efter\r\natt ge majoritetsfolket hutu en utökad roll i landets\r\npolitiska liv.</pre><pre>Enligt den nya författningen får således politiska\r\npartier bildas under förutsättning att de stöder\r\nnationell enighet, att de inte identifieras med någon\r\nenskild etnisk eller religiös grupp och att de inte tar\r\nemot pengar från utlandet.</pre><pre>I april fick Burundi en ny regering som skall leda\r\nlandet fram till planerade allmänna val nästa år.\r\nDen nya regeringen innehåller i stort sett samma\r\npersoner som den förra, men nya partier har\r\nbildats.</pre><pre>I målet för Sveriges biståndspolitik ingår att stödja\r\nolika länders demokratiseringsprocesser och\r\narbetet för mänskliga rättigheter. I Burundi pågår\r\nuppenbarligen ett hårt arbete för att åstadkomma\r\ndemokrati och politisk ordning. Kan det i så fall\r\ninnebära att Sverige kommer att påta sig en\r\nutvidgad roll i biståndshänseende i fråga om det\r\nlandet, förutom det arbete som missionärerna\r\nutför? Jag tycker att det vore intressant att få veta\r\nnär budgetarbetet -- såvitt jag förstår -- det, nu är i\r\nfull gång.</pre><pre>Anf. 63  Statsrådet ALF SVENSSON (kds):</pre><pre>Herr talman! Som Margareta Viklund väl känner\r\ntill har vi klart och entydigt understrukit vår vilja att\r\nvara med och hjälpa till i den mån vi har resurser\r\noch kan i demokratiseringsprocesser var dessa än\r\näger rum. Precis som Margareta Viklund tycker jag\r\natt det som nu håller på att ske i Burundi är\r\nintressant. Det inger onekligen förhoppningar om\r\natt motsättningarna mellan hutu- och tutsifolken nu\r\nskall kunna mildras.</pre><pre>Jag kan försäkra att i den mån önskemålen litet\r\nmer -- om jag får använda uttrycket --\r\nmaterialiseras har vi möjligheter och vilja. Vi har\r\nmötts av en del sådana propåer. I juni\r\nsammanträffade statssekreterare Alf Samuelsson\r\nmed en regeringsdelegation från Burundi. Så det\r\nfinns och fortgår kontakter. Det finns en del\r\nönskemål om t.ex. hjälp med ledarutbildning. En\r\nsådan ansökan har överlämnats till BITS. Det finns\r\nockså vissa önskemål framförda om konferenser\r\nsom skall avhandla behovet av nationell försoning.\r\nDessa önskemål har framförts, dock icke så väldigt\r\npåfallande. Jag kan också nämna att både Alf\r\nSamuelsson och jag har fått mycket vänliga\r\ninbjudningar till Burundi, men tyvärr har vi inte\r\nmöjlighet att tacka ja. Burundi håller alltså på att\r\nskapa fastare relationer till Sverige och\r\nSkandinavien, och dem kommer vi icke alls att\r\navvisa.</pre><pre>Anf. 64  MARGARETA VIKLUND (kds):</pre><pre>Herr talman! Det låter hoppfullt. Burundi är ett\r\nland som verkligen behöver hjälp. Eftersom\r\nBurundi har stått under ett kolonialt inflytande från\r\nflera länder i Europa, är man -- såvitt jag kan\r\nförstå -- väldigt angelägen om att få en utökad\r\nkontakt med Sverige. Vi har ju tidigare inte haft\r\nnågot kolonialt inflytande i landet. De insatser som\r\nSverige som nation har gjort i Burundi liksom också\r\nkyrkornas missions insatser har varit mycket\r\nuppskattade.</pre><pre>För någon månad sedan träffade Burundis\r\npresident, Pierre Boyoya, representanter för de\r\ngodkända politiska partierna för att utvärdera den\r\npågående demokratiseringsprocessen och för att\r\nkomma överens om en tidsplan för det fortsatta\r\narbetet och för de kommande valen. En\r\nkommission med ansvar för de kommande valen\r\nkommer också att inrättas inom kort. I den skall det\r\ningå representanter för politiska partier,\r\nadministration, domstolsväsende och många andra\r\norgan. Kommissionen skall ledas av en domare.\r\nUtländska observatörer kommer också att finnas\r\nmed. Vore inte dessa förhållanden en god bas för\r\natt ge ett valtekniskt stöd?</pre><pre>Anf. 65  Statsrådet Alf Svensson (kds):</pre><pre>Herr talman! Jag kan gärna repetera att vi kan vara\r\nmed och ge ett valtekniskt stöd. När det hela blir\r\nmer formaliserat och när man vet när valet skall äga\r\nrum, tror jag att kontakterna mellan Burundi och\r\nSverige kommer att fördjupas. Vi har all anledning\r\natt intressera oss för att hjälpa till.</pre><pre>Herr talman! Avslutningsvis vill jag säga att\r\nmissionen har gjort utomordentliga insatser i\r\nförsoningsprocessen när det gäller att främja\r\ndemokratiseringen. Det finns anledning att betona\r\ndetta med en viss emfas, så att det noteras till\r\nprotokollet.</pre><pre>Anf. 66  ANDRE VICE TALMANNEN:</pre><pre>Jag medger ytterligare ett inlägg från vardera\r\ntalare.</pre><pre>Anf. 67  MARGARETA VIKLUND (kds):</pre><pre>Herr talman! Jag tolkar biståndsministerns inlägg\r\nså, att det som vi har att vänta och hoppas på är en\r\ninvit från Burundi att komma och hjälpa till, en mer\r\nformaliserad invit. Har jag tolkat biståndsministern\r\nrätt?</pre><pre>Anf 68  Statsrådet ALF SVENSSON (kds):</pre><pre>Herr talman! Ja.</pre><pre>Överläggningen var härmed avslutad.</pre><pre>12 §  Svar på fråga 1992/93:224 om stöd till offer\r\nför konflikten i det forna Jugoslavien</pre><pre>Anf. 69  Utrikesminister MARGARETHA AF\r\nUGGLAS (m):</pre><pre>Herr talman! Hans Göran Franck har frågat mig\r\nvad regeringen kommer att göra för egen del, via\r\nESK och Europarådets ministerkommitté, i det f.d.\r\nJugoslavien/Bosnien för att öka det humanitära\r\nstödet till konfliktens offer och för att stoppa\r\növergreppen.</pre><pre>En utförlig redovisning av internationella och\r\nsvenska insatser gavs nyligen vid en offentlig\r\nhearing i riksdagens utrikesutskott.</pre><pre>De internationella fredsansträngningarna i det\r\nforna Jugoslavien, och däribland det humanitära\r\nstödet, samordnas av Jugoslavienkonferensen i\r\nGenève under ledning av Cyrus Vance och Lord\r\nOwen. Ett flertal internationella organisationer\r\nmedverkar i arbetet såsom FN, EG, Islamiska\r\nkonferensen och ESK. Som medlem i ESK:s\r\nledningsgrupp, den s.k. trojkan, deltar Sverige i\r\nkonferensens styrkommitté.</pre><pre>Europarådet har stött Jugoslavienkonferensens\r\narbete i flera deklarationer. Enligt det\r\nkonstitutionsförslag som utarbetats av\r\nJugoslavienkonferensen för Bosnien-Hercegovina\r\nskall Europarådet övervaka och tillsätta domare för\r\nden MR-domstol vars uppgift blir att pröva brott\r\nmot mänskliga rättigheter som nedlagts i\r\nkonstitutionen. Europarådets ministerkommitté\r\nstödde detta förslag vid sitt senaste möte.</pre><pre>En av Jugoslavienkonferensens sex arbetsgrupper\r\nvilken leds av FN:s flyktingkommissarie Ogata\r\nkoordinerar den humanitära hjälpen. Sveriges\r\nkatastrofbistånd av vilket ca 140 miljoner kronor\r\nutbetalats hittills i år har i huvudsak kanaliserats via\r\nUNHCR och Internationella röda korset.</pre><pre>Det svenska biståndet har bl.a. bekostat\r\nbostadsprojekt för att göra det möjligt för\r\nflyktingarna att överleva vintern. Jag kan också\r\nnämna att 32 man från Försvarets räddningsverk\r\ndeltar i UNHCR:s landtransporter till Sarajevo.</pre><pre>För att möta de stora behoven och lindra det\r\nofattbara lidandet kommer regeringen i\r\ntilläggsbudgetpropositionen att föreslå att\r\nkatastrofbiståndsanslaget till Jugoslavien i år\r\nutökas till sammanlagt 300 miljoner kronor.</pre><pre>Landtransporterna till de mest krigsdrabbade\r\nområdena har ofta fått avbrytas på grund av\r\nkrigshandlingar. Det är därför min förhoppning att\r\nden FN-styrka om 6 000 man från NATO-länder\r\nsom nyligen utplacerades i Bosnien-Hercegovina\r\nskall lyckas i sin huvuduppgift att säkerställa\r\ntransporter av humanitär hjälp.</pre><pre>Den andra delen av Hans Göran Francks fråga är\r\nvad som görs för att stoppa övergreppen.</pre><pre>Konflikten i forna Jugoslavien är komplicerad och\r\nkännetecknas av avskyvärda övergrepp mot civila\r\nfrån främst den serbiska sidan. Detta har\r\nupprepade gånger fördömts av det internationella\r\nsamfundet.</pre><pre>Tiden räcker inte till för att göra en genomgång av\r\nJugoslavienkonferensens alla ansträngningar. I\r\nkorthet syftar konferensen, förutom den\r\nhumanitära hjälpen, till att få till stånd en\r\nvapenvila, förhindra en spridning av konflikten och\r\ngenom förtroendeskapande åtgärder möjliggöra en\r\ndialog mellan folkgrupperna och till slut uppnå en\r\npolitisk lösning.</pre><pre>ESK:s roll i Jugoslavienkonferensen har främst\r\nkommit att gälla förtroendeskapande åtgärder och\r\natt försöka bidra till att förhindra en spridning av\r\nkonflikten. Två missioner har etablerats med\r\npermanent närvaro dels i Kosovo, Sandjak och\r\nVojvodina, dels i Makedonien. En svensk diplomat\r\ndeltar för närvarande i Vojvodina.</pre><pre>Att förhindra övergrepp i en krigssituation är dock\r\nmycket svårt, i synnerhet som den ena sidan\r\nskoningslöst driver sina krigsmål vidare. En\r\ntillräcklig truppinsats för att helt stoppa den\r\nserbiska aggressionen skulle enligt många\r\nbedömare behöva vara mer omfattande än den som\r\nsattes in mot Irak i Gulfkriget.</pre><pre>Låt mig avslutningsvis nämna något om tankar som\r\nför närvarande finns för att skona civilbefolkningen\r\nmot övergrepp.</pre><pre>Den s.k. Corell-missionen som på ESK:s initiativ\r\nundersökte förekomsten av brott mot humanitär\r\nlag i det serbkontrollerade östra Kroatien har i\r\npreventivt syfte rekommenderat att en\r\ninternationell brottsdomstol ad hoc upprättas för\r\nJugoslavien. Denna skulle kunna utkräva ett\r\npersonligt ansvar av dem som begått grova brott.\r\nCorell-missionens förslag har av ESK sänts vidare\r\ntill FN:s expertkommission som tillsatts för att\r\nmotta och analysera information om brott mot\r\nhumanitär rätt i forna Jugoslavien. Sverige\r\navvaktar tills vidare expertkommissionens arbete.\r\nOm inte FN handlar inom en relativt snar framtid,\r\nkan Sverige komma att i ESK ta upp hela denna\r\nfrågeställning till granskning på nytt.</pre><pre>Vid säkerhetsrådets debatt om Bosnien-\r\nHercegovina i mitten av november diskuterades\r\nfrågan om att tillskapa säkra områden i Bosnien-\r\nHercegovina för flyktingarna. Säkerhetsrådet\r\nbeslöt undersöka hur sådana områden kan främjas.</pre><pre>Sådana säkra områden skulle kunna undanröja den\r\nvärsta nöden och ge flyktingarna tillfälligt skydd.\r\nDe får dock inte leda till att flyktingproblemet\r\npermanentas. En av Jugoslavienkonferensens\r\nbärande principer är att alla politiska lösningar i\r\nJugoslavienkonflikten, som innebär att\r\nflyktingarna inte kan återvända till sina hemorter,\r\nkommer att förkastas.</pre><pre>Om än långt ifrån tillräcklig bör utplacering av den\r\ntidigare nämnda styrkan om 6 000 man något\r\nunderlätta för flyktingarna att nå en tillflyktsort\r\nundan krigets fasor.</pre><pre>Anf. 70  HANS GÖRAN FRANCK (s):</pre><pre>Herr talman! Jag ber att få tacka utrikesministern\r\nför det utförliga sammanfattande svaret på min\r\nfråga om regeringens inställning och åtgärder i\r\ndenna fråga. Det finns många positiva saker som\r\nutrikesministern redovisar.</pre><pre>Bakgrunden till att jag ställde frågan var den\r\nhandläggning som förekommit den allra senaste\r\ntiden inom Europarådet, där jag är delegat. Där\r\ngörs nu särskilda ansträngningar för att förmå\r\nregeringar runt om i Europa, bland dem som är\r\nmedlemmar i Europarådet, att göra ytterligare\r\ninsatser. Det är mycket vällovligt att dessa aktioner\r\noch initiativ tas upp i så många länder som möjligt\r\ninom Europarådets ram.</pre><pre>I den rekommendation som kommer från\r\nEuroparådets parlamentariska församling nämns\r\nen fråga som jag var med om att väcka vid den\r\nsenaste sessionen, en fråga som nu markerats\r\nalldeles särskilt. Jag utgår från att utrikesministern\r\nkänner till de uttalanden det är fråga om. Det\r\nhandlar om en begäran att regeringarna skall\r\nanvända the Social Development Fund för att\r\nassistera personer som är hemlösa. Jag tycker att\r\ndet är ett viktigt förslag. Om man kommer med ett\r\nkonkret projekt finns det nämligen medel att få ur\r\ndenna fond. Jag skulle därför vilja fråga\r\nutrikesministern: Har denna fråga behandlats och i\r\nså fall på vilket sätt?</pre><pre>Anf. 71  Utrikesminister MARGARETHA AF\r\nUGGLAS (m):</pre><pre>Herr talman! Denna fråga anhängiggjordes också\r\nvid ministerkommitténs möte i Strasbourg den 5\r\nnovember. Sveriges inställning är klart positiv. I\r\nmitt anförande där framhöll jag att Sverige stödde\r\ndetta förslag och att vi via våra ledamöter i denna\r\nfonds styrelse skulle stödja förslaget. Jag tycker att\r\ndet är ett utmärkt förslag, att fondens medel kan\r\nanvändas till detta. Jag vill gärna säga att jag\r\nuppfattade det som en allmän uppslutning från\r\nministerkommitténs ledamöter, att man i detta\r\nhänseende i allra högsta grad skulle backa upp den\r\nparlamentariska församlingens initiativ.</pre><pre>Anf. 72  HANS GÖRAN FRANCK (s):</pre><pre>Herr talman! Jag är tacksam för att förslaget har\r\nfått en positiv behandling och att utrikesministern\r\nhar stött det. Men det räcker inte med att man\r\nstöder det. Det är fråga om att verkligen få i gång\r\nett projekt från svensk sida eller tillsammans med\r\nandra länder.</pre><pre>När jag väckte frågan i flyktingkommittén vid\r\nEuroparådet var det en rad länder som visade\r\nintresse t.o.m. för att samarbeta med Sverige. Jag\r\nundrar om utrikesministern kan säga någonting om\r\nhur hon tänker sig att detta skall förverkligas\r\npraktiskt.</pre><pre>Anf. 73  Utrikesminister MARGARETHA AF\r\nUGGLAS (m):</pre><pre>Herr talman! Det återstår att ta tag i hur det skall\r\nförverkligas praktiskt. Som jag förstår det lånar\r\ntydligen medlemsstaterna pengar ur den sociala\r\nfonden för att sedan sätta i gång projekt. Jag skall\r\ngärna ta med mig detta tillbaka till dem som\r\nhandlägger dessa frågor. Det är alltid en fördel att\r\nse att saker och ting utförs i praktiken. Jag vill gärna\r\ngöra det.</pre><pre>Jag måste nämna för Hans Göran Franck att det\r\ntyvärr är vissa speciella problem med den sociala\r\nfonden. Jag vet inte om han är medveten om det.</pre><pre>Anf. 74  HANS GÖRAN FRANCK (s):</pre><pre>Herr talman! Det kan finnas problem. Men de\r\nproblemen är inte av den arten att detta förslag inte\r\nskall gå att förverkliga. Det projekt jag tänker på\r\nsärskilt gäller hemlösa och även flyktingar. Jag\r\ntänker mig närmast att Sverige för egen del eller\r\ntillsammans med andra länder skulle kunna göra\r\nalldeles speciella insatser för att t.ex. skapa tak över\r\nhuvudet åt människor.</pre><pre>Jag tycker att det är mycket angeläget. Jag hade\r\nhoppats att detta behandlats mera inom\r\nutrikesdepartementet. Jag framförde detta till\r\nAnn-Cathrine Haglund, och delegationen i\r\nEuroparådet har varit ense. Jag hade hoppats att\r\ndetta skulle ha kommit litet längre på väg. Nu\r\nväntar jag på att utrikesministern kommer med\r\npraktiska åtgärder på denna punkt.</pre><pre>Anf. 75  Utrikesminister MARGARETHA AF\r\nUGGLAS (m):</pre><pre>Herr talman! Jag skall ta med mig frågan tillbaka.\r\nJag får se hur situationen är.</pre><pre>Överläggningen var härmed avslutad.</pre><pre>13 §  Svar på fråga 1992/93:208 om Svedabs\r\ninformation till barn</pre><pre>Anf. 76  Kommunikationsminister MATS\r\nODELL (kds):</pre><pre>Herr talman! Ulla Tillander har frågat mig vilka\r\nåtgärder jag avser vidta för att Svedabs information\r\nskall uppfylla de rimliga krav på saklighet och\r\nallsidighet som måste kunna ställas på information\r\nfrån ett bolag som är statligt och skattefinansieras.</pre><pre>Enligt riksdagens beslut om Öresundsförbindelsen\r\näger Vägverket och Banverket rätt att teckna aktier\r\nupp till maximalt 100 miljoner kronor i Svedab.\r\nSvedab är därmed ett statligt bolag. Det är däremot\r\ninte skattefinansierat. Öresundsförbindelsen samt\r\nde svenska anslutningarna skall finansieras i sin\r\nhelhet med avgifter från trafikanterna. Några\r\nanslag över statsbudgeten är inte aktuella.</pre><pre>Beträffande Svedabs verksamhet har bolaget två\r\nhuvuduppgifter. Svedab skall dels vara svenskt\r\nägarbolag i det konsortium som svarar för all\r\nverksamhet som avser kust-till-kust-förbindelsen,\r\ndels svara för all verksamhet som avser de svenska\r\nanslutningarna till förbindelsen. Regeringens\r\nuppgift är inte att detaljstyra denna verksamhet.</pre><pre>Prövningen av förbindelsen skall genomföras för\r\natt bl.a. säkerställa att förbindelsen inte står i strid\r\nmed kravet på en god miljö. Ansökan om tillstånd\r\nhar inlämnats till regeringen, Vattendomstolen och\r\nKoncessionsnämnden för miljöskydd. Jag är\r\növertygad om att samtliga dessa instanser kommer\r\natt genomföra sin prövning på ett självständigt och\r\nfullgott sätt.</pre><pre>Anf. 77  ULLA TILLANDER (c):</pre><pre>Herr talman! Jag vill tacka\r\nkommunikationsministern för svaret på min fråga.\r\nJag tycker faktiskt inte att jag har fått svar på frågan\r\nom lämpligheten i Svedabs information till\r\nelvaåringar.</pre><pre>Miljökonsekvenserna av ett eventuellt brobygge är\r\nännu inte behandlade. Därför är heller inte något\r\ndefinitivt beslut om att Öresundsbron skall byggas\r\nfattat. Det antyds också i svaret.</pre><pre>Intresset för och engagemanget i miljöfrågor ökar\r\nhela tiden. Medvetandet om att detta är en fråga\r\nsom framtiden hänger på växer hos alla, i synnerhet\r\nhos den unga generationen. I skolan arbetar man\r\nmycket för att bygga upp ett miljömedvetande\r\nteoretiskt och praktiskt.</pre><pre>Med sin kampanj tar inte Svedab medvetenheten\r\nom miljön hos unga människor på allvar. Svedab\r\ndesavouerar också enligt min uppfattning den\r\nmödosamma granskning som riksdag och regering\r\nunderkastar frågan. Därmed gör Svedab\r\nmiljömedvetandet hos unga människor en otjänst.</pre><pre>De barn Svedab riktar sig till kan uppleva\r\nkampanjen som vuxenvärldens litet nonchalanta\r\nhantering av frågor som är djupt engagerande. Man\r\nkan inte ifrågasätta Svedabs nit och iver att göra allt\r\nför att vara till lags. Bortsett från att ivern i sin\r\nensidighet kan te sig naiv finns ett allvarligt etiskt\r\nkrav på saklighet i information som är riktad till\r\nbarn.</pre><pre>Jag vill därför fråga kommunikationsministern om\r\ndet inte måste finnas en etisk ram av saklighet och\r\nobjektivitet som begränsar friheten att hantera\r\ninformationsuppgiften och om inte detta krav\r\nskärps när man riktar sig till barn. Borde inte kravet\r\naccentueras när informationen kommer från ett\r\nstatligt bolag?</pre><pre>Anf. 78  Kommunikationsminister MATS\r\nODELL (kds):</pre><pre>Herr talman! Jag håller med Ulla Tillander om att\r\nsåväl statliga som privata bolag i all information --\r\nsärskilt när den är riktad till barn -- måste hålla sig\r\ninom en strikt etisk ram för sakligheten. Det finns\r\nju myndigheter som prövar denna typ av frågor. Jag\r\ntillhör inte dem som har till uppgift att pröva\r\nhuruvida olika former av information från våra\r\nstatliga verk, bolag och företag ligger inom denna\r\netiska ram.</pre><pre>Däremot vill jag gärna säga att det viktiga just nu\r\när -- och där tror jag att Ulla Tillander och jag är\r\nhelt överens -- att vi ser till att den miljöprövning\r\nsom nu pågår blir så noggrann och så heltäckande\r\nsom över huvud taget är möjligt. Jag har mycket\r\ngoda förhoppningar om att de tre instanserna plus\r\nden internationella expertpanelen skall se till att så\r\nblir fallet.</pre><pre>Jag tror att syftet med informationen har varit att\r\ninformera om att förbindelsen utgör en\r\ninfrastruktursatsning, som är långsiktig och skall\r\nvara i väldigt många år och där de kommande\r\nbrukarna är dagens ungdom. Jag tror att Swedab\r\nmed dessa brev från klubben har velat få unga\r\nmänniskor att fundera på vad förbindelsen mellan\r\nvåra två nordiska länder kan leda till när det gäller\r\natt bygga upp kontakter och skapa ett ökat utbyte i\r\nframtiden med ungdomar på andra sidan sundet.</pre><pre>Anf. 79  ULLA TILLANDER (c):</pre><pre>Herr talman! Jag håller självklart med\r\nkommunikationsministern om att miljöprövningen\r\nmåste vara helt avgörande. Men invändningen mot\r\nhela den kampanj som vi nu diskuterar är att man\r\nhelt enkelt föregriper beslut som ännu inte är\r\nfattade. Det kan upplevas såsom en missaktning av\r\nriksdagens och regeringens rätt att först pröva\r\npremisserna och sedan besluta. Respekten för den\r\ndemokratiska beslutsgången ökar inte hos elva-\r\nåringar, om de märker att ett reklambolag utan att\r\nblinka helt enkelt sätter sig över de demokratiska\r\nspelreglerna i en sådan här viktig fråga.</pre><pre>Exemplets makt är stor. Kommunikationsministern\r\nmåste hålla med om att skolans ansträngningar att\r\nfostra till respekt för de demokratiska spelreglerna\r\ninte underlättas genom ett sådant här agerande.</pre><pre>Anf. 80  Kommunikationsminister MATS\r\nODELL (kds):</pre><pre>Herr talman! Jag upprepar gärna att det är mycket\r\nviktigt att informationen håller sig inom strikta\r\ngränser för sakligheten och att det också finns en\r\netik i detta sammanhang. Jag tycker även att man\r\nmåste väga in att det finns ett beslut som bygger på\r\nmycket stora majoriteter i såväl Sverige som\r\nDanmark om att det skall till en fast förbindelse av\r\ndetta slag samt att resp. länders regeringar och\r\nriksdagar har anslagit dessa pengar för att arbetet\r\nskall komma i gång med en första fas i\r\nmiljöprövningen.</pre><pre>Jag måste ändå konstatera att det hittills verkar som\r\nom kravet på saklighet är uppfyllt. Det är inte min\r\nsak att pröva detaljerna i informationen.</pre><pre>Anf. 81  ULLA TILLANDER (c):</pre><pre>Herr talman! Miljöprövningen kan ändå inte vara\r\nen detalj utan måste vara helt avgörande för om en\r\nbro kan komma till stånd. Först när ett slutgiltigt\r\nbeslut är fattat, kan rimliga kampanjer komma i\r\nfråga. Sydsvenska Dagbladet har tagit upp denna\r\nkampanj i en artikel med rubriken ''Barn lockas bli\r\nbrovänner''. Man har även frågat eleverna i en\r\nskola i Staffanstorp utanför Malmö vad de anser.\r\nOckså barnen har reagerat mot kampanjen. En\r\nelev säger: Jag trodde att det var bestämt att bron\r\nskulle byggas när jag läste vad de skrev. Det skulle\r\nockså vara roligt att få åka helikopter. Det där med\r\nmindre avgaser lät bra, men jag vet inte om det är\r\nsant.</pre><pre>En annan elev säger: Där står bara bra saker. Där\r\nstår inget dumt, men de vill nog inte skriva det\r\ndumma.</pre><pre>En tredje elev frågar: Hur kan de lova ut priser, när\r\ndet inte är bestämt att bron skall byggas?</pre><pre>Enligt min uppfattning är barnen egentligen\r\nklokare än de här kampanjmakarna.</pre><pre>Anf. 82  Kommunikationsminister MATS\r\nODELL (kds):</pre><pre>Herr talman! Jag tror att barnen är mycket\r\nvaksamma, vilket även framgår av de citat som Ulla\r\nTillander läste upp.</pre><pre>I sin fråga undrade Ulla Tillander varför datum för\r\ninvigningen är fastställt. Det är fastställt sedan ett\r\nhalvår tillbaka för att klargöra förutsättningarna för\r\nhela projektet. Det har naturligtvis ingenting att\r\ngöra med just denna broklubb.</pre><pre>Anf. 83  ANDRE VICE TALMANNEN:</pre><pre>Jag medger ytterligare ett inlägg från vardera\r\ntalaren.</pre><pre>Anf. 84  ULLA TILLANDER (c):</pre><pre>Herr talman! Miljöprövningen, som har ansetts\r\nvärd att särskilt omnämnas i\r\nregeringsförklaringarna, framstår såsom ett spel för\r\ngalleriet. Jag hoppas att så inte är fallet.</pre><pre>Även om Svedab kanske har vunnit en liten seger\r\nbland elva-åringarna, har vi alla samtidigt på detta\r\nsätt förlorat något, om respekten för spelreglerna i\r\nsamhället negligeras. Enligt min uppfattning borde\r\nSvedab dra tillbaka sin kampanj. Det är just nu inte\r\nläge för en sådan.</pre><pre>Anf. 85  Kommunikationsminister MATS\r\nODELL (kds):</pre><pre>Herr talman! Jag vill avslutningsvis säga att jag\r\ndelar Ulla Tillanders uppfattning att det är viktigt\r\natt den mycket omfattande miljöprövning av hela\r\ndetta projekt som för närvarande pågår blir så\r\nnoggrann och heltäckande som över huvud taget är\r\nmöjligt.</pre><pre>Överläggningen var härmed avslutad.</pre><pre>14 §  Svar på fråga 1992/93:213 om Postens\r\norganisationslösningar</pre><pre>Anf. 86  Kommunikationsminister MATS\r\nODELL (kds):</pre><pre>Herr talman! Sten-Ove Sundström har frågat mig\r\nom jag avser att vidta några åtgärder så att\r\nPostverkets planer på terminaler och åtföljande\r\ntransportlösningar stämmer överens med de beslut\r\nsom riksdagen har fattat om miljövänliga och\r\nsamhällsekonomiska transporter.</pre><pre>Riksdagen har givit Postverkets styrelse i uppdrag\r\natt lösa postservicen i Sverige. Riksdagen har\r\nangivit mål för ekonomisk lönsamhet, servicenivå\r\noch kvalitet. Hur dessa mål skall uppfyllas har\r\növerlämnats till Postverkets styrelse och ledning att\r\navgöra. I årets treårsplan har Postverket redovisat\r\natt man nått de mål som riksdagen har ställt, vilket\r\när tillfredsställande.</pre><pre>Postverkets styrelse och ledning ser för närvarande\r\növer antalet brevsorteringsterminaler i landet. En\r\növersyn av dessa är angelägen på grund av de\r\nförändringar som sker genom användandet av ny\r\nteknik och sjunkande brevvolymer. Den allt\r\nsnabbare förändringstakten ställer höga krav på\r\nPostverkets organisation att anpassa sig i tid för att\r\nmildra konsekvenserna och kunna upprätthålla en\r\ngod postservice till alla till rimliga priser.</pre><pre>Mitt förtroende för Postverkets styrelse är stort,\r\noch som jag har sagt i ett tidigare svar till Sten-Ove\r\nSundström förutsätter jag att Postverkets styrelse\r\ngör de affärsmässiga bedömningar vad avser\r\nPostverkets distributionssystem som är mest\r\nlämpliga för verksamheten när beslut i frågan tas.</pre><pre>Anf. 87  STEN-OVE SUNDSTRÖM (s):</pre><pre>Herr talman! Jag tackar statsrådet för svaret på min\r\nfråga. Statsrådet uppger att riksdagen har angivit\r\nmål för ekonomisk lönsamhet, servicenivå och\r\nkvalitet. Så långt är det riktigt. Det är också riktigt\r\natt Postverkets styrelse har till uppgift att göra de\r\naffärsmässiga bedömningarna.</pre><pre>Det var dock egentligen inte detta som min fråga\r\ngällde. Jag har pekat på de planer som föreligger\r\noch som minst sagt medför underliga\r\ndistributionsvägar. Jag kan ta några konkreta\r\nexempel som berör vårt nordligaste län.</pre><pre>Om jag såsom kirunabo postar ett brev till min\r\ngranne, får detta brev göra en utflykt på nära 70\r\nplus 70 mil, dvs. 140 mil, innan det når min granne.\r\nDet skall först flygas från Kiruna till Umeå, nära 70\r\nmil. Hälften av den post som flygs till Umeå skall\r\nsedan flygas tillbaka under samma dygn.</pre><pre>Från Norrbotten till Västerbotten, dvs. från Kiruna\r\noch Luleå till Umeå, går det ungefär fem flygplan\r\nvarje dygn tur och retur med post. 50 % av posten\r\nskall flygas tillbaka. Man kan verkligen fråga om\r\ndet är miljövänligt och samhällsekonomiskt riktigt\r\natt utföra dessa transporter på detta sätt med tanke\r\npå de beslut som riksdagen har fattat om att vi skall\r\nvärna om miljön. Dessutom skall en stor del av den\r\npost som i dag fraktas med järnväg föras över till\r\nlandsvägstransporter.</pre><pre>De här planerna är visserligen inte realiserade till\r\nhundra procent, men jag tror att det är angeläget\r\natt det ges en signal från central nivå om att dessa\r\nplaner på transporter strider mot riksdagsbeslut,\r\neller åtminstone inte är väl anpassade till besluten.\r\nMan går här motsatt väg och förlänger de redan\r\nlånga transportvägarna. Det leder till att flygplan\r\nåker tur och retur med samma post. Om man hade\r\nett vettigt terminalsystem skulle man inte behöva\r\nha en sådan transportplan. Därmed skulle man\r\nkunna göra samhällsekonomiska vinster och bättre\r\nkunna hantera vår gemensamma miljö. Det är det\r\nsistnämnda som min fråga egentligen berörde, men\r\nden har inte statsrådet svarat på.</pre><pre>Anf. 88  Kommunikationsminister MATS\r\nODELL (kds):</pre><pre>Herr talman! Sten-Ove Sundström säger att han har\r\npekat på planer som föreligger. På den punkten har\r\nhan delvis fel. Sten-Ove Sundström beskriver i sin\r\nfråga ett flygkoncept som faktiskt inte alls\r\növerensstämmer med den regionala utredningens\r\nförslag. Dessutom kan tilläggas att posten till och\r\nfrån Kiruna flygs också i dag, liksom posten från\r\nLuleå och söderut.</pre><pre>Det finns inte heller något beslut om övergång från\r\njärnvägstransporterna till biltransporter. Vid ett\r\ngenomförande kommer transporter att upphandlas\r\nfrån den entreprenör som kan svara upp mot\r\nPostens krav på transporttider till lägsta kostnad.\r\nDet är de principer som Sten-Ove Sundström och\r\njag diskuterade vid en frågedebatt för ungefär ett år\r\nsedan. De principerna gäller fortfarande. Besluten\r\nhar ännu inte fattats i denna fråga. Men det är\r\nPostverkets styrelse som skall fatta besluten.</pre><pre>Anf. 89  STEN-OVE SUNDSTRÖM (s):</pre><pre>Herr talman! Det är riktigt att de definitiva\r\nbesluten inte har fattats. Det är därför jag väcker\r\nfrågan igen. Jag beskriver de preliminära planer\r\nsom ännu inte finns i realiteten. Om man skall\r\nkunna påverka ett myndighetsbeslut på något sätt\r\nbör man göra det innan de definitiva besluten har\r\nfattats.</pre><pre>Det finns en stor oro för att man i sin strävan att\r\nkoncentrera organisationen och verksamheten, kan\r\ngöra distributionssystem som inte är förenliga med\r\nvår omtanke om miljön och samhällsekonomin.\r\nNär man flyger post kors och tvärs över vårt land\r\ngäller det inte bara hastigheten. Ibland kan det gå\r\nlika snabbt att transportera posten på järnväg. Man\r\nkan konstruera terminalsystemet på ett sådant sätt\r\natt man uppfyller den miljövänlighet som vi\r\neftersträvar i vårt transportväsen.</pre><pre>Jag tycker att statsrådet bör hänga med litet grand\r\ni vad som händer och sker. Det finns andra\r\nalternativa planer. Man behöver göra en ordentlig\r\nmiljöanalys innan man sätter den nya\r\norganisationen i sjön. Det tror jag är värdefullt för\r\nsamhällsekonomin och miljön.</pre><pre>Anf. 90  Kommunikationsminister MATS\r\nODELL (kds):</pre><pre>Herr talman! Jag vet inte hur Sten-Ove Sundström\r\ntansporterar sig själv fram och tillbaka mellan\r\nKiruna och Stockholm. Han måste själv göra en\r\nbedömning utifrån miljöaspekter, tidsåtgång,\r\neffektivitet osv. Samma rätt att fatta beslut har\r\nriksdagen gett Postverket. Man har gett dessa\r\nramar.</pre><pre>Jag tror att det vore mycket olyckligt om riksdagen\r\noch regeringen skulle detaljstyra. Vi kan\r\nnaturligtvis införa ytterligare restriktioner i beslut,\r\ndär vi säger att vissa element skall väga tyngre än\r\nandra. Det som är överordnat för Postverket tror\r\njag ändock är att vi skall ha en effektiv och bra\r\npostbefordran i vårt land -- inte minst i de norra och\r\nglest befolkade delarna av Sverige.</pre><pre>Anf. 91  STEN-OVE SUNDSTRÖM (s):</pre><pre>Herr talman! I dag fungerar övernattsbefordran av\r\npost till norra Sverige mycket bra. Det finns en oro\r\nför att den skall försämras. Men det finns framför\r\nallt en oro för att man inte skall nå de mål vi har satt\r\nupp för miljövänliga transporter och\r\nsamhällsekonomisk verksamhet, när man\r\nkoncentrerar organisationen så som man nu gör.</pre><pre>De föreliggande planerna, även om de är\r\npreliminära, innebär att man enbart skall ha en\r\nterminalort i den norra delen -- en fjärdedel -- av\r\nSverige. Transporterna blir då mera\r\nkoncentrerade, och man blir beroende av\r\nlufttransporter på ett helt annat sätt.</pre><pre>Postverket har en bra service i dag. Men vi är\r\noroliga för att den skall försämras. Därför finns det\r\nanledning att peka på de faktorer som kan bli\r\nbesvärliga i en framtid när det gäller vårt värn om\r\nmiljön och våra transporter.</pre><pre>Jag tycker därför att statsrådet bör ta sig en titt på\r\nde förslag som finns -- inte minst från facken i\r\nNorrbotten -- där man har jobbat fram alternativ\r\nsom kan klara vår gemensamma miljö och\r\nsamhällsekonomin på ett betydligt bättre sätt än\r\nmed de preliminära planer som föreligger i dag.</pre><pre>Överläggningen var härmed avslutad.</pre><pre>15 §  Svar på fråga 1992/93:218 om\r\nRödkobbsleden och miljön</pre><pre>Anf. 92  Kommunikationsminister MATS\r\nODELL (kds):</pre><pre>Herr talman! Pär Granstedt har frågat statsrådet\r\nGörel Thurdin om vilka åtgärder hon ämnar vidta\r\nför att säkerställa att färjetrafiken genom\r\nStockholms skärgård får bästa möjliga utformning\r\nur miljösynpunkt.</pre><pre>Arbetet inom regeringen är så fördelat att det är jag\r\nsom skall besvara frågan.</pre><pre>Jag vill inledningsvis nämna att ett av regeringens\r\ntrafikpolitiska mål är att skapa mindre\r\nresurskrävande och miljöbelastande\r\ntransportsystem. Detta gäller även för färjetrafiken\r\ntill och från Stockholm, som även är en fråga av stor\r\nregional betydelse.</pre><pre>Pär Granstedt refererar i sin fråga till den utredning\r\nom färjetrafiken till och från Stockholmsregionen\r\nsom överlämnats till\r\nKommunikationsdepartementet. I utredningen har\r\nde sjö- och landbaserade person- och\r\ngodstransporterna till och från Stockholmsregionen\r\nkartlagts. Utredningen har även lämnat förslag till\r\nåtgärder för att bl.a. minska färjornas\r\nmiljöpåverkan i skärgården.</pre><pre>Jag anser att utredningen är ett värdefullt underlag\r\nför den fortsatta diskussionen i och mellan\r\nkommuner, regionala organ och statliga\r\nmyndigheter om hur man skall uppnå effektiva och\r\nmiljövänliga transporter i Stockholmsregionen. Jag\r\nvill dock avvakta med utförligare kommentarer om\r\nutredningen till budgetpropositionen.</pre><pre>Anf. 93  PÄR GRANSTEDT (c):</pre><pre>Herr talman! Jag ber att få tacka\r\nkommunikationsministern för svaret på min fråga.\r\nJag ställde den framför allt som en plan- och\r\nmiljöfråga, och det var därför som jag väntade mig\r\natt planministern skulle svara. Men jag sätter stort\r\nvärde på att jag nu får ett svar av\r\nkommunikationsministern. Jag kanske inte sätter\r\nfullt så stort värde på innehållet, eftersom svaret\r\ninte innehöll särskilt mycket. Jag skall med stor\r\nspänning läsa budgetpropositionen där jag tydligen\r\nskall få ett utförligare svar.</pre><pre>Det här är en miljöfråga av mycket stor räckvidd\r\nför Stockholms skärgård. Stockholms skärgård är i\r\nsin tur en miljö som får beskrivas som världsunik.\r\nVi sysslar således med ett mycket känsligt område.</pre><pre>Vi vet alla att den utredning som jag och statsrådet\r\nrefererade till åter tar upp tanken på att spränga en\r\nny farled genom Rödkobbsfjärden, vilket är ett\r\nstort ingrepp. Det vore bra om jag kunde få\r\nbekräftat från statsrådet att regeringen kommer att\r\nse till att den frågan blir föremål för en utförlig\r\nmiljöprövning innan man går vidare med tanken på\r\nen ny farled. Man bör också förutsättningslöst\r\npröva om det går att minska färjetrafikens\r\nbelastning på Stockholms skärgård. Det kan t.ex.\r\nske genom hastighetsbegränsningar och genom att\r\nman ser till att delar av färjetrafiken samlas i andra\r\nhamnar än Stockholm.</pre><pre>Anf. 94  Kommunikationsminister MATS\r\nODELL (kds):</pre><pre>Herr talman! Pär Granstedt och jag har det\r\ngemensamma intresset att verkligen slå vakt om\r\nden unika naturresurs som Stockholms skärgård\r\nutgör. Det är regeringens samlade intentioner att se\r\ntill att så sker.</pre><pre>Sjöfartsverket ansvarar för inrättandet av allmänna\r\nfarleder. Det sker i enlighet med vattenlagen och\r\nnaturresurslagen. Det är de instrument som\r\nanvänds. Jag utgår ifrån att prövning av nya\r\nfarleder generellt sett sker enligt gällande\r\nlagstiftning. Det finns kanske ingen direkt\r\nautomatik i vilka leder som skall prövas enligt olika\r\nkapitel i de olika lagarna. Detta kan jag inte svara\r\npå. Det är en fråga som får beredas av\r\nMiljödepartementet. Det är dock helt klart att det\r\nskall ske en noggrann miljöprövning av nya\r\nfarleder.</pre><pre>Herr talman! Jag vänder mig litet grand emot den\r\nallt oftare framförda uppfattningen att man skall\r\nspränga sig fram med stora ingrepp. Jag läste en\r\nledarartikel för en tid sedan som talade om att man\r\nskulle spränga bort kobbar och skär. Man får en\r\nkänsla av att skärgården kommer att ommöbleras\r\ntill oigenkännlighet. Om jag har förstått\r\nutredningen rätt handlar det om att spränga bort ett\r\nsmärre grund på ett stort antal meters djup. Man\r\nskall spränga med ett material -- inte dynamit -- som\r\när långsamverkande och expanderande. Materian\r\nforslas bort till någon djupgrav. Jag tror att\r\ningreppen i naturen inte kommer att märkas så\r\nmycket som man har haft anledning att tro när man\r\nhar lyssnat till den offentliga debatten. Icke desto\r\nmindre är det självklart oerhört viktigt att man\r\nnoggrant utreder de långsiktiga\r\nmiljökonsekvenserna av nya farleder i denna\r\nmycket känsliga del av vår natur.</pre><pre>Anf. 95  PÄR GRANSTEDT (c):</pre><pre>Herr talman! Jag har för min del inte talat om att\r\nspränga kobbar och skär. Jag är medveten om att\r\ndet är fråga om undervattenssprängningar. Det\r\nhindrar dock inte att det är fråga om ett ganska\r\nallvarligt ingrepp i en fjärd som hittills har varit\r\ntämligen orörd när det gäller tyngre trafik.</pre><pre>Jag förstår att kommunikationsministern inte har\r\nden totala överblicken över hur miljöprövning kan\r\nske. Det var nog därför jag ställde frågan till\r\nstatsrådet Thurdin som har det ansvarsområdet.\r\nJag noterar i alla fall den starka vilja som finns hos\r\nregeringen att se till att det görs en så noggrann\r\nmiljöprövning som möjligt. Jag hoppas att man i\r\nden fortsatta beredningen kommer att ta ett\r\nhelhetsgrepp på frågan om den trafik som går\r\ngenom skärgården i syfte att verkligen åstadkomma\r\nett trafiksystem som leder till minsta möjliga\r\nbelastning. Man måste också se på en framtid, där\r\ntrafiken över Östersjön kanske kommer att växa\r\nytterligare på nya destinationer.</pre><pre>\r\nÖverläggningen var härmed avslutad.</pre><pre>16 §  Svar på fråga 1992/93:220 om kraven på att\r\nSJ visar vinst</pre><pre>Anf. 96  Kommunikationsminister MATS\r\nODELL (kds):</pre><pre>Herr talman! Thommy Ohlsson har frågat mig om\r\njag kommer att verka för att vinstkraven på SJ\r\nminskar under den pågående lågkonjunkturen.</pre><pre>I 1988 års trafikpolitiska beslut beslöt riksdagen att\r\nSJ:s styrelse och ledning skulle ges i uppdrag att\r\nrekonstruera SJ och förbättra resultatet med minst\r\n1 miljard kronor. Därutöver uttalades målet att SJ:s\r\nverksamhet skulle vara självfinansierande vid\r\nrekonstruktionsperiodens utgång. SJ redovisade\r\nvid denna tidpunkt betydande underskott.\r\nRekonstruktionsperioden går ut den 1 juli 1993.\r\nDärefter skall nya och marknadsmässiga krav\r\nställas på SJ enligt riksdagens beslut.</pre><pre>SJ:s styrelse och ledning gör stora ansträngningar\r\nför att förbättra järnvägstrafikens konkurrenskraft\r\njämfört med andra trafikslag. De enda vinstkrav SJ\r\nhar på sig i dag är att utvecklas av egen kraft. Att\r\nsänka dessa krav vore på sikt att försämra SJ:s\r\nkonkurrenskraft.</pre><pre>Jag avser att återkomma till riksdagen med en\r\nutvärdering av SJ:s rekonstruktionsperiod och även\r\nformulera nya mål för SJ:s verksamhet.</pre><pre>Anf. 97  THOMMY OHLSSON (v):</pre><pre>Herr talman! Jag skall be att få tacka för\r\nkommunikationsministerns svar. Jag kan däremot\r\ninte påstå att jag är speciellt nöjd med det svar jag\r\nhar fått.</pre><pre>Vi kan i dag konstatera att SJ befinner sig i kris. Det\r\nberor till stor del på politiska beslut som har fattats\r\ni samband med och efter 1988 års trafikpolitiska\r\nbeslut. Vi har fått moms på kollektivtrafiken, vilket\r\nhar höjt biljettpriserna med ca 20 %. Man har höjt\r\nSJ:s soliditetsgrad till 40 %, vilket är extremt högt.\r\nMan har tagit bort det statliga godsstödet på\r\n450 000 miljoner, vilket har försämrat SJ Gods\r\nresultat. Man har avreglerat busstrafiken, vilket\r\nbetyder att det i princip är fritt fram för\r\ninterregional busstrafik. Man planerar en\r\navreglering av trafiken på stomnätet. Dessutom har\r\nman kravet att SJ skall gå med vinst. Det\r\nsistnämnda har fått mycket svåra konsekvenser. Jag\r\nvet det, eftersom jag jobbar i företaget.</pre><pre>Man gör i dag kortsiktiga och desperata\r\nbesparingar. Man riskerar att förstöra ett väl\r\nsammanhållet transportsystem. Man kan fråga sig\r\nvad som händer den dag då konjunkturen\r\nförhoppningsvis vänder. Kommer vi då att ha ett\r\nfungerande järnvägstransportsystem i Sverige?</pre><pre>Jag tycker att det är viktigt att vi prioriterar vad vi\r\nskall göra med ett sådant företag som SJ. Skall det\r\nvara en vinstmaskin eler skall det vara ett företag\r\nsom genomför bra och miljövänliga transporter och\r\nsom tar ett ansvar för den regionala balansen? Vi\r\nmåste ha en helhetssyn på trafikpolitiken där man\r\ntar mycket stor hänsyn till miljön.</pre><pre>Anf. 98  Kommunikationsminister MATS\r\nODELL (kds):</pre><pre>Herr talman! Jag vänder mig litet emot att Thommy\r\nOhlsson beskriver SJ såsom varande ett företag i\r\nkris. Det är tvärtom så att svenska SJ förmodligen\r\när världens mest effektiva järnvägsföretag, som\r\nockså går med överskott i dag.</pre><pre></pre><pre>Lägg märke till att alla de åtgärder som Tommy\r\nOhlsson räknade upp är sådana som Sveriges\r\nriksdag har fattat beslut om. Jag vågar ändå påstå\r\natt de krav som har ställts på SJ har gjort att\r\nföretaget har utvecklats mot ett mer\r\nkundorienterat, effektivt och i framtiden mer\r\nkonkurrenskraftigt företag. Det man har att\r\nkonkurrera med är privatbilen, flyget och bussarna.\r\nDet är bara genom att bli mer konkurrenskraftigt\r\nsom SJ har chansen att dra till sig fler passagerare\r\nfrån de andra trafikslagen.</pre><pre>Jag tror att Thommy Ohlsson och jag kan förena\r\noss i önskan att försöka göra allt för att SJ skall ta så\r\nmycket passagerare som möjligt från andra mindre\r\nmiljövänliga trafikslag. Men när han talar om att\r\nstaten ser på SJ som en vinstmaskin måste jag\r\nverkligen protestera. Det finns i dag över huvud\r\ntaget inget avkastningskrav på SJ. Det enda kravet\r\när att det skall kunna utvecklas av egen kraft.</pre><pre>Konkurrensen har hittills kommit från andra\r\ntrafikslag. Det är positivt när vi runt 1995 också får\r\nkonkurrens på spåren. Titta på vad som har hänt\r\nvid avregleringen av flyget! Det har inneburit att\r\npriserna har gått ner och utbudet av avgångar har\r\nökat. Vi är övertygade om att samma utveckling\r\nockså är på gång inom SJ. Jag ser mycket positivt\r\npå SJ:s möjligheter att i framtiden i ännu större\r\nutsträckning bli ett verkligt folkjärnvägsföretag.</pre><pre>Anf. 99  THOMMY OHLSSON (v):</pre><pre>Herr talman! Att Sveriges riksdag har fattat dessa\r\nbeslut gör dem tyvärr inte bättre.</pre><pre>Jag vill ta ett exempel från verkligheten på vad\r\nkrisen innebär för SJ Gods. Man har fattat beslut\r\nom ett s.k. elvapunktsprogram, dvs. att rangering\r\nskall ske på elva ställen i Sverige. I Värmland, som\r\njag kommer ifrån, kommer det inte att ske någon\r\nrangering. Det kommer att innebära en hel del. Vi\r\nhar kunder i Säffle som vill skicka vagnar till Norge.\r\nVagnarna har tidigare gått till Kil, där de har satts\r\nin i ett godståg. Fr.o.m. nu kör man i stället vagnar\r\nner till Sävenäs rangerbangård, vidare från Sävenäs\r\ntill Hallsberg, och sedan från Hallsberg mot Norge.\r\nNär de passerar Kil har de i stället för att ha åkt 6\r\nmil åkt 60 mil. Jag kan ge\r\nkommunikationsministern flera sådana exempel.</pre><pre>Man kan då fråga sig om detta är vettigt. Det är\r\nverkligen kundovänligt och ger en sämre kvalitet på\r\nprodukten. Jag tror att vi på detta sätt riskerar att\r\nförlora kunder.</pre><pre>Anf. 100  Kommunikationsminister MATS\r\nODELL (kds):</pre><pre>Herr talman! SJ:s ledning har fått rätten att själv\r\nstyra verksamheten. Riksdagen och regeringen\r\nlägger sig inte i detta. SJ har fått utomordentliga\r\nbefogenheter på detta område. Det man har att\r\ngöra är att konkurrera med lastbilstrafiken, framför\r\nallt på godssidan. Det är för att bli\r\nkonkurrenskraftig gentemot landsvägstrafiken som\r\nman vidtar olika åtgärder.</pre><pre>Självfallet är det SJ självt som måste göra\r\nbedömningar av hur man bäst blir\r\nkonkurrenskraftig. Det är naturligtvis prisnivån\r\nsom är den kritiska punkten -- det gäller pris,\r\nsnabbhet och punktlighet i leveranserna. Jag har\r\nfullt förtroende för att SJ-ledningen vidtar de\r\nåtgärder som är långsiktigt ändamålsenliga för att\r\nvi skall kunna stärka järnvägens ställning i det\r\nsvenska transportsystemet.</pre><pre>Anf. 101  THOMMY OHLSSON (v):</pre><pre>Herr talman! Jag själv och många andra SJ-\r\nanställda ifrågasätter de beslut som fattas av SJ:s\r\nledning. Vi tror att de går åt fel håll. Men man\r\nmåste också kritisera de politiker som ger\r\nförutsättningarna.</pre><pre>Jag och Mats Odell har inte riktigt samma syn på\r\ndetta. Jag anser att järnvägstrafiken i dag är utsatt\r\nför ett marknadsexperiment som jag är rädd för\r\nkommer att knäcka SJ. Det kommer att få\r\nförödande konsekvenser för samhällsekonomin,\r\nför regionalpolitiken och inte minst för miljön. Det\r\nfinns även ganska många järnvägsanställda som i\r\ndag är varslade, och fler lär det bli. Jag tycker att\r\nSverige har en dålig trafikpolitik, och jag beklagar\r\natt inte regeringen och kommunikationsministern\r\när beredda att ändra på den.</pre><pre>Anf. 102  Kommunikationsminister MATS\r\nODELL (kds):</pre><pre>Herr talman! Jag tror i och för sig att Thommy\r\nOhlsson har rätt i att vi kanske har litet olika syn på\r\nmarknadsekonomi. Men jag tror ändå att Thommy\r\nOhlsson kan se fram mot att\r\nrekonstruktionsperioden nu löper ut den 1 juni. Då\r\nskall verksamheten utvärderas, och vi får studera\r\nvilka effekter dessa olika åtgärder har fått. Därefter\r\nskall regeringen komma tillbaka till riksdagen och\r\nföreslå nya mål för SJ:s verksamhet.</pre><pre>Överläggningen var härmed avslutad.</pre><pre>17 §  Svar på fråga 1992/93:221 om SJ:s\r\npersontrafik på sträckan Karlstad--Kil--\r\nGöteborg</pre><pre>Anf. 103  Kommunikationsminister MATS\r\nODELL (kds):</pre><pre>Herr talman! Thommy Ohlsson har frågat mig vilka\r\nåtgärder jag avser vidta för att förhindra en\r\nnedläggning av persontrafiken på sträckan\r\nKarlstad--Kil--Göteborg.</pre><pre>SJ bedriver för närvarande persontrafik på\r\nstomnätet mellan Karlstad och Göteborg via Kil\r\noch har enligt uppgift från SJ inte fattat något beslut\r\natt lägga ner trafiken. SJ genomför dock för\r\nnärvarande en översyn av bl.a. nämnda trafik\r\ntillsammans med berörda trafikhuvudmän.</pre><pre>Genom 1988 års trafikpolitiska beslut gavs SJ\r\nförutsättningar att bedriva tågtrafik på\r\nföretagsekonomiska villkor. Staten upphandlar\r\nsedan viss regionpolitiskt angelägen interregional\r\npersontrafik som SJ beslutat lägga ner på\r\nföretagsekonomiska grunder.</pre><pre>Jag är mot denna bakgrund för närvarande inte\r\nberedd att vidta några åtgärder med anledning av\r\nThommy Ohlssons fråga.</pre><pre>Anf. 104  THOMMY OHLSSON (v):</pre><pre>Herr talman! Bakgrunden till frågan är de uppgifter\r\nsom förekom i pressen för någon månad sedan om\r\natt SJ var beredd att lägga ner persontrafiken på\r\nden här sträckan. Den som gick ut med dessa\r\nuppgifter var den som är projektansvarig för denna\r\nlinje -- jag tror att han heter Antonsson. Detta var\r\nen fullständig överraskning för många parter, inte\r\nminst för de kommuner som skulle bli drabbade.\r\nDet blev naturligtvis en stor uppståndelse, särskilt i\r\nSäffle och Åmål, två orter som skulle bli helt utan\r\njärnvägstrafik om detta genomfördes.</pre><pre>Jag vet att den här diskussionen har förts, och man\r\nkan fortfarande tänka sig att lägga ner trafiken.\r\nKanske inte vid tidtabellsskiftet 1993, men vid\r\ntidtabellsskiftet 1994 finns risken att så sker. Om\r\nolyckan skulle vara framme, är\r\nkommunikationsministern då beredd att av\r\nregionalpolitiska skäl köpa upp trafik på denna\r\nsträcka?</pre><pre>Anf. 105  Kommunikationsminister MATS\r\nODELL (kds):</pre><pre>Herr talman! Jag har en allmän restriktivitet mot att\r\nsvara på hypotetiska frågor. Men jag vill i detta fall\r\nerinra om det som gäller.</pre><pre>Om SJ beslutar att lägga ner persontrafik på olika\r\nsträckor, finns möjligheten staten att ta med detta i\r\nden upphandling som sker genom en\r\nförhandlingsman. Det är generaldirektören på\r\nSjöfartsverket Kaj Janérus. Han gör då en\r\nbedömning. Jag vill bara peka på att denna\r\nmöjlighet finns om det skulle bli på detta vis.</pre><pre>Jag tror att den här typen av signaler om att det\r\nfinns en viss risk för att en sträcka läggs ner har den\r\npositiva effekten att det medvetandegör människor\r\ni området: det är viktigt att man kämpar för sin\r\njärnväg, och framför allt att man använder\r\njärnvägen.</pre><pre>Sedan finns det också möjligheter att vidta en\r\nmängd andra åtgärder. Det finns exempel från\r\nBlekinge kustbana, där man genom att sätta in nytt\r\nvagnmateriel i ett samarbetsprojekt med regionen\r\nhar åstadkommit en trafikantökning med över\r\n100 %. Därmed har man förvandlat en järnväg från\r\nen förlustjärnväg till en järnväg som också\r\nföretagsekonomiskt går ihop.</pre><pre>Anf. 106  THOMMY OHLSSON (v):</pre><pre>Herr talman! Om man satsar på denna järnväg tror\r\njag att man dels skulle kunna sänka de fasta\r\nkostnaderna, dels kunna få ett ökat resandetal. Jag\r\ntror också att detta kan få det positiva med sig att\r\nfolk i bygden vaknar upp, kämpar för sin järnväg\r\noch tar tillvara sina intressen.</pre><pre>Överläggningen var härmed avslutad.</pre><pre>18 §  Svar på fråga 1992/93:212 om Sveriges\r\nturistråds resedatabas</pre><pre>Anf. 107  Näringsminister PER\r\nWESTERBERG (m):</pre><pre>Herr talman! Nils T Svensson har frågat mig vad jag\r\navser vidta för åtgärder så att den turist- och\r\nresedatabas som Sveriges turistråd byggt upp kan\r\nfortsätta sin verksamhet.</pre><pre>Ett flertal initiativ för att etablera en permanent\r\ndrift av turism- och resedatabasen, TDB, har tagits.\r\nEtt betydande intresse finns hos ett flertal\r\nintressenter. Förhandlingar förs med sikt på att\r\nåstadkomma en forsatt drift av TDB. I dessa\r\nförhandlingar deltar även Styrelsen för\r\nSverigebilden.</pre><pre>Åtgärder har vidtagits så att driften av TDB är\r\nsäkrad åtminstone t.o.m. intervjumånaden\r\ndecember 1992.</pre><pre>Anf. 108  NILS T SVENSSON (s):</pre><pre>Herr talman! Denna turism- och resedatabas har\r\nfunnits i fyra år, och man har arbetat inom ramen\r\nför Sveriges turistråd. Den har visat sig vara mycket\r\nvärdefull. Det är omvittnat av många intressenter.\r\nDet är också den enda löpande\r\nresevaneundersökning som finns. Dessa kunskaper\r\nbehövs. Det har vi fått veta från många inom\r\nturistnäringen, transportnäringen, den offentliga\r\nsektorn, forskningen och andra som är\r\nintresserade.</pre><pre>När Sveriges turistråd avvecklades tog jag upp\r\ndenna fråga med kulturutskottets dåvarande\r\nordförande Jan-Erik Wikström. Jag ställde frågan\r\nom utskottet menade att man skulle säkra driften\r\nav denna turism- och resedatabas. Hans svar var\r\nhelt klart. Det var kulturutskottets mening att så\r\nskulle ske.</pre><pre>Nu får jag här svaret att näringsministern har tagit\r\nflera initiativ för att etablera en permanent drift,\r\noch det är bra. Det sägs vidare att det finns ett\r\nflertal intressenter, och det är också bra. Man skall\r\nförhandla, och även Styrelsen för Sverigebilden är\r\nmed. Det tycker jag är viktigt. Även om\r\ntransportsektorn är berörd av detta, och\r\nnaturligtvis är en stor intressent, menar jag att det\r\nhuvudsakliga intresset måste finnas inom\r\nturistnäringen. I det sammanhanget har Styrelsen\r\nför Sverigebilden en självklar uppgift.</pre><pre>Verksamheten är nu säkrad december månad ut.\r\nDet betyder att förhandlingarna måste vara\r\nslutförda före årsskiftet för att driften skall säkras.\r\nFår vi ett avbrott kommer hela upplägget av denna\r\nstatistikinsamling, som inte minst alla inom\r\nnäringen har omvittnat är så värdefull, att störas.\r\nHur skall man kunna teckna nya abonnemang om\r\nman inte kan utlova någon långsiktighet i\r\nverksamheten?</pre><pre>Min fråga är: Tror näringsministern att det finns\r\nnågon chans att dessa förhandlingar blir klara till\r\nårsskiftet, så att vi kan säkra driften?</pre><pre>Anf. 109  Näringsminister PER\r\nWESTERBERG (m):</pre><pre>Herr talman! Svar: ja.</pre><pre>Anf. 110  NILS T SVENSSON (s):</pre><pre>Herr talman! Det var kort och kärnfullt. Det ger\r\nverkligen svar på frågan. Jag hoppas att jag slipper\r\nåterkomma till näringsminstern i detta ämne.</pre><pre>Överläggningen var härmed avslutad.</pre><pre>19 §  Svar på fråga 1992/93:217 om\r\nvarvsstödet</pre><pre>Anf. 111  Näringsminister PER\r\nWESTERBERG (m):</pre><pre>Herr talman! Sten Andersson i Malmö har frågat\r\nmig om jag är beredd att medverka till att svenska\r\nvarvssubventioner avvecklas i samma takt som\r\ngäller inom Norden och EG.</pre><pre>Jag vill erinra om att nuvarande ordning, med ett\r\nkontantstöd som successivt avtrappats, och som\r\nupphör automatiskt den 31 decemer i år, beslutades\r\nav riksdagen redan år 1989. Vid riksdagens\r\nbehandling av frågan betonade näringsutskottet att\r\n''Det förslag som regeringen nu framlägger innebär\r\natt stödet till varvsindustrin successivt avvecklas'',\r\nNU 1988/89:22. Därefter har regeringen vid ett\r\nflertal tillfällen uttalat sig mot selektiva\r\nindustristöd. Här har en klar kursändring ägt rum\r\ninom näringspolitiken, och frågan om varvsstöd\r\nmåste ses i detta sammanhang.</pre><pre>Inom EG reglerar frågan om statsstöd till varven av\r\nett rådsdirektiv, som dock endast gäller t.o.m. den\r\n31 december 1993. Enligt vad jag erfarit kan ett\r\neventuellt beslut av EG om förlängt varvsstöd\r\nfattas tidigast i december 1993. Man kan självfallet\r\ni olika avseenden spekulera i huruvida statsstöd\r\nkommer att godkännas inom EG också efter 1993.\r\nSten Andersson har därvid framfört uppgiften att\r\ndetta kommer att tillåtas till år 1996. En sådan\r\nförlängning kan troligen inte uteslutas, men något\r\nformellt beslut om detta har ännu inte fattats.</pre><pre>Slutligen vill jag betona den vikt regeringen lägger\r\nvid den allmänna förbättring av industriklimatet\r\nsom nu genomförs i form av bl.a. sänkta\r\narbetsgivar- och energiavgifter; förbättringar som\r\nkommer också varvsindustrin till godo, liksom\r\npågående valutakursförändring.</pre><pre>Mot den angivna bakgrunden har jag inte för avsikt\r\natt nu föreslå en förlängning eller omprövning av\r\nvarvsstödet.</pre><pre>Anf. 112  STEN ANDERSSON i Malmö\r\n(m):</pre><pre>Herr talman! Jag tackar för svaret.</pre><pre>Låt mig betona att jag är emot alla former av\r\nsubventioner. Man skall inte ha en subvention\r\ndärför att man möter en duktig konkurrent.</pre><pre>Men nuvarande läge är faktiskt rätt svårt att\r\nförsvara. Jag förutsätter att utskottet och riksdagen\r\ni samband med att det här beslutet fattades 1989\r\ntrodde att vi skulle få en situation av likvärdig\r\nkonkurrens, men så har inte blivit fallet. I dag har\r\nvi i Sverige under ännu en månad ett 5-procentigt\r\nkontantstöd till nybyggnationer. I Danmark, Norge\r\noch Tyskland är kontantstödet betydligt högre ända\r\nfram till 1993, och det finns mycket -- bl.a.\r\nverkligheten -- som pekar på att det här stödet\r\nkommer att förlängas även efter 1993. Jag fick i\r\nförra veckan reda på att danskarna nu planerar att\r\nöka sitt stöd just på grund av konkurrensen från\r\nTyskland. I det läget är det svårt att försvara vår\r\ninställning och vår attityd.</pre><pre>Jag skulle därför vilja ställa två frågor till statsrådet.\r\nSkall vi av rent principiella skäl låta jobben i\r\nSverige försvinna, när det utanför det här huset\r\nfinns en verklighet som vi kanske aldrig har tänkt\r\npå? Om det nu visar sig att EG kommer att förlänga\r\nsitt stöd till sina varv, kan man då hoppas på att\r\nSverige omprövar sitt beslut, så att våra svenska\r\nvarv får en just konkurrenssituation med\r\nförutsättningar som liknar dem som deras\r\nkonkurrenter utomlands har?</pre><pre>Anf. 113  Näringsminister PER\r\nWESTERBERG (m):</pre><pre>Herr talman! Subventioner exempelvis i form av\r\nvalutakursjusteringar och sänkningar av\r\narbetsgivaravgifter gör att\r\nkonkurrensförutsättningarna hela tiden förändras.\r\nJag vill erinra om att vi den första januari nästa år\r\nsänker arbetsgivaravgiften med 4,3 % och att\r\nytterligare en sänkning motsvarande 0,7 %\r\nkommer till beroende på semesterförändringar. Vi\r\nhar fått Europas konkurrenskraftigaste\r\nbolagsbeskattning och en av de absolut lägsta\r\nkostnadsökningstakterna i Europa, och vi vet\r\nsamtidigt att produktiviteten i svenskt näringsliv\r\nökar snabbare än i konkurrentländerna. Den\r\nsenaste veckans händelser har dessutom gjort att\r\nsvensk valuta värderas lägre, vilket lett till\r\navsevärda konkurrensförbättringar, bl.a. för\r\nvarvsindustrin.</pre><pre>Vi har alltså uppfattningen att vi skall försöka skapa\r\nett utomordentligt konkurrenskraftigt klimat för\r\nsamtliga företag, inkl. varven. Vi har också\r\nuppfattningen att vi skall försöka se till att ha så\r\nlikvärdiga konkurrensförhållanden som möjligt i\r\nförhållande till övriga omvärlden. När det gamla\r\nbeslutet fattades var man i riksdagen medveten om\r\natt en utfasning höll på att ske inom EG. Självfallet\r\nkommer vi att mycket noggrant följa vad som\r\nhänder inom EG avseende varvsstöd under de\r\nkommande månaderna.</pre><pre>Anf. 114  STEN ANDERSSON i Malmö\r\n(m):</pre><pre>Herr talman! Jag tackar särskilt mycket för det\r\nkompletterande svaret. Det verkar som att jag och\r\nstatsrådet är överens om att den konkurrens som\r\nsvenska företag möter utomlands skall ske på lika\r\nvillkor. Jag förstår det så att statsrådet eventuellt\r\nframöver kan tänka sig att ändå se över situationen\r\nom våra konkurrenter använder direkta\r\nsubventioner och om det visar sig att de åtgärder\r\nsom nu vidtagits, och som statsrådet här har\r\nrefererat till, inte skulle räcka.</pre><pre>Anf. 115  Näringsminister PER\r\nWESTERBERG (m):</pre><pre>Herr talman! Vi ser konkurrensförbättringarna\r\nsom det centrala, och exportindustrin har nu fått\r\noch får under de kommande veckorna mycket stora\r\nkonkurrensförbättringar. Den är en\r\nkonkurrensförbättring av ett slag som vi inte har\r\nsett under en lång följd av år, en\r\nkonkurrensförbättring som vida överstiger\r\nvarvsstödet. Självfallet kommer vi att följa vad som\r\nhänder inom EG, om EG genomför kraftiga\r\nkursförändringar i förhållande till vad som i dag\r\ngäller.</pre><pre>Anf. 116  STEN ANDERSSON i Malmö\r\n(m):</pre><pre>Herr talman! Jag skall nu skicka det här svaret till\r\ndem som är intressenter här i Sverige. Om de blir\r\nlika imponerade som jag har blivit i dag, tror jag att\r\nvi kan simma lugnt framöver.</pre><pre>Överläggningen var härmed avslutad.</pre><pre>20 §  Svar på fråga 1992/93:210 om\r\nLäroplanskommitténs och Betygsberedningens\r\nförslag</pre><pre>Anf. 117  Statsrådet BEATRICE ASK (m):</pre><pre>Herr talman! Ewa Hedkvist Petersen har frågat om\r\njag är beredd att överväga en förlängning av\r\nremisstiden på Läroplanskommitténs och\r\nBetygsberedningens förslag.</pre><pre>Svaret är nej. Jag skall gärna förklara varför.</pre><pre>Jag finner det mycket glädjande att intresset är stort\r\nbland elever, föräldrar, kommunpolitiker och\r\nskolpersonal för att delta i diskussionen om dessa\r\nfrågor. När vi satte ut en månad längre remisstid än\r\nnormalt var det just med tanke på att dessa stora\r\noch viktiga frågor verkligen skulle kunna bli\r\ndiskuterade i vida kretsar. Att förslagen också\r\nverkligen diskuteras tycker vi oss märka av att\r\nmånga synpunkter redan börjat komma in till\r\ndepartementet, trots att nästan två månader\r\nåterstår av remisstiden.</pre><pre>Det finns ytterligare ett skäl till att hålla fast vid att\r\nsynpunkter skall vara departementet till handa\r\nsenast den 11 januari 1993. Vi vill gärna presentera\r\nvåra förslag för riksdagen under våren 1993 för att\r\ngöra det möjligt för riksdagen att ta ställning under\r\nhösten 1993.</pre><pre>Anf. 118  EWA HEDKVIST PETERSEN\r\n(s):</pre><pre>Herr talman! Jag tackar skolministern för svaret,\r\nmen jag beklagar verkligen att skolministern inte\r\nens vill överväga att förlänga remisstiden. Jag\r\ntycker nämligen inte att jag begär speciellt mycket\r\nav skolministern. Jag begär egentligen bara att hon\r\nskall ge fler möjlighet att säga sin mening, och jag\r\ntror inte att det vore tungt att bära för skolministern\r\natt medverka till det.</pre><pre>Jag tycker alltså att remisstiden är för kort. Det här\r\nhandlar inte om någon vanlig remiss. Det handlar\r\nom två kommittéers förslag. Det handlar om frågor\r\nsom berör svenska barn och ungdomar för mycket\r\nlång tid framöver. Det handlar om en läroplan, men\r\ndet handlar också om ett betygsförslag som redan\r\nnu är väldigt omdiskuterat och ganska svårt att\r\ntränga in i. Jag vet att många tycker att man\r\nbehöver tid för att sätta sig in i de här förslagen.</pre><pre>Skall det vara någon idé med att begära remiss på\r\nsådana här viktiga förslag, måste man ge alla dem\r\nsom kommer att beröras av skolan långliga\r\nmöjligheter att sätta sig in i förslagen.</pre><pre>Det är ingen vanlig remiss, eftersom det också\r\ngäller att nå helst hundratusentals elever, väldigt\r\nmånga föräldrar och väldigt många lärare. Begäran\r\nom remiss går inte ut till en viss instans som sedan\r\nsnabbt samlar sig till ett svar, utan skolorna måste\r\nnå ut till vida grupper, som skall säga sin mening.</pre><pre>Jag inser att det inte är någon idé att försöka få\r\nskolministern att överväga en förlängning av\r\nremisstiden. Jag tycker att det är bra att riksdagen\r\nfår lång tid på sig att fundera över förslaget.</pre><pre>Eftersom skolministern inte vill förlänga\r\nremisstiden, vill jag fråga om hon är beredd att\r\nkompensera den korta remisstiden med att se till att\r\ndet blir en bred parlamentarisk förankring i\r\nberedningen av kommittéernas förslag och de\r\nremisser som kommer in. Jag anser fortfarande att\r\nremisstiden är för kort, och det måste på något sätt\r\nkompenseras genom en bredare parlamentarisk\r\nförankring.</pre><pre>Anf. 119  Statsrådet BEATRICE ASK (m):</pre><pre>Herr talman! Jag har naturligtvis övervägt frågan\r\nmed anledning av att Ewa Hedkvist Petersen har\r\nställt den, och jag har dessutom gjort det ganska\r\nnoggrant, eftersom vi i regeringen är angelägna om\r\natt den här fråga skall diskuteras. Men jag tror att\r\nde väsentliga synpunkterna ändå har möjlighet att\r\nkomma in.</pre><pre>Däremot är det oerhört viktigt att diskussionen\r\nfortsätter under våren inför beredning av\r\npropositionen och inför ett beslut i riksdagen så\r\nsmåningom. Det är också väldigt viktigt att vi ser\r\ntill att vi får tid att bland lärare och elever sprida\r\nkunskap om det beslut som riksdagen så\r\nsmåningom fattar innan det träder i kraft. Det finns\r\nalltså många led, och det kan göra att tiden blir\r\nknapp.</pre><pre>Självfallet skall jag försöka se till att vi\r\nåstadkommer en parlamentarisk förankring av\r\narbetet under våren. Det är för övrigt något som\r\nutbildningsutskottet har begärt i en skrivning och\r\nsom jag tycker är väldigt klokt. Det enda skälet till\r\natt jag inte har talat om hur denna parlamentariska\r\nförankring skall se ut är att jag ännu inte har\r\nkommit fram till den bästa formen. Men självfallet\r\nskall vi klara av det.</pre><pre>En läroplan berör ju ett av fundamenten i vårt\r\nsamhälle, den grundskola vi har för alla barn, och\r\ndet är viktigt att den har stöd över alla partigränser\r\noch att det finns en stark uppslutning kring de\r\nvärderingar, principer och prioriteringar som görs i\r\nett sådant dokument. Vi får därför återkomma till\r\nfrågan om hur den parlamentariska förankringen\r\nskall se ut, men det skall ändå ske en\r\nparlamentarisk förankring av det här arbetet.</pre><pre>Anf. 120  EWA HEDKVIST PETERSEN\r\n(s):</pre><pre>Herr talman! Det är bra att Beatrice Ask så\r\nnoggrant kommer att fundera över hur den\r\nparlamentariska förankringen skall ske. Jag vill än\r\nen gång betona hur viktig den är. Eftersom en\r\nläroplan och ett betygssystem berör alla våra barn\r\noch alla våra ungdomar, måste man se till att ha\r\nnågon sorts bred förankring av det slutliga\r\nförslaget, så att vi med gott samvete sedan kan\r\nlämna över ett riksdagsbelut till de svenska\r\nföräldrarna och barnen och till skolorna och säga\r\natt det är något som vi är ganska överens om. Det\r\ngäller ju våra barn och vår framtid.</pre><pre>Också jag tycker att det är viktigt att debatten\r\nfortsätter under våren, men jag anser fortfarande\r\natt en förlängd remisstid hade varit det absolut\r\nbästa. Vi vet ju att människor vill komma med\r\nförslag före beredning och före beslut. Det är en\r\ndemokratiskt mycket mycket viktig princip, som\r\njag gärna vill framföra här. Det är nämligen väldigt\r\nmånga elever, föräldrar och skolpolitiker som har\r\nfört fram dessa tankar till mig.</pre><pre>Anf. 121  Statsrådet BEATRICE ASK (m):</pre><pre>Herr talman! Jag har stor förståelse för att man vill\r\nha mer tid, eftersom det är först när en fråga har\r\nstötts och blötts länge som den når ut till de breda\r\nlagren. Det är därför jag påpekar att det även under\r\nen beredningsprocess och inför ett riksdagsbeslut\r\nfinns anledning för folk att ha synpunkter. Tyvärr är\r\ndet ibland så att många engagerar sig under\r\nremisstiden och sedan glömmer bort att förslaget\r\nförändras under resans gång. På så sätt missar man\r\nväsentliga förändringar, som det kanske fanns\r\nanledning att tycka till om. Vi får hjälpas åt att\r\nförsöka klara av förankringen och se till att vi får en\r\nbred uppslutning.</pre><pre>Jag vill också gärna säga till Ewa Hedkvist Petersen\r\natt jag under hela den tid som gått sedan förslaget\r\nlades fram har påpekat att jag inte kommer att ta\r\nställning till detaljer i Läroplanskommitténs eller\r\nBetygsberedningens förslag. Skälet är just det att\r\njag vill ha möjligheter att ta intryck av de\r\nsynpunkter som framkommer och att jag tror att\r\ndet krävs en bred förankring av den här typen av\r\nbeslut. Det är något som jag kommer att fortsätta\r\nmed, trots att det för närvarande finns många\r\naktionsgrupper som agerar i olika detaljfrågor.</pre><pre>Anf. 122  EWA HEDKVIST PETERSEN\r\n(s):</pre><pre>Herr talman! Vi vet ju genom det beslut som vi\r\nnyligen har fattat om EES-avtalet att väldigt många\r\nmänniskor vill kunna ge sin mening just under\r\nremisstiden, före beredning och beslut. Det är det\r\nsom är det viktiga, och det är det som gör att\r\nmänniskor känner att de deltar i en demokratisk\r\nprocess.</pre><pre>Eftersom skolministern nu inte vill förlänga\r\nremisstiden, ser jag fram emot det\r\nberedningsarbete som skall ske och den öppenhet\r\nsom Beatrice Ask säger att hon skall ha under det\r\nhär arbetet. Vi måste skapa en läroplan och ett\r\nbetygssystem som vi med glädje kan gå till\r\nskolorna, till våra ungdomar och deras föräldrar\r\nmed.</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 16.27 på förslag av andre vice\r\ntalmannen att ajournera förhandlingarna till kl.\r\n18.00</pre><pre>Återupptagna förhandlingar</pre><pre>Förhandlingarna återupptogs kl. 19.00.</pre><pre>21 §  Svar på fråga 1992/93:219 om biståndet till\r\nhandikappade</pre><pre>Anf. 123  Socialminister BENGT\r\nWESTERBERG (fp):</pre><pre>Herr talman! Rolf L Nilson har frågat mig vilka\r\nåtgärder regeringen kommer att vidta för att\r\nHandikapputredningens intentioner om bistånd\r\nskall följas av kommunerna.</pre><pre>Frågan om ekonomisk behovsprövning av\r\nansökningar om färdtjänst och social hemtjänst\r\nbehandlades av Handikapputredningen i\r\nbetänkandet (SOU 1990:2) Överklagningsrätt och\r\nekonomisk behovsprövning inom socialtjänsten.\r\nHandikapputredningen fann att färdtjänst, social\r\nhemtjänst och annan liknande service borde stå\r\nöppna för funktionshindrade oavsett deras\r\ninkomster och att ekonomisk behovsprövning i\r\nsådana sammanhang därför inte borde få göras.\r\nUtredningen lämnade också förslag om en\r\nkomplettering av socialtjänstlagen av denna\r\ninnebörd.</pre><pre>Socialtjänstkommittén (S 1991:07) har i uppgift att\r\npröva frågor om bl.a. innebörden av den s.k.\r\nbiståndsparagrafen i socialtjänstlagen och om\r\növerklagningsmöjligheter inom socialtjänsten.\r\nMed hänsyn till detta beslutade den förra\r\nregeringen att överlämna både\r\nHandikapputredningens betänkande och\r\nremissvaren över detta till Socialtjänstkommittén.\r\nKommittén kommer att avlämna ett betänkande\r\nden 1 mars 1993, som skall behandla frågor om\r\nbistånd enligt socialtjänstlagen.</pre><pre>Låt mig avslutningsvis säga att jag är medveten om\r\nden situation som Rolf L Nilson beskriver i sin\r\nfråga. Mitt intryck är att det har blivit allt vanligare\r\natt kommuner gör ekonomiska behovsprövningar\r\nvid ansökningar om t.ex. färdtjänst och hemtjänst.\r\nEnligt min uppfattning finns det starka principiella\r\ninvändningar mot detta. Jag vill dock avvakta\r\nSocialtjänstkommitténs bedömningar innan jag tar\r\nställning till vilka eventuella åtgärder som kan\r\nbehöva vidtas.</pre><pre>Anf. 124  ROLF L NILSON (v):</pre><pre>Herr talman! Först tackar jag Bengt Westerberg för\r\nsvaret. Det är tillfredsställande, och jag noterar att\r\nvi är överens om verklighetsbeskrivningen. Det rör\r\nsig alltså om en principiell fråga, inte om rätten att\r\nta ut avgift för bistånd eller om avgiftsnivån. Den\r\ngrundläggande principen är i stället att den som är\r\nhandikappad är handikappad -- oavsett inkomsten,\r\nsom alltså inte avgör omfattningen.</pre><pre>När det gäller den typ av bistånd som vi diskuterar\r\nhandlar det om möjligheten att förflytta sig, om\r\nmöjligheten till vanlig, normal daglig livsföring --\r\natt klä på sig på morgonen, att få i sig mat osv.</pre><pre>Jag hade hoppats att socialministern skulle svara att\r\ndet pågår ett arbete på ett lagförslag och på en\r\nproposition från regeringen i frågan. Tyvärr måste\r\njag konstatera att så inte är fallet, utan den här\r\nfrågan som vi i Handikapputredningen tyckte var\r\nväl utredd utreds ytterligare en gång.</pre><pre>Jag undrar: När kan man förvänta sig ett beslut?\r\nOch måste de handikappade fram till dess stå ut\r\nmed att kommuner i ekonomiskt trångmål, och\r\ndessa kommuner blir troligen allt fler, agerar på det\r\nhär sättet -- dvs. ett handikapp behandlas inte som\r\nett handikapp, utan man rättar sig efter plånboken.</pre><pre>Anf. 125  Socialminister BENGT\r\nWESTERBERG (fp):</pre><pre>Herr talman! Jag är något förvånad över att Rolf L\r\nNilson inte känner till hur frågan hanterats. Beslut\r\nfattades ju under den föregående regeringen, alltså\r\nganska långt tillbaka i tiden.</pre><pre>Nu återstår bara några månader tills betänkandet\r\nom socialbidrag m.m. kommer från\r\nsocialtjänstkommittén. Att i det läget bryta ut\r\nfrågan igen och hantera den i förväg tycker jag inte\r\när rimligt.</pre><pre>Det besked som jag har givit i mitt frågesvar, att jag\r\nnu kommer att avvakta socialtjänstkommitténs\r\narbete, kvarstår. Därefter återkommer jag så\r\nsnabbt som möjligt till riksdagen med förslag i\r\nfrågan.</pre><pre>Anf. 126  ROLF L NILSON (v):</pre><pre>Herr talman! Såvitt jag förstår innebär detta att en\r\neventuell lagändring kan träda i kraft först den 1\r\njanuari 1994. Jag utgår från att Bengt Westerberg,\r\nnär han är ute och träffar kommunfolk, med kraft\r\nklargör sin egen uppfattning i frågan, sin\r\nprincipiella uppfattning om det olyckliga i att man\r\ninte ser ett handikapp som ett handikapp -- i stället\r\nser man ju mera till kommunens ekonomi.</pre><pre>Anf. 127  Socialminister BENGT\r\nWESTERBERG (fp):</pre><pre>Herr talman! Självfallet gör jag det.</pre><pre>Överläggningen var härmed avslutad.</pre><pre>22 §  Svar på fråga 1992/93:223 om\r\ninformationen om FN:s barnkonvention</pre><pre>Anf. 28  Socialminister BENGT\r\nWESTERBERG (fp):</pre><pre>Herr talman! Margareta Israelsson har frågat mig\r\nvilka åtgärder jag avser vidta för att garantera att\r\ninformationsinsatserna om FN:s barnkonvention\r\nfortsätter.</pre><pre>Jag vill först understryka att den mycket stora\r\ninformationsinsats som gjorts genom olika\r\nfrivilligorganisationer och med medel från\r\nAllmänna arvsfonden har ett bestående värde. Det\r\nmaterial som tagits fram för att bl.a. på ett enkelt\r\noch lättfattligt sätt åskådliggöra konventionens\r\nolika artiklar kan naturligtvis användas i olika\r\nsammanhang lång tid framöver.</pre><pre>När det gäller en så stor informationsinsats som det\r\när fråga om -- 30 miljoner kr. under tre år -- är det\r\nemellertid viktigt att man har klart för sig vilken\r\ngenomslagskraft den har haft. På mitt initiativ\r\nföretas för närvarande en utvärdering av\r\ninformationsinsatsen. Utvärderingen väntas vara\r\nklar nästa höst.</pre><pre>Sverige skall i enlighet med konventionen\r\nrapportera till den särskilda FN-kommittén för\r\nbarnets rättigheter om vilka åtgärder som vidtagits\r\nför att genomföra de rättigheter som erkänns i\r\nkonventionen. Sverige avlämnade sin första\r\nrapport i september i år. Rapporten, som också\r\ninnehåller konventionstexten, har tryckts upp i\r\n10 000 exemplar och sändes förra veckan ut till alla\r\nstatliga myndigheter, kommuner, landsting, skolor,\r\nbibliotek, barnavårdscentraler m.m. I en särskild\r\nföljeskrivelse till mottagarna har jag betonat\r\nkonventionens betydelse och vikten av att\r\nkonventionens bestämmelser följs i Sverige. Jag tog\r\nmed mig ett exemplar av rapporten och brevet till\r\nMargareta Israelsson.</pre><pre>Jag kan garantera Margareta Israelsson att jag även\r\nfortsättningsvis gärna medverkar till att sprida\r\nkännedom om konventionen. För att diskutera det\r\nfortsatta arbetet med konventionen i Sverige\r\nkommer ett möte med företrädare för bl.a. de\r\nstörre frivilligorganisationerna och den s.k.\r\nbarnkonventionsgruppen att äga rum på\r\nSocialdepartementet i början av december.</pre><pre>Efter de mer allmänna informationsinsatserna är\r\ndet enligt min mening nu viktigt att\r\nbarnkonventionen ingår som en integrerad del i\r\nmyndigheters och andras dagliga arbete med\r\nbarnfrågor. Det handlar därför i fortsättningen mer\r\nom att lyfta fram innebörden i olika artiklar i\r\nkonventionen och att göra speciella\r\ninformationsinsatser om barnkonventionen för\r\nolika grupper i samhället.</pre><pre>Anf. 129  MARGARETA ISRAELSSON\r\n(s):</pre><pre>Herr talman! Jag vill inleda med att tacka\r\nsocialministern för svaret på min fråga och också\r\nför rapporten. Jag har fått ett exemplar en gång\r\ntidigare. Men det är trevligare att få en tryckt\r\nrapport.</pre><pre>Dagen efter det att jag lämnade in min fråga fick\r\njag, och kanske även socialministern, liksom 17 000\r\nandra politiker ett brev från Unga örnar. Man har\r\nsänt oss en förenklad version av ''Barnens lag'' och\r\npekar på vårt ansvar för att ''Barnens lag'' inte bara\r\nblir tomma ord på papper.</pre><pre>Man har säkert fog för sina misstankar. Nu i\r\nnovember antas kommunala budgetar över hela\r\nvårt land. På alltför många punkter är det barnen\r\nsom får stå för besparingarna. Vi glömmer vårt\r\nansvar för att barnens bästa skall sättas i centrum.</pre><pre>Barnkonventionens 42:a artikel lyfter också fram\r\nstaternas ansvar för att kunskap sprids bland barn\r\noch vuxna om bestämmelserna i konventionen.</pre><pre>Det förvånar mig att socialministern inte vill ge\r\nbarnens och ungdomarnas egna organisationer\r\nfortsatt stöd för detta. De har en bred kunskap. Låt\r\noss bygga vidare på den!</pre><pre>Barnen har ju inte bara rätt, utan de har också rätt\r\natt veta. I Allmänna Barnhusets utmärkta bok\r\n''Lyssna på oss'' skriver en av landets tolvåringar:</pre><pre>Dom stora som bestämmer, dom bara tänker på sig\r\nsjälva, men dom tänker inte på vad det blir för\r\nnågra följder som vi får lida av efter några år då\r\ndom är döda. Sånt tänker dom inte på. När dom var\r\nbarn så tyckte dom så också men när dom får\r\nmakten när dom blir vuxna så kvittar dom i det.''</pre><pre>Hur vill Bengt Westerberg satsa för att bevisa\r\nmotsatsen? Skall det ske genom utvärderingar av\r\ndet arbete som har skett?</pre><pre>Anf. 130  Socialminister BENGT\r\nWESTERBERG (fp):</pre><pre>Herr talman! Jag tycker faktiskt att det är rimligt att\r\nutvärdera. Först gör vi stora satsningar och lägger\r\nut 30 miljoner genom en rad olika organisationer.\r\nMen det kan man inte fortsätta med utan att ta reda\r\npå vad det är som faktiskt har hänt.</pre><pre>Vilka informationsinsatser har alltså varit bra, och\r\nvilka har varit dåliga? Vilka har nått ut till\r\nmänniskor, och vilka har inte gjort det?</pre><pre>Vi har anlitat en mycket duktig socionom och\r\njournalist, Cecilia Modig, för den här\r\nutvärderingen. Jag tror faktiskt att denna kommer\r\natt vara mycket värdefull när vi sedan skall pröva\r\nhur vi skall gå vidare med de här\r\ninformationsinsatserna.</pre><pre>Parallellt med att utvärderingen pågår, kommer vi\r\nockså, som jag sade, att ha diskussioner med\r\nfrivilligorganisationerna och\r\nbarnkonventionsgruppen för att fundera på andra\r\nmetoder än de hittills använda för att nå ut med\r\ninformation om detta. Vi har en del uppslag, och vi\r\när naturligtvis beredda att lyssna på de uppslag som\r\norganisationerna kan ha för hur man skall gå vidare\r\nmed detta.</pre><pre>Sedan vill jag som en kommentar till det som\r\nMargareta Israelsson tog upp i början, nämligen\r\nvad som nu händer ute i kommunerna, berätta om\r\ndet uppdrag, vilket jag har berättat om tidigare här\r\ni kammaren, som vi har gett Socialstyrelsen att följa\r\nutvecklingen i kommunerna och att ge regeringen\r\nen slutlig rapport i mars 1994 om vad som har hänt.\r\nOm det visar sig att det behövs, skall vi vidta de\r\nåtgärder som krävs för att rätta till\r\nmissförhållanden i kommunerna.</pre><pre>Anf. 131  MARGARETA ISRAELSSON\r\n(s):</pre><pre>Herr talman! Jag tycker att det är ett bra initiativ.\r\nJag har naturligtvis ingenting emot att det görs en\r\nutvärdering av hur statliga medel har använts. Men\r\nvad jag litet grand vänder mig emot är att vi i detta\r\nsammanhang tappar mark. Barn-  och\r\nungdomsorganisationerna har ett kunnande. De\r\nhar nått ut till kompisar och andra tonåringar för att\r\ndiskutera deras egna frågor. Vi får akta oss för att\r\nlåta barnkonventionen bli bara en myndighetsaffär.\r\nI och med att dessa 10 000 exemplar nu skickas ut,\r\nblir detta nu en myndighetsfråga i stället för en\r\nfolkrörelsefråga. Vi får inte tappa bort det heller.</pre><pre>Jag vill gärna säga att jag tycker att det kanske är\r\nen riktig inställning att lyfta fram innebörden i vissa\r\nav artiklarna i konventionen. Jag tror att det kan\r\nvara ett bra sätt att arbeta. Men låt oss då titta även\r\npå innebörden för barnen och inte titta på detta\r\nbara ur vuxenperspektiv.</pre><pre>Anf. 132  Socialminister BENGT\r\nWESTERBERG (fp):</pre><pre>Herr talman! Jag vill framhålla att de\r\norganisationer som har hjälpt till med\r\ninformationsspridningen i sin ordinarie verksamhet\r\nsysslar med mycket som ligger mycket nära\r\nbarnkonventionen. Det som de har fått bidrag till\r\nnu är extra insatser -- att ta fram tryckt material och\r\nannat. Detta material, liksom en del andra saker\r\nsom man har gjort för att informera om detta, kan\r\nnaturligtvis användas. Det är det ena som jag vill\r\nframhålla.</pre><pre>Det andra som jag vill framhålla är att vi är inställda\r\npå att vidta nya åtgärder också i avvaktan på denna\r\nutvärdering, och det är det som vi kommer att\r\ndiskutera om någon vecka.</pre><pre>Vi anslog för övrigt så sent som för några veckor\r\nsedan de sista pengarna inom ramen för de 30\r\nmiljonerna. Någon tidsmässig lucka har det alltså\r\ninte varit fråga om, utan det är en kontinuerlig\r\ninsats. Men vi tycker att det är rimligt att då och då\r\npröva hur denna insats skall ske för att bli så\r\neffektiv som möjligt.</pre><pre>Anf. 133  MARGARETA ISRAELSSON\r\n(s):</pre><pre>Herr talman! Låt mig kortfattat avsluta med att\r\nsäga att de indragningar som sker ute i\r\nkommunerna skapar problem också för barn-  och\r\nungdomsorganisationernas insatser. De får allt\r\nmindre stöd. Deras lokaler blir dyrare. De får\r\nsvårare att anordna kurser för varandra för att\r\ndiskutera dessa frågor. Detta måste vi också ta i\r\nbeaktande när det gäller synen på hur vi hjälper\r\nbarn och ungdomar att ta del av sin egen\r\nkonvention.</pre><pre>Som jag skrev i min fråga fick politiker och\r\ndiplomater tio år på sig att författa konventionen.\r\nMen barnen har fått bara tre år på sig att förstå den.</pre><pre>Överläggningen var härmed avslutad.</pre><pre>23 §  Svar på fråga 1992/93:228 om svensk\r\ntekopolitik</pre><pre>Anf. 134  Statsrådet ULF DINKELSPIEL\r\n(m):</pre><pre>Herr talman! Lennart Brunander har frågat mig om\r\nregeringen är beredd att ändra den svenska\r\ntekopolitiken så att våra svenska företag ges samma\r\nmöjligheter som tekoföretag inom EG.</pre><pre>Lennart Brunander skriver i sin fråga att den\r\nsvenska tekoindustrin är diskriminerad beroende\r\npå att den svenska tekopolitiken inte stämmer\r\növerens med EG:s politik på detta område och att\r\ndetta förhållande inte ändras genom EES-avtalet.</pre><pre>Vår ambition på tekoområdet är att uppnå samma\r\nkonkurensvillkor för svensk tekoindustri som gäller\r\nför EG:s tekoföretag.</pre><pre>Jag svarade den 28 april på en fråga av\r\nsocialdemokraten Arne Kjörnsberg om vår\r\ntekopolitik inför EG-\r\nmedlemskapsförhandlingarna. Jag underströk då,\r\noch upprepar det i dag, att fri handel mellan olika\r\nländer är till fördel för alla parter, och särskilt\r\nviktigt är det att u-länderna får möjlighet att\r\nexportera sina produkter till de utvecklade\r\nländerna. Just tekoprodukter är ofta en mycket\r\nviktig exportvara för dessa länder.</pre><pre>Sverige avskaffade som bekant de kvantitativa\r\nrestriktionerna för tekoimporten per den 31 juli\r\n1991. Våra tekotullar finns kvar, och dessa ligger\r\ngenomsnittligt på en högre nivå än EG:s. Som\r\nmedlem av EG kommer Sverige att ingå i en\r\ntullunion, och vi kommer därmed att ansluta oss till\r\nEG:s gemensamma handelspolitik.</pre><pre>EG reglerar tekoimporten från ett fyrtiotal länder\r\ngenom kvantitativa begränsningar eller\r\növervakning av importen -- i nästan samtliga fall\r\ninom ramen för s.k. MFA-avtal. Inom ramen för\r\nUruguayrundan skall handeln med tekovaror\r\nsuccessivt liberaliseras över en tioårsperiod. EG:s\r\nkvantitativa begränsningar kommer således att\r\nfinnas kvar när Sverige inträder i Gemenskapen,\r\nmen perspektivet är att de kommer att avvecklas.</pre><pre>Importpolitiken på tekoområdet kommer att bli en\r\nsjälvklar del av våra medlemskapsförhandlingar\r\nmed EG.</pre><pre>Vår målsättning på tekoområdet är att uppnå\r\nlikabehandling av svensk tekoindustri på EG-\r\nmarknaden, med bibehållande av maximal\r\nöppenhet i handeln med tredje land. Vi hoppas\r\nalltså kunna komma fram till någon form av\r\nacceptabelt övergångsarrangemang. Ett sådant\r\narrangemang måste vara tillförlitligt utan att vara\r\nalltför administrativt betungande och bör inte\r\nförutsätta bibehållande av gränskontroller\r\ngentemot EG.</pre><pre>Vi hade hoppats uppnå mer i EES-förhandlingarna\r\npå tekoområdet. Ett resultat av förhandlingarna är\r\natt EG-  och EFTA-experter försöker skapa en länk\r\nmellan EES-avtalet, EG:s Europa-avtal och\r\nEFTA:s frihandelsavtal med Tjeckoslovakien,\r\nPolen och Ungern i syfte att öppna upp för\r\nfrihandel mellan berörda länder. Om detta lyckas\r\nblir det till fördel för tekoindustrin. Sverige har\r\nockså tillsammans med övriga nordiska länder\r\nbegärt att svensk textilväv skall jämställas med EG-\r\nväv i samband med EG:s lönebearbetning i tredje\r\nländer.</pre><pre>Avslutningsvis kan jag meddela att vi inom\r\nregeringskansliet förbereder förslag om tullfrihet\r\nvid återförande till Sverige av tekovaror\r\nbearbetade i tredje land. Detta gynnar svensk\r\ntekoindustri.</pre><pre>Anf. 135  LENNART BRUNANDER (c):</pre><pre>Herr talman! Jag tackar statsrådet för svaret.\r\nGrundtonen i svaret är positiv, men enligt min\r\nuppfattning är svaret något passivt, eftersom det\r\nhela tiden utgår från de förhandlingar som vi skall\r\nha med EG. Förvisso är det mycket viktigt, och det\r\när bra att man har ambitionsnivån att svenska\r\ntekoföretag skall ha samma förutsättningar som\r\ntekoföretag inom EG.</pre><pre>Utgångspunkten för min frågeställning är om det\r\ninte är lämpligt att göra något nu när vi har fattat\r\nbeslut om EES-avtalet. Det ger inte de svenska\r\ntekoföretagen, vilket statsrådet också säger i\r\nsvaret, de förutsättningar som andra svenska\r\nföretag inom tillverkningsindustrin har.</pre><pre>Jag tror att det är mycket viktigt att man ger\r\nsvenska tekoföretag dessa möjligheter, eftersom de\r\nhar en ganska bekymmersam situation. Det är\r\nviktigt att vi har dessa företag kvar den dag som ett\r\nEG-medlemskap har förhandlats fram.</pre><pre>Därför skulle jag vilja att regeringen gick litet\r\nsnabbare fram. Det är viktigt att ha med en rad\r\npunkter i detta sammanhang. Dels är det\r\nbegränsningsavtalen som är ett bekymmer, dels är\r\ndet de svenska företag som lägger legotillverkning\r\nutanför EG och sedan vill sälja till EG-länderna,\r\nvilket de i dag inte kan göra beroende på dessa olika\r\nregler. Detta begränsar de svenska företagens\r\nmöjligheter, och det leder också till att väldigt\r\nmånga företag upphör med sin verksamhet. Min\r\nuppfattning är att det är viktigt att göra något\r\nganska snabbt.</pre><pre>Jag skulle vilja veta om regeringen inte skulle\r\nkunna gå litet snabbare fram än vad som antyds i\r\nsvaret.</pre><pre>Anf. 136  Statsrådet ULF DINKELSPIEL\r\n(m):</pre><pre>Herr talman! För att besvara Lennart Brunanders\r\nfråga måste jag dela upp mitt svar i tre delar.</pre><pre>Såvitt jag förstår kan det ta sikte på möjligheten att\r\nkomma in på EG-marknaden, möjligheten att\r\nbearbeta varor i tredje länder och möjligheten att\r\nhandla med tredje land.</pre><pre>När det gäller de två första punkterna, vill jag\r\nförsäkra Lennart Brunander att vi gör allt som står i\r\nvår makt för att komma fram så snabbt som möjligt,\r\ndvs. att vi söker åstadkomma största möjliga frihet\r\npå EG-marknaderna. Det som vi inte uppnådde i\r\nEES-förhandlingarna, skall vi så långt som det\r\nnågonsin är möjligt söka uppnå redan före\r\nmedlemskap, även om möjligheterna är\r\nbegränsade.</pre><pre>När det gäller bearbetning i tredje land gäller\r\ndetsamma. Vi söker uppnå största möjliga frihet.\r\nOm däremot, och här vill jag ställa en fråga til\r\nLennart Brunander, hans inlägg också tar sikte på\r\natt vi gentemot tredje land skall anpassa oss till en\r\nEG-politik, och alltså införa protektionistiska\r\nåtgärder, blir mitt svar i den delen ett annat.</pre><pre>Anf. 137  LENNART BRUNANDER (c):</pre><pre>Herr talman! För att kommentera den sista\r\nfrågeställningen först anser jag att det är fullt ut\r\nnödvändigt att vi har en politik som stämmer\r\növerens med EG även när det gäller\r\nbegränsningsavtalen.</pre><pre>Däremot delar jag statsrådets uppfattning att det är\r\nviktigt för u-länderna att kunna vara med och sälja\r\nsina produkter. Men det är också viktigt att de som\r\njobbar med detta har möjlighet att få betalt. I annat\r\nfall är det inte en nytta för dem, utan innebär att vi\r\nutnyttjar dem. GATT-förhandlingarna syftade till\r\natt klara detta. Sverige gick i förväg och fattade\r\nbeslut innan GATT-förhandlingarna var avslutade.</pre><pre>De två första sakerna som statsrådet tog upp hinner\r\njag inte gå in på i den här repliken. Min fråga är:\r\nKan vi vänta oss att få förslag beträffande de två\r\nförsta punkterna inom det närmaste året?</pre><pre>Anf. 138  Statsrådet ULF DINKELSPIEL\r\n(m):</pre><pre>Herr talman! I de delar som avser handeln med EG\r\noch bearbeting i tredje land kan jag försäkra att vi\r\nkommer att lägga fram förslag så snabbt det\r\nnågonsin är möjligt. Det är i stor utsträckning\r\nberoende av överenskommelser med EG. Men i\r\nandra delar skall vi, om det är möjligt, göra det utan\r\nförhandlingar. Jag har aviserat ett förslag.</pre><pre>Det är möjligt att jag gör Lennart Brunander\r\nbesviken, men jag tror att jag gör våra konsumenter\r\noch inte minst u-länderna och östländerna glada om\r\njag konstaterar att jag på den tredje punkten har en\r\navvikande uppfattning. Det är inte den svenska\r\nregeringens avsikt att införa restriktioner mot\r\nomvärlden. Däremot skall vi med all kraft verka för\r\natt EG-länderna och andra länder så snart som\r\nmöjligt avskaffar sina kvantitativa restriktioner mot\r\ntredje land inom ramen för GATT-\r\nförhandlingarna.</pre><pre>Anf. 139  LENNART BRUNANDER (c):</pre><pre>Herr talman! Det var det som var syftet med\r\nGATT-förhandlingarna. De är inte slutförda.\r\nSverige gick i förväg och fattade ett beslut. Min\r\nfråga är: Är det möjligt att vinna fördelarna med\r\nlikaberättigande och i andra avseenden om man har\r\nolika regler i begränsningsavtalen? Jag har\r\nuppfattat att det är mycket svårt att få detta till\r\nstånd. Därför tycker jag att det är viktigt att ha med\r\ni bilden att man också kan förändra avtalen, om det\r\nblir nödvändigt att göra det.</pre><pre>Vi har ett behov av att ha en svensk tekonäring som\r\ndels ger oss bra produkter, dels ger sysselsättning. I\r\ndag är det inte minst viktigt, med tanke på den\r\nsituation vi har.</pre><pre>Det där med konsumenterna kan vi kanske vara\r\nlitet försiktiga med. Löftet om att konsumenterna\r\nskulle vinna två och en halv miljard om vi bara\r\nändrade begränsningsreglerna har inte på något\r\nsätt infriats. Snarare har kläderna blivit dyrare och\r\ninte billigare efter det beslutet.</pre><pre>Anf. 140  Statsrådet ULF DINKELSPIEL\r\n(m):</pre><pre>Herr talman! Jag tror inte att jag skulle gagna\r\nsvenska intressen i medlemskapsförhandlingarna\r\nom jag redan här i denna kammare gav upp det jag\r\nbetraktar vara väsentliga svenska intressen,\r\nnämligen både att åstadkomma full frihandel inom\r\nEG och att upprätthålla öppenhet mot omvärlden.</pre><pre>Anf. 141  LENNART BRUNANDER (c):</pre><pre>Herr talman! Jag tackar för de här svaren och\r\nhoppas att vi skall kunna jobba vidare med de här\r\nfrågorna och nå bra resultat för tekonäringen. Inte\r\nminst för mig som kommer från Sjuhäradsbygden\r\när detta oerhört viktigt.</pre><pre>Överläggningen var härmed avslutad.</pre><pre>24 §  Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1992/93:Fi80--Fi87 till finansutskottet</pre><pre>25 §  Bordläggning</pre><pre>Anmäldes och bordlades</pre><pre>Skrivelserna</pre><pre>1992/93:145 Redogörelse för svenska företags\r\nverksamhet i Sydafrika</pre><pre>1992/93:147 Ägande av den avgiftsfinansierade\r\nradio- och TV-verksamheten m.m.</pre><pre>Motionerna</pre><pre>med anledning av prop. 1992/93:98 Ändring i lagen\r\n(1984:3) om kärnteknisk verksamhet, m.m.</pre><pre>1992/93:N36 av Mikael Odenberg (m)</pre><pre>1992/93:N37 av Dan Ericsson i Kolmården m.fl.\r\n(kds,s,fp,c,v,-)</pre><pre>1992/93:N38 av Rolf L Nilson m.fl. (v)</pre><pre>1992/93:N39 av Annika Åhnberg (-)</pre><pre>1992/93:N40 av Christer Windén och Bengt\r\nDalström (nyd)</pre><pre>med anledning av prop. 1992/93:99 Vissa åtgärder\r\ninom klimatområdet och i Östersjöregionen</pre><pre>1992/93:Jo13 av Kenneth Lantz och Carl Olov\r\nPersson (kds)</pre><pre>1992/93:Jo14 av Margareta Winberg m.fl. (s)</pre><pre>1992/93:Jo15 av Christer Windén (nyd)</pre><pre>1992/93:Jo16 av Jan Jennehag (v)</pre><pre>Skatteutskottets betänkande</pre><pre>1992/93:SkU8 Skattelättnader vid utskiftning av\r\naktier i riskkapitalbolag, m.m.</pre><pre>26 §  Meddelande om SkU8</pre><pre>Anf. 142  FÖRSTE VICE TALMANNEN:</pre><pre>Efter samråd med skatteutskottets ordförande och\r\nvice ordförande kommer talmannen i morgon att\r\nföreslå kammaren att skatteutskottets betänkande\r\nSkU8 får företas till avgörande efter endast en\r\nbordläggning.</pre><pre>27 § Anmälan om interpellation</pre><pre>Anmäldes att följande interpellation framställts</pre><pre>den 23 november</pre><pre>1992/93:47 av Kristina Svensson (s) till statsrådet\r\nAlf Svensson om energikrisen i Litauen:</pre><pre>Energikrisen i Litauen har under hösten djupnat\r\noch situationen är mycket alarmerande inför den\r\nkommande vintern.</pre><pre>I juli i år upphörde leveranserna av råolja från\r\nRyssland. Leveranserna av naturgas pågår alltjämt\r\nmen svarar inte upp till landets behov av energi.</pre><pre>Energisituationen inför vintern är svår i samtliga\r\nbaltiska nationer men mest utsatt är Litauen\r\neftersom landet har en industri som är extremt\r\noljeberoende.</pre><pre>Oljeförråden avsedda för uppvärmning räcker\r\nendast 24 dagar för normal uppvärmning. Vid en\r\nextrem ransonering räcker förråden 64 dagar\r\n(räknat från 20 november). Lagren av dieselolja\r\nräcker på motsvarande sätt i 15 resp. 108 dagar.\r\nGasförråden räcker i 12 dagar. Kol finns för 150\r\ndagars behov.</pre><pre>Litauen kan endast ta emot råolja via pipeline från\r\nRyssland och saknar ännu hamnkapacitet för\r\nleveranser sjövägen.</pre><pre>Inför den annalkande vintern är energisituationen\r\nmycket akut, inte bara för uppvärmning av\r\nbostäder utan även för sjukhus, skolor m.m.</pre><pre>Biståndsministern meddelade i en frågestund i\r\nriksdagen den 20 oktober att UD:s\r\nkatastrofsamordnare skulle besöka Litauen för att\r\ngöra en allmän bedömning av behovet av\r\nkatastrofinsatser.</pre><pre>Med anledning av den akuta bristen på olja i\r\nLitauen vill jag fråga biståndsministern:</pre><pre>--  Hur kommer Sverige att bistå Litauen för att\r\nmildra effekterna av den energikris som landet\r\nbefinner sig i?</pre><pre>--  Vilka multilaterala initiativ har\r\nbiståndsministern tagit för att bistå Litauen med\r\nolje- och gasleveranser?</pre><pre>--  Vilka insatser planeras i det svenska biståndet\r\ntill de baltiska staterna för att i ett mer långsiktigt\r\nperspektiv trygga energiförsörjningen?</pre><pre>28 §  Kammaren åtskildes kl. 18.25.</pre><pre>Förhandlingarna leddes</pre><pre>av andre vice talmannen från sammanträdets\r\nbörjan t.o.m. ajourneringen kl. 16.27 och</pre><pre>av förste vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}