{"dokumentstatus":{"dokument":{"hangar_id":"2349072","dok_id":"GJ0943","rm":"1995/96","beteckning":"43","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"43","slutnummer":"0","datum":"1996-01-23 00:00:00","systemdatum":"2005-10-27 13:38:13","publicerad":"1996-01-23 00:00:00","titel":"Riksdagens snabbprotokoll 1995/96:43 Tisdagen den 23 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{0AB18B72-3090-476B-808F-AF8D7AA40531}","dokument_url_text":"http://data.riksdagen.se/dokument/GJ0943/text","dokument_url_html":"http://data.riksdagen.se/dokument/GJ0943","dokumentstatus_url_xml":"http://data.riksdagen.se/dokumentstatus/GJ0943","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1995/96:43</div>\r\n<div class=\"sidhuvud_datum\">Tisdagen den 23 januari</div>\r\n<div class=\"sidhuvud_klockslag\">Kl. 14.00 15.14</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n_________________________________________________________________________</pre><pre>Meddelande om aktuell debatt</pre><pre>Anf.  1  TALMANNEN</pre><pre>Jag får anmäla att Miljöpartiets riksdagsgrupp\r\nframställt önskemål om aktuell debatt om flykting-\r\npolitiken.</pre><pre>Jag har beslutat att sådan debatt skall anordnas\r\nfredagen den 26 januari kl. 9.00.</pre><pre>1 §  Ledighet</pre><pre>Talmannen meddelade att Birgitta Hambraeus (c)\r\nansökt om sjukledighet under tiden den 29 januari -\r\nden 29 februari.</pre><pre>Kammaren biföll denna ansökan.</pre><pre>Talmannen meddelade att Kenneth Johansson (c)\r\nskulle tjänstgöra som ersättare för Birgitta Ham-\r\nbraeus.</pre><pre></pre><pre>2 §  Svar på fråga 1995/96:231 om stimulans att\r\nsöka arbete</pre><pre>Anf.  2  Arbetsmarknadsminister  ANDERS\r\nSUNDSTRÖM (s)</pre><pre>Fru talman! Margareta E Nordenvall har frågat\r\nmig vilka åtgärder som bör vidtas för att stimulera\r\narbetslösa till ett aktivt arbetssökande. Hon citerar\r\nexperter som tycker att 75 % är en för hög nivå på\r\narbetslöshetsersättningen eftersom de arbetslösa då\r\ninte skulle ha motiv nog för att aktivt söka jobb.</pre><pre>Den sänkning av ersättningsnivån från 80 % till\r\n75 % som gäller från årsskiftet har gjorts av statsfi-\r\nnansiella skäl, inte för att jaga på de arbetslösa.</pre><pre>Verkligheten är i dag att det finns långt fler män-\r\nniskor utan jobb än det finns tillgång till lediga jobb.\r\nDet blir många som en tid aktivt sökt arbete smärt-\r\nsamt medvetna om. Jag tror att det är angeläget att\r\ninte skjuta skulden för arbetslösheten på de arbetslösa.\r\nDet stora problemet är att det inte finns arbete åt alla.</pre><pre>I första hand inriktas alltså regeringens åtgärder på\r\natt skapa förutsättningar för nya jobb. Dessutom skall\r\nvi stötta, motivera och inspirera de arbetslösa till\r\naktivt arbetssökande genom platsförmedling, yrkes-\r\nvägledning och möjlighet till praktik och utbildning.</pre><pre>Regeringen har givit AMS möjlighet att använda\r\n900 miljoner kronor för att anställa fler arbetsförmed-\r\nlare. Rekrytering och utbildning av dessa är i full\r\ngång. Det har nämligen visat sig att platsförmedling\r\noch vägledning är bland de mest effektiva åtgärderna\r\nför att rusta de arbetslösa för nya jobb.</pre><pre>Anf.  3  MARGARETA E\r\nNORDENVALL (m)</pre><pre>Fru talman! Jag vill börja med att tacka statsrådet\r\nför svaret på min fråga. Jag vill självklart inte lägga\r\nskulden på de arbetslösa. Det är vi politiker som\r\nverkligen har ansvar för arbetsmarknadspolitiken.</pre><pre>För drygt två år sedan gick Sverige ur en lågkon-\r\njunktur med ca 12 % arbetslöshet. Socialdemokrater-\r\nna vann över de borgerliga i valet 1994 med löftet att\r\nminska arbetslösheten. I dag, ett och ett halvt år sena-\r\nre, är 12,8 % arbetslösa, detta trots en rekordstark\r\nhögkonjunktur i industrin. Av löftet blev intet. De\r\nstrukturella reformer som behövs i arbetsmarknads-\r\npolitiken har inte vidtagits.</pre><pre>Nu kommer en ny Perssonplan med nya löften.\r\nMed mer utbildning och högre skatter skall den öppna\r\narbetslösheten sjunka till 4 % till år 2000. Hur skall en\r\npolitik som misslyckats i en högkonjunktur ge resultat\r\ni en lågkonjunktur? Att enbart tala om den öppna\r\narbetslösheten är dessutom att lura sig själv, och man\r\nriskerar att det blir en lek med siffror. Om 100 000\r\narbetslösa börjar en utbildning är de inte längre ar-\r\nbetslösa enligt statistiken. Målet måste vara att mins-\r\nka den totala arbetslösheten, och då krävs en målinrik-\r\ntad utbildning i rätt sektorer.</pre><pre>Cirka en miljon människor står i dag utanför ar-\r\nbetsmarknaden. Höga ersättningar i social- och arbets-\r\nlöshetsförsäkringar har minskat incitamentet att söka\r\nnytt jobb, och regelbundet framkommer det att höga\r\nersättningar betalas ut till personer som arbetar svart.\r\nTrots detta väljer socialdemokraterna att diskutera en\r\nhöjning av arbetslöshetsförsäkringen till 90 %. I dag\r\nkostar arbetslösheten totalt närmare 100 miljarder.\r\nHur skall man finansiera en höjning av ersättningen?\r\nHur skall man motivera de som inte har lust att jobba\r\natt söka jobb?</pre><pre>Statsrådet erkänner att dagens stora problem är\r\nbristen på arbete. Men vore det då inte bättre att stats-\r\nrådet använder sin energi och sina pengar till att re-\r\nformera arbetsmarknadspolitiken så att fler nya jobb\r\nskapas i stället för att genom höjda ersättningar ytter-\r\nligare permanenta arbetslösheten?</pre><pre>Anf.  4  TALMANNEN</pre><pre>Innan arbetsmarknadsministern får ordet vill jag\r\nerinra om att det inte är tillåtet att i plenisalen ha med\r\nsig mobiltelefoner, personsökare och annat som kan\r\nstöra debatten.</pre><pre>Anf.  5  Arbetsmarknadsminister  ANDERS\r\nSUNDSTRÖM (s)</pre><pre>Fru talman! Jag skall börja med frågan om sam-\r\nbandet mellan hög arbetslöshet och hög ersättningsni-\r\nvå.</pre><pre>Det är ingen tvekan om att Margareta E Norden-\r\nvall i sin fråga insinuerar att arbetslösheten har ett\r\nsamband med hög ersättningsnivå. Det är också vad\r\nhon sade i sitt anförande.</pre><pre>1990 hade Sverige kanske världens högsta syssel-\r\nsättningsnivå, och vi hade också en ersättningsnivå i\r\nvåra socialförsäkringssystem på minst 90 % av in-\r\nkomsten. Det om något visar väl att om det bara finns\r\nefterfrågan på arbete så finns det också människor\r\nsom vill ta jobben. Viljan och förmågan att arbeta är\r\nstörre i Sverige än i nästan något annat land i världen.\r\nNär vi har haft god efterfrågan på jobb har det, även\r\nmed mycket höga ersättningsnivåer, funnits männi-\r\nskor som har varit beredda att pröva nya yrken och\r\nnya branscher i nya orter. Jag vill alltså å det bestäm-\r\ndaste avfärda alla resonemang om att arbetslösheten\r\när ett resultat av att folk inte har tillräckligt med inci-\r\ntament för att söka jobb.</pre><pre>I Margareta E Nordenvalls eget valdistrikt, Stock-\r\nholms län, finns det 65 475 öppet arbetslösa och 9 751\r\nlediga jobb. Ändå är det ganska bra ställt i det länet.\r\nAtt tro att det är sambandet mellan arbetslöshet och\r\nersättningsnivåer som är bekymret i Stockholms län,\r\ndet tycker jag faktiskt är ganska naivt.</pre><pre>Därför har regeringens politik inriktats på att ska-\r\npa efterfrågan. Vi hade i fjol en exempellöst bra till-\r\nväxt. En del ekonomer redovisade en tillväxt på över\r\n4 % för 1995.</pre><pre>Anf.  6  MARGARETA E\r\nNORDENVALL (m)</pre><pre>Fru talman! Anders Sundström börjar med att\r\nhänvisa till 1990. Ja, den öppna arbetslösheten var då\r\nlåg. Men hur många människor fanns det i arbets-\r\nmarknadspolitiska åtgärder? Jag vill tala om den tota-\r\nla arbetslösheten och inte, som Göran Persson gör,\r\nsatsa på att sänka den öppna arbetslösheten. Det är\r\nden totala arbetslösheten vi skall tala om, och det är\r\nden vi skall sänka.</pre><pre>Anders Sundström säger också att jag är naiv.\r\nTack ock lov känner jag att jag är i gott sällskap. Det\r\nfinns flera kända forskare - Layard, Ackum Agell\r\nm.fl. - som faktiskt har påvisat att det finns ett sam-\r\nband när det gäller hur lång tid arbetslösheten varar.\r\nOm man besöker Försäkringskassan för att se hur det\r\nfungerar kan man också få höra ett och annat. Tack\r\noch lov tror jag ändå att det är ett fåtal som arbetar\r\nsvart samtidigt som de uppbär arbetslöshetsersättning.</pre><pre>Jag vill fråga statsrådet om han vet hur många det\r\när som uppbär arbetslöshetsersättning samtidigt som\r\nde arbetar.</pre><pre>Anf.  7  Arbetsmarknadsminister  ANDERS\r\nSUNDSTRÖM (s)</pre><pre>Fru talman! Margareta E Nordenvall återkommer\r\ntill resonemanget, att det stora problemet när det gäl-\r\nler arbetslösheten är att ersättningsnivåerna är för\r\nhöga och att viljan att ta ett arbete därmed är för svag.\r\nHon hänvisar också till Ackum Agell. Jag tycker att\r\nMargareta E Nordenvall skall resonera med den fors-\r\nkaren. Jag är rätt övertygad om vilket besked hon\r\nkommer att få. Det finns ingen seriös arbetsmarknads-\r\nforskare, inte i Sverige i varje fall, som säger att ar-\r\nbetslösheten är ett resultat av de höga ersättningsnivå-\r\nerna.</pre><pre>Det finns en och annan ekonomisk forskare, inom\r\ndet ekonomisk-politiska området, som kan föra såda-\r\nna resonemang, men ingen som specialiserat sig på\r\narbetsmarknadsforskning. Arbetslösheten är ett resul-\r\ntat av svag efterfrågan, och jag tycker faktiskt att det\r\när allvarligt när man för fram sådana här mot de ar-\r\nbetslösa såväl hotfulla som förnedrande påståenden\r\nsom att det skulle vara de höga ersättningsnivåerna\r\nsom är orsak till arbetslösheten.</pre><pre>Anf.  8  MARGARETA E\r\nNORDENVALL (m)</pre><pre>Fru talman! En del av arbetslösheten beror på att\r\ndet inte alltid finns incitament att söka arbete. En\r\nannan del av arbetslösheten beror på den arbetsmark-\r\nnadspolitik som regeringen bedriver.</pre><pre>Det jag påtalade var att man under en högkonjunk-\r\ntur icke har lyckats påvisa ett enda nytt arbete totalt\r\nsett. Vi har i dag en arbetslöshet på 12,8 %; den var\r\n12 % för två år sedan. Detta tycker jag är anmärk-\r\nningsvärt, och jag skulle ånyo vilja fråga: Är det inte\r\nbättre att arbetsmarknadsministern ägnar sig åt att ta\r\nfram en arbetsmarknadspolitik som leder till nya\r\narbeten?</pre><pre>Avslutningsvis vill jag säga att arbetsmarknads-\r\nministern - snart kan vi kanske litet skämtsamt säga\r\narbetslöshetsministern - väl måste ha litet nya idéer\r\nom hur arbetslösheten skall minskas. Den senast fö-\r\nreslagna Perssonplanen kan ju bara ses som ett sätt att\r\nanvända skattemedel till att få frid i partiet och att\r\npermanenta arbetslösheten. Den utlovade julklapps-\r\nsäcken kommer bara att innehålla tomma paket. Hur\r\nskall man betala den höjda ersättningen?</pre><pre>Anf.  9  Arbetsmarknadsminister  ANDERS\r\nSUNDSTRÖM (s)</pre><pre>Fru talman! Jag tror att vi rätt övertygande här har\r\nkunnat konstatera att sambandet mellan arbetslöshet\r\noch ersättningsnivåer inte är det som Margareta E\r\nNordenvall beskriver. Arbetslösheten är ett resultat av\r\nför svag efterfrågan.</pre><pre>Vad har då regeringen gjort? Regeringen har ägnat\r\nmycket tid åt att försöka få ordning på statens finan-\r\nser. Detta har varit rätt framgångsrikt, och tillväxten\r\nhar varit stark i framför allt den exportledda industrin.\r\nDen sammanlagda sysselsättningsuppgången under\r\n1995 jämfört med 1994 är 61 000 jobb. Det är mer än\r\nnågon sysselsättningsökning under 70- och 80-talet,\r\nmed undantag för åren 1988 och 1989. Att regeringen\r\nskulle ha suttit overksam är alltså inte en korrekt\r\nbeskrivning. Det här är en mycket kraftig sysselsätt-\r\nningsuppgång.</pre><pre>Men det är klart, om man tar över sedan det för-\r\nsvunnit 590 000 jobb på knappt fyra år är det inte så\r\nenkelt att åstadkomma våldsamma lyft. Kan vi dock\r\nhålla den takt vi höll 1995 har vi en väldigt bra syssel-\r\nsättningsökning i Sverige, och det är resultatet av\r\nstimulans och efterfrågan - inte av piska mot de ar-\r\nbetslösa.</pre><pre>Anf.  10  MARGARETA E\r\nNORDENVALL (m)</pre><pre>Fru talman! Nu berömmer sig Anders Sundström\r\nigen för att ha tagit över från den borgerliga regering-\r\nen och säger att det är den nuvarande regeringen som\r\nhar löst problemen med sysselsättningen. Men det vi\r\nsåg i slutet av 80-talet och början av 90-talet var ett\r\nresultat av den socialdemokratiska politik som har\r\ndrivits i över två decennier, där man i stort har använt\r\nden offentliga sektorn för sysselsättningspolitik. När\r\nman sedan av ekonomiska skäl tvingas banta den\r\noffentliga sektorn ser vi resultatet. Att säga att vi har\r\norsakat arbetslösheten är alltså helt fel.</pre><pre>Anf.  11  Arbetsmarknadsminister  ANDERS\r\nSUNDSTRÖM (s)</pre><pre>Fru talman! Jag tycker att Margareta E Nordenvall\r\nhandskas litet vårdslöst med uppgifter. I det förra\r\ninlägget sade hon att det inte tillkommit ett enda nytt\r\njobb under förra året. Sanningen var att det netto hade\r\ntillkommit 61 000 jobb, vilket var det näst bästa resul-\r\ntatet under de senaste 20 åren. Det var litet slarvigt.</pre><pre>Hon är också vårdslös när hon beskriver historien.\r\nÅr 1990 hade Sverige, tillsammans med några få\r\nländer i Europa, den högsta sysselsättningen av alla\r\nländer i världen. Det var delvis ett resultat av en om-\r\nfattande offentlig sektor men också av en privat sektor\r\nsom jämte Englands är Europas största.</pre><pre>Jag tror att det framför allt är genom en fram-\r\ngångsrik ekonomisk politik, arbetsmarknadspolitik,\r\nnäringspolitik och utbildningspolitik som man skapar\r\njobb. Där har Margareta E Nordenvall och jag olika\r\nuppfattningar. Hon tror tydligen att det i huvudsak\r\nsker genom sänkta ersättningsnivåer för de arbetslösa.\r\nDet tror inte jag.</pre><pre>Överläggningen var härmed avslutad.</pre><pre>3 §  Svar på fråga 1995/96:224 om verkställighe-\r\nten av utvisningsbeslut</pre><pre>Anf.  12  Statsrådet LEIF BLOMBERG (s)</pre><pre>Fru talman! Karin Pilsäter har frågat mig vilka åt-\r\ngärder regeringen avser att vidta för att verkställighet\r\nav avlägsnandebeslut i framtiden kan ske under lugna\r\noch ordnade former, enligt barnkonventionens formu-\r\nleringar om barnets bästa. Pilsäter syftar på verkstäl-\r\nligheten av de s.k. Åselefamiljernas avlägsnandebe-\r\nslut. Pilsäter uppger i sin fråga att avvisningen skedde\r\nunder tumultartade omständigheter, medförde splitt-\r\nring av familjerna samt innebar att barnen utsattes för\r\nobehagliga upplevelser.</pre><pre>Jag kan, som alla vet, inte diskutera ett enskilt\r\närende här i kammaren. Jag kan bara säga att ansvaret\r\nför att verkställa denna typ av beslut ligger hos poli-\r\nsen, och såvitt jag vet sköter polisen också den uppgif-\r\nten mycket bra.</pre><pre>I de fall personer väljer att själva inte medverka\r\ntill att ett beslut verkställs skall det alltså ske med\r\npolisens hjälp. Polisen går då alltid in för att verkstäl-\r\nligheten skall ske under så värdiga former som möj-\r\nligt. Polisen måste dock även här, liksom inom sin\r\növriga verksamhet, ha möjlighet att vidta de åtgärder\r\nsom behövs för att inte hindras i sitt arbete.</pre><pre>Jag ser alltså ingen anledning att vidta några åt-\r\ngärder på detta område.</pre><pre>Anf.  13  KARIN PILSÄTER (fp)</pre><pre>Fru talman! Jag tackar statsrådet Blomberg för\r\nsvaret. Det var inte det svar jag hade hoppats på, ef-\r\ntersom regeringen uppenbarligen inte anser att det\r\nfinns anledning att göra något åt hur avvisning går till.</pre><pre>Det här senaste fallet har upprört oss alla, men det\r\nhar också mycket tydligt lagt i dagen att det finns\r\nmycket stora problem kring hur flyktingfrågorna skall\r\nhanteras och särskilt hur man hanterar barnen i de här\r\nsammanhangen. Principen om barnens bästa måste\r\ninnebära att det i första hand är deras och inte föräld-\r\nrarnas situation man tittar på.</pre><pre>Leif Blomberg talar här om de fall då personer\r\nväljer att inte själva medverka, men i det här fallet\r\ninväntade man över huvud taget inte en kontroll av\r\ndet. Polisen fick uppenbarligen besked innan avvis-\r\nningsbeslutet togs, vilket inte är så vanligt och strider\r\nmot regeringens normala praxis. När man ser att poli-\r\nsen i det här fallet inte har agerat med barnens bästa\r\nför ögonen eller enligt de riktlinjer som uppenbarligen\r\nskall gälla borde väl regeringen ta intryck av det och\r\nkanske se över riktlinjerna. Detta måste ju vara rege-\r\nringens ansvar.</pre><pre>Anf.  14  TALMANNEN</pre><pre>Jag vill för säkerhets skull erinra om att vi här inte\r\nkan diskutera det enskilda fallet utan endast princi-\r\nperna.</pre><pre>Anf.  15  Statsrådet LEIF BLOMBERG (s)</pre><pre>Fru talman! Polisen har i alla dessa avseenden en\r\ngrannlaga uppgift. Under 90-talet har 230 000 perso-\r\nner fått stanna i Sverige på olika grunder. Samtidigt\r\nhar 80 000 personer avvisats. Man har alltså fattat\r\nbeslut om att dessa inte har rätt att få stanna i Sverige\r\npå vare sig permanenta eller tillfälliga uppehållstill-\r\nstånd. I ett antal av dessa fall medverkar polisen vid\r\navvisningen, och i de allra flesta fallen går dessa av-\r\nvisningar mycket lugnt, städat och värdigt till.</pre><pre>Men om jag får ställa en motfråga: Vad skall poli-\r\nsen göra om den som i princip själv är skyldig att\r\nlämna landet efter att ha fått ett avvisningsbeslut väg-\r\nrar att göra detta och sätter sig till motvärn när polisen\r\nkommer? Vems vilja skall då råda? Är det den\r\nasylsökandes vilja att stanna i Sverige, eller är det\r\npolisens, som har att verkställa ett av myndigheter\r\neller regeringen fattat avvisningsbeslut?</pre><pre>Anf.  16  KARIN PILSÄTER (fp)</pre><pre>Fru talman! Nu var det jag som hade ställt en frå-\r\nga. Min fråga handlar om hur regeringen tänker han-\r\ntera det faktum att det i åtminstone ett specifikt fall\r\nmen även i många andra har framkommit att det inte\r\när barnens situation man i första hand haft för ögonen\r\nutan andra saker. Man har i det här sammanhanget\r\ninte väntat och sett vilka värdiga och vettiga lösningar\r\nvad beträffar avvisningen det skulle kunnat gå att\r\nkomma fram till, utan man har gått in på en gång.\r\nDärför var frågan hypotetisk.</pre><pre>Jag vill återkomma till det faktum att det måste\r\nvara regeringens ansvar att följa utvecklingen och att\r\nse hur det går till. När man då ser att det inte går till\r\nsom det borde göra måste man fundera: Vad kan vi\r\ngöra åt saken? Vilka nya riktlinjer kan vi komma\r\nmed? Handlar det om utbildning, handlar det om nya\r\ndirektiv för hur det skall gå till eller vad handlar det\r\nom?</pre><pre>Det är detta som är själva frågan.</pre><pre>Anf.  17  Statsrådet LEIF BLOMBERG (s)</pre><pre>Fru talman! Det är ett tidigare fall som har fått\r\nsärskilt stor uppmärksamhet. Sedan finns det andra\r\nsom har fått en viss uppmärksamhet. Ett gällde flyk-\r\ntingarna i Alsike. I efterhand konstaterades det att\r\npolisen inte hade begått några felaktigheter utifrån de\r\nregler den hade att följa vid det tillfället. När detta\r\ntogs upp i TV och tidningar fick man föreställningen\r\natt detta var en ganska dyster historia som polisen\r\nhade regisserat på ett klumpigt och felaktigt sätt. I\r\nefterhand kan man konstatera att så inte var fallet.</pre><pre>Om den polismyndighet och de poliser som har\r\nverkställighetsansvaret gång efter annan i förhand-\r\nlingar med dem som har fått ett beslut om avvisning\r\nförsöker få till stånd en frivillig avvisning, men där\r\npersonerna vägrar följa med frivilligt, är jag den\r\nförste att beklaga att polisen då måste ta till den här\r\ntypen av metoder i syfte att verkställa de beslut som\r\nregeringen och myndigheterna har fattat efter beställ-\r\nning av Sveriges riksdag.</pre><pre>Anf.  18  KARIN PILSÄTER (fp)</pre><pre>Fru talman! Jag måste tolka Leif Blombergs svar\r\nsom att regeringen inte anser att det var några pro-\r\nblem kring denna avvisning utan att dessa frågor alltid\r\nfungerar på ett bra sätt och att det inte finns någon\r\nanledning att fundera över hur man med barnens bästa\r\nför ögonen skulle kunna arbeta vidare och förbättra\r\nrutinerna.</pre><pre>Anf.  19  Statsrådet LEIF BLOMBERG (s)</pre><pre>Fru talman! Självklart är det problem och bekym-\r\nmer. Jag har träffat ungdomar från Åsele som tycker\r\natt det var förfärligt att inte få säga hej och krama sina\r\nkamrater. Det finns naturligtvis många liknande berät-\r\ntelser om många andra olika fall. Det finns alltid en\r\nönskan om att det alltid skulle vara möjligt att få göra\r\ndet. Men man måste ställa sig frågan - det måste även\r\njag som regeringsledamot göra: Hur gör vi om perso-\r\nnerna i fråga inte medverkar i beslutet - om de sätter\r\nsig på tvären eller om tillskyndande personer på olika\r\nsätt försöker hindra polisens verkställande enligt gäl-\r\nlande svensk lagstiftning, vilken även Karin Pilsäter\r\nsom riksdagsman har varit med att fatta beslut om?</pre><pre>Detta är en oerhört grannlaga uppgift. Jag kan bara\r\nstryka under att detta i den stora majoriteten av fallen\r\nsker mycket fint, lugnt och värdigt, och det går\r\nmycket mänskligt och humant till i största allmänhet.\r\nMen det ser vi aldrig någonting av. Jag beklagar om\r\nmänniskor har farit illa i det här sammanhanget.\r\nSamtidigt måste man ställa frågan: Vad skall polisen\r\ngöra?</pre><pre>Anf.  20  KARIN PILSÄTER (fp)</pre><pre>Fru talman! Jag har ingenting annat att tillägga än\r\natt regeringen uppenbarligen inte anser att det var\r\nnågot problem med denna avvisning trots att polisen\r\nstormade in mindre än en timme efter att beslutet\r\nfattades. Det kan ju i sak rimligen inte innebära att\r\nman har uttömt de andra möjligheter som skulle kun-\r\nna finnas att låta detta ske under värdiga former. Men\r\njag antar att det finns anledning att återkomma till\r\nfrågor kring detta vid senare tillfällen.</pre><pre>Anf.  21  Statsrådet LEIF BLOMBERG (s)</pre><pre>Fru talman! Vi inte kan gå in på det enskilda ären-\r\ndet här i kammaren, men jag vet att polisen i sådana\r\nhär fall har gjort otroligt stora ansträngningar. Det har\r\nden gjort den här gången, och det gör den alla andra\r\ngånger också, i syfte att få en mycket fredlig och\r\nfrivillig lösning där allt kan ske i ordnade former. Det\r\när alltid ambitionen. Ibland går inte det. Men jag är\r\ninte säker på att jag kan lasta polisen för detta.</pre><pre>Överläggningen var härmed avslutad.</pre><pre>4 §  Svar på fråga 1995/96:227 om motiveringen\r\ni vissa utvisningsärenden</pre><pre>Anf.  22  Statsrådet LEIF BLOMBERG (s)</pre><pre>Fru talman! Maggi Mikaelsson har frågat mig om\r\nvilka åtgärder regeringen är beredd att vidta för att\r\nminska användningen av s.k. inre flyktalternativ som\r\nmotiv för utvisning. Maggi Mikaelsson åberopar den\r\nflyktingpolitiska kommitténs betänkande där man\r\nskriver: \"Ett inre flyktalternativ kan anses föreligga\r\nom den flyende ges möjligheter att leva i en del av\r\nhemlandet där han kan få såväl skydd mot förföljelse\r\nsom möjlighet till försörjnig och rörelsefrihet.\" Maggi\r\nMikaelsson anför vidare att EU:s ministerråd därefter\r\nfattat beslut om en gemensam ståndpunkt om harmo-\r\nnisering av tolkning av Genèvekonventionens flyk-\r\ntingdefinition. I denna tas det inre flyktalternativet\r\nupp som en grund att vägra skydd utan några krav på\r\nmöjlighet till försörjning och rörelsefrihet.</pre><pre>Jag vill erinra om att den gemensamma ståndpunk-\r\nten som EU:s ministrar antagit rörande tolkningen av\r\nvissa bestämmelser i flyktingkonventionen inte är\r\nrättsligt bindande för medlemsstaterna. Den innehåller\r\nminimivillkor för riktlinjer för tillämpning av kriterier\r\nför tillerkännande av flyktingstatus och utgår från\r\nUNHCR:s handbok om tillämpning av flyktingkon-\r\nventionen.</pre><pre>Regeringen har ingen anledning att vidta några åt-\r\ngärder för att minska användningen av det inre flyk-\r\ntalternativet som motiv för utvisning.</pre><pre>Anf.  23  MAGGI MIKAELSSON (v)</pre><pre>Fru talman! Jag skall be att få tacka invandrarmi-\r\nnistern för svaret. Jag är inte nöjd. Tvärtom är jag\r\nganska besviken över detta svar. Det är alldeles up-\r\npenbart att den tydliga signalen som vi har fått i Sve-\r\nrige under den senaste tiden, trots att dessa direktiv är\r\natt anse som minimidirektiv, är att Sverige ämnar\r\ntillämpa den mest minimala tolkningen av dessa di-\r\nrektiv.</pre><pre>Användningen av alternativet inre flyktalternativ\r\nhar ökat i Sverige ganska mycket under senare år och\r\när numera en vanlig orsak till att utvisa människor.\r\nSjälva begreppet är motsägelsefullt - inre flykt. Man\r\ngodtar alltså att människor behöver fly eller hålla sig\r\nundan myndigheterna i det land de är utvisade till. Det\r\nborde i sig vara skäl till att de inte skulle behöva bli\r\nutvisade. Det är oroande att detta används alltmer\r\nfrekvent.</pre><pre>Det finns flera exempel, t.ex. en ensamstående\r\nmamma som har utvisats till Peru med handikappade\r\nbarn med motiveringen att om man inte kan vara där\r\nman hör hemma så får man gömma sig någon annan-\r\nstans.</pre><pre>Det finns uppmärksammade fall, men vi skall kan-\r\nske inte diskutera detaljerna här i kammaren. Det\r\nfinns emellertid stor anledning att vara oroad över\r\ndetta.</pre><pre>Den biträdande chefen för flyktingkommissariatet\r\ni Stockholm, Kotsalainen, sade vid en träff med Flyk-\r\ntingpolitiska kommittén beträffande asylpolitiken i\r\nSverige att den nuvarande tillämpningen av begreppen\r\n\"säkert första asylland\" och \"inre flyktalternativ\" kan\r\nkomma att undergräva asylrätten. Han framförde\r\nönskemål om att den nya utredningen får i uppdrag att\r\nse över detta. Detta har man också gjort och då\r\nkommit fram till att det skall ställas större krav än de\r\nminimikrav som man har kommit överens om i minis-\r\nterrådet.</pre><pre>Jag skulle vilja fråga invandrarministern om han\r\ninte delar Kotsalainens oro för att detta med inre\r\nflyktalternativ undergräver asylrätten.</pre><pre>Anf.  24  Statsrådet LEIF BLOMBERG (s)</pre><pre>Fru talman! UNHCR har i sin rekommendations-\r\nbok skrivit in detta, och man har fattat beslut i enlig-\r\nhet med av UNHCR rekommenderade skrivningar\r\noch tolkningar. Sverige tillämpar denna regel generöst\r\ni dag i den meningen att man ställer stora krav på vad\r\nman menar med ett inre flyktalternativ. Vi vet att\r\nväldigt många människor i dag har möjligheter att få\r\nskydd i en annan del av sitt land än den som man\r\nkanske vistas i. Jag tycker att det kan finnas skäl att\r\npåpeka att det i dag i t.ex. Bosnien finns väldigt\r\nmånga som befinner sig på inre flykt. De finns på\r\nandra ställen än där de har bott och levt och helst\r\nskulle vilja leva. Men de har alltså fått skydd i andra\r\ndelar av landet. På samma sätt går det att få i en lång\r\nrad andra länder.</pre><pre>Om hemlandet inte kan erbjuda en människa\r\nskydd enligt konventionen då har han eller hon rätt att\r\nfå asyl i något annat land. Den mänskliga rättigheten\r\nfinns. Men om det egna landet kan skydda denna\r\nmänniska i en annan del av landet, då är det en accep-\r\ntabel lösning. Detta kan vara fallet när det gäller t.ex.\r\nsyrianer från sydöstra Turkiet, där det har funnits en\r\ndel sådana fall där det kan finnas ett inre flyktalterna-\r\ntiv med en bättre och drägligare tillvara i största all-\r\nmänhet också från konventionens utgångspunkter.</pre><pre>Anf.  25  MAGGI MIKAELSSON (v)</pre><pre>Fru talman! Då skulle jag vilja fortsätta att utveck-\r\nla frågan när det gäller situationen för kurder. Anser\r\ninvandrarministern att kurder kan räkna med att det\r\ninre flyktalternativet är tillämpligt för kurder som\r\nkommer från t.ex. Turkiet, Irak och Iran?</pre><pre>Det är ju allmänt känt att situationen för kurderna\r\när svår i alla dessa tre länder. Det finns en parlamen-\r\ntariker i Turkiet, en kurdisk kvinna som heter Leyla\r\nZana, som skall sitta fängslad i 15 år just för att hon\r\nklart har uttalat att hon är kurd och för att hon kräver\r\nrättigheter för kurderna. Hennes man har varit borg-\r\nmästare i Diyarbakir. Han kan bekräfta det som Am-\r\nnesty och många kurder som har sökt asyl i Sverige\r\nhar vittnat om.</pre><pre>Situationen är nämligen inte säker någonstans i\r\nTurkiet i dag. Vid en titt på östra Turkiet är det allde-\r\nles uppenbart. Men jag skulle vilja hävda att inte\r\nheller Istanbul, Ankara eller någon av de storstäder\r\nsom används som alternativ är säkra.</pre><pre>Kan man säga att inre flyktalternativet kan använ-\r\ndas för turkiska kurder?</pre><pre>Anf.  26  Statsrådet LEIF BLOMBERG (s)</pre><pre>Fru talman! Det kan man, i vissa situationer. Men\r\ndet sker efter genomgången av ärendet i fråga. Det\r\nsker individuellt och det är en bedömning utifrån det\r\nenskilda fallet - inte från några andra utgångspunkter.\r\nMan kan inte ta den typen av beslut i fråga om grupp,\r\nmen bedömningen är att man alltså kan få det.</pre><pre>Sverige har tagit emot ett antal kurder från Tur-\r\nkiet. Det exakta antalet har jag inte i huvudet, men det\r\när ungefär 1 500 eller ett par tusen personer som un-\r\nder 90-talet fått uppehållstillstånd i Sverige. Andra\r\nhar naturligtvis kommit hit och sökt asyl för att få\r\nstanna här, men de har bedömts ha möjlighet till\r\nskydd i sitt eget land och har alltså avvisats från Sve-\r\nrige.</pre><pre>Däremot har vi hållningen till Irak exempelvis -\r\nför kurderna i de norra delarna av Irak har situationen\r\nvarit mycket svårare. Väldigt många kurder därifrån\r\nhar fått uppehållstillstånd i Sverige, därför att det inte\r\nvarit möjligt att över huvud taget hitta ett internflyk-\r\ntalternativ i det landet.</pre><pre>Anf.  27  MAGGI MIKAELSSON (v)</pre><pre>Fru talman! Invandrarministern säger att man inte\r\nkan betrakta kurder som grupp, men bevisligen är\r\nkurder en enhetlig folkgrupp som i många år funnits i\r\ndet här området. De fanns där långt innan det fanns\r\nnationsgränser mellan Iran, Irak och Turkiet.</pre><pre>Många kurder har ju fått uppehållstillstånd i Sve-\r\nrige, men det är också så att reglerna har skärpts. Det\r\nhar blivit svårare. Kan det vara på det sättet att den\r\nsom för några år sedan kom till Sverige och fick asyl i\r\ndag vägras asyl om motsvarande skäl finns, därför att\r\nvi i dag har en annan syn på vad som är skäl för att få\r\nuppehållstillstånd och att man i stället utvi-\r\nsas/återförvisas till Turkiet med hänvisning till inre\r\nflyktalternativet som grund?</pre><pre>Anf.  28  Statsrådet LEIF BLOMBERG (s)</pre><pre>Fru talman! Politiken förändras över tiden, men\r\ndet gäller också sammansättningen av de skäl som\r\npersoner åberopar för att få stanna i Sverige. Det\r\nvarierar alltså högst väsentligt.</pre><pre>Det är klart att kurderna är en folkgrupp. Det inser\r\njag, men det var inte det som jag pratade om. Jag\r\npratade om att varje människa som kommer till vårt\r\nland får en individuell prövning. Vissa bedöms ha\r\nskyddsbehov. Andra får stanna på andra grunder. En\r\ndel får avvisningsbeslut, därför att det inte funnits så\r\nstarka skäl att det väger för ett permanent uppehålls-\r\ntillstånd i Sverige. Det här är bakgrunden.</pre><pre>Det är lätt att säga att politiken har skärpts, men\r\ndet har den inte på de här områdena. Däremot kan\r\nbedömningen av situationen vara annorlunda från tid\r\ntill annan beroende på utvecklingen. Det kan ju också\r\nbli så att fler får stanna därför att situationen har för-\r\nvärrats eller att färre får stanna därför att situationen\r\nhar blivit bättre. Någon sådan medveten politik finns\r\nemellertid inte så att det här skulle ha skärpt politiken\r\ni något avseende.</pre><pre>Anf.  29  MAGGI MIKAELSSON (v)</pre><pre>Fru talman! Man kan undra om kurdernas situa-\r\ntion i Turkiet har förbättrats, eftersom det nu är vanli-\r\ngare att människor återförvisas - även om det finns\r\nskäl som för några år sedan kunde ge uppehållstill-\r\nstånd i Sverige.</pre><pre>Kurderna som grupp förföljs. Man tillåts inte an-\r\nvända sitt språk. Man tillåts inte använda sina namn\r\noch man riskerar förföljelse varhelst man befinner sig\r\ninom landets gränser. Visserligen skall varje männi-\r\nska ha rätt att få sin sak prövad. Men om man tillhör\r\nen grupp, vilken är förföljd i det egna hemlandet,\r\nborde det vara ett skäl som vägs in i bedömningen.</pre><pre>Jag vidhåller att situationen för de kurder som i\r\ndag flyr från Turkiet är inte bättre nu jämfört med hur\r\ndet var för några år sedan. Däremot har det blivit\r\nmycket svårare att få uppehållstillstånd i Sverige.</pre><pre>Anf.  30  Statsrådet LEIF BLOMBERG (s)</pre><pre>Fru talman! Möjligen beror det på att man har\r\nsvagare skäl - det kan ju vara så. Jag har inget annat\r\nsvar att ge än att vi inte har skärpt politiken. Det kan\r\nju också vara fråga om skälsammansättningar, som\r\nman säger.</pre><pre>Maggi Mikaelsson vet att man i flyktingpolitiken\r\nenligt Genèvekonventionen inte kan göra annat än att\r\npröva i de individuella fallen. Det är tur att det skall\r\nvara på det sättet. Därmed får varje individ/varje\r\närende sin egen prövning. Befinns man ha skyddsbe-\r\nhov, får man uppehållstillstånd i Sverige. Man får asyl\r\n- det kan också finnas andra grunder. Detta sker indi-\r\nviduellt och det är väldigt viktigt. Man får inte blanda\r\nihop begreppen och säga att en folkgrupp kan ha det\r\nsvårt. Men det innebär inte att alla i den folkgruppen\r\ndärför är förföljda överallt, exempelvis i Turkiet.</pre><pre>Det har varit vår politik att hantera frågorna på det\r\nsättet. Om man alltså någonstans i sitt eget land kan få\r\nett skydd som kan sägas vara acceptabelt, så kan man\r\nstanna där. Då behöver man inte vara i ett tredje land.</pre><pre>Överläggningen var härmed avslutad.</pre><pre>5 §  Svar på fråga 1995/96:228 om spridning av\r\nuppgifter ur ambassadrapporter</pre><pre>Anf.  31  Statsrådet LEIF BLOMBERG (s)</pre><pre>Fru talman! Rose-Marie Frebran har frågat mig\r\nvilka åtgärder jag tänker vidta med anledning av of-\r\nfentliggörandet av rapporten från svenska ambassaden\r\ni Ankara om avvisningen av de två kurdiska familjer-\r\nna.</pre><pre>Frågan har formulerats på ett sätt som ger ett in-\r\ntryck av att Rose-Marie Frebran inte känner till de\r\nbestämmelser om offentlighet och sekretess som\r\nriksdag och regering har lagt fast.</pre><pre>Det finns därför skäl att helt kort informera om de\r\nregler som gäller. Det finns två grundläggande saker\r\nsom skall prövas när ett departement eller en myndig-\r\nhet får en förfrågan om att få ut en allmän handling av\r\ndet här slaget. Det första är om ett offentliggörande av\r\ninnehållet kan störa Sveriges relationer till annan stat\r\neller till någon internationell organisation. Det andra\r\när om ett offentliggörande av innehållet kan innebära\r\nskada för enskild person. Rapporten inkom till Ar-\r\nbetsmarknadsdepartementet i förra veckan utan att\r\nvara hemligstämplad från ambassaden.</pre><pre>Arbetsmarknadsdepartementet konstaterade, efter\r\nsedvanlig prövning - i det här fallet efter samråd med\r\nUtrikesdepartementet och Justitiedepartementet - att\r\ndet inte fanns någon grund att hemlighålla rapporten.\r\nArbetsmarknadsdepartementet var därför enligt lag\r\nskyldigt att på begäran av journalister lämna ut hand-\r\nlingen.</pre><pre>Jag vill här i kammaren göra alldeles klart att jag\r\nupplever Rose-Marie Frebrans påstående om att jag\r\nspritt felaktiga uppgifter som riskerar att spä på för-\r\ndomar om flyktingar och invandrare som fullständigt\r\nogrundade. Jag gör naturligtvis inte någon egen be-\r\ndömning av sanningshalten i uppgifterna i rapporten\r\nom den summa pengar som familjerna påståtts ha\r\nmedfört. Om detta vet jag naturligtvis själv ingenting,\r\neftersom jag inte var med under resan. Att behandla\r\nuppgifter om utländska medborgares personliga för-\r\nhållanden annorlunda än svenskars vore verkligen att\r\nspä på fördomar som kan finnas.</pre><pre>Mitt svar till Rose-Marie Frebran blir därför att\r\njag också i fortsättningen tänker följa svensk lag i mitt\r\nuppdrag som invandrarminister.</pre><pre>Anf.  32  ROSE-MARIE FREBRAN (kds)</pre><pre>Fru talman! Jag vill pliktskyldigast tacka statsrådet\r\nför svaret på min fråga.</pre><pre>Den, som jag vill säga, tragiska Åseleaffären har\r\nflera dimensioner och väcker en mängd frågor. Det är\r\nnaturligtvis mycket som har med själva beslutet och\r\nmed förberedande åtgärder före beslutet att göra -\r\ngenomförandet av avvisningen osv. Men jag har valt\r\natt inrikta min fråga på spridandet av felaktiga uppgif-\r\nter.</pre><pre>Jag konstaterar att det i svaret från regeringens\r\nsida inte finns någon som helst ånger för att man varit\r\nmed om att sprida felaktiga uppgifter. I stället har det\r\nvarit självklart - naturligtvis är ett uttryck som åter-\r\nkommer flera gånger - att sprida de här uppgifterna.\r\nJag beklagar detta djupt och känner mig besviken, inte\r\nminst som svensk medborgare.</pre><pre>Genom att uppgifterna i rapporten både bildligt\r\noch bokstavligen har kablats ut över hela landet -\r\nfaxarna på Arbetsmarknadsdepartementet har gått på\r\nhögvarv - är det just grovt felaktiga uppgifter som har\r\nspritts. I sämsta fall utgör detta en fara för de utvisa-\r\ndes liv. I bästa fall riskerar de \"bara\" trakasserier och\r\nandra otrevligheter.</pre><pre>Man hoppades naturligtvis på minskad kritik mot\r\nregeringens agerande genom att komma med de här\r\nuppgifterna och spä på fördomar mot flyktingar. Med\r\ndet menar jag att många skulle få uppfattningen att\r\nflyktingar lever i högönsklig välmåga, på rundhänta\r\nbidrag från skattebetalarna.</pre><pre>Hur kunde denna rapport, med denna för dessa\r\nmänniskor astronomiska summa, betraktas som något\r\nsom inte skulle innebära skada för enskild person om\r\nman offentliggjorde den? Detta kan jag inte förstå\r\nmed bästa vilja i världen. Hur har man resonerat på\r\ndepartementet?</pre><pre>Anf.  33  Statsrådet LEIF BLOMBERG (s)</pre><pre>Fru talman! För det första beklagar jag om någon\r\nhar kommit till skada på grund av de här uppgifterna.</pre><pre>Vad som är rätt och fel är väldigt svårt att avgöra.\r\nVi får en rapport från en ambassad ute i världen med\r\nvissa uppgifter. Det är inte alls ovanligt. Tvärtom är\r\ndet väldigt vanligt att dessa rapporter inte är hemlig-\r\nstämplade, utan att de innehåller sådana uppgifter som\r\ni enlighet med offentlighetsprincipen bör vara till-\r\ngängliga för en bredare allmänhet, om någon önskar\r\nta del av dem. Om man tycker att det är journalistiskt\r\nintressant kan man gå in och titta i dem och ha dem\r\nsom underlag för att göra journalistik av dem. Det är\r\nden rätten och den möjligheten vi skall ha, att ha en\r\nfull öppenhet, som ligger till grund för de beslut som\r\nvi har att fatta i enlighet med den lagstiftning som vi\r\nsjälva - bl.a. Rose-Marie Frebran och hennes kolleger\r\ni riksdagen - har varit med om att besluta. Det är ju\r\npå den grunden vi har det här. Sedan kan man alltid\r\ndiskutera innehållet.</pre><pre>Jag tycker att det är oerhört viktigt att jag - jag vill\r\npåpeka det - inte var med på denna resa. Jag kan inte\r\ngå in och bedöma vad som är rätt och fel i en ambas-\r\nsadrapport. Det finns inga förutsättningar för att göra\r\ndet. I det här fallet bedömdes läget vara sådant att\r\nrapporten inte innehöll något som på något sätt skulle\r\nkunna vara av den karaktären att det berättigar en\r\nhemligstämpel.</pre><pre>Anf.  34  ROSE-MARIE FREBRAN (kds)</pre><pre>Fru talman! Statsrådet hänvisar till sedvanlig\r\nprövning på Arbetsmarknadsdepartementet. Enligt\r\nuppgift kom faxet från ambassaden kl. 11 på förmid-\r\ndagen till departementet och kl. 12 faxades detta bud-\r\nskap ut över hela landet. Under denna timma skedde\r\ndenna sedvanliga prövning med tre departement in-\r\nblandade. Detta var alltså en seriös prövning där man\r\nnoga funderade på om uppgifterna kunde skada en-\r\nskild person om de kom ut.</pre><pre>Jag kan inte med bästa vilja i världen - jag säger\r\ndet igen - tro på seriositeten i detta. Jag tycker att\r\nbedömningen att detta inte skadar enskild person är\r\nhelt orimlig.</pre><pre>Jag tycker också att det är märkligt med denna\r\nkritiklösa hållning till uppgifterna i ambassadrappor-\r\nten. Varför var det inte möjligt att fundera över om\r\ndet här var rimliga summor? De är ju fullständigt\r\norimliga för de flesta tänkande människor i det här\r\nlandet.</pre><pre>Anf.  35  Statsrådet LEIF BLOMBERG (s)</pre><pre>Fru talman! Som jag sade kommer det mängder av\r\nrapporter inom olika ämnesområden från våra ambas-\r\nsader. Väldigt många är referat. De innehåller inga\r\nställningstaganden, utan man refererar ett händelseför-\r\nlopp och saker som har sagts, och man får en bild av\r\ndet. Den kan sedan vara mer eller mindre korrekt i\r\nförhållande till verkligheten. Det är inte alltid ambas-\r\nsaderna kontrollerar det, om man gör ett referat av i\r\ndetta fall när ett antal personer kommer till Turkiet\r\noch vad som då händer, och sedan refererar det samtal\r\nsom utspelar sig. Det får ju stå för dem som har del-\r\ntagit i det samtalet och den som har skrivit rapporten.</pre><pre>Vad som är rätt och fel i det här vet inte jag. Jag\r\nkan inte värdera det. Jag vet inte det, därför att jag\r\nsjälv inte har sett det. Jag kan bara höra att det finns\r\nolika uppgifter om vad som kan vara korrekt eller inte\r\ni den här rapporten.</pre><pre>Anf.  36  ROSE-MARIE FREBRAN (kds)</pre><pre>Fru talman! Statsrådet skriver när det gäller san-\r\nningshalten i uppgifterna: \"Om detta vet jag natur-\r\nligtvis själv ingenting\". Nej, saknar man en realistisk\r\nbild av asylsökandes och flyktingars verklighet, då\r\nkan jag förstå att man kan uttrycka sig på det sättet.</pre><pre>Att det inte ringer en klocka när man ser en sådan\r\nuppgift tycker jag är otroligt märkligt. Jag kan bara\r\ndra slutsatsen att när de tre departementen har över-\r\nlagt med varandra i den här frågan har detta icke\r\ndiskuterats. Att offentliggörandet av detta skulle kun-\r\nna bli till skada för de inblandade enskilda personerna\r\nhar icke diskuterats. Därmed kan jag inte se att pröv-\r\nningen heller har varit sådan som den borde ha varit i\r\nlagens mening.</pre><pre>Anf.  37  Statsrådet LEIF BLOMBERG (s)</pre><pre>Fru talman! Jag har inte mycket mera att säga,\r\nmen jag kan säga att prövningen har varit helt i enlig-\r\nhet med den lag vi har. Det har varit mycket kompe-\r\ntenta jurister inkopplade i det här, från UD, där man\r\när van vid den här typen av verksamhet, från mitt\r\ndepartement och från Justitiedepartementet. Större\r\nsakkunskap på området får man leta efter, men det är\r\nmöjligt att de inte kan slå Rose-Marie Frebran på\r\ndetta område.</pre><pre>Anf.  38  ROSE-MARIE FREBRAN (kds)</pre><pre>Fru talman! Jag konstaterar att kritiklösheten är\r\nmycket stor. De som har varit inblandade har antagli-\r\ngen inte gått i den svenska skolan på de senaste 20\r\nåren i alla fall. Numera växer, tack och lov, männi-\r\nskor upp i det här landet som tänker kritiskt när de tar\r\ndel av olika uppgifter. Jag konstaterar tyvärr att vi i\r\nfortsättningen kan räkna med att sådana här olycksfall\r\ni arbetet kan inträffa, och att departement kan sprida\r\ngrovt felaktiga uppgifter.</pre><pre>Statsrådet beklagar om någon har kommit till ska-\r\nda. Statsrådet beklagar inte, och har inte med ett ord i\r\nden här debatten beklagat, att grovt felaktiga uppgifter\r\nhar spritts, utan beklagar bara om möjligtvis någon\r\nhar kommit till skada. Jag beklagar detta och är\r\nmycket förvånad.</pre><pre>Överläggningen var härmed avslutad.</pre><pre>6 §  Svar på fråga 1995/96:221 om Försäkrings-\r\nkassornas arbetssituation</pre><pre>Anf.  39  Statsrådet ANNA HEDBORG (s)</pre><pre>Fru talman! Chatrine Pålsson har frågat mig om\r\nvilka åtgärder jag är beredd att vidta för att Försäk-\r\nringskassan skall ha nödvändiga resurser att tillgå\r\nunder den tid som den nya pensionsreformen genom-\r\nförs. Bakgrunden är det förändringstryck som För-\r\nsäkringskassan i nuläget befinner sig under och de\r\neffektiviseringskrav som ställs på den.</pre><pre>I enlighet med riksdagens beslut våren 1995 avses\r\nlagstiftningen för det reformerade ålderspensionssys-\r\ntemet träda i kraft den 1 januari 1997. Utbetalning av\r\npension enligt de reformerade reglerna skall dock ske\r\nförst fr.o.m. den 1 januari år 2000.</pre><pre>Den fortsatta beredningen av pensionsreformen\r\nbedrivs i huvudsak inom Socialdepartementet inom\r\nramen för den s.k. genomförandegruppen och sker i\r\nsamråd med andra departement och berörda myndig-\r\nheter. Under 1995 har departementspromemorior om\r\nlag om inkomstgrundande ålderspension(Ds 1995:41),\r\nvissa frågor avseende allmänna egenavgifter(Ds\r\n1995:29) samt utvidgad avgiftsskyldighet vad avser\r\nålderspension m.m. (Ds 1995:55) upprättats och re-\r\nmitterats. Vidare har ett uppdrag lämnats till Riksför-\r\nsäkringsverket att vidta förberedelser för det reforme-\r\nrade ålderspensionssystemet.</pre><pre>Jag vill framhålla vikten av att reformen genom-\r\nförs på ett effektivt och riktigt sätt. Jag är medveten\r\nom de stora krav som ställs på försäkringskassorna\r\nmed den snabba förändringstakt som har rått under\r\nsenare tid. Det är också viktigt att försäkringskassorna\r\nfår så bra förutsättningar som möjligt för att klara\r\ngenomförandet av reformen.</pre><pre>Avsikten är att en proposition rörande det nya ål-\r\nderspensionssystemet skall läggas sommaren 1996. I\r\npropositionen avses frågor om genomförandet av\r\nreformen samt kostnader och finansiering att behand-\r\nlas.</pre><pre>Anf.  40  CHATRINE PÅLSSON (kds)</pre><pre>Fru talman! Jag vill börja med att tacka för svaret,\r\näven om jag hade hoppats att det skulle vara mer svar\r\npå den fråga jag hade ställt.</pre><pre>Vi är naturligtvis medvetna om statens mycket\r\nansträngda finanser, och vi är faktiskt skyldiga, samt-\r\nliga politiker, att ta ansvar för dem. Men om vi här i\r\nriksdagen beslutar om vissa justeringar - och de är\r\nofta lägre än vad folk har varit vana vid - är det väl-\r\ndigt viktigt att genomförandet blir bra.</pre><pre>Som jag också har tagit som exempel i min fråga\r\nhar 60 tjänster av 360 redan försvunnit i Kalmar län,\r\ndär jag själv bor. Detta trots att Försäkringskassan har\r\nfått nya uppgifter i form av assistansersättning, bo-\r\nstadsbidrag och en hel mängd andra saker. Vi har inte\r\nheller sett att tekniken har gjort det enklare för för-\r\nsäkringskassorna att arbeta. Redan nu känner man\r\noro, och jag tror att det finns oro överallt när det gäl-\r\nler försäkringskassorna, inte för att de vill gnälla eller\r\nför att de inte vill vara med och spara, utan för att de\r\nvill göra ett bra jobb i enlighet med regeringens di-\r\nrektiv.</pre><pre>Jag vill då fråga om de sista fyra raderna som\r\nsjukvårdsministern har i sitt svar, om att det skall\r\nläggas fram en proposition under 1996. Kommer den\r\nockså att innehålla extra resurser till försäkringskas-\r\nsorna för genomförandet?</pre><pre>Anf.  41  Statsrådet ANNA HEDBORG (s)</pre><pre>Fru talman! Jag har ingen som helst annan upp-\r\nfattning än Chatrine Pålsson vad gäller frågan om att\r\ngenomförandet bör bli bra. Det är en förutsättning för\r\natt stora reformer över huvud taget skall landa på ett\r\nrimligt sätt, och pensionsreformen hör definitivt till\r\navdelningen mycket stora reformer som kommer att\r\nkräva mycket resurser och mycket insatser.</pre><pre>Det sker dessutom en mängd andra förändringar i\r\nde system som försäkringskassorna har att administre-\r\nra.</pre><pre>Försäkringskassorna har alltså redan nu ett mycket\r\nomfattande förändringsarbete och kan förvänta sig\r\nstora nya förändringar framöver. Därför är också\r\norganisationen i försäkringskassorna under utredning,\r\noch i varje större reform som nu görs på det här om-\r\nrådet tar man upp frågor om hur administrationen\r\nskall klaras. Självklart är det dessutom mycket viktigt\r\natt administrationen av en verksamhet under så stark\r\nförändring som försäkringskassornas hålls under stark\r\nuppsikt och att man ser seriöst på behovet av resurser.</pre><pre>Anf.  42  CHATRINE PÅLSSON (kds)</pre><pre>Fru talman! Det här är en mycket bra signal ut till\r\nverksamheten. På senare år har försäkringskassorna\r\nfått litet nya uppgifter, som kräver engagemang, vilja\r\noch framtidstro. Jag tänker på rehabilitering av män-\r\nniskor, på arbete på olika ställen tillsammans med\r\nsjukvården i projekt för att få ned sjukskrivningstider-\r\nna osv.</pre><pre>Man måste under sådana förhållanden på försäk-\r\nringskassorna ha en arbetsmiljö som ger möjlighet för\r\npersonalens engagemang och kreativitet att blomma\r\nut. Om personalen ständigt känner sig missnöjd och\r\nhar en svår och stressig situation, finns det en stor risk\r\nför att dessa projekt går omkull. Jag vill fråga om\r\nstatsrådet delar detta mitt synsätt.</pre><pre>Anf.  43  Statsrådet  ANNA HEDBORG (s)</pre><pre>Fru talman! Det dilemma som försäkringskassorna\r\nliksom många andra administrationer för närvarande\r\nbefinner sig i är att det samtidigt som mycket händer\r\noch stora krav ställs finns ett generellt besparingskrav\r\nockså på den statliga administrationen. För försäk-\r\nringskassorna är det mindre klart uttalat och fastlagt\r\nän för de flesta andra administrationer, just på grund\r\nav att det händer så mycket. Inte minst med hänsyn\r\ntill den organisationsutredning som för närvarande\r\narbetar är det ännu inte riktigt klargjort exakt hur\r\nbesparingskravet fram till 1998 för försäkringskassor-\r\nna skall se ut. Vi ämnar därför återkomma i frågan.</pre><pre>Anf.  44  CHATRINE PÅLSSON (kds)</pre><pre>Fru talman! Jag har inte i någon tidning läst att\r\nman från de ansvariga för försäkringskassorna har\r\nsagt att man inte är beredd att vara med om att spara.\r\nMan har tvärtom sagt att man naturligtvis skall hjälpa\r\ntill med det. Men när jag ser att verksamheten blir\r\nlidande och att man inte klarar upp att leva upp till\r\nregeringens mål, känner jag att jag som politiker\r\nmåste vara lyhörd för det som sker.</pre><pre>Samtidigt kan vi trots kortsiktiga besparingsvinster\r\nfå en på sikt högre kostnad, om vi inte tar allvarligt på\r\nsynpunkterna från de människor som kan arbetet och\r\ninte prövar dem seriöst. Jag ser det så att vi som poli-\r\ntiker mer och mer måste få en birelation ute i verk-\r\nsamheten. Det som vi beslutar här har inte någon\r\nfunktion förrän det skall genomföras. Det är då som vi\r\nmärker att det betyder något.</pre><pre>Anf.  45  Statsrådet ANNA HEDBORG (s)</pre><pre>Fru talman! Naturligtvis är det viktigt att verk-\r\nsamheten inte blir lidande. Jag vill ändå säga att för-\r\nsäkringskassorna har visat en väldig förmåga att klara\r\nav det snabba förändringsarbete som de har haft att\r\ngenomföra utan att verksamheten blir lidande. Jag\r\nskulle vilja påstå att det sker en ganska remarkabel\r\nutveckling i försäkringskassornas arbete under denna\r\nprocess, som är så full av förändring. Men det är\r\nnaturligtvis ändå mycket viktigt att man håller ögonen\r\npå dessa frågor.</pre><pre>Det finns dessbättre också utrymme för ganska\r\nstora rationaliseringar i försäkringskassorna. De har\r\nmycket gamla datasystem, är dåligt datoriserade och\r\nkommer t.ex. att få en väldig nytta av den modernise-\r\nring av datorerna som pensionsreformen kommer att\r\ninnebära. Detsamma kan sägas gälla också för de\r\nandra reformerna. Detta är ett gyllene tillfälle att\r\nskapa rutiner med hjälp av ny teknik, som också kan\r\nbidra till att resurserna blir effektivt utnyttjade.</pre><pre>Anf.  46  CHATRINE PÅLSSON (kds)</pre><pre>Fru talman! Jag kan då bara med glädje konstatera\r\natt Anna Hedborg visar en öppenhet i dessa frågor.\r\nJag hoppas också att moderniseringen av den tekniska\r\nutrustningen skall kunna genomföras. Men även för\r\natt detta skall få genomslag krävs det ordentligt med\r\nresurser. Jag vill tacka Anna Hedborg för den här\r\ndebatten.</pre><pre>Anf.  47  Statsrådet ANNA HEDBORG (s)</pre><pre>Fru talman! Jag är övertygad att vi kommer att\r\nåterkomma till frågor om administrativa resurser,\r\ndatorisering, registerlagar och andra spörsmål som är\r\nav vikt för att försäkringskassorna skall kunna utföra\r\nsitt viktiga arbete på ett effektivt sätt.</pre><pre>Överläggningen var härmed avslutad.</pre><pre>7 §  Svar på fråga 1995/96:225 om boendemiljön\r\noch Öresundsprojektet</pre><pre>Anf.  48  Miljöminister  ANNA LINDH (s)</pre><pre>Fru talman! Lennart Daléus har frågat mig vilka\r\nomedelbara åtgärder som regeringen avser att vidta\r\nför att garantera boendemiljö och annan miljö vid\r\nbl.a. Kontinentalbanan i samband med Öresundspro-\r\njektet.</pre><pre>Regeringen har fått för prövning enligt miljö-\r\nskyddslagen dels delfrågor beträffande själva bron,\r\ndels utbyggnad av Kontinentalbanan, dels anslut-\r\nningsvägarna från brofästet, den s.k. delsträcka 1.\r\nÄrendena är under handläggning. I regeringens kom-\r\nmande beslut i dessa ärenden kommer regeringen att\r\nredovisa vilka skyddsåtgärder som måste vidtas för att\r\nskydda miljön.</pre><pre>Beträffande delsträcka 1 har Koncessionsnämnden\r\nfastställt en rad villkor för tillståndet inkluderande\r\nskyddsåtgärder för boendemiljö och annan miljö. Tills\r\nvidare gäller dessa villkor. Därutöver har till-\r\nsynsmyndigheten bemyndigats enligt 20 § miljö-\r\nskyddslagen att fastställa vissa ytterligare villkor.</pre><pre>Eftersom ärendena för närvarande bereds inom re-\r\ngeringskansliet är jag inte beredd att nu ytterligare\r\nkommentera frågan.</pre><pre>Anf.  49  LENNART DALÉUS (c)</pre><pre>Fru talman! Jag tackar för svaret och tror att mil-\r\njöministern och jag har samma ambitioner när det\r\ngäller en god miljö i Malmö och i Sydsverige i övrigt.\r\nDet som hanteringen gäller är - låt mig säga så - den\r\notäcka bro som tycks vara på väg att komma allt läng-\r\nre mot sin fullbordan. Det gäller också de transporter\r\nsom Sverige behöver få utförda för att nå ut med gods\r\ntill kontinenten. Precis som miljöministern säger\r\nbehövs det en helhetslösning av dessa frågor.</pre><pre>Jag undrar till att börja med om miljöministern har\r\nsamma syn på helhetslösningen som kommunika-\r\ntionsministern har. Är det alltså samma ambitioner\r\nsom driver de olika delarna av regeringen?</pre><pre>Min andra fråga är om inte miljöministern tror att\r\ndet går att stanna upp ett ögonblick och tänka efter, så\r\natt man kan konstruera påfarterna och möjligen också\r\nbron så att det blir bättre överensstämmelse med mil-\r\njöambitionerna. Som det nu verkar kommer det att gå\r\ntungt gods genom centrala Malmö på järnväg, och\r\ndetta kommer att fortsätta under många år framåt.\r\nSamtidigt projekteras och diskuteras en citytunnel,\r\ngenom vilken det såvitt jag begriper skall gå både\r\ngodstrafik och persontrafik.</pre><pre>Allt det här innebär, fru talman, att man gör ont\r\nvärre. Man har sett till att det blir en bro, med alla de\r\nmiljöproblem som i sig följer med en sådan, och just\r\nnu verkar det som om många saker pekar åt fel håll\r\nockså i den svenska anslutningen. Jag hade hoppats att\r\nmiljöministern skulle kunna ge en signal om några\r\nageranden som skulle minska det otäcka med denna\r\nbro.</pre><pre>Anf.  50  Miljöminister  ANNA LINDH (s)</pre><pre>Fru talman! Både miljöministern och kommuni-\r\nkationsministern tycker att det är viktigt att vi får en\r\nbra miljö i södra Sverige och även att vi får järnvägs-\r\ntrafik på bron. Jag beklagar mycket att man inte tidi-\r\ngare har gjort klart hur man skall ansluta järnvägen till\r\nÖresundsbron för att få en ordentlig järnvägstrafik.\r\nMen gjort är gjort, och det gäller nu att se till att det\r\nverkligen blir en bra och offensiv järnvägssatsning för\r\nframtiden.</pre><pre>Jag tycker att det blir litet defensivt att begära time\r\nout, att ta en paus. Det är bättre att vi försöker hitta\r\nbästa möjliga järnvägslösning.</pre><pre>Mitt budskap till regionen när jag var där nere\r\nhäromveckan var att det är viktigt att man i regionen\r\ntittar på vad som är viktigast i de olika projekt för\r\nframtiden som man har fört fram. Är det vägen,\r\nringleden, är det yttre godsspåret eller är det citytun-\r\nneln?</pre><pre>Jag skall väl inte sticka under stol med att jag som\r\nmiljöminister tycker att det är mycket positivt att en\r\ndiskussion nu förs om att flytta pengar från vägsats-\r\nningen till järnvägssatsningen.</pre><pre>Sedan tror jag att diskussionen bör fortsätta om\r\nvad det är mest bråttom med och hur man skall finna\r\nen lösning för godstrafiken. Kan det ske genom ci-\r\ntytunneln eller skall man satsa på det yttre godsspå-\r\nret?</pre><pre>Men för att det inte skall bli ökade miljöproblem\r\nrunt Öresundsbron tycker jag att en offensiv järnvägs-\r\nsatsning är det allra bästa vi kan göra nu.</pre><pre>Anf.  51  LENNART DALÉUS (c)</pre><pre>Fru talman! I huvudsak delar jag just den bedöm-\r\nningen att en offensiv järnvägssatsning är riktig. Men\r\nhär finns några problem.</pre><pre>Den tunga godstrafiken ut ur Sverige kommer med\r\nall sannolikhet att gå via Trelleborg och Ystad, vilket\r\nden bör göra. Den har ingen anledning att gå de 17\r\nextra milen via Köpenhamn bort till Jylland och ned\r\ngenom \"hjärtinfarkten\" höll jag på att säga, jag mena-\r\nde trafikinfarkten i Hamburgområdet. Jag tror inte att\r\nsvensk godstrafik kommer att gå den vägen.</pre><pre>Kommer den inte att gå den vägen, minskar beho-\r\nvet av att bygga eller snarare agera i fråga om järn-\r\nvägssträckningar i Malmö. De skulle syftat till att föra\r\nut godstrafiken på bron, men skulle innebära mycket\r\nstora boendemiljöproblem i Malmö.</pre><pre>Då tror jag att det är riktigare att skyndsamt se till\r\natt det kommer ett yttre godsspår i Malmöområdet,\r\nsom leder ned trafiken till de hamnar där den bör\r\nfinnas och därigenom räddar Malmömiljön. Men då\r\ntror jag att det är bråttom, fru talman. Man måste\r\nagera innan planeringen och utbyggnaden har gått för\r\nlångt.</pre><pre>Anf.  52  Miljöminister  ANNA LINDH (s)</pre><pre>Fru talman! Oavsett hur mycket gods som går via\r\nMalmö och hur mycket gods som går via Trelleborg\r\när det viktigt att man har järnvägsmöjligheter båda\r\nvägarna. Där vill jag gärna att man i regionen fortsät-\r\nter att diskutera vad man prioriterar mest just nu och\r\nvilken lösning som är bäst för att få så mycket både\r\nperson- och godstrafik som möjligt på järnväg. Därför\r\nvill jag att de fortsätter att diskutera yttre godsspåret\r\nkontra citytunneln. Vad är viktigast? Måste man ha\r\nbåda? I så fall måste vi också se på finansiering.</pre><pre>Kontinentalbanan får man väl använda under en\r\növergångsperiod, men göra det med så bra miljöbe-\r\nstämmelser som möjligt. Min avsikt är att vi, samti-\r\ndigt som regeringen fattar beslut vad beträffar konti-\r\nnentalbanan, också skall kunna presentera den mer\r\nlångsiktiga järnvägslösningen för regionen, så att de\r\nsom bor längs kontinentalbanan skall kunna se hur\r\nmånga år trafiken kommer att fortsätta på kontinen-\r\ntalbanan och vad som blir den långsiktiga lösningen.</pre><pre>Anf.  53  LENNART DALÉUS (c)</pre><pre>Fru talman! Det senaste tycker jag är ett bra be-\r\nsked i den delen att samtidigt eller innan beslutet om\r\nkontinentalbanan fattas kommer det, som miljöminis-\r\ntern säger, ett fast beslut om planeringen i sin helhet\r\nkring järnvägen. Om det blir på det sättet är det na-\r\nturligtvis på sitt sätt utmärkt.</pre><pre>Problemet med kontinentalbanan är att Konces-\r\nsionsnämnden, som lämnat ärendet till regeringen, har\r\nsagt nej till att flytta över den trafik som i dag går\r\nmellan Helsingborg och Köpenhamn till kontinental-\r\nbanan just för att det skulle störa boendemiljön så\r\nmycket. Jag tycker att det för övrigt är ett riktigt\r\nställningstagande.</pre><pre>Men jag tror nog inte som miljöministern att de\r\nsom tänker i regioner är de rätta att balansera de här\r\nfrågorna. De vill gärna ha en citytunnel, kanske i tron\r\natt detta skulle kunna medverka till att lösa Sveriges\r\nambitioner när det gäller att föra ut gods via järnväg\r\ntill kontinenten. Detta stämmer inte riktigt. Jag skulle\r\nvilja varna miljöministern för satsningen på citytun-\r\nneln. Satsa på det yttre spåret i stället och ge klarsig-\r\nnal tidigt och tydligt, tycker jag.</pre><pre>Anf.  54  Miljöminister  ANNA LINDH (s)</pre><pre>Fru talman! Vi kommer att fortsätta beredningen\r\nav det här ärendet och vi kommer inte att ha några\r\nförutfattade meningar. Vi kommer att för ögonen ha\r\nen så bra godstrafik och persontrafik som möjligt på\r\njärnvägarna i södra Sverige, gärna på bekostnad av\r\nvägtrafiken.</pre><pre>Anf.  55  LENNART DALÉUS (c)</pre><pre>Fru talman! Det sistnämnda är musik för öronen.\r\nDet är naturligtvis det rätta sättet, att flytta över från\r\nväg till järnväg. Men även järnvägen innebär ju mil-\r\njöproblem. Det ser man när man tränger djupare in i\r\nfrågan. I det här fallet är det boendemiljöproblem.</pre><pre>Skälet till att jag har tagit upp frågan på det här\r\nsättet är att om man är där nere märker man att män-\r\nniskorna som bor kring den här banan lider. Jag vet att\r\nmiljöministern också har varit där och tittat. Jag tyck-\r\ner att det lilla riskmomentet i det här är att bron byggs\r\nut i Öresund, planeringen fortgår och det hela stelnar\r\noch cementeras i någonting som har att göra med ett\r\ngammalt krampaktigt förhållningssätt till Öresunds-\r\nbron. Det har alltså inte sitt ursprung i en vettig pla-\r\nnering av Sveriges transporter till kontinenten och det\r\nangelägna i boendemiljön i Malmö. Men jag litar på\r\natt miljöministern kommer att balansera detta på ett\r\ngott sätt.</pre><pre>Anf.  56  Miljöminister  ANNA LINDH (s)</pre><pre>Fru talman! Jag besökte som sagt en hel del av de\r\nboende utmed kontinentalbanan för ungefär en vecka\r\nsedan. Jag förstår mycket väl deras problem.</pre><pre>Det som jag tror var deras viktigaste budskap till\r\nmig var att de ville ha en lösning som de kunde lita på\r\nför framtiden. Därför var också mitt budskap till dem\r\natt vi skall försöka se till att vi ger bestämmelser för\r\nde närmaste åren, som garanterar att de får en så bra\r\nboendemiljö som det någonsin går. Samtidigt skall vi\r\nockså se till att tidsbegränsa och i förväg tala om ett\r\nslutdatum för problemen med kontinentalbanan. Vi\r\nskall alltså ange den långsiktiga järnvägslösningen.</pre><pre>Det svaret verkade också de boende och represen-\r\ntanterna för olika föreningar som jag träffade vara\r\nnöjda med. Vi arbetar vidare med det som sikte.</pre><pre>Överläggningen var härmed avslutad.</pre><pre>8 §  Svar på fråga 1995/96:233 om förbudet mot\r\nexport av miljöfarligt avfall</pre><pre>Anf.  57  Miljöminister  ANNA LINDH (s)</pre><pre>Fru talman! Peter Weibull Bernström har frågat\r\nmig om jag kommer att stödja Ivar Virgins förslag om\r\nen skärpning av förbudet mot export av miljöfarligt\r\navfall för återvinning till icke OECD-länder, som går\r\nlängre än det förslag som kommissionen har föresla-\r\ngit, när det kommer upp till avgörande på EU:s mil-\r\njöministermöte.</pre><pre>Det förslag till exportförbud som vi miljöministrar\r\nkommer att få ta ställning till på ett ministermöte\r\ninom EU har sin bakgrund i det beslut som fattades\r\ninom ramen för Baselkonventionen på det tredje\r\npartsmötet i september förra året. Inför och under\r\npartsmötet spelade Sverige en drivande roll och med-\r\nverkade i stor utsträckning till att exportförbudet an-\r\ntogs och nu skall bli en del av konventionen.</pre><pre>Regeringen har under hela processen, både inom\r\nramen för EU-arbetet och det globala arbetet, dvs.\r\nBaselkonventionen, arbetat hårt för ett exportförbud\r\nav det slag som vi nu ser som resultat.</pre><pre>Arbetet pågår nu med att förtydliga vilka av-\r\nfallsslag som skall omfattas av exportförbudet. Rege-\r\nringen har redan förra året föreskrivit exportförbud\r\noch inkluderat de farliga avfallsslag som i dag omfat-\r\ntas av Baselkonventionen och som går längre än EU:s\r\ntransportförordning gör.</pre><pre>Jag kan i dag inte ta ställning till ett förslag som\r\njag ännu inte har granskat. Jag vet inte om Ivar Vir-\r\ngins förslag innebär en skärpning eller inte. Rent\r\nallmänt vill jag dock säga att Sverige drivit exportför-\r\nbudsfrågan mycket hårt. Vi är villiga att ytterligare\r\nskärpa vår egen lagstiftning för att få till stånd ett så\r\neffektivt och heltäckande regelsystem som möjligt. Vi\r\nkommer också att arbeta för hårdast möjliga regler i\r\nEU.</pre><pre>Anf.  58  PETER WEIBULL\r\nBERNSTRÖM (m)</pre><pre>Fru talman! Jag får börja med att tacka miljömi-\r\nnistern för svaret, som tyvärr inte ger mig något rik-\r\ntigt besked om det jag frågade om. Men jag tolkar det\r\ninte heller som ett negativt besked. Visst hade det\r\nvarit synd om Sverige i ministerrådet inte vågade\r\nstödja ett skarpt förslag från en svensk, som går läng-\r\nre än kommissionen har föreslagit och som EU-\r\nparlamentet redan har antagit.</pre><pre>Miljöministern säger att hon inte vet om det inne-\r\nbär en skärpning eller ej. Men visst innebär det en\r\nskärpning. Det handlar ju om att lägga till den gröna\r\nlistan till de andra två listorna och även en del ämnen\r\nutöver det.</pre><pre>Miljöfarligt avfall kommer ofta på villovägar,\r\näven när avsikten har varit att återvinna det. Fat med\r\ngiftiga kemikalier har sköljts i land på Turkiets Svar-\r\ntahavskust efter otillåten dumpning i havet. Det finns\r\nfartyg som transporterat miljöfarligt avfall som blivit\r\nstoppade på ett ställe och sedan skickats vidare med\r\nsin farliga last. De har under lång tid seglat runt jor-\r\nden som flygande holländare tills man hittat en lös-\r\nning. Det finns många exempel på detta. Skälet är att\r\ndet kostar mycket pengar att ta hand om miljöfarligt\r\navfall på ett ansvarsfullt sätt.</pre><pre>Frestelsen för även välrenommerade företag att\r\nvälja en billigare lösning är ofta stor, och lösningen\r\nkan på papperet verka acceptabel. Men det visar sig\r\nofta att stora miljöskador kan uppstå och dessutom\r\njust i länder som har svårt att skydda sin befolkning\r\noch miljö.</pre><pre>Den långsiktiga lösningen måste vara att produk-\r\ntionsmetoderna i industriländerna anpassas till kravet\r\natt inte åstadkomma miljöfarligt avfall, eller också\r\nmåste man se till att metoder att ta hand om det på ett\r\ntillfredsställande sätt finns redan när produktionen\r\nstartas. I väntan på detta måste möjligheten att bli\r\nkvitt miljöfarligt avfall genom export till annat land\r\neller genom dumpning i havet stoppas.</pre><pre>Anf.  59  Miljöminister  ANNA LINDH (s)</pre><pre>Fru talman! Det här är en väldigt viktig fråga; där-\r\nom är vi helt överens. Det här är faktiskt ett område\r\nsom vi kan lyfta fram som ett exempel på att det går\r\natt påverka i EU och globalt. Det är Sverige och\r\nDanmark som har drivit frågan om exportförbudet.\r\nPrecis som Peter Weibull Bernström påpekar handlar\r\ndet om att man inte skall kunna dumpa farligt avfall i\r\nt.ex. u-länder eller i Östeuropa. Vi skall i de rika län-\r\nderna ta hand om det farliga avfallet själva.</pre><pre>Det är som sagt ett bra exempel på att det går att\r\npåverka i EU. När Sverige och Danmark drev frågan\r\nhade vi från början många länder emot oss. Så små-\r\nningom fick vi med oss EU, och så småningom fick\r\nEU med sig de andra länderna på Baselkonventionen.</pre><pre>Nu har parlamentet förhoppningsvis gjort ytterli-\r\ngare skärpningar, men jag måste få granska förslaget\r\nnärmare innan jag exakt vet vad det innebär. Jag har\r\nhaft gott samarbete med Ivar Virgin och de andra EU-\r\nparlamentarikerna i denna fråga tidigare, och jag är\r\növertygad om att vi även i framtiden kommer att ha\r\nett bra samarbete. Det innebär att vi kommer att gå på\r\nden strängare linjen i Sverige och försöker få EU:s\r\nministerråd på den strängast möjliga linjen. Så skulle\r\njag vilja uttrycka mig.</pre><pre>Anf.  60  PETER WEIBULL\r\nBERNSTRÖM (m)</pre><pre>Fru talman! I så fall skulle jag vilja avsluta med\r\natt säga att jag tror att vi är på samma linje och att vi i\r\nslutändan får se den skärpning som Ivar Virgin har\r\nfått igenom i Europaparlamentet.</pre><pre>Överläggningen var härmed avslutad.</pre><pre>9 §  Hänvisning av ärenden till utskott</pre><pre>Föredrogs och hänvisades</pre><pre>Propositioner</pre><pre>1995/96:105 till finansutskottet</pre><pre>1995/96:108 till näringsutskottet</pre><pre>1995/96:121 till skatteutskottet</pre><pre>1995/96:127 till konstitutionsutskottet</pre><pre>Skrivelser</pre><pre>1995/96:120 till jordbruksutskottet</pre><pre>1995/96:124 till justitieutskottet</pre><pre>Förslag</pre><pre>1995/96:RFK4 och RFK5 till konstitutionsutskottet</pre><pre>10 §  Bordläggning</pre><pre>Anmäldes och bordlades</pre><pre>Propositioner</pre><pre>1995/96:119 Reformerad tandvårdsförsäkring</pre><pre>1995/96:123 Produktsäkerhetslagen och offentlig\r\nverksamhet</pre><pre>Skrivelse</pre><pre>1995/96:122 Redogörelse för en överenskommelse\r\nom vissa ersättningar till sjukvårdshuvudmännen\r\nm.m. för år 1996</pre><pre>11 §  Anmälan om interpellationer</pre><pre>Anmäldes att följande interpellationer framställts</pre><pre>den 23 januari</pre><pre>1995/96:52 av Ragnhild Pohanka (mp) till utrikes-\r\nministern</pre><pre>Turkiet</pre><pre>1995/96:53 av Dan Ericsson (kds) till miljöministern</pre><pre>Handel med avfall över nationsgränserna</pre><pre>1995/96:54 av Nils-Erik Söderqvist (s) till kommuni-\r\nkationsministern</pre><pre>Grusvägar i Dalsland</pre><pre>1995/96:55 av Kia Andreasson (mp) till miljöminis-\r\ntern</pre><pre>Giftfritt slam till det svenska jordbruket</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 30 januari.</pre><pre>12 §  Kammaren åtskildes kl. 15.14.</pre><pre></pre><pre>Förhandlingarna leddes av\r\ntalmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}