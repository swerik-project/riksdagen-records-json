{"dokumentstatus":{"dokument":{"hangar_id":"2387633","dok_id":"GF0921","rm":"1991/92","beteckning":"21","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"21","slutnummer":"0","datum":"1991-11-08 00:00:00","systemdatum":"2005-10-27 13:52:07","publicerad":"1991-11-08 00:00:00","titel":"Riksdagens snabbprotokoll 1991/92:21 Fredagen den 8 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{F80EB0E5-5958-41F4-B87F-B689B1D5BECD}","dokument_url_text":"http://data.riksdagen.se/dokument/GF0921/text","dokument_url_html":"http://data.riksdagen.se/dokument/GF0921","dokumentstatus_url_xml":"http://data.riksdagen.se/dokumentstatus/GF0921","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:21</div>\r\n<div class=\"sidhuvud_datum\">Fredagen den 8 november</div>\r\n<div class=\"sidhuvud_klockslag\">Kl. 13.00--13.01</div>\r\n<hr class=\"sidhuvud_linje\">\r\n<pre>1 § Meddelande om kompletteringsval till vissa\r\nutskott</pre><pre>Talmannen meddelade</pre><pre>dels att centerns riksdagsgrupp som suppleant i\r\njordbruksutskottet under Lennart Brunanders\r\nledighet anmält hans ersättare Elisabeth\r\nAndersson,</pre><pre>dels att Ny Demokratis riksdagsgrupp som\r\nsuppleant i utrikesutskottet och\r\narbetsmarknadsutskottet under Richard\r\nUlfvengrens ledighet anmält hans ersättare Arne\r\nJansson,</pre><pre>dels att folkpartiet liberalernas riksdagsgrupp som\r\nsuppleant i kulturutskottet under Charlotte\r\nBrantings ledighet anmält hennes ersättare Ronny\r\nKarlsson.</pre><pre>Talmannen förklarade utsedda till</pre><pre>suppleant i utrikesutskottet</pre><pre>Arne Jansson (nyd)</pre><pre>suppleant i kulturutskottet</pre><pre>Ronny Karlsson (fp)</pre><pre>suppleant i jordbruksutskottet</pre><pre>Elisabeth Andersson (c)</pre><pre>suppleant i arbetsmarknadsutskottet</pre><pre>Arne Jansson (nyd)</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:48 och 67 till skatteutskottet</pre><pre>Motionerna</pre><pre>1991/92:Sf4--Sf9 till socialförsäkringsutskottet</pre><pre>3 § Bordläggning</pre><pre>Anmäldes och bordlades</pre><pre>Propositionerna</pre><pre>1991/92:51 En ny småföretagspolitik</pre><pre>1991/92:60 Skattepolitik för tillväxt</pre><pre>4 § Anmälan om interpellationer</pre><pre>Anmäldes att följande interpellationer framställts</pre><pre>den 7 november</pre><pre>1991/92:36 av Kjell Eldensjö (kds) till\r\nnäringsministern om problemen i tekobranschen:</pre><pre>Svensk teko som under gången tid varit en stark och\r\nblomstrande näringsgren med produktion av kläder\r\nkännetecknade av hög kvalitet och god design har\r\nunder främst de senaste två decennierna varit utsatt\r\nför en så kännbar konkurrens, framför allt från\r\nlåglöneländer, att näringen krympt till en i\r\nförhållande till tidigare mycket låg nivå.</pre><pre>Nu då det statliga stödet successivt skurits ned och\r\nSverige dessutom ensamt avskaffat handelshindren\r\nter sig framtiden för svensk teko ännu dystrare.\r\nEnligt uppgift avser nämligen både USA och EG\r\natt förlänga sina tekobegränsningsavtal. Både EG\r\ncentralt, men i synnerhet EG-staterna startar nu\r\nockså stora förnyelseprogram för branschen.</pre><pre>Länsarbetsnämnden i Älvsborgs län anger i\r\n''ARBETSMARKNADSUTSIKTERNA\r\nSepatember 1991'' att inom teko har från januari\r\n1990 till september 1991 inte mindre än 2 100\r\npersoner blivit uppsägningsvarslade, vilket\r\nmotsvarar mer än var femte anställd. Det är ingen\r\ntvekan om att det inom svensk teko nu riskerar\r\nsprida sig en stämning av uppgivenhet.</pre><pre>Med anledning av den svåra situationen för svensk\r\nteko vill jag fråga statsrådet följande:</pre><pre>Anser statsrådet att vi i Sverige av beredskaps- och\r\nandra skäl behöver en väl fungerande svensk\r\ntekonäring med inhemsk produktion?</pre><pre>Avser regeringen att vidta några konkreta åtgärder\r\nför att svensk teko skall kunna överleva den\r\nbranschkris som nu råder?</pre><pre>1991/92:37 av Ines Uusmann (s) till socialministern\r\nom kvinnors arbetsvillkor i en privatiserad vård-\r\noch omsorgssektor:</pre><pre>I regeringsförklaringen talas om\r\nvalfrihetsrevolution i välfärdspolitiken, vilket skall\r\nge större möjligheter för de många kvinnor som\r\narbetar inom vård, omsorg och utbildning.</pre><pre>I prop. 1991/92:65 sägs att ''Fri etableringsrätt inom\r\nbarnomsorgen är angelägen'' eftersom den ökar\r\npersonalens valfrihet.</pre><pre>''Förskollärare och barnskötare får fler\r\narbetsgivare att välja mellan. Det ger dem en\r\nstarkare position när det gäller att skapa goda\r\narbetsvillkor och en större frihet att välja under\r\nvilka former de vill arbeta''.</pre><pre>Uppfattningen synes vara att med privata\r\narbetsgivare får kvinnor bättre arbetsvillkor vad\r\ngäller löner, arbetsmiljö, arbetstider m.m. Låt oss\r\ndärför granska några yrkesområden, där kvinnor är\r\ndominerande och som finns både i offentlig och\r\nprivat sektor.</pre><pre>Städarbete, även kallat lokalvård, är ett\r\ntraditionellt kvinnoarbete, som utförs i statlig,\r\nkommunal och privat regi med tre olika\r\nkollektivavtal. Det är entydigt att det är mest\r\nlönsamt och ger bästa arbetsvillkoren i övrigt att\r\nstäda med ett statligt kollektivavtal, något sämre\r\nmed ett kommunalt och definitivt sämst med det\r\nprivata avtalet.</pre><pre>Samma förhållanden gäller alla typiska kvinnojobb\r\nsom finns inom flera avtalsområden, exempelvis\r\ntelefonister, receptionister, kökspersonal och\r\ntandsköterskor. Trots en ihållande kamp bland\r\nfackligt aktiva kvinnor i de här grupperna har det\r\nhittills varit omöjligt att komma fram med de\r\nprivata arbetsgivarna.</pre><pre>Regeringen har emellertid uppenbart\r\nuppfattningen att fr.o.m. nu blir privata\r\narbetsgivare lättare att förhandla med och kommer\r\natt agera draghjälp åt den kvarvarande offentliga\r\nsektorns kvinnor. Eller är det så att avtalen på den\r\noffentliga sektorn som rör typiska kvinnojobb skall\r\nanpassas neråt till vad den privata lönsamheten\r\nanser skäligt.</pre><pre>Med anledning av det ovanstående vill jag fråga\r\nsocialministern följande:</pre><pre>1. Vad är det enligt socialministerns mening som\r\ntalar för att privata arbetsgivare blir ''mer\r\ngenerösa'' mot anställda barnskötare och\r\nsjukvårdsbiträden än de nuvarande arbetsgivarna?</pre><pre>2. Om denna profetia inte skulle uppfyllas, är\r\nsocialministern då beredd att vidta åtgärder för att\r\nförbättra kvinnolönerna inom den privata vård- och\r\nomsorgssektorn?</pre><pre>1991/92:38 av Karin Israelsson (c) till\r\nsocialministern om åtgärder mot spelberoende:</pre><pre>Den totala spelmarknaden i Sverige omsatte 1990\r\n19 miljarder kronor. Av det stod ATG för 34 %\r\neller 6 424 milj.kr., tipstjänst 29 % eller 5 545\r\nmilj.kr. och penninglotteriet 16 % eller 3 013\r\nmilj.kr. De övriga 21 procent står folkrörelserna\r\noch övriga för.</pre><pre>Spelbolagens marknadsföringskostnader har\r\nutvecklats från 91 miljoner 1985 till 203 miljoner\r\n1990.</pre><pre>Spelbolagen har under alla år ett antal ombud för\r\nförsäljning av sina produkter. Fr.o.m. 1 juli 1991\r\nhar penninglotteriet gemensamma ombud med\r\nATG på on-line-terminaler. Dessa är för\r\nnärvarande ca 1 500 st. En stor del av on-line-\r\nombuden ca 60--70 % är gemensamma även med\r\ntipstjänst. De statsägda bolagen fastställer\r\nprovisioner i avtal efter överläggningar med\r\nombudens branschorganisationer. ATG lämnar\r\ntillstånd till ombuden vari anges vissa rättigheter\r\noch skyldigheter.</pre><pre>Statens intäkter har utvecklats från 1985 från 2 643\r\ntill 3 944 miljoner 1990.</pre><pre>Sverige leder spelligan i västvärlden. Det finns elva\r\nspelformer här, att jämföra med sex i Danmark och\r\nStorbritannien och åtta i Finland. I Sverige spelas\r\nper capita för 1 775 jämfört med Danmarks 526 och\r\nStorbritanniens 1 229 kr. Uppgifterna är hämtade\r\nur en utredning rörande spel i vårt land Ds 1991:51.</pre><pre>Detta stora utbud och tillgången på snabbt\r\nspelande över hela landet har också givit allt flera\r\nmänniskor spelberoende. Ett\r\nspelmissbruk/beroende ger samma symptom som\r\nett alkoholmissbruk. En tvingande situation som\r\nofta slutar med mycket stor skuldsättning, ofta\r\nkriminella handlingar och i vissa fall självmord. De\r\nflesta spelare med dessa symptom är helt dolda\r\nmissbrukare. I dag finns det tre vårdplatser för\r\ndenna starkt ökande grupp av människor.\r\nKunskapen inom socialtjänsten, bland kronofogdar\r\noch jurister är låg.</pre><pre>En organisation på frivillig bas finns i dag att\r\nhänvisa, Riksförbundet Spelberoende. Tyvärr\r\nsaknar de medel för att klara den alltmer ökande\r\nefterfrågan av deras tjänster.</pre><pre>Med anledning av detta spelutbud, statens stigande\r\ninkomster av spelandet och det ökande antalet\r\nmänniskor med spelberoende önskar jag ställa\r\nnågra frågor till statsrådet:</pre><pre>Är regeringen beredd att förorda att det planerade\r\nFolkhälsoinstitutet tar fram ett program för att\r\nförebygga spelberoende?</pre><pre>Är regeringen beredd att sätta en åldersgräns för\r\ndeltagande i spel med de snabba spelformerna som\r\nvisat sig vara mest riskabla?</pre><pre>Är regeringen beredd att lämna ett ekonomiskt\r\nstöd för den verksamhet som Riksförbundet\r\nSpelberoende bedriver?</pre><pre>Är regeringen beredd att verka för ett ökat antal\r\nvårdplatser för spelberoende?</pre><pre>1991/92:39 av Lahja Exner (s) till\r\narbetsmarknadsministern om arbetslösheten bland\r\nkvinnor:</pre><pre>Jämfört med andra länder har vi i Sverige en\r\nmycket hög kvinnlig förvärvsfrekvens. Den\r\nviktigaste framtidsfrågan för oss svenska kvinnor\r\nhandlar om vår rätt till ett eget avlönat arbete, vår\r\nrätt att genom vårt arbete bidra till den\r\ngemensamma välfärden.</pre><pre>Full sysselsättning -- arbetslinjen -- ger oss alla\r\nmöjlighet till arbete i den omfattning vi själva\r\nönskar och behöver. Vi kvinnor vill också ha\r\nmöjlighet att välja mellan många olika\r\narbetsuppgifter, efter våra individuella behov och\r\nvåra egna förutsättningar.</pre><pre>Situationen på den svenska arbetsmarknaden har\r\npå kort tid försämrats och många känner stor oro\r\nför sina möjligheter att försörja sig med eget arbete\r\npå en krympande arbetsmarknad i stark\r\nomvandling. Varslen ökar oroväckande och även\r\nden gemensamma sektorn som är kvinnornas\r\nstörsta arbetsmarknad står inför nya hot när\r\nregeringen aviserar stora indragningar från den\r\nredan trånga kommunala ekonomin.</pre><pre>Arbetslösheten har hittills slagit hårdare på den\r\nmanliga delen av arbetsmarknaden. De av\r\narbetslöshet drabbade kvinnorna har fått en viss del\r\nav de arbetsmarknadspolitiska åtgärderna när det\r\ngäller arbetsmarknadsutbildning, AMI och\r\nsärskilda inskolningsplatser. Risken är dock\r\nuppenbar att detta inte är nog om kvinnorna skall\r\nha chansen att stanna kvar på arbetsmarknaden.</pre><pre>Eftersom kvinnorna arbetar på en begränsad del av\r\narbetsmarknaden, har ofta färre år till sitt\r\nförfogande i arbetslivet och en stor grupp av oss har\r\nkort och föråldrad utbildning, vill jag ställa följande\r\nfråga till arbetsmarknadsministern:</pre><pre>Vilka initiativ är arbetsmarknadsministern beredd\r\natt vidta för att snabbt och direkt bistå de arbetslösa\r\nkvinnorna?</pre><pre>1991/92:40 av Berith Eriksson (v) till\r\nbostadsministern om Sveriges flyktingmottagande:</pre><pre>Vänsterpartiet, folkpartiet och miljöpartiet riktade\r\ni flera viktiga avseenden en identisk eller likartad\r\nkritik mot den förra regeringens flyktingpolitik.\r\nDet är angeläget att få besked om vilken politik den\r\nnya regeringen avser föra i frågor som har en\r\nväsentlig betydelse för rättssäkerhet och humanitet\r\ni vårt flyktingmottagande.</pre><pre>Inom EG pågår ett arbete med harmonisering av\r\nflyktingpolitiken som framför allt handlar om hur\r\nantalet asylsökande kan reduceras, trots att en\r\nförstahandsfråga borde vara att diskutera en\r\neuropeisk konvention till skydd för människor som\r\nflyr undan olika typer av våld: krig, inbördeskrig,\r\nväpnade oroligheter eller bristande förmåga hos ett\r\nlands regering att skydda det egna landets\r\nmedborgare.</pre><pre>Den förra regeringen har använt viseringspolitiken\r\nsom ett instrument för att hindra flyktingar att söka\r\nasyl i Sverige. Detta strider mot andan i\r\nGenèvekonventionen och har utgjort ett missbruk\r\nav viseringsinstrumentet. En person som har\r\navsikten att söka asyl i Sverige kan nämligen inte få\r\nen visumansökan beviljad och hindras därför från\r\natt fly från sitt hemland.</pre><pre>Nära samband med missbruket av\r\nviseringsinstrumentet har de skärpta sanktioner\r\nmot transportföretag som tar med asylsökande till\r\nSverige som infördes 1989. Det får den effekten att\r\nprivata transportföretag tvingas sköta\r\ninresekontrollen till Sverige vid\r\nincheckningsdiskarna. Det är oacceptabelt att\r\ntvinga exempelvis flygbolag att på detta sätt\r\nfullgöra myndighetsfunktioner. Det är också ett ur\r\nrättssäkerhetssynpunkt grovt stötande\r\narrangemang.</pre><pre>Invandrarverket fick i samband med att den nya\r\nutlänningslagen antogs överta ansvaret för att\r\nförordna offentligt biträde för de asylsökande. Det\r\nhar bl.a. från diskrimineringsombudsmannen och\r\njustitieombudsmannen framförts mycket allvarlig\r\nkritik mot invandrarverkets sätt att sköta dessa\r\nviktiga frågor. Diskrimineringsombudsmannen har\r\nföreslagit att rätten att förordna biträde i dessa\r\närenden återförs till rättshjälpsmyndigheten.</pre><pre>En reform som vore starkt ägnad att förbättra\r\nrättssäkerheten i beslutsfattandet vore att inrätta\r\nen advokatjour så att de asylsökande omedelbart\r\nkan få juridiskt biträde också när det är aktuellt\r\nmed avvisningsbeslut med omedelbar\r\nverkställighet. Det finns sedan flera år ett förslag\r\nfrån advokatsamfundet hur detta skulle kunna\r\norganiseras, men den förra regeringen visade inte\r\nnågot nämnvärt intresse för frågan.</pre><pre>En annan mycket enkel men betydelsefull reform\r\nför att stärka rättssäkerheten vore att införa en\r\nregel om att alla asylförhör togs upp på band. Det\r\nskulle både för den asylsökande och för\r\nmyndigheten vara av stort värde att ha en\r\ntillförlitlig dokumentation om vad som förekommit\r\nvid utredningsförhöret.</pre><pre>Jag vill mot denna bakgrund ställa följande frågor:</pre><pre>1.  Avser regeringen att i lämpliga fora ta initiativ\r\ntill en i första hand europeisk konvention för att\r\nbereda skydd åt människor som flyr undan olika\r\ntyper av våld?</pre><pre>2.  Kommer regeringen att upphäva visumkravet\r\nför medborgare från flyktingproducerande länder\r\ndär den förra regeringen införde visumkrav för att\r\nhindra asylsökande att ta sig till Sverige?</pre><pre>3.  Kommer regeringen att föreslå upphävande av\r\nde skärpta sanktioner mot transportföretag som för\r\nin flyktingar till Sverige, vilka beslutades i samband\r\nmed nya utlänningslagen?</pre><pre>4.  Kommer regeringen att föreslå att uppgiften att\r\nförordna offentligt biträde i asylärenden läggs på\r\nannan myndighet än invandrarverket?</pre><pre>5.  Kommer regeringen att föreslå att det införs en\r\nadvokatjour i asylärenden?</pre><pre>6.  Kommer regeringen att föreslå införande av\r\nregler om obligatorisk bandning av\r\nutredningsförhören i asylärenden?</pre><pre>5 § Anmälan om frågor</pre><pre>Anmäldes att följande frågor framställts</pre><pre>den 7 oktober</pre><pre>1991/92:103 av Rune Backlund (c) till\r\njustitieministern om polisens asylutredningar:</pre><pre>Under de senaste månaderna har väntetiderna hos\r\npolisen för asylutredning åter ökat och uppgår till\r\nmellan 8--10 veckor.</pre><pre>Jag vill därför fråga justitieministern:</pre><pre>Vilka åtgärder avser statsrådet vidta för att minska\r\nväntetiderna i asylutredningarna hos polisen?</pre><pre>1991/92:104 av Yngve Wernersson (s) till\r\nnäringsministern om sysselsättningen i Västerås:</pre><pre>Koncernledningen i det finska företaget\r\nOutokumpu Copper ämnar genomföra stora\r\nneddragningar av företagets verksamhet i Västerås.\r\nBesluten innebär bl.a. att bredbandsvalsverket i\r\nVästerås flyttas till Spanien och att tillverkningen\r\nav myntämnen och patronhylsor överförs från\r\nVästerås till Finland.</pre><pre>En granskning av koncernledningens förslag till\r\nstrategiska åtgärder har genomförts av\r\nlöntagarkonsulter. Undersökningen påvisar stora\r\nbrister i beslutsunderlaget.</pre><pre>Ämnar näringsministern vidtaga några åtgärder för\r\natt förhindra ett genomförande av dessa beslut och\r\ndärigenom trygga sysselsättningen i Västerås?</pre><pre>1991/92:105 av Åke Carnerö (kds) till statsrådet\r\nBeatrice Ask om demokratins värden i\r\nskolundervisningen:</pre><pre>Många människor i vårt land är oroade över de\r\nrasistiska tendenser som nu visar sig i vår världsdel.\r\nEtt demokratiskt land har ett stort ansvar att möta\r\ndessa åsikter med moteld.</pre><pre>I vårt land genomfördes ett skolval i anslutning till\r\nde allmänna valen.</pre><pre>Oroande härvidlag är den framgång som vissa\r\nextrema högerpartier erhållit. Skolan skall enligt\r\nläroplanen hävda vår demokratis väsentliga värden\r\noch klart ta avstånd från allt som strider mot dessa.</pre><pre>Har regeringen och utbildningsdepartementet för\r\navsikt att vidta några åtgärder med anledning av\r\novanstående?</pre><pre>1991/92:106 av Lennart Fridén (m) till\r\nfinansministern om momsen och teatrarna:</pre><pre>I samband med skattereformen 1990 beslutades att\r\nmervärdesskatt inte skulle tas ut på teater- och\r\nmuseibesök och andra ''kulturtjänster''. Tanken var\r\ngod men effekten har i synnerhet för teatrarna blivit\r\nmycket negativ. Detta beror på att den verksamhet\r\nsom inte är momsbelagd ej heller får dra av\r\ningående moms. Resultatet har blivit att teatrarna\r\nfått en avsevärt försämrad ekonomi.</pre><pre>Det är nu ett år sedan man först från teaterhåll\r\ngjorde statsmakterna uppmärksamma på detta,\r\nmen ännu kvarstår problemen eftersom inga\r\nmotåtgärder vidtagits. Detta har bl.a. medfört att\r\nkommunala teatrar nu måste få extra anslag från\r\nsina huvudmän för att betala moms till staten.</pre><pre>Vad kommer att göras för att rätta till den\r\nuppkomna situationen för teatrarna, och när\r\nkommer det att ske?</pre><pre>1991/92:107 av Roland Larsson (c) till\r\nsocialministern om familjepolitiken:</pre><pre>I regeringsförklaringen utlovas en omläggning av\r\nfamiljepolitiken. Omläggningen skall ske i flera\r\nsteg.</pre><pre>I ett första och omedelbart steg sägs bl.a. att\r\nstatsbidragsreglerna skall ändras så att bidrag även\r\nutgår för dagbarnvårdarnas egna barn.</pre><pre>I regeringens proposition 1991/92:65 framlägges\r\ninte något sådant förslag. Som skäl anges det\r\nnuvarande samhällsekonomiska läget.</pre><pre>När under mandatperioden kommer reformen att\r\ngenomföras?</pre><pre>1991/92:108 av Marianne Jönsson (c) till\r\nutbildningsministern om handikappades\r\nmöjligheter att genomföra högskoleprovet:</pre><pre>Antalet personer som genomför högskoleprovet\r\nökar kraftigt. Vid sidan av gymnasiebetyget är\r\nhögskoleprovet för många människor det viktigaste\r\nurvalsinstrumentet till högre studier. Det är därför\r\nviktigt att tillgängligheten till dessa prov är lika för\r\nalla. I dag är det inte så. En särskild utsatt grupp är\r\nmänniskor med handikapp. För många av dessa är\r\ndet svårt, ibland helt omöjligt, att genomföra\r\nprovet.</pre><pre>Med anledning av detta vill jag ställa följande fråga:</pre><pre>Vilka initativ ämnar utbildningsministern vidta för\r\natt ge människor med handikapp fullgoda\r\nmöjligheter att genomföra högskoleprovet?</pre><pre>1991/92:109 av Bengt Dalström (nyd) till statsrådet\r\nAlf Svensson om distributionen av hjälpsändningar\r\ntill Baltikum:</pre><pre>Jag är väl medveten om att regeringen har\r\netablerade kontakter och planeringsarbeten i gång\r\nsom gäller länderna i Baltikum.</pre><pre>Ett av problemen är dock att stora hjälpsändningar\r\nav livsmedel och andra förnödenheter lagras i\r\nhamnarna. Detta är ett växande, akut problem\r\neftersom det saknas tillräckliga transportresurser.\r\nVinterns nöd och elände kommer allt närmare. Här\r\nbehövs snabb hjälp!</pre><pre>I Sverige finns överskott på exempelvis trailers och\r\nsläpvagnar som relativt omgående skulle kunna\r\ngöras disponibla. Företag i Sverige har etablerat\r\nkontakt med Transportministeriet i Lettland -- en\r\nrepresentant besöker denna vecka Stockholm.</pre><pre>Min fråga till statsrådet Alf Svensson är nu:</pre><pre>Kan regeringen omgående lösgöra biståndspengar\r\nför att hjälpa till med detta transportproblem?</pre><pre>1991/92:110 av Kent Carlsson (s) till\r\nutrikesministern om den framtida vapenhandeln:</pre><pre>I ett tal inför FNs generalförsamling den 10 oktober\r\n1991 sa utrikesministern att hon hoppades att de\r\nkommande åren skulle ''kunna bli märkesår för ...\r\nbegränsad handel med konventionella vapen''.</pre><pre>Mot bakgrund av detta vill jag fråga\r\nutrikesministern:</pre><pre>Innebär denna deklaration inför FN någon\r\nförpliktelse för Sverige, som en av världens 10\r\nstörsta vapenexportörer, att förändra sin\r\nnuvarande vapenexportpolitik och ytterligare\r\nbegränsa exporten av konventionella vapen från\r\nSverige?</pre><pre>1991/92:111 av Thage G Peterson (s) till\r\nbostadsministern om presstödet:</pre><pre>Av en TT-intervju nyligen framgår att: ''Birgit\r\nFriggebo uttrycker sig bestämt, när det gäller\r\npresstödet -- det blir en sänkning i den\r\nbudgetpropositionen, som regeringen lägger fram i\r\njanuari.''</pre><pre>Jag vill fråga statsrådet Friggebo om hela\r\nregeringen delar denna hennes uppfattning.</pre><pre>1991/92:112 av Bengt Hurtig (v) till socialministern\r\nom telefonkostnaderna för pensionärer m.fl.</pre><pre>Televerkets kraftiga höjningar av taxorna för\r\nprivata samtal innebär problem för människor som\r\nhar brist på alternativa kommunikationsmedel.\r\nDetta gäller bl.a. vissa låginkomstpensionärer och\r\nhandikappade. Telefonen är som\r\nkommunikationssmedel i dagens samhällsstruktur\r\nytterst viktig för alla människor, men speciellt\r\nviktig för dessa grupper. Det är därför olyckligt att\r\nteleverkets krav på ökad avkastning så hårt\r\nkommer att drabba dessa svaga grupper.</pre><pre>Jag vill därför fråga socialministern:</pre><pre>Avser regeringen att kompensera dessa grupper för\r\nsina relativt sett kraftigt ökade kostnader för sina\r\nsociala kontakter?</pre><pre>1991/92:113 av Bengt Hurtig (v) till\r\nutrikesministern om Iran och de mänskliga\r\nrättigheterna:</pre><pre>Enligt pressuppgifter har den iranska regeringen\r\nden 15 oktober officiellt begärt att länderna i\r\nEuropa skall stoppa aktiviteter från den iranska\r\nmotståndsrörelsen Mojahedin på sina länders\r\nterritorium.</pre><pre>Den iranska regeringen anser att regeringarna i\r\nEuropa måste, i sitt eget intresse av ekonomiska\r\nförbindelser med Iran, ta Mojahedins aktiviteter\r\nunder förnyat övervägande. Det är av största vikt\r\natt vårt land inte faller undan för påtryckningar av\r\ndessa slag utan öppet deklarerar att alla individer i\r\nvårt land -- även invandrare och flyktingar från\r\nIran -- som följer svensk lagstiftning i politiska\r\naktiviteter åtnjuter fulla demokratiska fri- och\r\nrättigheter. Kränkningarna av de mänskliga\r\nrättigheterna i Iran är väl dokumenterade. Under\r\nsenare tid har dess kränkningar snarast förvärrats.</pre><pre>Jag vill därför fråga utrikesministern:</pre><pre>Avser regeringen att i FN-sammanhang agera i\r\nfråga om de mänskliga rättigheterna i Iran?</pre><pre>1991/92:114 av Johan Lönnroth (v) till\r\nmiljöministern om den kommunala miljö- och\r\nkonsumentupplysningen:</pre><pre>Riksdagen anser att det inte finns några hinder för\r\nden lokala konsumentverksamheten att\r\nuttryckligen avråda konsumenten från att välja en\r\nviss produkt. (1990/91:LU37)</pre><pre>I ett beslut från den 25 oktober har JO med stöd av\r\nargument (citat) ''vid sidan av det formellt juridiska\r\nbetraktelsesättet'' uttalat kritik mot den av\r\nGöteborgs kommun utgivna ''Miljökatalogen''. JO\r\nsäger bl.a. att katalogen skulle ''gynna vissa\r\nnäringsidkare'' i och med att man rekommenderat\r\nvissa produkter/märken. Detta beslut har skapat en\r\nosäkerhet i flera kommuner om man vågar gå\r\nvidare med sin viktiga miljö- och\r\nkonsumentupplysning.</pre><pre>Miljöministern har att döma av tidningsuppgifter\r\nhävdat kommunernas rätt att rekommendera\r\nmiljövänliga produkter.</pre><pre>Mot denna bakgrund vill jag fråga Olof Johansson:</pre><pre>Vad avser miljöministern att göra mer konkret för\r\natt ge kommunerna råg i ryggen när det gäller deras\r\nfortsatta information om miljövänliga och\r\nmiljöfarliga produkter?</pre><pre>den 8 november</pre><pre>1991/92:115 av Sten Söderberg (nyd) till\r\nbostadsministern om fördelningen av\r\nflyktingärenden mellan rättshjälpsbiträden:</pre><pre>8 november 1991 uppgavs i riksradions EKO\r\nsändning att advokaten Hans Bredberg under året\r\nhandlagt 400 flyktingärenden rörande ryska\r\nmedborgare.</pre><pre>Det synes vara en vanlig situation att ett fåtal\r\nadvokater erhåller större delen av alla\r\nflyktingärenden. Detta främjar orätt och\r\nmissgynnar andra seriösa advokater. Det torde\r\nockså vara till men för rättssäkerheten för den\r\nenskilde. 400 ärenden ger ca 2 milj.kr. i intäkt\r\nräknat efter en låg taxa per ärende.</pre><pre>Advokater nära flyktinganläggningar, såsom\r\nMärsta, Upplands Väsby, Sollentuna och\r\nJakobsberg synes vara missgynnade när advokater\r\nfrån andra orter skall utföra uppdrag på t.ex.\r\nCarlslundsförläggningen i Upplands Väsby.</pre><pre>Normalt borde det vara advokatsamfundets sak att\r\ndriva denna rättssäkerhetsfråga. Min fråga är:</pre><pre>Kommer invandrarministern att verka för större\r\nrättssäkerhet och rättvisa i denna sak?</pre><pre>1991/92:116 av Sten Söderberg (nyd) till\r\narbetsmarknadsministern om renovering av VA-\r\nnätet för att främja sysselsättningen:</pre><pre>Det läcker alldeles otroligt i det svenska VA-nätet.\r\nUppskattningsvis försvinner hundratals miljoner\r\nkubikmeter dricksvatten utan att nå\r\nkonsumenterna. Enbart i Stockholm rinner 35\r\nmiljoner kubikmeter per år ut i marken och\r\nhuvudstaden bokstavligt talat flyter. Många är\r\növerens om att vårt vatten- och avloppsnät i Sverige\r\nomgående är i starkt behov av renoveringar.\r\nKommunerna har av olika anledningar under\r\nårtionden endast gått in och löst akuta problem\r\nutan att ha ett genomtänkt långsiktigt\r\nrenoveringsprogram. I orostider, som dessa, med\r\nstigande arbetslöshet skulle en satsning på stora\r\nrenoveringsprojekt i Sverige av VA-nätet medföra\r\nmycket stora effekter ur sysselsättningssynpunkt.</pre><pre>Min fråga till statsrådet är med hänvisning till\r\novanstående följande:</pre><pre>Är statsrådet beredd att omgående medverka till\r\natt det fördelas statliga medel till\r\nsysselsättningsbefrämjande åtgärder för\r\nrenoveringar i stor skala av det svenska VA-nätet?</pre><pre>1991/92:117 av Sten Söderberg (nyd) till\r\njustitieministern om den enskildes rättssäkerhet:</pre><pre>Advokaten Lars G Mattsson har på\r\nBrännpunktsidan i Svenska Dagbladet den 22\r\noktober 1991 tagit upp frågan om besparingar i\r\nförundersökning i brottmål. Föreslagna åtgärder\r\nsåsom de är utformade enligt direktiven för den s.k.\r\nåklagarutredningen medför enligt artikeln risk för\r\natt vi i stället för en besparing får ökade kostnader\r\ntill följd av att åtgärderna medför avsevärd risk för\r\natt åtal väcks i onödan. Därtill kommer ett avsevärt\r\nlidande för den enskilde. Med hänsyn härtill och till\r\nvad som i övrigt framgår av bifogade artikel vill jag\r\nfråga justitieministern följande.</pre><pre>Vilka åtgärder avser regeringen att vidta för att\r\ntillförsäkra den enskilde rättssäkerhet och för att\r\nbespara den enskilde onödigt lidande?</pre><pre>1991/92:118 av Tage Påhlsson (c) till\r\nnäringsministern om turismen:</pre><pre>Enligt regeringspropositionen om den ekonomiska\r\npolitikens inriktning skall statens engagemang i\r\nSveriges Turistråd avvecklas budgetåret 1992/93. I\r\nbl.a. massmedia har detta tolkats som att\r\nregeringen vill lägga ned turistrådet.</pre><pre>Turismen eller, som det ofta kallas --\r\nbesöksnäringen -- är en av världens största\r\nnäringsgrenar. Detta har man i de allra flesta länder\r\ntagit fasta på, vilket resulterat i statliga\r\nengagemang. I Sverige tycks vi vara på väg att göra\r\ntvärtom.</pre><pre>En viktig förutsättning för att besöksnäringen i vårt\r\nland skall kunna samordna sina resurser är ett\r\ncentralt organ med uppgift att marknadsföra\r\nSverige och koordinera insatserna från de olika\r\nlandsdelarna. Här har turistrådet sin uppgift.</pre><pre>Då turistnäringen är intressant som näringsgren i\r\nhela landet -- inte minst i våra glesbygder -- bör det\r\nligga i samhällets intresse att skapa bästa möjliga\r\nförutsättningar för dess utveckling. Den aviserade\r\nmomssänkningen är en insats i rätt riktning, medan\r\navvecklingen av stödet till turistrådet går stick i\r\nstäv. Min fråga till näringsministern är därför:</pre><pre>På vilket sätt har näringsministern för avsikt att\r\nstödja svensk turistnäring efter nästa budgetårs\r\nutgång?</pre><pre>1991/92:119 av Sigge Godin (fp) till\r\nnäringsministern om turismen och\r\nregionalpolitiken:</pre><pre>Basnäringarna i Sverige sviktar. En näring som har\r\nframtiden för sig, globalt sett, är turistnäringen.\r\nTurismen har stor betydelse för många regioner i\r\nSverige och för vissa orter handlar det om\r\növerlevnaden.</pre><pre>200 000 människor är hel- eller deltidsarbetande\r\nmed turism. Drygt 21 000 företag är direkt\r\nkopplade till denna näring, därtill är många fler\r\nsektorer indirekt beroende.</pre><pre>Regeringen diskuterar nu nedläggning av Sveriges\r\nTuristråd liksom vissa turistorgan på länsnivå.</pre><pre>Jag vill då fråga statsrådet vilka åtgärder som\r\nregeringen tänker vidta så att turismens betydelse\r\nför regionalpolitiken och arbetskraften inte\r\nytterligare undergrävs.</pre><pre>1991/92:120 av Ulf Lönnqvist (s) till\r\nnäringsministern om bostadsproduktionen:</pre><pre>Regeringen har de senaste dagarna lagt fram en rad\r\nförslag som fördyrar boendet.</pre><pre>Med anledning av ovanstående vill jag fråga\r\nnäringsministern följande:</pre><pre>Hur avser regeringen att upprätthålla den\r\nbostadsproduktion om ca 40 000 nyproducerade\r\nlägenheter per år som behövs för att undvika\r\nbostadsbrist?</pre><pre>1991/92:121 av Ingela Mårtensson (fp) till\r\nutbildningsministern om den kontinuerliga\r\nutbildningen i högskolan:</pre><pre>I september 1990 beslöt regeringen på förslag av\r\ndåvarande statsrådet Göransson att tillkalla en\r\nsärskild utredare med uppdrag att se över den\r\nkonstnärliga utbildningen i högskolan.</pre><pre>Mot denna bakgrund skulle jag vilja ställa följande\r\nfråga till utbildningsministern:</pre><pre>Avser utbildningsministern att förändra direktiven\r\neller förutsättningarna i övrigt vad gäller översynen\r\nav den konstnärliga utbildningen i högskolan?</pre><pre>1991/92:122 av Anita Gradin (s) till\r\nnäringsministern om åtgärder för att hindra ett\r\nbyggstopp:</pre><pre>Regeringen har beslutat om en rad åtgärder som\r\ndrabbar bostadsbyggandet, däribland ändringar i\r\nbostadsfinansieringen och nedskärning av\r\ninvesteringsbidraget samt ändring i avdragsrätten.\r\nDetta innebär ett direkt byggstopp för många\r\nbostadsprojekt. Som en följd härav drabbar detta\r\näven byggmaterialindustrin. Inom\r\nbyggmaterialindustrin finns som underleverantörer\r\nmånga småföretag.</pre><pre>Vilka åtgärder tänker näringsministern vidta för att\r\nförhindra ett byggstopp som slår ut stora delar av\r\nbyggmaterialindustrin?</pre><pre>6 § Kammaren åtskildes kl. 13.01.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}