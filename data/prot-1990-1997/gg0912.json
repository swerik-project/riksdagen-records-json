{"dokumentstatus":{"dokument":{"hangar_id":"2387614","dok_id":"GG0912","rm":"1992/93","beteckning":"12","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"12","slutnummer":"0","datum":"1992-10-22 00:00:00","systemdatum":"2005-10-27 13:51:34","publicerad":"1992-10-22 00:00:00","titel":"Riksdagens snabbprotokoll 1992/93:12 Torsdagen den 22 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{25680C11-2B67-421D-B418-96461E333D00}","dokument_url_text":"http://data.riksdagen.se/dokument/GG0912/text","dokument_url_html":"http://data.riksdagen.se/dokument/GG0912","dokumentstatus_url_xml":"http://data.riksdagen.se/dokumentstatus/GG0912","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:12</div>\r\n<div class=\"sidhuvud_datum\">Torsdagen den 22 oktober</div>\r\n<div class=\"sidhuvud_klockslag\">Kl. 14.30--15.49</div>\r\n<hr class=\"sidhuvud_linje\">\r\n<pre>1 §  Ny riksdagsledamot m.m.</pre><pre>Upplästes och lades till handlingarna följande från\r\nvalprövningsnämnden inkomna</pre><pre>Berättelse om granskning av bevis för\r\nriksdagsledamot och ersättare för\r\nriksdagsledamöter</pre><pre>Till valprövningsnämnden har från\r\nRiksskatteverket inkommit bevis om att Sylvia\r\nLindgren (s), Enskede, utsetts till ny ledamot av\r\nriksdagen fr.o.m. den 1 november 1992 sedan Anita\r\nGradin (s) avsagt sig sitt uppdrag som\r\nriksdagsledamot. Till ersättare har utsetts Bengt\r\nLindqvist, Tyresö, Kristina Persson, Stockholm,\r\nSven-Åke Nygårds, Bromma, Carin Jämtin,\r\nStockholm, Stig Gustafsson, Bromma, och Kristina\r\nNordström, Stockholm (alla s).</pre><pre>Valprövningsnämnden har denna dag granskat\r\nbevisen och därvid funnit att de blivit utfärdade i\r\nenlighet med 15 kap. 1 § vallagen.</pre><pre>Stockholm den 21 oktober 1992</pre><pre>Lars Tottie</pre><pre>Sven-Georg Grahn</pre><pre>2 §  Justering av protokoll</pre><pre>Justerades protokollet för den 16 oktober.</pre><pre>3 §  Muntliga frågor till regeringen</pre><pre>Anf. 1  FÖRSTE VICE TALMANNEN:</pre><pre>Jag ber att få hälsa vice statsminister Bengt\r\nWesterberg (fp), kulturminister Birgit Friggebo\r\n(fp), arbetsmarknadsminister Börje Hörnlund (c),\r\nutrikesminister Margaretha af Ugglas (m) och\r\nkommunikationsminister Mats Odell (kds)\r\nvälkomna till frågestunden.</pre><pre>Rättssäkerhet i privatiserad vård</pre><pre>Anf. 2  MARGARETA WINBERG (s):</pre><pre>Herr talman! Jag vänder mig till socialminister\r\nBengt Westerberg med anledning av ett inslag i\r\nDagens Eko i morse. JO kommer tydligen inom en\r\nsnar framtid att presentera en rapport, där man\r\nkraftigt kritiserar rättssäkerheten på grund av den\r\nsnabba privatiseringen av den gemensamma\r\nsektorn. Man säger t.ex. att de privata bolagen inte\r\nhar någon tystnadsplikt. Det ges ingen möjlighet att\r\nanmäla någon för tjänstefel. Det finns ingen\r\nmyndighet som har insyn.</pre><pre>Jag vill fråga om detta stämmer och vad\r\nsocialministern i så fall tänker göra åt det.</pre><pre>Anf. 3  Socialminister BENGT\r\nWESTERBERG (fp):</pre><pre>Herr talman! Det är riktigt att det finns en del\r\nprobblem när det gäller privata inslag, speciellt när\r\nkommuner har delegerat vad som kan uppfattas\r\nsom myndighetsutövning till privata institutioner.\r\nDetta kommer med all sannolikhet att kräva\r\nregelförändringar. Vi har ställts inför frågan flera\r\ngånger. Vi har bl.a. sagt att vi vill avvakta JO:s\r\nredovisning. Men när den kommer tar vi initiativ till\r\nde lagändringar som krävs för att komma till rätta\r\nmed de här problemen.</pre><pre>Anf. 4  MARGARETA WINBERG (s):</pre><pre>Herr talman! Jag vill höra hur snabbt en sådan\r\nlagändring kan göras. Privatiseringen går nu väldigt\r\nfort. Jag vet också att lagrådsyttrandet till\r\nproposition 43 berörde just det här problemet.</pre><pre>Anf. 5  Socialminister BENGT\r\nWESTERBERG (fp):</pre><pre>Herr talman! Vi kommer att genomföra den\r\nerforderliga utredningen och lägga fram förslag så\r\nsnabbt som möjligt. Jag kan inte i dag svara på hur\r\nsnabbt det kan ske, men det skall göras så snabbt\r\nsom det över huvud taget är möjligt, av just de skäl\r\nsom Margareta Winberg nämnde.</pre><pre>Arbetslöshetsförsäkringen</pre><pre>Anf. 6  EVA ZETTERBERG (v):</pre><pre>Herr talman! Jag vill ställa min fråga till\r\narbetsmarknadsminister Börje Hörnlund. Vi har i\r\ndagarna hört ett uttalande från statsministerns\r\nrådgivare i ekonomiska frågor, att det kan vara\r\nlämpligt att sänka arbetslöshetsersättningen. Då\r\nundrar jag om arbetsmarknadsministern delar den\r\nuppfattningen, och kommer regeringen i så fall att\r\nvidta åtgärder för att sänka\r\narbetslöshetsersättningen?</pre><pre>Anf. 7  Arbetsmarknadsminister BÖRJE\r\nHÖRNLUND (c):</pre><pre>Herr talman! En utredning ser över hela\r\narbetslöshetsförsäkringen. Det är en\r\nenmansutredare och runt enmansutredaren sitter\r\nparterna. Jag har för min del sagt att det är\r\nparternas sak att finansiera försäkringen. Det är\r\ninte staten som skall gå in i\r\narbetslöshetsförsäkringen. I den gruppen kommer\r\ndet naturligtvis att uppstå en diskussion om hur\r\nhöga ersättningarna skall vara och på vilket sätt\r\nparterna skall delta i finansieringen. Men det\r\nförslaget kommer till regeringen någon gång i mars\r\napril. I avvaktan på denna utredning pågår\r\ningenting inom arbetsmarknadsdepartementet i\r\nden frågan.</pre><pre>Rättssäkerhet i privatiserad vård</pre><pre>Anf. 8  BIRGITTA DAHL (s):</pre><pre>Herr talman! Jag vill återvända till den fråga som\r\nMargareta Winberg tog upp. Det är inte ett för\r\nregeringen nytt och oväntat problem, utan\r\nregeringen har under det senaste året lagt fram ett\r\nflertal propositioner som innebär privatisering av\r\noffentlig verksamhet utan att problemen med\r\nrättssäkerheten har lösts. Vi har vid varje sådant\r\ntillfälle påtalat lagstiftning för att skydda den\r\nenskildes integritet.</pre><pre>Min fråga är: Varför har regeringen gång på gång\r\ngjort detta och även motsatt sig att frågan skulle få\r\nen lösning? Det är inte godtagbart att skylla på\r\nytterligare utredning.</pre><pre>Anf. 9  Socialminister BENGT\r\nWESTERBERG (fp):</pre><pre>Herr talman! Problemet är ingalunda färskt. Det är\r\nalldeles riktigt. Tyvärr hade inte den förra\r\nregeringen tagit några initiativ till att ta upp den här\r\nfrågan. Att kommuner ber privata institutioner att\r\ngöra utredningar som t.ex. rör ungdomar är ingen\r\nfärsk företeelse. När JO nu har tagit upp detta till\r\ngranskning, beror det på att företeelsen har\r\nförekommit under ganska lång tid.</pre><pre>Så snart som det över huvud taget är möjligt tänker\r\nvi återkomma till riksdagen med förslag i denna\r\nfråga. Vi har såvitt jag kan påminna mig inte lagt\r\nfram några omfattande förslag till privatisering som\r\npåverkar rättssäkerheten. Problemet bygger i hög\r\ngrad på initiativ som kommunerna själva har tagit.\r\nI den meningen har inte vi initierat problemet.\r\nDäremot kommer vi att ta initiativ till en lösning.</pre><pre>Anf. 10  BIRGITTA DAHL (s):</pre><pre>Herr talman! Har inte regeringen lagt fram\r\npropositioner om privatisering av t.ex. barnomsorg\r\noch om ökad konkurrens i kommunal verksamhet,\r\nsom innebär en mycket bestämd förändring? Det är\r\nsamma majoriteter ute i kommunerna som nu på\r\nbred front privatiserar verksamhet, utan att reglera\r\nden för att skydda den enskilde.</pre><pre>Anf. 11  Socialminister BENGT\r\nWESTERBERG (fp):</pre><pre>Herr talman! Den privatisering som hittills har\r\nförekommit inom barnomsorgen, och som i\r\npraktiken huvudsakligen har bestått av att man har\r\nskapat föräldrakooperativ, har inte bidragit till att\r\naktualisera den här frågan i någon större\r\nutsträckning. Det är på andra områden det har\r\nskett. Som jag sade gäller det olika slag av\r\nutredningar av ungdomar. Det är då frågan har dykt\r\nupp. Man har sett vissa konflikter mellan den\r\nprivata verksamheten och sekretesslagstiftningen.</pre><pre>Jag kan bara försäkra ytterligare en gång att vi\r\nkommer att gå in i den här frågan så snart JO:s\r\nutredning föreligger. Vi återkommer till riksdagen\r\nmed förslag till ändrad lagstiftning om det visar sig\r\natt sådan behövs.</pre><pre>Mänskliga rättigheter i Tibet</pre><pre>Anf. 12  YLVA ANNERSTEDT (fp):</pre><pre>Herr talman! Jag vill ställa min fråga till\r\nutrikesministern. Övergreppen mot de mänskliga\r\nrättigheterna i Tibet fortsätter med oförminskad\r\nstyrka. Tibet används av Kina som en radioaktiv\r\nsopstation. Flera länder har sänt\r\nundersökningskommissioner till Kina, vilka också\r\nlyckats komma in i Tibet. Jag tycker att det är\r\nviktigt att den demokratiska världen visar ett\r\nkontinuerligt intresse för Tibets fråga. Avser\r\nutrikesministern att ta något liknande initiativ för\r\natt hålla frågan om de mänskliga rättigheterna i\r\nTibet levande?</pre><pre>Anf. 13  Utrikesminister MARGARETA AF\r\nUGGLAS (m):</pre><pre>Herr talman! Jag tackar Ylva Annerstedt för den\r\nfrågan. Vi har varit medsponsorer för resolutioner\r\nom Tibet, bl.a. i FN:s kommission för mänskliga\r\nrättigheter. Den kommer att inleda sitt arbete igen\r\nstrax efter jul. Jag tycker att det är alldeles naturligt\r\natt Sverige, även om vi just nu inte har säte i själva\r\nkommissionen, utnyttjar möjligheten att agera\r\naktivt vid sidan av kommissionen och i samverkan\r\nmed andra länder. Vi bör åter tillhöra de stater som\r\ntar initiativ till att ta upp Tibetfrågan. Ylva\r\nAnnerstedt är säkert medveten om att när Dalai\r\nlama senast besökte Sverige tog jag emot Dalai\r\nlama och hade en diskussion med honom.</pre><pre>Anf. 14  YLVA ANNERSTEDT (fp):</pre><pre>Herr talman! Jag uppskattar utrikesministerns\r\nintresse och positiva inställning till Tibets sak. Men\r\nen sådan här undersökningskommission skulle\r\nytterligare höja temperaturen och visa intresset. Vi\r\nvet att Sveriges initiativ i FN rörande Tibet förut\r\nhar röstats ned av andra stater.</pre><pre>Anf. 15  Utrikesminister MARGARETHA AF\r\nUGGLAS (m):</pre><pre>Herr talman! Jag skall gärna överväga detta. Jag\r\nskulle kunna tänka mig att en nordisk ram skulle\r\nkunna vara lämplig.</pre><pre>Kulturpolitik</pre><pre>Anf. 16  ÅKE GUSTAVSSON (s):</pre><pre>Herr talman! Jag vill vända mig till kulturministern.\r\nRiksdagen fattade i våras två beslut som regeringen\r\nännu inte har verkställt. Det ena var att regeringen\r\nfick i uppdrag att omgående ge byggnadsstyrelsen i\r\nuppdrag att börja projekteringen av Moderna\r\nmuseet. Detta beslut har ännu inte verkställts.</pre><pre>Det andra beslutet var att uppdra åt regeringen att\r\ntilsätta en kulturpolitisk utredning med bred\r\nparlamentarisk sammansättning.</pre><pre>Det har nu gått omkring fem månader sedan dessa\r\nbeslut fattades. Min fråga är: Varför verkställer inte\r\nregeringen riksdagens beslut?</pre><pre>Anf. 17  Kulturminister BIRGIT FRIGGEBO\r\n(fp):</pre><pre>Herr talman! Regeringen kommer inom kort att\r\nfatta beslut vad gäller projekteringen av Moderna\r\nmuseet.</pre><pre>Beträffande den andra frågan uttalade riksdagen\r\natt man ville ha en genomlysning av 1974 års\r\nkulturpolitiska mål. Samtidigt sade man att det inte\r\nfår förhindra att man gör strukturella förändringar\r\ninom kulturpolitikens område. Vi har med kraft\r\noch även lust gått in i detta arbete för att titta efter\r\nvar vi skall göra strukturförändringar och hur den\r\nlångsiktiga kulturpolitiska genomlysningen och den\r\nparlamentariska utredningen skall se ut. För detta\r\nändamål har jag också under hösten haft seminarier\r\nav olika slag, för att lägga grunden för ett gediget\r\narbete när det gäller utvärderingen av 1974 års\r\nkulturpolitiska mål.</pre><pre>Anf. 18  ÅKE GUSTAVSSON (s):</pre><pre>Herr talman! Regeringen hade med fördel kunnat\r\nverkställa beslutet beträffande Moderna museet för\r\nlänge sedan. Det hade suttit bra inför vintern, med\r\ntanke på sysselsättningssituationen.</pre><pre>Jag är glad över att besked nu kommer, att man\r\ntänker följa riksdagens beslut. Det är tacknämligt.</pre><pre>Det är bra att man förbereder utredningen väl. Till\r\ndetta vill jag lägga att riksdagen för sin del, för att\r\nregeringen inte skulle ha några problem på denna\r\npunkt, angav de riktlinjer som bör gälla för\r\ndirektiven. Dessa förutsätter vi att regeringen\r\nkommer att följa. Annars får vi återkomma i denna\r\nfråga.</pre><pre>Anf. 19  Kulturminister BIRGIT FRIGGEBO\r\n(fp):</pre><pre>Herr talman! Det är lätt för oppositionspartierna i\r\nriksdagen att fatta glada och glättiga beslut utan att\r\nskicka med några som helst pengar. Regeringen har\r\nägnat ett mycket gediget arbete åt att förbereda\r\nbeslutet om Moderna museet. Vi hade kommit\r\nmycket långt i beredningsarbetet när den akuta\r\nekonomiska krisen kom i höst. Det är bakgrunden\r\ntill att beslut ännu inte fattats.</pre><pre>Bostadsräntan</pre><pre>Anf. 20  JOHAN BROHULT (nyd):</pre><pre>Herr talman! Jag vill rikta en fråga om landets\r\nekonomi till Bengt Westerberg i hans egenskap av\r\nvice statsminister. En uppgörelse har träffats\r\nmellan fyrklövern och Socialdemokraterna. Landet\r\nanses räddat, och därmed får vi ha regeringen kvar.\r\nMen medborgarna blöder. Det beror på att de stora\r\nkreditinstituten inte sänker utlåningsräntan trots\r\natt Riksbanken har sänkt marginalräntan.</pre><pre>Skälet till detta anges vara att man inte kan sänka\r\nräntan, därför att det i så fall skulle bli många\r\nkonkurser och exekutiva auktioner. Därför måste\r\nbankerna ta ut en hög ränta för att täcka\r\nförlusterna. Men då kommer ännu fler att gå i\r\nkonkurs, och då behöver låneinstituten höja räntan\r\nytterligare. Vi får en circulus vitiosus, en skadlig\r\ncirkel, som gör att patienten dör, i det här fallet\r\nmedborgarna. Jag tycker att någon form av aktiv\r\nåtgärd från regeringen måste övervägas.</pre><pre>Anf. 21  Socialminister BENGT\r\nWESTERBERG (fp):</pre><pre>Herr talman! Jag förstår inte riktigt den\r\nverklighetsbeskrivning som Johan Brohult ger. Det\r\när inte sant att de åtgärder som vidtagits inte har\r\npåverkat räntenivån. Det är inte bara\r\nmarginalräntan som sjunkit, utan även andra\r\nräntor har sjunkit.</pre><pre>Däremot är det korrekt att det inte finns något\r\nomedelbart samband så att så fort marginalräntan\r\nsänkts följer alla andra räntor efter. Det kan bli en\r\nviss eftersläpning. Dessutom ligger fortfarande\r\nmarginalräntan på 14,5 %, vilket visserligen i\r\nförhållande till 500 % kan tyckas innebära en\r\nganska kraftig reduktion. Men vi är ännu inte\r\ntillbaka på den marginalräntenivå som vi hade före\r\nkrisen. Vi har självklart en bit att gå. Men i takt\r\nmed att den räntan sjunker -- jag hoppas att räntan\r\nskall fortsätta att gå nedåt -- kommer även andra\r\nräntor att följa efter.</pre><pre>Anf. 22  JOHAN BROHULT (nyd):</pre><pre>Herr talman! Mitt önskemål är att regeringen skall\r\nföra en aktiv politik vad gäller att påverka bankerna\r\noch kreditinstituten att verkligen solidariskt\r\nförsöka få ned räntan, så att medborgarna klarar\r\nsig. Det är bankerna som har skapat denna kris...</pre><pre>Anf. 23  FÖRSTE VICE TALMANNEN:</pre><pre>Det handlar om en följdfråga.</pre><pre>Anf. 23a  JOHAN BROHULT (nyd):</pre><pre>Herr talman! Jag tycker att det är bankernas\r\nskyldighet att sänka räntan.</pre><pre>Anf. 24  Socialminister BENGT\r\nWESTERBERG (fp):</pre><pre>Herr talman! Mycket kort: Den ekonomiska politik\r\nsom regeringen och Socialdemokraterna har enats\r\nom syftar till att pressa ned räntenivån. Det är bl.a.\r\ndärför som vi med kraft har angripit det strukturella\r\nbudgetunderskottet och genomfört vissa\r\nkostnadssänkningar för det svenska näringslivet. Vi\r\nhar redan kunnat se positiva resultat. Vi hoppas på\r\nflera sådana framöver.</pre><pre>Fördelning av nya högskoleplatser</pre><pre>Anf. 25  INGVAR JOHNSSON (s):</pre><pre>Herr talman! Jag har en fråga till\r\narbetsmarknadsministern om en regional\r\nbedömning bakom ett regeringsförslag.\r\nRegeringen fördelade i somras nya platser till\r\nhögskolan. Universiteten och de stora högskolorna\r\nmed fasta forskningsresurser får 87 % av\r\ntillkommande årsstudieplatser. Övriga 17 mindre\r\noch medelstora högskolor får dela på resterande\r\n13 %. Anser arbetsmarknadsministern att denna\r\nfördelning är förenlig med en aktiv regionalpolitik?</pre><pre>Anf. 26  Arbetsmarknadsminister BÖRJE\r\nHÖRNLUND (c):</pre><pre>Herr talman! I det förslag som strax kommer att\r\nföreläggas riksdagen om ytterligare 2 000\r\nhögskoleplatser kommer de små och medelstora\r\nhögskolorna att bli riktigt ihågkomna. Principiellt\r\nhar denna regering fram till nu fattat beslut om\r\n18 000 nya högskoleplatser. Det var ett nödvändigt\r\nbeslut, eftersom ca hälften av våra ungdomar i\r\nåldern 20-24 år går i högskola. Vi måste därför\r\nbygga ut högskolorna. För att lyckas med det\r\nbetyder närheten mycket. Därför är det viktigt att\r\nundan för undan bredda och utveckla de mindre\r\nhögskolorna.</pre><pre>Anf. 27  INGVAR JOHNSSON (s):</pre><pre>Herr talman! Det blir naturligtvis ett bättre förslag\r\nnu när regeringen tvingats att göra upp med\r\nSocialdemokraterna. Men frågan kvarstår ändå:\r\nHur kunde arbetsmarknadsministern i regeringen\r\nacceptera ett förslag som ger Lunds universitet\r\n1 300 nya studerande, medan exempelvis\r\nhögskolan Falun/Borlänge och Gävle/Sandviken\r\nfår nöja sig med en ökning med 30 studerande\r\nvardera? Frågan är om arbetsmarknadsmininstern\r\ntycker att högskolan bara skall byggas ut på de stora\r\ntillväxtorterna eller om arbetsmarknadsministern\r\nhar lurats av Per Unckel.</pre><pre>Anf. 28  Arbetsmarknadsminister BÖRJE\r\nHÖRNLUND (c):</pre><pre>Herr talman! Det finns många motiv att bygga ut\r\nhögskolor. Även stora högskolor kan behöva\r\nkompletteringar. Jag har redovisat min inställning:\r\nSkall vi utveckla hela Sverige, spelar de små och\r\nmedelstora högskolorna en väldigt stor roll. I det\r\narbetet kommer jag att delta mycket aktivt\r\nframöver.</pre><pre>Ekonomisk brottslighet</pre><pre>Anf. 29  HANS GÖRAN FRANCK (s):</pre><pre>Herr talman! Den ena larmrapporten efter den\r\nandra kommer om brister i kampen mot den\r\nekonomiska brottsligheten. Jag vill därför fråga\r\nBengt Westerberg som vice statsminister vad\r\nregeringen kommer att göra för att med skärpa\r\nbeivra den ekonomiska brottsligheten och om\r\nregeringen med praktiska förslag och åtgärder\r\nverkligen avser att prioritera denna viktiga\r\nverksamhet.</pre><pre>Jag vill erinra om att det är ett mycket stort antal\r\nkonkurser för närvarande där brottsligheten är\r\nmycket stor, visar det sig. Det rör sig om omkring\r\n25 miljarder som går förlorade i samband med olika\r\nkonkurser. BRÅ:s styrelse, som jag sitter med i,\r\nhar fått ett mycket ingående material som visar att\r\ndet verkligen behövs politisk vilja på denna punkt.\r\nDärför ställer jag min fråga till Bengt Westerberg.</pre><pre>Anf. 30  Socialminister BENGT\r\nWESTERBERG (fp):</pre><pre>Herr talman! Politisk vilja finns det naturligtvis i\r\nregeringen. BRÅ:s material finns säkert tillgängligt\r\nockså på Justitiedepartementet. Tyvärr har jag inte\r\nnågon direkt inblick i den planering som nu pågår\r\nför ytterligare åtgärder på departementet. Jag får\r\nbe Hans Göran Franck att ställa frågan direkt till\r\njustitieministern.</pre><pre>Anf. 31  HANS GÖRAN FRANCK (s):</pre><pre>Herr talman! Jag tycker att det är ganska olyckligt\r\natt vice statsministern inte tänker gå in på en\r\nsakdiskussion med mig om detta. Den här frågan är\r\ni nuvarande ekonomiska krisläge så viktig och\r\nallvarlig att det måste vara en angelägenhet för hela\r\nregeringen att diskutera den och vidta långt bättre\r\nåtgärder. Nu får man lägga åt sidan en rad\r\nanmälningar som skulle behöva utredas, och på\r\ndetta sätt går väldigt många fria.</pre><pre>Jag måste därför upprepa min fråga till Bengt\r\nWesterberg: Är det verkligen så att regeringen inte\r\nordentligt diskuterat denna mycket angelägna\r\nfråga?</pre><pre>Anf. 32  Socialminister BENGT\r\nWESTERBERG (fp):</pre><pre>Herr talman! Jag har redan svarat på frågan. Jag\r\nkan tyvärr inte ge ett mer detaljerat svar nu, utan\r\nHans Göran Franck får ställa frågan direkt till\r\njustitieministern. Självfallet är det här en\r\nangelägenhet för hela regeringen, men det innebär\r\ninte att varje statsråd har inblick i det\r\nberedningsarbete som pågår inom varje\r\nfackdepartement på detta och andra områden.</pre><pre>Inlandsbanan</pre><pre>Anf. 33  FILIP FRIDOLFSSON (m):</pre><pre>Herr talman! Jag vill ställa en fråga till Mats Odell.\r\nÄven om jag sitter i Stockholmsbänken är jag\r\nnorrlänning, född och uppvuxen i Sorsele vid\r\nInlandsbanan. Det gäller en fråga som är aktuell i\r\ndessa dagar och som intresserar, förmodar jag, alla\r\nmänniskor som bor efter Inlandsbanan: Kan man få\r\nett klart besked? Hur blir det nu med\r\nInlandsbanan? Blir den kvar eller försvinner den?\r\nKan vi få ett klart svar i dag, kommer det att bli\r\npress i Norrlandstidningarna.</pre><pre>Anf. 34  Kommunikationsminister MATS\r\nODELL (kds):</pre><pre>Herr talman! Jag välkomnar Filip Fridolfsson att\r\nåka med Inlandsbanan. Den kommer att finnas\r\nkvar och att överlåtas till lokala intressenter. Den\r\nblir i själva verket, herr talman, den första\r\nprivatiserade järnvägen i det här landet. Det som\r\nhar hänt är att Ny demokratis representanter i\r\ntrafikutskottet har gått emot den linje som Ny\r\nDemokrati gick till val på, nämligen att stödja\r\nInlandsbanan. Det är allvarigt. Men den långsiktiga\r\növerlevnaden av Inlandsbanan hotas inte alls av att\r\ntrafikutskottet nu har sett till att rådrumstrafiken\r\ninte kan fortgå som planerat. Det kan möjligtvis bli\r\nett tillfälligt avbrott. Men när vi passerat nyåret och\r\nnär vårsolen börjar lysa, tror jag att Inlandsbanan\r\nkommer att gå en ny vår till mötes. Det kommer att\r\nvara gammalt vagnsmaterial, från 30-talet i plysch,\r\noch man kommer att ha bl.a. ånglok. Jag tror att\r\ndenna turistsatsning kommer att vara en\r\nvitamininjektion för näringslivet utefter den här\r\njärnvägen, som är närmare 130 mil lång.</pre><pre>Filip Fridolfsson kan vara lugn. Jag tror att\r\nregeringens fasta hållning i denna fråga gör att\r\nInlandsbanan kommer att leva vidare även om det\r\nblir i annan regi, där lokala intressenter tar ansvaret\r\nmen får hjälp på vägen av staten.</pre><pre>Infrastruktursatsningar</pre><pre>Anf. 35  KARL-ERIK SVARTBERG (s):</pre><pre>Herr talman! Också jag har en fråga till\r\nkommunikationsministern. Våren 1990 fattade vi\r\nett beslut här i riksdagen om betydande satsningar\r\npå infrastruktur, dvs. vägar, järnvägar, broar osv.\r\nDå anslogs också ett antal miljarder för att\r\nfinansiera dessa satsningar.</pre><pre>Dessa satsningar på infrastruktur har varit uppe till\r\ndiskussion många gånger sedan dess.\r\nKommunikationsministern har rest runt i olika\r\ndelar av landet och talat om dem. Men när\r\nkommunikationsministern har kommit hem till\r\nStockholm har man i allmänhet ställt sig frågan:\r\nVad har hänt med dessa infrastruktursatsningar,\r\noch vad händer? Jag vidarebefordrar frågan till\r\nkommunikationsministern.</pre><pre>Anf. 36  Kommunikationsminister MATS\r\nODELL (kds):</pre><pre>Herr talman! Jag är mycket glad över den här\r\nfrågan. Det finns ett par myter som är mycket\r\nseglivade. Den ena är att det inte anslås någonting\r\ntill investeringar i vägar och järnvägar. Den andra\r\nmyten är att det som anslås fastnar i någon sorts\r\nkonstig byråkratisk kvarn. Båda dessa myter är lika\r\nfelaktiga.</pre><pre>När det gäller nivåerna kan jag upplysa Karl-Erik\r\nSvartberg om att det under detta budgetår -- alltså\r\nfrån den 1 juli 1992 till den 30 juni 1993 -- kommer\r\natt förbrukas ungefär 13 miljarder kronor inkl. de\r\n1,5 miljarder som ingår i krisuppgörelsen med\r\nSocialdemokraterna. Jag avser då pengar som\r\nhuvudsakligen betalas ut till svenska\r\nentreprenörföretag. Dessa 13 miljarder kronor\r\nskall Karl-Erik Svartberg ställa i relation till ett\r\nnormalår under 80-talet, exempelvis under den\r\nsocialdemokratiska perioden. Då uppgick\r\ninvesteringarna till ca 4,5 miljarder. Det handlar\r\nalltså om en tredubbling av investeringarna under\r\ndetta år. Detta års investeringar innebär också en\r\nfördubbling jämfört med föregående år, då man i\r\noch för sig gjorde en kraftig uppryckning.</pre><pre>Jag förstår att Karl-Erik Svartberg vill ha reda på\r\nvad som har hänt. Jag kan bara konstatera att i\r\nbesluten ingår ett antal paket, som i Vägverkets\r\nhandlingar har betecknats med bokstäverna A--F.\r\nDärutöver finns de 1,5 miljarder, som jag talade\r\nom, som skall gå framför allt till länsvägar i\r\nskogslänen. Paketen A--E innehöll 310 projekt. Av\r\ndessa är 290 i gång i dag. Paket F, som finansieras av\r\nde 2,2 miljarderna ur kompletteringspropositionen\r\nsom Vägverket fick i medelstilldelning efter\r\nsommaren, innehöll 900 projekt som är mycket små\r\nvägprojekt. Ofta gäller det små vägar i glesbygd\r\nsom har mycket stor betydelse för de människor\r\nsom bor där och inte minst för skogsnäringen. Av\r\ndessa 900 projekt har nu 400 kommit i gång under\r\nde få månader som har gått. Ett flertal projekt är\r\nredan avslutade.</pre><pre>Dessutom har det införts en intressant innovation.\r\nVägverket har börjat med en förenklad\r\nupphandling som innebär att man bjuder in ett\r\nantal entreprenörer, visar dem de ganska enkla\r\nhandlingar som finns och frågar om de vill vara med\r\noch lämna anbud. Sedan har Vägverket kanske en\r\nvecka på sig att räkna på anbuden i\r\nintresseanmälningarna. Redan efter ytterligare ett\r\npar veckor kan dessa projekt vara i gång.</pre><pre>Pengarna i det senaste paketet kommer att vara\r\nförbrukade före utgången av kalenderåret 1993.</pre><pre>Anf. 37  KARL-ERIK SVARTBERG (s):</pre><pre>Herr talman! Jag har en mycket kort följdfråga:\r\nHur många jobb räknar kommunikationsministern\r\nmed att dessa miljarder ger genom de olika\r\nprojekten?</pre><pre>Anf. 38  Kommunikationsminister MATS\r\nODELL (kds):</pre><pre>Herr talman! Det är ganska svårt att säga. Det finns\r\nen tumregel, nämligen att när det gäller\r\nnyinvesteringar i större vägobjekt kostar varje\r\nårsarbetstillfälle ungefär 1 miljon. I fråga om\r\njärnvägsinvesteringar kostar varje årsarbetstillfälle\r\n1,3 miljoner. Av de 13 miljarderna utgör ca 3,5\r\nmiljarder investeringar i järnväg.</pre><pre>Årsarbetstillfällena i de små projekten -- dels\r\npaketet i kompletteringspropositionen, dels de 1,5\r\nmiljarderna -- kostar betydligt mindre per\r\nsysselsatt. Men jag kan inte ange någon exakt siffra.\r\nDet handlar kanske om 15 000--20 000 direkt\r\nsysselsatta. Sedan finns det en också\r\nmultiplikatoreffekt. De lärde tvistar emellertid om\r\nhuruvida man skall mulitiplicera antalet sysselsatta\r\ni sekundära verksamheter med två eller tre.</pre><pre>Narkomanvård</pre><pre>Anf. 39  ANITA PERSSON (s):</pre><pre>Herr talman! Sverige är ju ledande när det gäller\r\nmetodik för behandling av narkomaner.\r\nMissbruksbekämpningen har tillhört de mest\r\nprioriterade posterna i budgeten. Vi här i riksdagen\r\när överens om att vi skall ha ett narkotikafritt\r\nsamhälle.</pre><pre>Vi möts nu av ett yttre hot. Det kommer in nya\r\ndroger från Östeuropa och Sydeuropa. Men vi möts\r\nockså av ett inre hot, nämligen att hela\r\nnarkomanvården håller på att nedrustas.</pre><pre>I Malmö finns det inte någon narkomanvård att tala\r\nom. I Stockholm har narkomanvården halverats.\r\nMan blandar samman olika slags missbrukare.\r\nTjänstemännen har till uppgift att prioritera inom\r\nresultatenheter. Följden blir att man, om en\r\nmissbrukare skall skickas på kvalificerad\r\nbehandling, måste avskeda personal. Man håller\r\nmissbrukarna kvar på fängelserna, på sjukhusen\r\noch i häktena i stället för att ta in dem på\r\nbehandlingshem. De som inte är placerade där är\r\nute i den öppna vården eller ute på gatan och stjäl.</pre><pre>Jag tror inte att socialministern är omedveten om\r\ndessa förhållanden. Vad avser socialministern att\r\ngöra för att förmå kommunerna att ta sitt ansvar?</pre><pre>Anf. 40  Socialminister BENGT\r\nWESTERBERG (fp):</pre><pre>Herr talman! Det som Anita Persson säger är sant.\r\nOckså jag har tagit del av en del oroande rapporter\r\nom att man i vissa kommuner har prioriterat ner\r\nnarkomanvården. Jag ser med stor oro på\r\nutvecklingen.</pre><pre>Från statens sida kommer vi att fortsätta att\r\nprioritera narkomanvården högt, dvs. vi kommer\r\natt avsätta pengar för bl.a. fortsatt utbyggnad,\r\nvilket kommer att framgå av nästa\r\nbudgetproposition som presenteras i januari.</pre><pre>Regeringen har givit Socialstyrelsen i uppdrag att\r\nfölja utvecklingen, bl.a. på missbruksområdet, för\r\natt se om tendensen är utbredd eller om det rör sig\r\nom enstaka exempel. Om tendensen skulle vara\r\nutbredd, finns det anledning för statsmakterna att\r\ngå in ännu mer kraftfullt. Men detta vet vi för dagen\r\ningenting om.</pre><pre>Anf. 41  ANITA PERSSON (s):</pre><pre>Herr talman! Jag hoppas att det förslag som\r\nframläggs i budgetpropositionen kommer att\r\ninnebära att de specialdestinerade statsbidragen\r\nskall vara kvar och att man inte lägger statsbidraget\r\ni påsen. Annars kommer narkomanvården att helt\r\nförsvinna.</pre><pre>Anf. 42  Socialminister BENGT\r\nWESTERBERG (fp):</pre><pre>Herr talman! Satsningarna på offensiv\r\nnarkomanvård kommer att vara kvar, dvs. det\r\nprogram som inleddes för några år sedan och som\r\nhar varit mycket framgångsrikt.</pre><pre>Flyktingpolitik</pre><pre>Anf. 43  MAJ-LIS LÖÖW (s):</pre><pre>Herr talman! Jag vill vända mig till Birgit Friggebo.\r\nI tidningen kan man läsa att antalet flyktingar som\r\nhar fått stanna i Sverige inte har varit så lågt sedan\r\n1985. Det är en något förvånande uppgift i\r\nFolkpartiets Sverige.</pre><pre>Även om det är mer än fullt på förläggningarna,\r\nfinns det tydligen nu gott om kommunplatser. Ändå\r\nfokuserar regeringen ju helt och hållet\r\nskyddsbehovet. Alla humanitära tumregler har\r\nsnabbt rensats bort. Min fråga gäller de\r\njugoslaviska krigsfångar som Sverige inte tänker ta\r\nemot. Har inte heller de tillräckligt skyddsbehov,\r\neller är det de humanitära skälen som är\r\notillräckliga?</pre><pre>Anf. 44  Kulturminister BIRGIT FRIGGEBO\r\n(fp):</pre><pre>Herr talman! Maj-Lis Lööw inledde med att säga\r\natt det är så få flyktingar som nu får stanna i\r\nSverige. Bakgrunden till detta är att antalet\r\nasylsökande från alla länder över hela jorden\r\nminskar utom när det gäller asylsökande från\r\nJugoslavien. Om det inte kommer några\r\nasylsökande till Sverige, kan inte heller fler få\r\nstanna här. Maj-Lis Lööw vet väldigt väl att det har\r\nvarit verkställighetsstopp i fråga om Jugoslavien,\r\ndvs. att man av olika skäl inte har fattat några beslut\r\nunder det gångna året.</pre><pre>Så över till frågan om f.d. fångar från fånglägren.\r\nFlyktingkommissarien, UNHCR, riktade en\r\nallmän förfrågan till 22 länder om man ville ta emot\r\nf.d. fångar. Jag har varit i Genève och talat med fru\r\nOgata. Vid detta samtal framkom det att\r\nflyktingkommissarien inte förutsatte att Sverige\r\ndenna omgång skulle ta emot några f.d. fångar från\r\nfånglägren. Detta är bakgrunden till att Sverige har\r\nsagt nej till att nu ta emot f.d. fångar. Vi kommer\r\natt få flera propåer inom ramen för flyktingkvoten.\r\nDet är min bestämda övertygelse att Sverige ställer\r\nupp och hjälper dessa mycket olyckliga människor,\r\noch då inte bara fångarna själva utan också deras\r\nfamiljer.</pre><pre>Anf. 45  MAJ-LIS LÖÖW (s):</pre><pre>Herr talman! Sverige har alltså inte fått någon\r\nformell förfrågan, eller har Birgit Friggebo efter\r\nsamtalet med fru Ogata bortsett från en allmän\r\nförfrågan till flera länder?</pre><pre>Anf. 46  Kulturminister BIRGIT FRIGGEBO\r\n(fp):</pre><pre>Herr talman! Det var 22 länder som fick en allmän\r\nförfrågan. Förfrågan rörde sig inte om att ta emot\r\nett visst antal eller att ta emot fångar inom\r\nflyktingkvoten. Det var en allmän förfrågan till 22\r\nländer utan preciseringar. Bedömningen vid det\r\nsamtal som jag hade med flyktingkommissarien var\r\natt behovet kunde täckas i den första omgången,\r\nframför allt genom de länder -- Danmark, Norge\r\noch flera andra europeiska länder -- som har sagt sig\r\nvilja ta emot den här typen av männsikor i stället\r\nför vanliga asylsökande.</pre><pre>Mot denna bakgrund har vi i Sverige sagt att vi inte\r\ntar emot några i denna vända. Men vi har sagt att vi\r\när beredda att i en framtid, i andra fall och inom\r\nramen för flyktingkvoten, ta emot f.d. fångar från\r\nfånglägren nere i det forna Jugoslavien.</pre><pre>Överläggningen var härmed avslutad.</pre><pre>4 §  Information från regeringen om FN:s miljö-\r\noch utvecklingskonferens</pre><pre>Anf. 47  Miljöminister OLOF JOHANSSON\r\n(c):</pre><pre>Fru talman! Regeringen har i dag till riksdagen\r\növerlämnat en skrivelse med en redogörelse med\r\nanledning av FN:s konferens om miljö och\r\nutveckling år 1992 -- UNCED. Till skrivelsen har\r\nsom bilaga fogats översättningar till svenska av de\r\ndokument som antogs i Rio de Janeiro, nämligen\r\nRiodeklarationen, Skogsprinciperna och\r\nAgenda 21, dvs. handlingsprogrammet för det\r\nfortsatta arbetet med miljö-  och\r\nutvecklingsfrågorna. Därutöver vill jag hänvisa till\r\nden rapport från konferensen som\r\nUtrikesdepartementet upprättat och publicerat för\r\nett par dagar sedan och tillställt riksdagens\r\nledamöter.</pre><pre>För egen del vill jag här i kammaren särskilt\r\nframhålla följande punkter i regeringens skrivelse\r\nom UNCED.</pre><pre>Låt mig först slå fast att UNCED måste ses som en\r\nframgång. Den innebär ett viktigt steg för att\r\nnationellt och internationellt lösa världens miljö-\r\noch utvecklingsproblem. Genom Riodeklarationen\r\nhar de deltagande länderna åtagit sig att långsiktigt\r\nsträva mot en hållbar utveckling. En utveckling\r\nsom äger rum inom ramen för ekosystemens\r\nbärighet har därmed för första gången angetts som\r\nett mellanstatligt erkänt långsiktigt mål för\r\nvärldssamfundet.</pre><pre>Sverige eftersträvade en handlingsinriktad\r\nkonferens, med konkreta åtaganden av och\r\nrekommendationer till regeringar och\r\ninternationella organisationer. Regeringen\r\nkonstaterar med tillfredsställelse att flertalet\r\nförhandlingsmål i den delen har blivit väl\r\ntillgodosedda, bl.a. genom beslutet om Agenda 21,\r\nvilken ger riktlinjer och rekommendationer för\r\nåtgärder med sikte på hållbar utveckling inom\r\npraktiskt taget alla samhällsområden.</pre><pre>Det måste också anses som en framgång att\r\nkonventionerna om klimat och biologisk mångfald\r\nkunde undertecknas i Rio de Janeiro och av en\r\növerväldigande majoritet av världens länder.</pre><pre>Klimatkonventionen borde enligt svensk mening ha\r\nvarit mer preciserad i fråga om tidsgränser för\r\nåtaganden om reduktion av utsläpp av\r\nväxthusgaser. Av särskild vikt är dock de\r\nmöjligheter till kostnadseffektiva åtgärder och\r\nsamordnade miljöåtaganden mellan länder som\r\nkonventionen innehåller.</pre><pre>Konventionen om biologisk mångfald, som ej\r\nundertecknades av USA, uppfyller i huvudsak de\r\nsvenska förhandlingsmålen.</pre><pre>Sverige undertecknade båda konventionerna den 8\r\njuni 1992.</pre><pre>Skogsprinciperna utgör en god grund för framtida\r\nförhandlingar med inriktning på ett mer bindande\r\nglobalt skogsinstrument.</pre><pre>Åtgärder för att bekämpa den utbredda\r\nfattigdomen i u-länderna utgjorde ett prioriterat\r\nområde bland de svenska förhandlingsmålen.\r\nAvsnittet om fattigdom i Agenda 21 har fått en\r\nutformning som väl ansluter till svensk\r\nbiståndspolitik.</pre><pre>Sverige verkade aktivt för ett UNCED-beslut som\r\ninnebär åtaganden från givarländer att öka det\r\nofficiella biståndet till u-länderna för att uppfylla\r\nFN-målet om 0,7 % av bruttonationalprodukten.\r\nNågot sådant beslut med tidsplaner fattades inte,\r\nmen målet bekräftades vid Riokonferensen.</pre><pre>Energirelaterade frågor har också varit prioriterade\r\nfrån svensk sida. Sverige har arbetat för att\r\nförnybara energikällor, energieffektivitet och\r\ntransportfrågor skall uppmärksammas i arbetet på\r\nen hållbar utveckling. Enligt svensk uppfattning\r\nkunde texterna i Agenda 21 i dessa delar vara mera\r\nkraftfulla och tydliga.</pre><pre>Riodeklarationen kan enligt regeringens mening\r\nväntas få stor betydelse i det fortsatta\r\ninternationella samarbetet på miljö-  och\r\nutvecklingsområdet.</pre><pre>Slutligen skall nämnas att Sverige aktivt har drivit\r\nfrågan om militära aktiviteter och miljöansvar,\r\ndock utan större framgång.</pre><pre>Konferensens beslut skall ses som början på en\r\nlångsiktig process mot en miljömässigt hållbar\r\nutveckling. Genomförandet av åtgärder inom\r\nramen för Agenda 21 måste i huvudsak äga rum i\r\nde enskilda länderna med tyngdpunkt i insatser på\r\ndet lokala planet. En övergång till hållbar\r\nutveckling måste i framtiden genomsyra och prägla\r\nalla delar av samhället och vara vägledande vid\r\nutformningen av ländernas politik inom olika\r\nsektorer. Sektorsansvaret för en hållbar utveckling\r\nbekräftas och förstärks av UNCED-besluten.</pre><pre>Det är viktigt att vi nu tar oss an utmaningen från\r\nRio. Sedan Agenda 21 nu översatts till svenska är\r\ndet möjligt att inleda en bred diskussion och analys\r\nav hur handlingsprogrammet skall genomföras i\r\nSverige. Detta arbete måste omfatta alla\r\nsamhällsgrupper och sektorer, bl.a. kommuner,\r\norganisationer, de areella näringarna, industrin,\r\ntransportområdet, fackföreningar, handel, osv. Det\r\när vidare angeläget att andra grupper i samhället,\r\nsåsom ungdom, folkrörelser och det vetenskapliga\r\nsamfundet, engagerar sig i förverkligandet av\r\nUNCED-besluten. Utbildningsinsatser på alla\r\nnivåer är särskilt angelägna.</pre><pre>Väsentliga inslag i både Riodeklarationen och\r\nAgenda 21 lyfter fram behovet av ändrade\r\nproduktions-  och konsumtionsmönster samt\r\ndärmed förknippade ändringar i livsstilar, främst i\r\nde utvecklade länderna i syfte att minska\r\nmiljöbelastningen och effektivisera\r\nresursanvändningen.</pre><pre>I Riodeklarationen understryks nödvändigheten av\r\ndemokratiskt fattade beslut och att olika\r\nbefolkningsgruppers erfarenheter tas till vara. Ett\r\nväl utvecklat samrådsförfarande är därför\r\nangeläget.</pre><pre>Ett brett samråd, inbegripande en remiss av\r\nAgenda 21, planeras. Remissen och övrig\r\ngenomgång avses ge underlag för en mer samlad\r\nbedömning av åtgärdsbehovet. Regeringen avser\r\natt återkomma med en redovisning till 1993/94 års\r\nriksdag om hur det svenska uppföljningsarbetet\r\nfortskrider och med förslag till erforderliga\r\nåtgärder.</pre><pre>Låt mig nu peka på några centrala inslag i de\r\nåtgärder som kommer att bli aktuella under den\r\nnärmaste framtiden.</pre><pre>För det första: Kretsloppsanpassning. Agenda 21\r\ninnehåller ett stort antal rekommendationer som är\r\nav betydelse för ett resurshusshållande och därmed\r\nett mer kretsloppsanpassat samhället. I Agenda 21\r\nslås vidare fast att ett särskilt nationellt program för\r\neffektiv återanvändning och återvinning skall vara\r\nupprättat senast till år 2000 i de industrialiserade\r\nländerna.</pre><pre>Med de riktlinjer och förslag till åtgärder som\r\nregeringen avser att återkomma till senare i en\r\nsärskild proposition om riktlinjer för en\r\nkretsloppsanpassad samhällsutveckling tas ett steg\r\nnärmare en hållbar utveckling med fungerande\r\nkretslopp och resurshushållning inom olika\r\nsamhällssektorer. Vi kommer därmed också\r\nnärmare målet att konkret förverkliga det som\r\nSverige i den delen har åtagit sig genom Agenda 21.</pre><pre>För det andra: Klimatkonventionen. Regeringen\r\navser att förelägga riksdagen en proposition i\r\nklimatfrågan under år 1993 med förslag om\r\nratifikation av klimatkonventionen och riktlinjer\r\nför det fortsatta klimatarbetet nationellt. Statens\r\nnaturvårdsverk har i uppdrag att senast den 30\r\noktober i år redovisa en fördjupad analys av\r\nåtgärder mot klimatförändringar.</pre><pre>För det tredje: Naturvård och biologisk mångfald.\r\nRegeringen bereder nu de frågor som aktualiseras\r\nvid en ratificering av konventionen om biologisk\r\nmångfald, med sikte på en proposition redan under\r\ninnevarande riksmöte. I propositionen kommer\r\nratificeringen av konventionen om biologisk\r\nmångfald att tas upp. Vidare kommer frågor i\r\nanslutning till tillämpningen av konventionen att\r\nbehandlas, t.ex. genomförandet av en landstudie\r\nom biologisk mångfald. Vidare kommer det att\r\nredovisas hur de under år 1991 införda\r\nförändringarna i naturvårdslagen rörande\r\nbiotopskydd och skärpta bestämmelser om\r\nmarkavvattning skall tillämpas.</pre><pre>För det fjärde: Ekonomi och ekologi. I Agenda 21\r\nläggs stor vikt vid ökad användning av ekonomiska\r\nstyrmedel i miljö-  och utvecklingspolitik. Onödiga\r\nregleringar och statlig inblanding, som leder till\r\nstörningar i marknadsekonomin bör undvikas.</pre><pre>Långtidsutredningen 1992 (SOU 1992:19)\r\npublicerades i mars och behandlade bl.a.\r\nmiljöpolitikens medel och effektivitet. Sverige\r\nanvänder redan i dag ekonomiska styrmedel i\r\nbetydande utsträckning.</pre><pre>Regeringen har gett Konjunkturinstitutet i uppdrag\r\natt under de kommande fem åren utveckla metoder\r\noch modeller för att redovisa de viktigaste\r\nsambanden mellan miljö och ekonomi samt att\r\nansvara för forskning och utveckling kring\r\nmonetära miljöräkenskaper som komplement till\r\nnationalräkenskaperna.</pre><pre>För det femte: Uppföljning i kommuner.\r\nKommunerna kommer att få centrala uppgifter i\r\ngenomförandet av Agenda 21 i Sverige. I\r\nAgenda 21</pre><pre>-avsnittet om kommunernas roll anges att lokala\r\nAgenda 21 bör utarbetas till år 1996. Enligt\r\nregeringens bedömning blir det en viktig politisk\r\nuppgift och en utmaning för kommunerna att i\r\nsamverkan med lokala organisationer och i samråd\r\nmed medborgarna omvandla den globala\r\nAgenda 21 till lokala handlingsprogram som\r\nmedverkar till en hållbar utveckling</pre><pre>Jag avser att inbjuda företrädare för kommunerna\r\ntill en överläggning om kommunernas roll och\r\nansvar i genomförandet av Agenda 21 på det lokala\r\nplanet.</pre><pre>För det sjätte: Internationell uppföljning.\r\nUppmärksamheten knyts i första hand till FN:s nu\r\npågående 47:e generalförsamling och det beslut\r\nsom skall fattas om att upprätta en kommission för\r\nhållbar utveckling. Även uppföljningen i övrigt är\r\nviktig. Inte minst från svensk sida har vi under hela\r\nUNCED-processen betonat att uppföljningen\r\nockså måste ske decentraliserat i FN-systemet,\r\nt.ex. inom de regionala ekonomiska\r\nkommissionerna, FN:s fackorgan och andra\r\ninternationella organisationer.</pre><pre>Sverige deltar aktivt i generalförsamlingens\r\ndiskussioner om bl.a. de institutionella frågorna. Vi\r\nsöker effektiva och pragmatiska lösningar som är\r\nförenliga med de förslag till effektivisering av FN:s\r\noperativa verksamhet på det ekonomiska området,\r\nsom ingår i det nordiska FN-projektet. Jag kommer\r\ninom kort att delta i plenardiskussionen i\r\ngeneralförsamlingen där UNCED står på\r\ndagordningen.</pre><pre>Med riksdagens behandling av UNCED-frågorna\r\nhar grunden lagts för den vidare debatt och\r\ndiskussion som erfordras för att förankra och\r\nförverkliga UNCED-besluten i det svenska\r\nsamhället. Därmed har också utmaningen från Rio\r\nantagits och processen att förverkliga uppdragen\r\nfrån Rio inletts. Jag välkomnar synpunkter och\r\nförslag om hur denna process skall bli så\r\nframgångsrik som möjligt.</pre><pre>Anf. 48  ANNIKA ÅHNBERG (-):</pre><pre>Fru talman! Jag vill tacka miljöministern för denna\r\nredovisning. Jag tror att många med mig tycker att\r\ndet är mycket bra att den kommer så snabbt efter\r\nRiokonferensen och att den ger oss möjlighet att\r\nsnabbt börja omsätta konferensens resultat i\r\nhandling.</pre><pre>Miljöministern sade att konferensen var en\r\nframgång. Man kan kanske ha litet delade\r\nmeningar om hur pass omfattande den framgången\r\när.</pre><pre>Miljöministern sade också att vi från Sverige när\r\ndet gäller klimatkonventionen hade önskat oss mer\r\nkonkreta åtaganden. Jag tror att en allmän\r\nbedömning som man kan göra är att\r\nklimatkonventionen blev mycket svag. Det saknas\r\npreciserade åtaganden när det gäller reduktion av\r\nkoldioxidutsläpp.</pre><pre>Jag undrar om miljöministern delar min\r\nuppfattning, att det är mycket angeläget att i det\r\ninternationella samarbetet driva de frågorna\r\nvidare, och vilken strategi regeringen i så fall har\r\nför ett sådant arbete.</pre><pre>Jag tror att bedömningen vid Riokonferensen var\r\natt USA och oljeproducerande länder i samband\r\nmed klimatfrågorna hade en mycket\r\ntillbakahållande funktion och bromsade\r\nutvecklingen. Därför blir det särskilt viktigt att i\r\nförhållande till de motkrafterna formulera en\r\npolitik.</pre><pre>Jag skulle gärna vilja att miljöministern redogjorde\r\nnågot för hur regeringen vill försöka vara med och\r\ndriva på de internationella processerna när det\r\ngäller de framsteg som måste göras för att vi skall\r\nkunna hantera de här enorma problemen.</pre><pre>Anf. 49  Miljöminister OLOF JOHANSSON\r\n(c):</pre><pre>Fru talman! Framgång är ju alltid något relativt.\r\nMen det råder inget tvivel om att den här\r\nkonferensen blev ett uttryck för vad ett samlat\r\nvärldssamfund anser vara viktigt just nu.</pre><pre>Markeringen av en uthållig utveckling är viktig.\r\nDet rör sig inte bara om ett slagord, utan det\r\nhandlar faktiskt om mycket konkreta saker när\r\nmålsättningen skall genomföras.</pre><pre>Det som är viktigt att ta fasta på är, vilket står att\r\nläsa om i den svenska översättningen, den mångfald\r\nav ambitioner, krav, som återfinns i Agenda 21 --\r\nsom alltså är ett handlingsprogram för det 21:a\r\nårhundradet.</pre><pre>Det finns anledning att samtidigt vara uppmärksam\r\npå att reglerna i det internationella arbetet tenderar\r\natt bli mer administrativa, laginriktade, än de\r\negentligen skulle behöva vara om vi hade ett mera\r\nekonomiskt fungerande samarbete i världen -- dvs.\r\nekonomiska styrmedel som fungerade också över\r\ngränserna.</pre><pre>Där finns det naturligtvis en obalans i förhållande\r\ntill den strävan och det regelsystem som vi i Sverige,\r\ni varje fall delvis, har. Därför är det viktigt att man\r\ndriver på för att åstadkomma internationella\r\növerenskommelser också på det ekonomiska\r\nområdet. Men det är ett långsiktigt arbete. I den\r\ndelen tycker jag att konferensen inte var någon\r\nframgång. Inte heller EG kunde förenas, som ni\r\nkommer ihåg, kring en gemensam linje när det\r\ngäller t.ex. koldioxidbeskattningen.</pre><pre>I anknytning till arbetet i Rio redovisas de två\r\nkonventioner som jag nämnde, dvs. konventionen\r\nom biologisk mångfald och klimatkonventionen.\r\nNär det gäller konventionen om den biologiska\r\nmångfalden råder det inget tvivel om att denna är\r\nen framgång för de svenska strävandena. Mycket av\r\ninnehållet i den konventionen är framdrivet av bl.a.\r\nSverige. Vi har haft internationella konferenser,\r\noch jag har så att säga levererat ytterligare studier i\r\nsamband med det förberedande arbetet med\r\nkonventionen när det gäller UNEP i Nairobi. Vi\r\nhar hela tiden agerat aktivt, och jag tycker att vi har\r\nlyckats på den punkten.</pre><pre>Däremot lämnar klimatkonventionen, som Annika\r\nÅhnberg mycket riktigt påpekar, en hel del övrigt\r\natt önska. Det var nog ett samfällt intryck i Rio att\r\nUSA utgjorde en bromskloss i sammanhanget.\r\nMen man skall heller inte förneka, som jag sagt, att\r\nockså EG hade problem när det gällde att\r\nåstadkomma ett gemensamt uppträdande.</pre><pre>Det som kan, och skall, göras är naturligtvis att\r\nman verkar i klimatkonventionens anda -- dvs. att\r\nman erkänner att koldioxidproblematiken är ett\r\ninternationellt, globalt, miljöproblem och att man\r\nser till att det tacklas nationellt och även\r\ninternationellt genom samverkan mellan de länder\r\nsom har en någorlunda gemensam syn. Men det\r\nskall vara så att säga inom ramen för\r\nförberedelserna av klimatkonventionen. Det finns\r\nsådana uttalanden som ger möjlighet att agera långt\r\ninnan konventionen formellt träder i kraft. Där\r\nskall Sverige vara pådrivande.</pre><pre>Mot den bakgrunden är det viktigt att vi själva på\r\nhemmaplan förnyar vår klimatstrategi. Det är\r\ndärför som vi planerar en proposition på det\r\nområdet till våren 1993.</pre><pre>Anf. 50  ELVING ANDERSSON (c):</pre><pre>Fru talman! Även jag tackar för en intressant\r\nredovisning. Jag uppskattar också regeringens\r\nsträvan att man från svensk sida snabbt försöker att\r\nkomma i gång med förverkligandet av\r\nintentionerna bakom de aktuella dokumenten från\r\nRio.</pre><pre>Jag förstår att miljöministern inte kan svara på ett\r\nantal detaljfrågor på det här stadiet. Som framgick\r\nav min redovisning skall ju handlingar sändas ut på\r\nremiss osv. Jag skulle ändå vilja ställa två frågor om\r\nområden där jag efterlyser miljöministerns\r\nsynpunkter:</pre><pre>Först och främst: Hur kommer de här dokumenten\r\nenligt miljöministerns uppfattning att påverka den\r\nsvenska energipolitiken?</pre><pre>Vidare, och den här frågan hänger samman med det\r\nsom miljöministern nämnde i redovisningen om\r\nden bredd som vi i Sverige måste ha när det gäller\r\nförverkligandet av det här och samarbetet med\r\norganisationer, folkrörelser, olika nivåer i\r\nsamhället osv. Miljöministern nämnde i det\r\nsammanhanget kommunerna. Min fråga blir\r\nsåledes: Hur ser miljöministern på kommunernas\r\nroll när det gäller uppföljningen av\r\nRiodokumenten?</pre><pre>Anf. 51  Miljöminister OLOF JOHANSSON\r\n(c):</pre><pre>Fru talman! Jag vill bekräfta att Agenda 21 sänds ut\r\npå remiss, och det gäller naturligtvis också på\r\nkommunnivå. Samtidigt vill jag inbjuda\r\nkommunerna till överläggningar.</pre><pre>Som jag nämnde inledningsvis står det i Agenda 21\r\natt man skall presentera lokala handlingsprogram\r\nper 1996 -- inget hindrar att det görs tidigare.\r\nMånga kommuner i Sverige har ju den\r\ninriktningen. Jag kan nämna särskilt den grupp av\r\ns.k. ekokommuner som finns och som alltså redan\r\narbetar med den här inriktningen.</pre><pre>Jag hoppas naturligtvis att kommunerna tar\r\ntillfället i akt och tillför ytterligare en dimension när\r\ndet gäller det arbete som redan i dag pågår. Det\r\ngäller att visa att Sverige som ett priviligerat land\r\nhar förmåga att bland de många människorna\r\nförankra en uthållig utveckling.\r\nDemokratisituationen,\r\ndemokratiförutsättningarna, i vårt land är ju bättre\r\nän som är fallet på de allra flesta håll. Därför har vi\r\nstörre möjligheter än andra att mobilisera den kraft\r\nsom det är fråga om när man arbetar tillsammans\r\nmed många människor.</pre><pre>Naturligtvis skall kommunerna själva inom ramen\r\nför sin självständighet prioritera. Jag tror att\r\nAgenda 21 ger en god ram, bra förutsättningar, för\r\ndiskussioner, med utgångspunkt i ett internationellt\r\ndokument, om vad man själv har gjort så här långt\r\noch vad som återstår att göra.</pre><pre>Jag skall inte komma med många pekpinnar på det\r\nområdet. Jag bara betonar ansvaret både för\r\nfolkbildningen och för att människor mobiliseras i\r\ndet här viktiga arbetet.</pre><pre>Det är klart att vi tillsammans får överväga hur\r\nhöga ambitionerna kan vara. Vi får ju inte dra på\r\noss kostnader som vi inte kan hantera. Också de\r\nekonomiska frågorna kommer, antar jag, att\r\naktualiseras från kommunernas sida. Delvis är de\r\nfrågorna, som sagt, redan aktualiserade genom\r\nekokommunerna, som får statligt stöd.</pre><pre>Elving Andersson frågade hur det här påverkar\r\nenergipolitiken. En av de saker som vi har varit\r\nmest missnöjda med är ju att vi inte har lyckats\r\ntillskapa ett permanent internationellt organ för att\r\nvärlden över driva på utvecklingen mot förnybar\r\nenergi. Inte minst gäller det utvecklingsländerna.\r\nVi har inte gett upp på den punkten. Jag kommer\r\natt använda den rapport som professor Thomas B.\r\nJohansson har tagit fram på FN:s uppdrag för att\r\nlansera denna i samband med generalförsamlingen\r\ni höst i syfte att driva på den internationella\r\nutvecklingen på det här området. Men det är en\r\nganska trög verklighet som vi där har att arbeta\r\nmed.</pre><pre>Ett av de svåra problemen i Rio var faktiskt just den\r\nbroms som en del av oljestaterna utgjorde i arbetet.\r\nDet handlar naturligtvis om att slå vakt om sina\r\negna, låt mig säga, komparativa fördelar -- och det\r\när lätt att förstå. Men därifrån och fram till ett\r\nförhindrande av en utveckling som är nödvändig för\r\nalla är steget långt.</pre><pre>Vår egen energipolitiska utveckling stämmer i\r\nhuvudsak överens med de uttalanden som har\r\ngjorts i Rio. Det gäller helt enkelt att förstärka den\r\ninriktningen. Det betyder att det är nödvändigt att\r\nsatsa mera på förnybar energi. Det gäller att visa att\r\ndetta är möjligt och, inte minst, att visa på den\r\nteknikutveckling som andra sedan har betydande\r\nnytta av. I det sammanhanget kan Sverige vara en\r\nföregångare och även vara pådrivande. Det finns\r\nsåledes ett direkt samband mellan vårt nationella\r\nagerande och det internationella agerande som jag\r\ntidigare nämnde.</pre><pre>Anf. 52  BERNDT EKHOLM (s):</pre><pre>Fru talman! Miljöministern sade att det skulle bli\r\nen bred analys av handlingsprogrammen från Rio\r\noch att olika grupper skulle få delta. Jag tycker att\r\ndet låter mycket bra. Jag vill gärna harangera\r\ndepartementet och miljövårdsberedningen för den\r\nfina insatsen i den gröna skriften om en svensk\r\nhandlingsplan inför 2000-talet. Det är ett mycket\r\nvärdefullt och öppet arbete som är nerlagt där. Vad\r\njag förstår, jag hoppas det i alla fall, får hela\r\nriksdagen ta del av det. Det kan säkert gynna\r\ndebatten om uppföljningen.</pre><pre>Socialdemokraterna motionerade i januari om att\r\nvi önskade en mycket bred uppföljning. Vi talade\r\nom en kommission, vi kan gärna kalla det för en\r\ngrön kommission, som skulle bestå av politiker,\r\nnäringslivsrepresentanter, fackliga representanter,\r\nfolkrörelserna, miljörörelsen osv. Den skulle\r\nkunna medverka i en samlad nationell aktion för att\r\nfölja upp Riomötet och för att lyfta fram\r\nmiljöfrågorna i debatten och genomförandet här i\r\nSverige.</pre><pre>Vi hade en informationsstund i maj månad då jag\r\nfrågade miljöministern hur han såg på en sådan\r\nlösning. Svaret var inte avvisande, snarare\r\nsökande. Nu hörde jag ingen kommentar till det här\r\nförslaget i miljöministerns anförande. Jag undrar\r\nom det finns några planer på en sådan samlad\r\naktion. Den kan ligga väl i linje med det samarbete\r\nsom sker i övrigt i politiken just nu i Sverige. Vi\r\nborde kunna få en nationell samling kring\r\nmiljöfrågorna efter Rio. Det kan förslagsvis ske i en\r\ngrön kommission.</pre><pre>Jag har också en andra fråga. Den berör\r\nkretsloppspropositionen. I den allmänpolitiska\r\ndebatten hävdade en av regeringens politiskt\r\nsakkunniga från miljödepartementet att det skulle\r\nbli en mycket konkret proposition. Nu säger\r\nmiljöministern, om jag inte hörde fel, att det enbart\r\när fråga om riktlinjer. Då undrar jag om det är fråga\r\nom konkreta riktlinjer.</pre><pre>Anf. 53  Miljöminister OLOF JOHANSSON\r\n(c):</pre><pre>Fru talman! Jag utgår från att riksdagens ledamöter\r\nfår den här skriften. Annars kan jag berätta att den\r\nfinns i SOU-serien och har nummer 1992:104.\r\nDetta är, precis som Berndt Ekholm säger, ett\r\nförsta steg i arbetet med att förankra diskussionen\r\noch att lyfta in många idéer i diskussionen inom\r\nramen för Rioarbetet. Det är klart att vi skall följa\r\nupp detta på lämpligt sätt. Därmed är jag inne på\r\nfrågan om en kommission.</pre><pre>Jag har ingenting emot en kommission. På den\r\npunkten är jag helt öppen. Men en sådan får inte\r\ninnebära att vi skapar ett intryck av att arbetet\r\nkoncentreras. Hela idén är ju att vi skall försöka\r\nsprida arbetet. Det skall vara många involverade.\r\nDet skall vara många gräsrötter, och vi skall komma\r\nså nära medborgarna som möjligt. Det gör vi\r\nnaturligtvis via våra kommuner, folkrörelserna osv.\r\nJag vill inte byråkratisera eller överorganisera den\r\nhär utvecklingen. Jag tror nog att det kan finnas\r\nskäl att sammanfoga helheten, dvs. att låta många\r\nblommor blomma i den här processen. Det kan\r\näven finnas skäl att titta på detta centralt.</pre><pre>Vi har ju haft mycket stor nytta av den\r\nnationalkommitté som har funnits och som har\r\nfungerat på ett utmärkt sätt. Det vill jag gärna säga.\r\nSamstämmigheten har ju markerats redan där. Det\r\ntalar ju snarast för att man, utan för mycket politisk\r\ndragkamp, skulle kunna följa upp detta också\r\ncentralt. Men jag vill avvakta en aning, beakta\r\nresponsen från olika håll och lyssna på vad\r\nremissinstanserna säger om hur man skall följa upp\r\ndetta. Det är också ett sätt att hantera dessa frågor.\r\nMan lyssnar först och beslutar sedan. Jag är öppen\r\npå den punkten.</pre><pre>Det kommer att visa sig så småningom vad\r\nkretsloppspropositionen innehåller. Det viktiga är\r\natt vi lägger fast ett antal riktlinjer. I den mån lagar\r\när konkreta saker, kommer det att finns lagstiftning\r\nockså. Avsikten är att driva på utvecklingen i en\r\nmycket bestämd riktning. Det måste finnas\r\nmöjlighet till framförhållning. Det betyder att först\r\nlägger man ut riktlinjer, och därefter tar man steg\r\nefter steg i en process där konkretiseringsgraden\r\nökar med tiden. Detta är självklart.</pre><pre>Det handlar ju inte om att styra t.ex våra svenska\r\nföretag uppifrån, utan det gäller att ge dem\r\nmöjligheter. Men de skall veta vad som krävs. Det\r\nkan man åstadkomma genom riktlinjer och genom\r\nlagstiftning som anger vad som kommer att\r\nbegäras. Producentansvaret är en central del av\r\ndetta. Detta är också en viktig del av Rioprocessen,\r\nmen vi kan väl återkomma till den diskussionen vid\r\nett annat tillfälle.</pre><pre>Anf. 54  MARGARETA WINBERG (s):</pre><pre>Fru talman! Jag vill också tacka miljöministern för\r\nden här redogörelsen. Miljöministern talade bl.a.\r\nom ändrade konsumtions- och\r\nproduktionsmönster. Jag delar den uppfattningen,\r\nsamtidigt som jag inser hur oerhört svår en sådan\r\nförändring är.</pre><pre>En grön tråd genom hela Riokonferensen är detta\r\nmed bärkraftig utveckling. Det fordrar bl.a. ett\r\nförändrat konsumtions- och produktionsmönster.\r\nMen det fordrar också ett annat sätt att räkna, och\r\nmiljöministern var inne på det.</pre><pre>Under den socialdemokratiska regeringen tillsattes\r\nen utredning som nu är klar, nämligen Räkna med\r\nmiljön. Den har varit ute på remiss.\r\nRemissinstanserna gav den nästan fullständigt stöd\r\nför de åtgärder som föreslogs. Vi hade hoppats att\r\nregeringen skulle ha utvecklat dessa tankar i\r\nkompletteringspropositionen i våras, men så blev\r\ninte fallet. Vi socialdemokrater skrev då i olika\r\nmotioner att vi ville att regeringen skulle\r\nåterkomma med förslag om t.ex. miljöindex,\r\nmiljöindikatorer och miljöräkenskaper.\r\nMiljöministern tog upp detta litet grand i sin\r\nredogörelse nu. Det här är särskilt angeläget om vi\r\ni Sverige vill påverka dessa saker inom FN, OECD,\r\nEG och Nordiska ministerrådet. Såvitt jag kunde\r\nförstå, hänvisade miljöministern till\r\nKonjunkturinstitutet. Jag måste fråga om jag\r\nförstod saken rätt. Skulle de arbeta i fem år med att\r\nutreda detta? Menar miljöministern att det\r\nkommer att dröja fem år innan vi får en debatt om\r\nmiljöräkenskaper i Sveriges riksdag?</pre><pre>Anf. 55  Miljöminister OLOF JOHANSSON\r\n(c):</pre><pre>Fru talman! Nej, det menar jag inte. De har ett\r\nuppdrag, och det har även Statiska centralbyrån, på\r\nområdena nationalräkenskaper och BNP-\r\nberäkningar. Margareta Winberg vet lika bra som\r\njag att detta är en viktig del också i ett\r\ninternationellt sammanhang. OECD har hållit på\r\nmed detta sedan 60-talet och ändå inte kommit\r\nsärskilt långt. Det beror naturligtvis på hur\r\nambitiös man är. Men detta sätt att dela ut uppdrag\r\ninnebär att vi successivt kommer att ''tappa av''\r\ndem deras resultat. Men det kommer att vara en vid\r\ntidsram, eftersom det är ett mycket ambitiöst\r\narbete.</pre><pre>Anf. 56  MARGARETA WINBERG (s):</pre><pre>Fru talman! Det handlar om hur ambitiös man är.\r\nJust det! Jag vill veta hur ambitiös regeringen\r\ntänker vara. Tänker man lägga fram en proposition\r\nom dessa saker innan femårsperioden har gått ut?</pre><pre>Anf. 57  Miljöminister OLOF JOHANSSON\r\n(c):</pre><pre>Fru talman! Svaret är ja.</pre><pre>Anf. 58  LENA KLEVENÅS (s):</pre><pre>Fru talman! Min fråga gäller miljöbiståndet.\r\nFattigdomen är ju den huvudsakliga orsaken till\r\nmiljöförstöringen i u-länderna. De har inte\r\nekonomiska och tekniska resurser att vidta de\r\nåtgärder som skulle behövas. Man har räknat ut att\r\ndet behövs en resursöverföring på 750 miljarder\r\nkronor per år till u-världen för att komma til rätta\r\nmed de värsta miljöförstörande förhållandena.</pre><pre>U-länderna är ju mycket djupt skuldsatta, och\r\npenningflödet går från de fattiga länderna till de\r\nrika. Man brukar säga att för varje krona som\r\ninvesteras eller lånas till u-länderna får vi två\r\ntillbaka.</pre><pre>Mot den bakgrunden och mot bakgrund av att vi i\r\nSverige tänker minska biståndet till u-länderna,\r\nvilket jag beklagar, undrar jag hur regeringen har\r\ntänkt utforma miljöbiståndet, med tanke på att\r\näven u-länderna skall kunna uppfylla sin del i\r\nAgenda 21.</pre><pre>Anf. 59  Miljöminister OLOF JOHANSSON\r\n(c):</pre><pre>Fru talman! Det är naturligtvis en stor fråga, som\r\ninte är så enkel att besvara. Det vore hyckleri att\r\nsäga någonting annat. En del av detta kommer att\r\nfinnas med i budgetpropositionen och ingår alltså i\r\nden normala beredningsprocessen.</pre><pre>Jag är den första att också beklaga sänkningen av\r\ndet svenska biståndet. Samtidigt kan man\r\nkonstatera att Sverige ändå ligger i den övre klassen\r\nav nationer i fråga om bistånd. Jag tror att vi\r\nkommer att ligga över 0,9 % av BNP också efter det\r\nhär neddragningsbeslutet. Vi håller också fast vid\r\nenprocentsmålet. Det är viktigt som grund.</pre><pre>Rioprocessen som sådan kräver just en tydligare\r\ninriktning av biståndet mot miljöändamål. För att\r\ngöra det möjligt för u-länderna att handla på egen\r\nhand deltar Sverige också i de\r\nskuldavskrivningsaktioner som förekommer, och vi\r\nvärnar då i första hand om de allra fattigaste\r\nländerna. Det kommer vi att göra också i\r\nfortsättningen.</pre><pre>Det finns också andra viktiga saker som påverkar\r\nu-ländernas möjligheter framöver. Dit hör\r\nnaturligtvis utfallet av den s.k. Uruguayrundan,\r\ndvs. GATT-samtalen, som också betyder mycket\r\nför u-ländernas ekonomi. Världsbankschefen har\r\ntalat om 50 miljarder kronor att vinna bara för u-\r\nländerna vid en positiv utgång av GATT-\r\nförhandlingarna.</pre><pre>Jag skall inte föregripa de kommande\r\nförhandlingarna. Som ni kommer ihåg från tidigare\r\nredogörelser tog regeringen fram extra resurser\r\nutöver biståndsmålet för innevarande budgetår,\r\noch detta redovisades också i Rio. De pengarna står\r\ntill förfogande för påfyllning inom exempelvis\r\nGlobal Environment Fund, dvs. GEF-systemet,\r\nsom är finansieringsmekanism för de två\r\nkonventioner som jag nämnde, dvs. biologisk\r\nmångfald och klimatkonventionen.</pre><pre>Arbetet med de konventionerna kommer att ta en\r\ndel tid, men det är viktigt att FN-systemet framöver\r\nsamlar sig till ett konkret bidrag på det här\r\nområdet. Sverige måste naturligtvis delta i det\r\narbetet. Det kommer vi att göra.</pre><pre>Anf. 60  KARL-ERIK SVARTBERG (s):</pre><pre>Fru talman! Det var en intressant redovisning. Jag\r\när också glad över att miljöministern i\r\nredovisningen rättade till den fadäs som\r\nstatsministern gjorde sig skyldig till i\r\nregeringsförklaringen, då han sade: ''Sverige\r\nkommer att aktivt följa upp de beslut som fattades\r\nvid FN:s miljökonferens.'' Jag har tidigare påpekat\r\natt det var en konferens om miljö och utveckling.\r\nStatsministern tappade alltså bort det andra ledet i\r\nkonferensen. Det har miljöministern på ett\r\nfördelaktigt sätt pekat på både i sin redovisning i\r\ndag och i svar på frågor. Detta noterar jag med\r\ntacksamhet.</pre><pre>Jag vill fråga om folkrörelsernas insats i arbetet.\r\nSvenska folkrörelser slöt sig inför Riokonferensen\r\nsamman i en rådgivande kommitté, som fick namnet\r\nMiljö och utveckling 92, för att på olika sätt fungera\r\nsom påtryckare. Om man lyckades med det eller\r\ninte får andra bedöma.</pre><pre>Oavsett vilken uppfattning vi har om resultatet av\r\nRiokonferensen, vet vi att det viktiga arbetet är det\r\nsom återstår, nämligen att göra Riokonferensens\r\nbeslut till konkreta resultat.</pre><pre>Därför skulle jag vilja fråga miljöministern: Kan\r\nsvenska folkrörelser räkna med stöd från\r\nregeringen också i det konkreta\r\nuppföljningsarbetet?</pre><pre>Anf. 61  Miljöminister OLOF JOHANSSON\r\n(c):</pre><pre>Fru talman! Jag tycker inte man skall göra alltför\r\nstor sak av det faktum att ett ord ibland tappas här\r\noch där. Det händer de bästa.</pre><pre>Det är emellertid viktigt att betona att hela\r\nRiokonferensmaterialet handlar om miljö och\r\nutveckling. Ett av de grundläggande resultaten av\r\nkonferensen är egentligen att man så tydligt i olika\r\nsammanhang erkänner det stora hinder som\r\nfattigdom utgör för att man skall kunna ta hand om\r\nmiljön. Man kan inte begära att den som inte har\r\nbröd för dagen skall ta hand om miljön på det sätt\r\nsom man kan kräva av oss. Det är därför vi har ett\r\nspeciellt ansvar, och det kan inte nog betonas.</pre><pre>Min uppfattning i fråga om folkrörelserna är att de\r\nskall bygga på ett decentraliserat sätt att arbeta,\r\ndvs. att arbetet i folkrörelserna skall förankras så\r\nlångt det är möjligt och vara så spritt som möjligt.\r\nRegering och riksdag beviljar ju årligen medel för\r\nfolkrörelserna för den verksamhet som de själva\r\nväljer att ägna sig åt.</pre><pre>Man kan ju säga att det är självklart att staten skall\r\ngöra det jobbet, att det är vi som skall bekosta\r\narbetet och ställa medel till förfogande för alla som\r\nvill ha sådana, t.ex. studieorganisationerna och\r\nFolkbildningssverige i allmänhet. Det är ju ett\r\nviktigt första steg. När man svarar på remisserna får\r\nman naturligtvis själv tala om vad man vill göra med\r\nmaterialet; det skall inte komma några pekpinnar\r\nfrån annat håll. Därefter får vi ta ställning till om\r\ndet kommer några krav i samband med detta\r\narbete. Jag hoppas att det här skall upplevas som så\r\nviktigt att det blir en integrerad del av\r\nfolkrörelsernas normala arbete. Till detta har\r\nfolkrörelserna vårt stöd. I en ekonomiskt kärv\r\nsituation går jag inte längre än så.</pre><pre>Anf. 62  KARL-ERIK SVARTBERG (s):</pre><pre>Fru talman! Vad jag var ute efter att framhålla med\r\nmin fråga var att det krävs ganska konkreta insatser\r\nför att så att säga vända både tänkande och\r\nutveckling rätt. Det är stöd för detta omtänkande\r\neller nytänkande i såväl folkrörelsers som regerings\r\noch riksdags arbete som behövs.</pre><pre>Anf. 63  Miljöminister OLOF JOHANSSON\r\n(c):</pre><pre>Fru talman! Jag har lätt att instämma i detta. Jag\r\nhar också markerat min inställning genom att säga\r\natt detta handlar om både vår roll som konsumenter\r\noch vår roll som medborgare. Dessutom handlar\r\ndet naturligtvis om företagen, där många av\r\nförutsättningarna för vår miljö och vårt dagliga liv\r\nproduceras.</pre><pre>5 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:16 Godkännande av avtal om frihandel\r\nmellan Sverige och Färöarna, m.m.</pre><pre>1992/93:17 Vissa ersättningar till sjukvårds-\r\nhuvudmännen, m.m.</pre><pre>1992/93:45 Dubbelbeskattningsavtal mellan\r\nSverige och Mexiko</pre><pre>1992/93:46 Ett nationellt smittskyddsinstitut m.m.</pre><pre>1992/93:77 Väpnad styrka för tjänstgöring\r\nutomlands</pre><pre>1992/93:108 Skattelättnader vid utskiftning av\r\naktier i riskkapitalbolag, m.m.</pre><pre>Skrivelse</pre><pre>1992/93:13 Redogörelse med anledning av FN:s\r\nkonferens om miljö och utveckling år 1992 --\r\nUNCED</pre><pre>Motionerna</pre><pre>med anledning av prop. 1992/93:1 Universitet och\r\nhögskolor -- frihet för kvalitet</pre><pre>1992/93:Ub1 av Gullan Lindblad och Göthe\r\nKnutson (m)</pre><pre>1992/93:Ub2 av Kristina Svensson m.fl. (s)</pre><pre>1992/93:Ub3 av Inger Hestvik och Sinikka Bohlin\r\n(s)</pre><pre>1992/93:Ub4 av Gullan Lindblad och Göthe\r\nKnutson (m)</pre><pre>1992/93:Ub5 av Ulf Melin och Christer Lindblom\r\n(m, fp)</pre><pre>1992/93:Ub6 av Anders G Högmark och Bengt\r\nRosén (m, fp)</pre><pre>1992/93:Ub7 av Margareta Israelsson (s)</pre><pre>1992/93:Ub8 av Ingrid Andersson och Iréne\r\nVestlund (s)</pre><pre>1992/93:Ub9 av Ingrid Andersson och Iréne\r\nVestlund (s)</pre><pre>1992/93:Ub10 av Gunnar Thollander m.fl. (s)</pre><pre>1992/93:Ub11 av Bo Holmberg och Britta Sundin\r\n(s)</pre><pre>1992/93:Ub12 av Lena Hjelm-Wallén m.fl. (s)</pre><pre>1992/93:Ub13 av andre vice talman Christer\r\nEirefelt (fp)</pre><pre>1992/93:Ub14 av Sigge Godin (fp)</pre><pre>1992/93:Ub15 av Karin Israelsson (c)</pre><pre>1992/93:Ub16 av Kjell Ericsson och Roland Lében\r\n(c, kds)</pre><pre>1992/93:Ub17 av Lennart Brunander (c)</pre><pre>1992/93:Ub18 av Karin Starrin m.fl. (c, s, m, fp,\r\nkds, nyd, v)</pre><pre>1992/93:Ub19 av Larz Johansson (c)</pre><pre>1992/93:Ub20 av Stina Gustavsson och Birgitta\r\nCarlsson (c)</pre><pre>1992/93:Ub21 av Stina Gustavsson och Marianne\r\nJönsson (c)</pre><pre>1992/93:Ub22 av Larz Johansson m.fl. (c)</pre><pre>1992/93:Ub23 av Björn Samuelson m.fl. (v)</pre><pre>1992/93:Ub24 av Ian Wachtmeister m.fl. (nyd)</pre><pre>1992/93:Ub25 av Christina Linderholm (c)</pre><pre>1992/93:Ub26 av Karin Pilsäter (fp)</pre><pre>med anledning av prop. 1992/93:2 Vissa\r\norganisatoriska frågor inom\r\ntrafiksäkerhetsområdet</pre><pre>1992/93:T2 av Maj-Inger Klingvall och Ewa\r\nHedkvist Petersen (s)</pre><pre>1992/93:T3 av Elver Jonsson (fp)</pre><pre>1992/93:T4 av Sten-Ove Sundström m.fl. (s)</pre><pre>med anledning av prop. 1992/93:4 Villkorlig\r\nfrigivning, m.m.</pre><pre>1992/93:Ju1 av Ingbritt Irhammar och Sven-Olof\r\nPetersson (c)</pre><pre>1992/93:Ju2 av Karl Gustaf Sjödin m.fl. (nyd)</pre><pre>1992/93:Ju3 av Hans Göran Franck m.fl. (s)</pre><pre>1992/93:Ju4 av John Andersson m.fl. (v)</pre><pre>1992/93:Ju5 av Lars-Erik Lövdén m.fl. (s)</pre><pre>med anledning av prop. 1992/93:8 Den svenska\r\ntrafikskadelagens anpassning till EG:s regelverk\r\nm.m.</pre><pre>1992/93:L1 av John Andersson m.fl. (v)</pre><pre>1992/93:L2 av Jan Sandberg (m)</pre><pre>med anledning av prop. 1992/93:9 Inlandsbanan</pre><pre>1992/93:T5 av Birger Rosqvist m.fl. (s)</pre><pre>1992/93:T6 av Erik Artur Egervärn och Ulf\r\nBjörklund (c,kds)</pre><pre>1992/93:T7 av Bengt Hurtig m.fl. (v)</pre><pre>med anledning av prop. 1992/93:24 Skolskjuts\r\nm.m.</pre><pre>1992/93:Ub27 av Lena Hjelm-Wallén m.fl. (s)</pre><pre>1992/93:Ub28 av Björn Samuelson m.fl. (v)</pre><pre>med anledning av prop. 1992/93:26 Fortsatt\r\ngiltighet av 1952 års tvångsmedelslag</pre><pre>1992/93:Ju6 av John Andersson (v)</pre><pre>med anledning av prop. 1992/93:36 Vissa frågor om\r\nden kommunala ekonomin</pre><pre>1992/93:Fi1 av Lars Werner m.fl. (v)</pre><pre>1992/93:Fi2 av Ivar Franzén (c)</pre><pre>1992/93:Fi3 av Hans Gustafsson m.fl. (s)</pre><pre>med anledning av prop. 1992/93:38 Ändring i\r\nproduktansvarslagen (1992:18) m.m.</pre><pre>1992/93:L3 av John Andersson m.fl. (v)</pre><pre>1992/93:L4 av Maj-Lis Lööw m.fl. (s)</pre><pre>med anledning av prop. 1992/93:69 Ombildning av\r\nföreningsbanker</pre><pre>1992/93:N1 av Leif Marklund och Håkan\r\nStrömberg (s)</pre><pre>1992/93:N2 av Rolf L Nilson m.fl. (v)</pre><pre>\r\n6 §  Anmälan om interpellation</pre><pre>Anmäldes att följande interpellation framställts</pre><pre>den 22 oktober</pre><pre>1992/93:15 av Sten-Ove Sundström (s) till\r\nkommunikationsministern om\r\njärnvägsförbindelserna på Nordkalotten:</pre><pre>Utvecklingen i Sovjetunionen har aktualiserat\r\nsammankopplingar av järnvägsförbindelser på\r\nNordkalotten. Det gäller bl.a. två förbindelser via\r\nFinland till Ryssland. I Ryssland har redan\r\nparlamentet tagit principbeslut att bygga\r\nspåravsnittet från Alakurtti till finska gränsen, en\r\nsträcka av 68 km. Därmed har även Finlands planer\r\npå den s.k. Sallabanan aktualiserats.</pre><pre>Med de pågående utbyggnaderna och\r\nihopkopplingarna av järnvägarna mellan Finland\r\noch Ryssland öppnas kommunikationerna dels mot\r\nKolahalvön, dels mot hela norra Ryssland.</pre><pre>Det innebär att det svenska järnvägsnätet via\r\nHaparanda kan användas för transporter till bl.a.\r\nMurmansk och vidare österut efter den\r\ntranssibiriska järnvägen.</pre><pre>Järnvägstransporter efter den transsibiriska\r\njärnvägen kommer att betyda halverade frakttider\r\nför containergods mellan Fjärran Östern och\r\nSkandinavien.</pre><pre>Det finns ett ökat intresse från svensk sida att\r\nutveckla handeln med Murmanskområdet, såväl\r\nnär det gäller mineraler som skogsprodukter.</pre><pre>Ett hinder för att effektivisera transportarbetet på\r\njärnväg mellan länderna på Nordkalotten är den\r\nskillnad i spårbredd som finns mellan länderna.\r\nJärnvägsterminalen i Haparanda behöver\r\nmoderniseras och en s.k. omaxlingsanläggning\r\nbehöver byggas om Sverige skall ha en chans att\r\ndelta i den ökande handeln på Nordkalotten.</pre><pre>För närvarande tycks allt intresse från svensk sida\r\nvara inriktat på att utveckla och snabba upp\r\nkommunikationerna ned mot Centraleuropa,\r\nmedan de viktiga järnvägsförbindelserna mot\r\nNordkalotten och Kolahalvön inte tycks få någon\r\ndel av de infrastruktursatsningar som nu planeras\r\növer hela landet.</pre><pre>Med hänvisning till det anförda vill jag till\r\nkommunikationsministern ställa följade frågor:</pre><pre>1.  Vilka åtgärder är kommunikationsministern\r\nberedd att vidta för att modernisera\r\nomlastningsterminalen i Haparanda?</pre><pre>2.  Är statsrådet beredd att verka för att byggandet\r\nav en omaxlingsstation i Haparanda kommer till\r\nstånd?</pre><pre>3.  Vilka åtgärder planerar statsrådet för att\r\nförbättra järnvägstrafiken på Nordkalotten mot\r\nFinland?</pre><pre>7 §  Anmälan om frågor</pre><pre>Anmäldes att följande frågor framställts</pre><pre>den 20 oktober</pre><pre>1992/93:83 av Sten-Ove Sundström (s) till\r\nmiljöministern om freonutsläppen vid skrotning av\r\nkylfartyg:</pre><pre>Skrotningen av kylfartyg har i ökad utsträckning\r\nflyttats från Europa till u-länderna. Främst därför\r\natt det där är billigare arbetskraft men också därför\r\natt miljökraven är begränsade. Dvs. när kylbåtarna\r\nmed sina freonbaserade köldsystem läggs upp för\r\nskrotning så finns ingen utrustning för att tillvarata\r\neller bryta ner freonerna. De blåses rätt ut i luften\r\noch förstör därmed vårt viktiga och livsnödvändiga\r\nozonlager.</pre><pre>Av de många kylfartyg som nu skrotas i u-länderna\r\nsker sammanlagt utsläpp av många tusen ton freon\r\ntill stor skada för vår gemensamma miljö.</pre><pre>Mot denna bakgrund vill jag till chefen för\r\nMiljödepartementet ställa följande fråga:</pre><pre>Vilka åtgärder är statsrådet beredd att vidta för att\r\nsnabbt få till stånd internationella\r\növerenskommelser som stoppar dessa stora och\r\nfarliga freonutsläpp?</pre><pre>1992/93:84 av Ingbritt Irhammar (c) till statsrådet\r\nAlf Svensson om Turkiet och de mänskliga\r\nrättigheterna:</pre><pre>Den turkiska koalitionsregeringen, som tillträdde\r\nför ett år sedan, lovade vid sitt tillträde att värna\r\nrespekten för mänskliga rättigheter i landet och\r\ninföra demokratisering av det turkiska samhället.\r\nRapporter från bl.a. Amnesty International och\r\nHuman Rights Foundation of Turkey (HRFT) visar\r\natt dessa löften inte har infriats. Enligt en nyligt\r\npublicerad rapport från HRFT konstateras grova\r\nkränkningar av de mänskliga rättigheterna under\r\nförsta halvåret i Turkiet. HRFT gör den\r\nbedömningen att antalet dödade under första\r\nhalvåret når en nivå, som påminner om situationen\r\nvid militärkuppen 1980. I dokumentet konstateras\r\natt 1 038 personer under årets första sex månader\r\nhar dödats vid tortyr, husrazzior, av okända\r\ngärningsmän, av säkerhetsstyrkor m.m. Tortyren\r\nfortsätter att användas systematiskt. Journalister\r\nhar mördats och tidskrifter och tidningar\r\nkonfiskeras.</pre><pre>Mot denna bakgrund vill jag fråga statsrådet:</pre><pre>Ämnar den svenska regeringen agera för att utöva\r\npåtryckningar mot den turkiska regeringen att\r\nrespektera de mänskliga rättigheterna?</pre><pre>1992/93:85 av Karin Pilsäter (fp) till miljöministern\r\nom överlåtbara utsläppsrätter:</pre><pre>Enligt uppgifter i media kommer överlåtbara\r\nutsläppsrätter att prövas på allvar och en s.k.\r\nkvävebubbla planeras över Stockholmsregionen\r\nredan 1994. Modellen nämndes i\r\nkompletteringspropositionen, men utan att\r\nregeringen konkretiserade hur den avsåg gå vidare\r\npå detta område.</pre><pre>På vilket sätt avser miljöministern verka för att\r\nanvändningen av överlåtbara utsläppsrätter ökar i\r\nSverige?</pre><pre>1992/93:86 av Nils T Svensson (s) till\r\nnäringsministern om verkställande direktörers\r\nförmåner i årsredovisningen:</pre><pre>Under senare tid har framgått att de förmåner,\r\nutöver lön, som verkställande direktörer i\r\naktiebolag erhåller, uppgår till betydande belopp.</pre><pre>Är statsrådet beredd att föreslå ändring i lagen om\r\naktiebolag så att uppgifter om verkställande\r\ndirektörers förmåner redovisas i bolagens\r\nårsredovisningar?</pre><pre>1992/93:87 av Wiggo Komstedt (m) till\r\njustitieministern om översyn av våldsbrotten:</pre><pre>Det råa och allt grövre våldet är ett allt större\r\nproblem i vårt land. Helt vanliga medborgare, utan\r\nnågot som helst brottsligt förflutet, avrättas i sina\r\nhem eller på öppen gata. Dessa grova våldsverkare\r\nuppträder allt oftare två eller flera tillsammans,\r\nvilket gör att vår nuvarande lagstiftning inte gör det\r\nmöjligt att döma någon för mord eller dråp.</pre><pre>Det svenska samhället accepterar inte -- och skall\r\ninte heller acceptera -- att mördare går fria för att\r\nbrottet utförts av flera tillsammans. Som redan är\r\nkänt kommer regeringen att lägga fram förslag till\r\nriksdagen om straffskärpning på flera områden.</pre><pre>Vilka lagändringar förbereder justitieministern på\r\ndet av mig åberopade området?</pre><pre>1992/93:88 av Patrik Norinder (m) till\r\nmiljöministern om överlåtelse av utsläppskvoter:</pre><pre>Enligt en tidskriftsartikel nyligen (Veckans Affärer\r\nnr 41 1992) är miljöministern nu positiv till handel\r\nmed överlåtelsebara utsläppskvoter i Sverige.\r\nMiljöministern uppges vilja pröva en miljöbubbla\r\növer Stockholm och Mälardalen redan 1994.</pre><pre>Vilka åtgärder avser miljöministern aktivt att\r\nmedverka till för att överlåtelsebara utsläppskvoter\r\nprövas i Sverige de närmaste åren?</pre><pre>1992/93:89 av Hans Stenberg (s) till\r\narbetsmarknadsministern om byggarbetslösheten i\r\nVästernorrland:</pre><pre>Byggarbetslösheten i Västernorrland beräknas\r\nuppgå till nära 35 % i början av 1993. Samtidigt\r\nfinns ett mycket stort antal anläggningsarbeten som\r\nkan startas med mycket kort varsel. Exempelvis\r\nfinns väg och brobyggen för sammanlagt 243\r\nmiljoner kronor som kan startas redan första\r\nkvartalet 1993. Enligt Vägverkets bedömning\r\nskulle det ge sysselsättning för ca 200 personer\r\nunder ett år. Dessutom finns en lång rad andra\r\nbyggprojekt som skulle kunna startas med kort\r\nvarsel.</pre><pre>Min fråga är därför:</pre><pre>Vilka åtgärder avser arbetsmarknadsministern att\r\nvidta för att minska arbetslösheten bland\r\nbyggnadsarbetarna i Västernorrland?</pre><pre>1992/93:90 av Georg Andersson (s) till\r\nkommunikationsministern om den\r\nregionalpolitiskt motiverade flygtrafiken:</pre><pre>Konkurrenskommitténs förslag beträffande\r\navreglering av flygtrafiken innebar att en mindre\r\navgift skulle läggas på alla flygresor. Därmed skulle\r\nresurser skapas för att möjliggöra bidrag eller\r\nstatlig upphandling av regionalt viktig trafik som ej\r\när företagsekonomiskt bärkraftig.</pre><pre>Regeringen har nu avreglerat flyget utan att\r\nförsäkra sig om resurser till olönsam men ur\r\nregionalpolitisk synpunkt viktig trafik. Det\r\nföreligger därför risk för att flygtrafik till orter som\r\nLycksele, Vilhelmina, Kramfors, Gällivare,\r\nArvidsjaur m.fl. inte kan upprätthållas.</pre><pre>Mot denna bakgrund vill jag fråga\r\nkommunikationsministern:</pre><pre>Vilka åtgärder är kommunikationsministern\r\nberedd att vidta för att förhindra att\r\nföretagsekonomiskt olönsam men regionalpolitiskt\r\nvälmotiverad flygtrafik upphör?</pre><pre>1992/93:91 av Annika Åhnberg (-) till\r\nmiljöministern om kärnkraftens säkerhetsproblem:</pre><pre>Allvarliga säkerhetsproblem har lett till att fem av\r\nSveriges tolv kärnreaktorer stängts av. Det gäller\r\nde äldsta reaktorerna och farhågor väcks om att\r\ndetta bara är början på en rad problem, som följer\r\nmed reaktorernas ökande ålder.</pre><pre>Samtidigt aktualiseras frågan om kärnkraftens\r\navveckling eller rättare sagt om den icke-avveckling\r\nsom pågår. Det mest rimliga vore om stoppet för\r\nnågra av reaktorerna förlängdes in i evigheten och\r\ndärmed blev början på den avveckling som faktiskt\r\nbekräftats i flera riksdagsbeslut, men ännu lyser\r\nmed sin frånvaro.</pre><pre>Krav har väckts om att genom en offentlig hearing\r\nfå säkerhetsproblemen och myndigheternas\r\nagerande i samband med de nu upptäckta\r\nproblemen belysta.</pre><pre>Jag vill därför fråga miljöministern:</pre><pre>Avser regeringen ta initiativ till en offentlig hearing\r\nkring kärnkraftens säkerhetsproblem?</pre><pre>8 §  Kammaren åtskildes kl. 15.49.</pre><pre>Förhandlingarna leddes</pre><pre>av förste vice talmannen från sammanträdets\r\nbörjan t.o.m. 3 § anf. 46 och</pre><pre>av talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}