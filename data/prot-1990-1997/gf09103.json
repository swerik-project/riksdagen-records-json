{"dokumentstatus":{"dokument":{"hangar_id":"2387794","dok_id":"GF09103","rm":"1991/92","beteckning":"103","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"103","slutnummer":"0","datum":"1992-04-29 00:00:00","systemdatum":"2005-10-27 14:00:52","publicerad":"1992-04-29 00:00:00","titel":"Riksdagens snabbprotokoll 1991/92:103 Onsdagen den 29 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{FEAD2AD8-3326-480A-B963-FE92592E9D74}","dokument_url_text":"http://data.riksdagen.se/dokument/GF09103/text","dokument_url_html":"http://data.riksdagen.se/dokument/GF09103","dokumentstatus_url_xml":"http://data.riksdagen.se/dokumentstatus/GF09103","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:103</div>\r\n<div class=\"sidhuvud_datum\">Onsdagen den 29 april</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollet för den 23 april.</pre><pre>2 §  Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1991/92:U8-U11 till utrikesutskottet</pre><pre>1991/92:Sk30 till skatteutskottet</pre><pre>3 §  Socialförsäkring -- inriktning och anslag</pre><pre>Föredrogs</pre><pre>socialförsäkringsutskottets betänkande</pre><pre>1991/92:SfU8 Socialförsäkring -- inriktning och\r\nanslag (prop. 1991/92:100 delvis, 1991/92:106 och\r\n1991/92:149).</pre><pre>Anf. 1  DORIS HÅVIK (s):</pre><pre>Fru talman! Vi har nu kommit till den dag då vi\r\nskall börja behandla den nedrustning av den sociala\r\nvälfärden som regeringen borde ha aviserat och lagt\r\nett skrivet meddelande på bordet om att man\r\nämnade företa sig.</pre><pre>Regeringen frånträder den generella\r\nvälfärdspolitik som har utgjort grunden för svensk\r\nsocialpolitik under socialdemokratisk ledning.\r\nResurserna för insatser skärs drastiskt ned. Denna\r\npolitik drabbar framför allt svaga och utsatta\r\ngrupper.</pre><pre>Utskottet motsätter sig en sådan utveckling. Vi\r\nsocialdemokrater anser att den svenska\r\nvälfärdspolitiken även i fortsättningen skall omfatta\r\nalla på lika villkor och finansieras solidariskt. Den\r\nskall ge alla medborgare ekonomisk trygghet och\r\nvid behov social service och vård.</pre><pre>De förändringar som behöver vidtas för att hålla\r\nkostnaderna nere och för att göra verksamheten\r\neffektivare måste slå rättvist. Enligt vår mening\r\nskall det reformarbete som den socialdemokratiska\r\nregeringen inledde fullföljas med kraft.</pre><pre>Det är vidare angeläget att systemets utveckling\r\nvad gäller kostnader, fördelningseffekter och risk\r\nför resursläckage fortlöpande följs.</pre><pre>Min uppgift här i dag är att tala om\r\ndelpensioneringen, och det är inte första gången jag\r\ngör det. Jag gjorde det första gången 1976, när vi\r\nfick delpensioneringen. Det var den 1 juli 1976. Jag\r\ngjorde det också 1980, när vi till behandling hade\r\nett förslag om sänkning av delpensionen till 50 %.</pre><pre>Varför kom det ett sådant förslag? Jo, situationen\r\nvar ganska lik den som råder i dag. Det blev ett\r\nhastigt stigande budgetunderskott, precis som nu\r\nmycket okontrollerat. Man skulle spara pengar och\r\nman skulle spara dem snabbt. Då var det\r\ndelpensionen som skulle sänkas till 50 %.</pre><pre>Vad hände? Blev det några sparade pengar? Nej,\r\ndet blev ett underskott i delpensionsfonden under\r\nsju år framöver. Några 150 sparade miljoner blev\r\ndet inte fråga om.</pre><pre>Sedan ändrades delpensionen tillbaka. Att det blev\r\nså dyrt berodde på att människor sökte delpension\r\nför att bli berättigade till den högre procentsatsen.\r\nDärigenom ökade antalet ansökningar med 300 %\r\ni vissa kassaområden. Den lägsta ökningen i något\r\nkassaområde var ungefär 140 %.</pre><pre>Detta är ungefär vad som händer nu också. Jag har\r\nkonstaterat att det under januari och februari 1992\r\nhar kommit in 11 968 ansökningar, att jämföras\r\nmed motsvarande tid 1991 då det kom in 2 400\r\nansökningar. Ansökningarna har alltså blivit fem\r\ngånger fler.</pre><pre>Jag tror att detta bara är början. Under de månader\r\nsom återstår av den tid man har rätt att söka är jag\r\növertygad om, med den erfarenhet jag har på\r\nområdet, att antalet ansökningar kommer att\r\naccelerera. Det kommer att bli en ganska dyr\r\nframtid för försäkringen, under de år den tillåts att\r\nvara kvar med 50 % ersättning.</pre><pre>Arbetslivet har förändrats under de senaste\r\ndecennierna. Trots detta har många löntagare\r\ntunga och påfrestande jobb, som inte sällan leder\r\ntill att många lämnar arbetslivet genom en lång\r\nsjukskrivning eller en förtidspensionering. Denna\r\nutslagning från arbetsmarknaden är inte bara\r\nberoende av den fysiska belastningen, för den har\r\nminskat. Men fortfarande sker en betydande\r\nutslagning som beror på psykisk press.</pre><pre>Den utslagning som sker av medicinska skäl är\r\nomfattande. I åldersgruppen 60--64 år hade i\r\ndecember 1989 33 % av de försäkrade\r\nförtidspension. 88 % av dessa hade hel\r\nförtidspension. Den relativa andelen\r\nförtidspensionerade är mycket högre bland\r\narbetare än bland tjänstemän. Hälsoeffekterna av\r\npsykosociala förhållanden i arbetslivet märks allt\r\ntydligare, exempelvis genom ökade risker för hjärt-\r\noch kärlsjukdomar i arbeten som är monotona,\r\nhar litet beslutsutrymme och samtidigt hög\r\nkravnivå. Samtidigt med att hälsoläget har\r\nförbättrats i Sverige har, beroende bl.a. på\r\nförhållandena i arbetlsivet, den sociala\r\nojämlikheten i ohälsans fördelning ökat.</pre><pre>Hos människor i 60-årsåldern, med ett långt\r\narbetsliv bakom sig, finns det erfarenhetsmässigt\r\nmånga hälsoförändringar som kan utgöra en\r\nrättmätig grund för förtidspension. För dessa\r\npersoner vet vi ju att lindrigare krav dessutom\r\ngäller vid bedömningen av i vad mån\r\narbetsförmågan är nedsatt. Äldre arbetare och\r\ntjänstemän kan ha svårt att hänga med i de yngres\r\narbetstakt. Det handlar här om människor som vill\r\noch som kan arbeta, men som inte anser sig orka\r\nheltid. Möjligheten att utnyttja den resterande\r\narbetsförmågan och undvika förtidspensionering\r\nberor i dessa fall på möjligheten till en individuell\r\nanpassning av arbetsinsatsen.</pre><pre>Jag har tidigare sagt att delpensionsförsäkringen\r\ninfördes den 1 juli 1976, samtidigt som den\r\nallmänna pensionsåldern sänktes till 65 år.\r\nBakgrunden till införandet var ett uttalat behov av\r\natt ge den enskilde ökade möjligheter till en\r\nindividuellt anpassad övergång från förvärvsarbete\r\ntill ålderspension. Möjligheten till förtidspension\r\neller förtida uttag med livsvarigt nedsatt\r\nålderspension ansågs inte ge den enskilde tillräcklig\r\nflexibilitet och valfrihet. Vi kan också se av\r\nsiffrorna hur många det är som har valt att göra ett\r\nförtida uttag med en 30-procentig nedsättning av\r\npensionen som följd, inte bara under de år man har\r\ndelpension, utan en 30-procentig livslång\r\nnedsättning. Få har de ekonomiska möjligheterna\r\natt kunna använda sig av den utvägen. Syftet är ju\r\natt göra det möjligt för den som behöver att trappa\r\nned under de sista yrkesverksamma åren och på så\r\nsätt få en mjuk övergång från arbete till\r\nålderspension.</pre><pre>Antalet beviljade delpensioner de första åren var i\r\nstorleksordningen 20 000 per år. Antalet ökade\r\nunder 1980 till ca 33 000. När den borgerliga\r\nregeringen kom med förslaget till neddragning\r\nsjönk antalet högst väsentligt, till 9 000 per år. Men\r\nbehovet hade inte minskat. Det var den\r\nekonomiska ersättningen som gjorde att man\r\nhesiterade eller helt avstod.</pre><pre>Möjligheten att göra ett förtida uttag utnyttjas av\r\n2,5--2,9 % försäkrade människor i åldrarna 60--64\r\når. Delpensionen har utvärderats av\r\nriksförsäkringsverket. I betänkandet SOU 1986:47\r\nskriver pensionsberedningen följande: ''Man borde\r\ndärför kunna göra den bedömningen att\r\ndelpensioneringen har motverkat de allt starkare\r\ntendenserna att allt fler äldre tvingas lämna\r\narbetsmarknaden definitivt. Genom\r\ndelpensioneringen har således många försäkrade\r\nkunnat vara kvar i arbetslivet och undvikit den\r\nisolering från tidigare arbetskamrater och känsla av\r\nonyttighet som annars skulle ha kunnat\r\nuppkomma. Visst forskningsmaterial tyder även på\r\natt pensioneringen inneburit gynnsamma\r\nförändringar av delpensionärernas livsvillkor, att\r\nden kan ha minskat risken för utslagning och\r\nhälsoproblem.''</pre><pre>Enligt Socialdemokratins uppfattning kan\r\ndelpensionsförsäkringen inte betraktas som någon\r\nprincipiellt avvikande del av pensionssystemet. Vi\r\nanser inte heller att det faktum att försäkringen i\r\nstor utsträckning utnyttjas av tjänstemän i högre\r\ninkomstlägen utgör något argument för att avskaffa\r\ndelpensionsförsäkringen. Även om en betydande\r\ndel av LO-medlemmarna tvingas att söka\r\nförtidspension har möjligheten till delpension för\r\ndenna kategori försäkrade varit av stor betydelse\r\nför 10 000-tals personer.</pre><pre>Några siffror kunde kanske vara på sin plats. Enligt\r\nriksförsäkringsverkets statistik i december 1990\r\növer personer med deltidspension framkom att\r\n15 758 personer tillhörde LO-gruppen, 15 625\r\ntillhörde TCO-gruppen och 5 205 var akademiker\r\noch egna företagare. Som vi ser är det breda\r\ngrupper som anser att den införda\r\npensionsreformen är bra, och att den bör stanna\r\nkvar.</pre><pre>Ett pensionssystem är inte något som man plockar\r\nfram och petar i vid budgetunderskott eller under\r\nlågkonjunktur. Ett pensionssystem skall vara\r\ntillförlitligt. Man skall kunna planera långsiktigt för\r\nen pension. När det gäller pensionssystem får det\r\ninte finnas en ryckighet som kan innebära att\r\nmånga människor inte erbjuds tidigare erbjudna\r\nmöjligheter.</pre><pre>Förslaget som nu ligger på bordet delar en\r\nåldergrupp i två delar. Om man är född före den 31\r\naugusti på året har man rätt att söka och enligt\r\ndagens regler få en delpension med 50 %. Om man\r\nfyller den 1 september eller senare på året är man\r\nemellertid inte berättigad att söka. Hur man kan\r\nkomma på ett sådant förslag är för mig en gåta.\r\nUtskottets talesman kanske sitter inne med\r\nkunskaper på det området och kan skingra min\r\nundran. Det är nog många som har undrat hur man\r\nhar kommit på förslaget.</pre><pre>Förslaget innebär att systemet med rörlig\r\npensionsålder i praktiken avskaffas. Samtidigt\r\nsitter nu en pensionsberedning och undersöker hur\r\nman skall kunna skapa möjligheter till en rörlig\r\npensionsålder för människor i åldrarna 60-70 år.\r\nOm det blir majoritet för regeringens förslag\r\ninnebär det att man kan sluta upp med att\r\nundersöka den frågan, eftersom det bästa\r\ninstrumentet för en rörlig pensionsålder finns i\r\ndelpensionsförsäkringen.</pre><pre>I konsekvens med att vi motsätter oss att\r\ndelpensionsförsäkringen avskaffas motsätter vi oss\r\nockså att avgiften till försäkringen upphör.\r\nEftersom det nuvarande avgiftsuttaget har lett till\r\nen inte obetydlig uppbyggnad av\r\ndelpensionsfonden anser vi att det finns utrymme\r\nför att korrigera avgiftssatsen från 0,5 % till 0,2 %.\r\nMellanskillnaden 0,3 procentenheter bör användas\r\ntill att höja avgiften till arbetsskadeförsäkringen\r\nfrån 0.9 % till 1,2 %.</pre><pre>Vi anser också att det är angeläget att redan nu\r\nreducera det ackumulerade underskottet i\r\narbetsskadeförsäkringens finansiering, och därför\r\nföreslår vi att 8,3 miljarder av delpensionsfondens\r\nkapital överförs till statsbudgeten. Vi vill\r\nkonsekvent följa upp att det finns pengar, ty om\r\nmöjligheten till delpension i dag skulle gå förlorad,\r\ntill stor sorg för de som planerat för en avtrappning\r\ninför sin pensionering, bör det ändå finnas pengar i\r\nfonden. Från vår sida är det ett löfte att\r\ndelpensioneringen, som har betytt så oerhört\r\nmycket, kommer att införas igen om vi kommer i\r\nden situationen att vi får tillbaka regeringsmakten.</pre><pre>Delpensionen skall inte användas som ett\r\nbudgetregulerande instrument -- jag upprepar det\r\nför tredje gången. Det är oanständigt. Jag brukar\r\ninte ta till så starka ord, men i detta fall är det\r\noanständigt och otillständigt.</pre><pre>Detta desto mer mot bakgrund av att man vill EG-\r\nanpassa våra reformer. Jag har 12 år bakom mig i\r\nEuroparådet. Mer och mer intensivt diskuterar jag\r\nmed mina kolleger i det övriga Europa om hur just\r\ndelpensioneringen fungerar. Mina kolleger har\r\nupptäckt att den dyra förtidspensioneringen, som\r\nockså florerar i dessa länder, borde bytas ut mot ett\r\nannat system, och man är utomordentligt\r\nintresserad av delpensioneringsmodellen. Man har\r\ninsett att mer flexibla former för äldreavgångar bör\r\nfinnas. Det är exakt så man uttrycker sig. Det\r\nsvenska delpensionssystemet bedömer man som\r\nunikt och intressant och väl värt att pröva.</pre><pre>Det talas i de här andra länderna om att en\r\nnedtrappning med en fot kvar i arbetslivet är ett bra\r\ninstrument, och att det inte är lika kostsamt som\r\nförtidspensioneringen.</pre><pre>Jag vill påstå att det skulle vara anmärkningsvärt\r\natt, i en tid då andra länder söker ett system som\r\nliknar det svenska delpensionssystemet, besluta om\r\natt gå den väg som de flesta EG-länder under\r\ndecennier har erfarit vara allför påfrestande för\r\npensionssystemet. Vi var tidigt ute. Vi var\r\nmoderna. Nu anser man i övriga länder i Europa att\r\ndet här systemet är väl värt att pröva.</pre><pre>Fru talman och ärade kammarledamöter! Jag vill\r\navsluta med att säga att det finns någonting som\r\nheter arbetets heder och ära. Jag vet att många av\r\nde berörda människorna genom en enklare\r\nprövning mycket lätt skulle kunna få en\r\nförtidspension, men de vill inte bli\r\nförtidspensionerade. De vill inte säga: Jag var\r\ntvungen att ta en halv förtidspension inför min\r\npensionering. Jag klarade inte jobbet.</pre><pre>Tänk att i stället få göra ett val, som i varje läge är\r\nmindre kostsamt än en förtidspensionering och som\r\ninnebär ett enklare administrativt förfarande, ett\r\nenklare bedömningsförfarande och som dessutom\r\nger mindre kostsam administration. Tänk att i\r\nstället då kunna säga: Jag valde faktiskt att trappa\r\nned med hjälp av delpension innan jag gick i\r\nhelpension. Det betyder oerhört mycket för\r\nsjälvkänslan, till skillnad mot att behöva säga: Jag\r\nstod inte loppet ut. Jag var utsliten, och jag var\r\ntvungen att ta en förtidspension.</pre><pre>Skall vi sätta oss in i de här funderingarna, som har\r\nframkommit i många brev och telefonsamtal. Jag\r\nhar också fått brev från människor som berättar\r\nföljande: Jag har endast 6-årig folkskola. Jag gick\r\nsom 13-åring ut och arbetade. I hela mitt liv har jag\r\narbetat i tungt arbete, ganska monotont. Jag har\r\ninte haft några möjligheter till vidareutbildning,\r\noch jag hade tänkt sluta något tidigare med hjälp av\r\ndelpension. Skall vi frånhända människorna detta,\r\ndärför att man tror på en ekonomisk vinst? Jag\r\ntycker inte det, och jag hoppas fler ledamöter i\r\ndenna kammare tycker detsamma.</pre><pre>Anf. 2  LEIF BERGDAHL (nyd):</pre><pre>Fru talman! Det svenska socialförsäkringssystemet\r\nhar vuxit fram under 1900-talet, och redan 1913 fick\r\nvi vår första folkpension. Vi var dock inte först i\r\nvärlden med detta. Andra länder, t.ex. Nya\r\nZeeland, hade hunnit före. Likadant var det med\r\nTyskland. Där hade Bismarck infört en hel del lagar\r\npå det här området. Motiveringen var att förhindra\r\nden tyska arbetarklassen att ansluta sig till\r\nsocialismen.</pre><pre>Vårt socialförsäkringssystem har fått beröm från\r\nmånga håll. Men på senare tid har det uppdagats att\r\nkostnaderna har stigit väldigt starkt. Någonting\r\nmåste göras för att minska utgifterna.</pre><pre>Jag kommer att beröra några ämnen inom\r\nsocialförsäkringssystemet som Ny demokrati har\r\narbetat för, innan jag ger mig in på frågan om\r\ndelpension.</pre><pre>Först något om pensionärernas levnadsstandard.\r\nPensionärerna har utlovats en trygg och säker\r\nålderdom, men det finns tyvärr gamla människor i\r\nvårt land som tvingas leva under existensminimum.\r\nI regeringsförklaringen den 4 oktober 1991\r\nutlovades en bred kartläggning av pensionärernas\r\nvillkor, med syftet att man 1993 skulle göra riktade\r\ninsatser för dem som har det sämst ställt. Ny\r\ndemokrati vill att man kompenserar de sämst\r\nställda pensionärerna retroaktivt redan från den 1\r\njanuari 1992. Jag yrkar därför bifall till vår\r\nreservation 4.</pre><pre>Så till FAS 90-projektet. Ny demokrati anser att\r\nFAS 90-projektet, som innebär bl.a. förekomst av\r\nlokala sjukförsäkringsregister vid\r\nförsäkringskassorna, inte bör genomföras. Sådana\r\nregister kommer att innebära att integritetskänsliga\r\nuppgifter lättare kan komma till utomståendes\r\nkännedom. Särskilt gäller detta om registren får\r\ntillföras uppgift om diagnos eller sjukdomsorsak.\r\nJag yrkar därför bifall till vår reservation 5.</pre><pre>Innan jag går in på frågan om delpension vill jag\r\nberöra vårt förslag om ersättning vid sjukdom,\r\narbetsskada, vård av sjukt barn samt arbetslöshet.\r\nVårt förslag på dessa områden innebär besparingar\r\npå ca 6 miljarder för statskassan och ytterligare 1,8\r\nmiljarder för företagen. Jämför detta med\r\nberäknade besparingar på knappt 2 miljarder vid\r\navskaffande av delpensionen. Dessa senare\r\nberäkningar tror jag och många med mig är alltför\r\noptimistiska på grund av den starka ökningen under\r\njanuari och februari i år av ansökningar om\r\ndelpension i förhållande till samma period året\r\ninnan.</pre><pre>Under hela valrörelsen har Ny demokrati påtalat\r\nmissbruket av sjukförsäkringen och betonat hur\r\nviktigt det är att det verkligen lönar sig att arbeta.\r\nBidragssystemen måste vara begripliga och rättvisa\r\nför folk.</pre><pre>Två karensdagar förordade vi under valrörelsen,\r\nmen nu har vi ett förslag som är bättre och som\r\ndessutom går långt utanför själva sjukförsäkringen.\r\nVi tror inte på den besparingseffekt av karensdagar\r\nsom regeringen har räknat med. Vi tror att\r\nbesparingen blir betydligt mindre än de 4 miljarder\r\nsom beräknats. Med vårt förslag sparar man totalt\r\nnärmare 8 miljarder.</pre><pre>Vårt förslag går ut på följande. 100 % av lönen kan\r\nman få bara för arbete och vid arbetsolycksfall\r\nförorsakat av grov försumlighet. 90 % av lönen kan\r\nutgå endast vid aktiv yrkesinriktad rehabilitering,\r\narbetsmarknadsutbildning med klart sikte på\r\narbete, beredskapsarbete och som garantilön efter\r\nkonkurs, om man verkligen jobbar. 80 % utgår vid\r\nsjukdom, arbetsskada, vård av barn,\r\nförtidspension, arbetslöshet och som garantilön\r\nutan arbete.</pre><pre>Ju aktivare man är, desto högre ersättning. Det\r\nlönar sig alltid att arbeta. Det finns självrisk i alla\r\nsystem, eller hur man nu vill uttrycka det.</pre><pre>Vårt förslag uppmanar inte till fiffel.\r\nErsättningsnivåerna är desamma vid sjukdom,\r\narbetsskada och vård av sjukt barn.</pre><pre>Under de första två veckorna föreslås ersättning\r\nutgå med 67 %. Man får så att säga betalt för två\r\ndagar av tre. Nivån kan givetvis diskuteras, men\r\nden är i varje fall över miniminivån enligt ILO-\r\nkonventionerna.</pre><pre>Varför två veckor? Detta sammanfaller med den\r\ns.k. arbetsgivarperioden. Överallt är taket\r\n7,5 basbelopp. Efter två veckor utgår ersättning\r\nmed 80 % resp. 90 % vid aktiv rehabilitering. Det\r\nbör finnas en sammanläggningsregel om någon blir\r\nsjuk på nytt inom 14 dagar.</pre><pre>Låt oss då jämföra vårt förslag med systemet med\r\nkarensdagar: Karensdagar påverkar definitivt vad\r\nsom sker dag 1 och dag 2 och möjligen, på ett\r\nnegativt sätt, dag 3. Detta har kallats för den\r\ndanska effekten. Man är alltså borta ytterligare en\r\ndag, då man ändå har varit borta två dagar.</pre><pre>Vårt förslag har alltid effekt, dvs. att det alltid lönar\r\nsig att arbeta resp. att vara aktiv. Det blir rättvisare\r\noch drabbar alla jämnare. Karensdagar drabbar\r\nenbart korttidssjuka.</pre><pre>Vårt förslag torde få ungefär samma effekt i hög-\r\nsom i lågkonjunktur. I en överhettad\r\nhögkonjunktur kan man räkna med ganska\r\nordentlig effekt av karensdagar, men i\r\nlågkonjunktur, när folk är rädda om sina arbeten,\r\nslår karensdagarna mera koncentrerat mot de\r\nfaktiskt sjuka.</pre><pre>Detta borde kunna bli en reform som kommer för\r\natt stanna. Rättvisan skulle göra att både\r\narbetsgivare och arbetstagare accepterar reformen.\r\nFörsäkringskassans undantag blir inte mer\r\nomfattande än i dag, och mindre omfattande än vid\r\ntvå karensdagar. Upplägget borde göra det lättare\r\natt ändra arbetsskadeförsäkringen.</pre><pre>För vissa försäkringssystem bör det finnas ett tak.\r\nSom ni märkt föreslås 80- resp. 90-procentsnivån\r\näven i fråga om garantilön vid konkurs. Även här\r\nsätts taket vid 7,5 basbelopp, motsvarande i dag\r\n16 850 kr. per månad. Detta belopp skall kunna\r\nutgå maximalt under sex månader. Man kommer då\r\nrunt missbruket hos mindre nogräknade personer\r\natt ge sig själv en hög lön, som raskt blir garantilön\r\ni sex månader. Vi har läst om sådant i dagspressen.</pre><pre>De besparingar som görs fördelas på följande sätt:\r\nSjukskrivning i två veckor, dvs. 67 % ersättning,\r\nger 1,8 miljarder per år som går till arbetsgivarna.\r\nResten går till statliga försäkringssystem och väntas\r\nge besparingar ungefär enligt följande: 80 % vid\r\nsjukskrivning efter två veckor ger ca 1,8 miljarder.\r\n80 % vid arbetsskada ger ca 2 miljarder. 67 % resp.\r\n80 % vid vård av barn ger 0,35 miljarder. 80 % vid\r\narbetslöshet ger ca 1,5 miljarder och 80 % resp.\r\n90 % vid garantilön ca 0,5 miljarder. Det innebär\r\ntotalt drygt 6 miljarder till statskassan.</pre><pre>Ändringar i socialförsäkringen får givetvis inte leda\r\ntill ökade kostnader för företagen.\r\nArbetsgivarperioden och det ökade\r\nrehabiliteringsansvaret för arbetsgivarna har de\r\nfacto ökat arbetsgivarnas kostnader, likaså det\r\navskaffade bidraget till företagshälsovården. I vårt\r\nförslag beaktas även dessa aspekter.</pre><pre>Om Sverige skall få ett långsiktigt, stabilt\r\nsocialförsäkringssystem måste det finnas för det\r\nförsta motivation för arbetsgivarna att skapa bästa\r\nmöjliga arbetsförhållanden för medarbetarna, för\r\ndet andra motivation för medarbetarna att göra sitt\r\nbästa på jobbet och för det tredje motivation för\r\nsjuka och arbetsskadade att så snabbt som möjligt\r\njobba sig tillbaka till arbetslivet.</pre><pre>Med ett motsatt system, som -- det vet vi väl alla --\r\nresulterar i högre ersättning vid frånvaro än vid\r\nnärvaro, kan vi i allmänt oförstånd börja skapa\r\nsocialfall, som så småningom inte går att\r\nrehabilitera. Vem vill det?</pre><pre>Förslagen som har kommit från regeringskansliet\r\nhar de facto lett till en högre beskattning av\r\nföretagen. Vilket regeringsparti hade detta på sitt\r\nvalprogram? Vi i Ny demokrati är glasklara på den\r\npunkten. Arbetsgivaravgifterna måste ned, så att\r\nkonkurrenskraften och därmed sysselsättningen\r\nökar.</pre><pre>Till sist måste alla påminnas om att kollektiva\r\nförsäkringssystem finansieras av folk och inte av\r\nstaten. Det handlar alltså inte bara om\r\nutbetalningar utan om ännu större inbetalningar --\r\nåtminstone för Svenssons del.</pre><pre>Jag övergår nu till delpensionen.</pre><pre>I propositionen föreslås att delpensionen avskaffas\r\nfr.o.m. 1 juni. Enligt övergångsbestämmelser\r\nföreslås att också de som ansökt före 31 maj i år och\r\nfyller 60 år senast den 31 augusti skall beviljas\r\ndelpension. Vi tycker att sådana snabba ändringar\r\ni villkoren närmast är oanständiga. De som nu\r\nnärmar sig 60 år och kanske sedan länge planerat en\r\ndelpension har inte någon möjlighet att på kort tid\r\ngenom eget sparande eller inbetalningar på privata\r\npensionsförsäkringar kompensera sig för ett\r\nbortfall av delpensionen. Det är vidare tveksamt\r\nom ett avskaffande av delpensionen i nuvarande\r\narbetslöshetsläge över huvud taget ger någon\r\nnämnvärd vinst.</pre><pre>Cirka en trejedel av antalet 60--64-åringar har i dag\r\nförtidspension. Om hälften av dem som missar\r\ndelpension i stället får förtidspension, är\r\nbesparingen borta. Även långtidssjukskrivningarna\r\nökar. Skall man avskaffa delpensionen, skall man\r\ngöra det i en högkonjunktur och inte nu. Vidare gör\r\nen halvtidare ofta 60--70 % av en heltidares\r\narbetsinsats.</pre><pre>Slutligen: Arbetsskadeförsäkringen kostar 80\r\nmiljarder per år i nuvärde, varför då spara 1,7\r\nmiljarder på att avskaffa delpensionen? Jag yrkar\r\ndärför att vår reservation nr 7 bifalles av riksdagen.</pre><pre>Slutligen vill jag säga några ord om\r\nhusläkarsystemet, som är en aktuell fråga. Man vill\r\ninföra remisstvång. Patienten skall själv inte kunna\r\nvända sig till ögonläkare, gynekolog eller vad det\r\nnu är för specialist som man önskar konsultera. Jag\r\nförstår tankarna bakom förslaget. Man tror att\r\nhusläkarsystemet kommer att bli billigare per\r\nbesök än besök hos specialistläkare.\r\nRemissförfarandet skall utgöra något slags filter\r\ninnan man kommer i kontakt med specialister.</pre><pre>Ett specialistläkarbesök är faktiskt väldigt dyrt, om\r\ndet sker i den offentliga öppna vården på ett\r\nsjukhus. Ett besök hos en allmänkirurg kostar\r\nmellan 1 100 och 1 200 kr., vilket är\r\ngenomsnittskostnaden för alla specialistbesök. En\r\nprivatpraktiserande kirurg tillgodoräknar sig ca 300\r\nkr. för motsvarande besök. Jag har själv räknat ut\r\ndet här. Det är alltså tre fyra gånger dyrare att gå\r\ntill en specialist som arbetar på ett sjukhus jämfört\r\nmed att gå till en specialist som arbetar inom den\r\nprivata vården.</pre><pre>En distriktsläkare i Sverige har i dag i genomsnitt\r\nmellan sju och nio patienter per dag. Innan man\r\navskaffade prestationsersättningen den 1 januari\r\n1970 hade distriktsläkarna mellan 20 och 40\r\npatienter per dag. Jag har aldrig hört talas om att\r\nnågon hade under 20 patienter i genomstnitt per\r\ndag. Jag skulle vilja att den undersökande\r\njournalisten letade fram den distriktsläkare som i\r\ndag har 20 patienter om dagen. Jag tror inte att det\r\nfinns någon sådan. Därför bör man överväga att\r\ninföra prestationsersättning innan man inför ett\r\nhusläkarsystem. Denna prestationsersättning skall\r\ndå omfatta samtliga patientkategorier.</pre><pre>Under år 1991 genomfördes försök på Karolinska\r\nsjukhuset. Man utlovade 5 % extra påslag på lönen\r\nför samtliga personalkategorier. Det visade sig att\r\nproduktionen ökade markant. Landstinget tjänade\r\nunder detta år in ca 10 milj.kr. på bara en klinik,\r\noch personalen fick 3 milj.kr. i ersättning. Alla var\r\nnöjda och glada. Samarbetet mellan de olika\r\npersonalkategorierna förbättrades. Som ni vet var\r\nsamarbetet tidigare inte särskilt gott på den klinik\r\ndär jag arbetade, dvs. thoraxkirurgkliniken.</pre><pre>Jag tycker att man skall se på förslaget att införa\r\nprestationsersättning och samtidigt undersöka\r\nmöjligheterna att spara in pengar på andra\r\nområden än i fråga om delpensionen. (Applåder)</pre><pre>Anf. 3  BERITH ERIKSSON (v):</pre><pre>Fru talman! I dagens betänkande behandlas många\r\nolika frågor. Jag kommer naturligtvis att ta upp de\r\nområden som berör våra motioner och vår\r\nsärmening. Jag börjar med pensionerna.</pre><pre>Jag anser att låg pension i första hand är ett\r\nkvinnoproblem. Det är ett resultat av den rådande\r\narbetsfördelningen i samhället. Man kan påstå att\r\nantalet pensionärer med pensionstillskott även är\r\nett mått på hur många låginkomstpensionärer det\r\nfinns. För närvarande är antalet ca 500 000. Av\r\ndessa 500 000 är så många som 87 % kvinnor.</pre><pre>Det kan finnas olika system som kan användas för\r\natt förbättra för de sämst ställda pensionärerna. I\r\ndet korta perspektivet anser vi i Vänsterpartiet att\r\ndet bästa vore att höja pensionstillskottet. Genom\r\natt höja pensionstillskottet riktar man insatserna\r\ndirekt till dem som har de lägsta pensionerna. Detta\r\nhar då även en utjämnande effekt på förhållandet\r\nmellan mäns och kvinnors pensioner. För detta\r\nändamål har vi föreslagit en ökning av\r\npensionstillskottet, från nu 54 % av basbeloppet till\r\n70 %, vilket skulle innebära en höjning med ca 450\r\nkr. i månaden.</pre><pre>De båda pensionssystemen är nu föremål för en\r\nutredning. Situationen för de sämst ställda\r\npensionärerna kartläggs. Under utrednings- och\r\nkartläggningstiden måste man också agera. Vi i\r\nVänsterpartiet anser att man redan nu bör höja\r\npensionstillskottet. Det stod klart redan när\r\nskattereformen genomfördes att resultatet skulle\r\nbli dessa brister, som kraftigt har försämrat\r\nsituationen för pensionärer med låga inkomster.</pre><pre>Doris Håvik tog upp frågan om delpensionerna.\r\nOckså jag känner ett behov av att något beröra\r\ndem. är regeringen vill spara, väljer man sådana\r\nsparobjekt som för varje sparad krona kommer att\r\nkosta 2 kronor. Om jag inte minns fel, var det\r\nnågon som sade detta när vi besökte TCO för att\r\ndiskutera just slopandet av delpensionen. Den\r\nenda som har uttalat sig positivt om det här\r\nförslaget är SAF, som med krystade argument om\r\nklara kopplingar mellan avgifter och intjänade\r\nresp. utnyttjade förmåner försöker försvara\r\nförslaget. Med positivt menar jag att det som\r\nregeringen och utskottsmajoriteten avser med\r\nförslaget -- en verklig besparing -- stämmer.</pre><pre>Vid det här laget är alltför många sakkunniga på\r\nområdet eniga om att alternativet för många blir\r\nförtidspension när delpensionen upphör, vilket\r\ndärför inte kan förbigås. Att regeringen och nu\r\nriksdagen med dessa kunskaper genom att vilja\r\ngenomföra förändringar som leder till ökade\r\nkostnader ändå är beredda att ytterligare belasta\r\nsocialförsäkringssystemet är oansvarigt.</pre><pre>Förtidspension är betydligt dyrare än\r\ndeltidspension. Administrationskostnaderna är\r\nbetydligt större -- för att inte nämna kostnaderna på\r\narbetssidan.</pre><pre>Vi har i dag ca 36 800 deltidspensionärer, och det\r\ninnebär i runda tal ytterligare 15 000\r\narbetstillfällen, kanske till ungdomar.</pre><pre>Reglerna för att söka förtidspension förändras efter\r\ndet att man fyllt 60 år. De medicinska kraven blir då\r\nlägre, och hänsyn tas också till åldersförändringar.\r\nFörtidspensioneringen är också ekonomiskt mer\r\nfördelaktig, men ändå väljer människor en\r\ndeltidspension om de kan.</pre><pre>Handläggningen av en deltidspensionsansökan är\r\nadministrativt betydligt billigare. Underlaget för en\r\nansökan om deltidspension är i regel ett\r\narbetsgivarintyg, där det står hur mycket den\r\nsökande tänker trappa ner sin arbetstid, och detta\r\nkan tillsammans med uppgifter om de andra\r\nförutsättningarna, ATP-åren och den senaste tidens\r\nförvärvsarbete, sedan matas in på data. Besluten\r\nexpedieras maskinellt. Beloppet betalas\r\nmånadsvis, och efterkontroll görs årsvis.</pre><pre>Detta är en väldigt enkel och billig administrativ\r\nhantering, till skillnad från vad som händer om en\r\nperson söker förtidspension. Då har det i regel varit\r\nfråga om en lång sjukskrivning med olika\r\nläkarutlåtanden. Sedan skall ärendet föredras i\r\nsocialförsäkringsnämnden,\r\nföredragningspromemoria skrivas och en utredning\r\nom arbetsförmågan göras, vilket tar månader. Vad\r\nhoppas ni egentligen på med den här förändringen?\r\nHoppas ni att människor skall dra sig för att söka\r\nförtidspension? De flesta i 60-årsåldern har\r\nkrämpor som berättigar dem till förtidspension,\r\nmen många har tydligen ansett att det var mer\r\ntillfredsställande att kunna hänga med så länge som\r\nmöjligt.</pre><pre>Fru talman! Att mista förmåner i\r\nsjukförsäkringssystemet slår hårdare mot dem med\r\nlägre inkomster än mot höginkomsttagare. De\r\nförsämringar i kompensationsnivån som infördes i\r\nmars 1991 innebär större påfrestningar för den som\r\ntjänar 12 000 än för den som tjänar 16 000 i\r\nmånaden. Försämringarna drabbar också olika\r\nberoende på vilken typ av arbete man har. Inom\r\nvissa yrken, kanske främst tjänstemannayrken, kan\r\nmånga tillbringa en dag på jobbet även om man är\r\nsnuvig och inte så alert. Arbeten som inte är\r\nkroppsligt ansträngande och jobb i vilka man själv\r\nkan bestämma arbetstakten är det lättare att gå till\r\nom man är litet sjuk. Inom fysiskt tunga jobb, inom\r\nvård och omsorg eller inom livsmedelsbranschen, i\r\nmatvaruaffärer och på matställen, är det däremot\r\ninte möjligt att uträtta ett arbete om man är litet\r\nsjuk, antingen därför att man faktiskt inte orkar\r\neller på grund av smittorisken. Försämringen slår\r\nalltså fördelningspolitiskt orättvist och är även ett\r\navsteg från det generella systemet.</pre><pre>Vi föreslår att kompensationsnivån höjs till 80 %\r\noch att inkomsttaket i stället sänks från nuvarande\r\n7,5 till 5,5 basbelopp.</pre><pre>Införandet av arbetsgivarperiod i sjukförsäkringen\r\nvar vi och är vi fortfarande emot. De vinster man\r\nnu tror sig ha vunnit genom att de korta\r\nsjukskrivningarna har minskat är det för tidigt att\r\nropa hej över. En längre period måste gå innan man\r\nkan vara säker på sådana vinster, och man bör\r\nockså undersöka om resultatet har blivit en ökning\r\nav de långa sjukskrivningstiderna, av uttagen\r\nförtidspension och av arbetsskador.</pre><pre>Förslaget om ytterligare försämringar genom\r\ninförande av två karensdagar har tillfälligt\r\nuppskjutits. Det innebär att vi vid ett senare tillfälle\r\nkommer att få debattera den frågan här i\r\nkammaren. Jag vill uttala min tillfredsställelse över\r\natt vår motion om rätt till sjukpenning för den som\r\när tjänstledig för tillfälliga studier har lett till ett\r\ntillkännagivande till regeringen av att man så snart\r\nsom möjligt bör finna en lösning på det problemet.</pre><pre>Nästa område som jag vill orda något om är\r\nföräldraförsäkringen. När vi i januari väckte vår\r\nmotion om detta hade åtminstone inte jag fantasi\r\nnog att räkna ut att det skulle komma propåer om\r\natt försäkringen var i fara till förmån för ett\r\nvårdnadsbidrag. Ändå kunde jag intuitivt förstå att\r\nförsäkringen måste försvaras även genom att\r\nbyggas ut, så att det blir ekonomiskt möjligt för\r\nföräldrar att stanna hemma med barnen något\r\nlängre. Vi vill utöka tiden med\r\nsjukpenninggrundad nivå till 13 månader, så att det\r\nbara är två månader med den lägre ersättningen.\r\nFör att göra detta ekonomiskt möjligt föreslår vi att\r\ninkomsttaket för beräkning av ersättningen sänks\r\nmed 2 basbelopp.</pre><pre>Jag är inte mycket för tvång. Jag skulle inte stödja\r\nvårt krav sedan många år tillbaka om kvotering av\r\nföräldraförsäkringen om jag såg att\r\nupplysningskampanjen för att förmå män att ta ut\r\nen del av försäkringstiden verkligen ledde till\r\nresultat. Min uppfattning och erfarenhet är inte att\r\nviljan saknas hos fäderna utan att det finns hinder\r\npå arbetsmarknaden, att attityden hos arbetsgivare\r\noch arbetskamrater påverkar, men om det hos alla\r\nskulle finnas en vetskap om att föräldrarna riskerar\r\natt förlora en del av försäkringstiden, skulle det\r\nfungera som ett stöd för pappor att utnyttja den här\r\nförmånen. Jag menar att det ändå måste finnas en\r\nventil, så att man om man har särskilda skäl skall\r\nkunna söka dispens.</pre><pre>Så till sist några ord om vårdbidrag. I en motion\r\nsäger vi att även en sambo skall kunna få\r\nvårdbidrag när man vårdar ett barn i hemmet, utan\r\natt man för den skull skall vara tvungen att gifta sig\r\nmed barnets förälder eller adoptera barnet. Det\r\nkan finnas godtagbara skäl till att någon inte vill\r\neller kan välja den utvägen. Jag tycker att det är\r\nlitet krystat att säga att svårigheten skulle ligga i att\r\nytterligare grupper då skulle kunna kräva att få\r\nvårdbidrag. Problemet kanske löser sig den dag när\r\nutredningen om partnerskap är klar och kanske\r\nleder till ett beslut. Jag kan inte finna någon annan\r\nanledning till att man inte rättar till detta än att det\r\nfinns ett slags rädsla för och ovilja mot att\r\nhomosexuella den här vägen skall kunna komma in\r\ni försäkringssystemet. Jag vet inte, men detta är en\r\nkänsla man får när man läser vad utskottet skriver\r\nom vår motion.</pre><pre>Fru talman! Jag ställer mig bakom vår\r\nmeningsyttring i dess helhet men yrkar bifall till\r\nmomenten 3, 17 och 35. Jag kommer att rösta för\r\nreservationerna 1, 2 och 6. Vidare ställer jag mig\r\nbakom de särskilda yttrandena 1, 2 och 3.</pre><pre>Anf. 4  GULLAN LINDBLAD (m):</pre><pre>Fru talman! I den s.k. kompletteringsproposition\r\nsom i dagarna har lagts fram talar regeringen om\r\nvikten av att fullfölja den långsiktiga utgiftsstrategi\r\nsom lades fast i budgetpropositionen och\r\nfinansplanen i januari. Denna strategi innefattar\r\nbl.a. en reformering av de stora skatte- och\r\navgiftsfinansierade socialförsäkringssystemen. Det\r\nhandlar även om t.ex. bostadsbidragssystemen.\r\nDet gäller att hejda den offentliga\r\nutgiftsexpansionen och att uppmuntra arbete och\r\nsparande.</pre><pre>Sverige måste få ekonomisk tillväxt igen, så att alla\r\nkan få det bättre -- åtminstone på litet sikt. Sverige\r\nbefinner sig nu i en bekymmersam situation med en\r\nstagnerande ekonomi, och i ett sådant läge är det\r\ntyvärr de svagaste som kommer i kläm.\r\nRegeringens politik är alltså en politik för bevarad\r\nvälfärd och trygghet.</pre><pre>De frågor som utskottet i dag behandlar gäller den\r\nallmänna inriktningen av välfärdspolitiken enligt\r\nbudgetpropositionen och proposition 149 om\r\navskaffande av delpensionsförsäkringen m.m.</pre><pre>Jag kommer främst att uppehålla mig vid frågor\r\nsom berör här aktuella områden. Fler områden än\r\ndessa har förvisso berörts här, och jag skall försöka\r\nge några korta svar.</pre><pre>När det gäller pensionssystemen i stort pågår,\r\nprecis som vice ordföranden sade, ett arbete inom\r\nden särskilda arbetsgruppen. I dag är det knappast\r\nläge att vidare debattera pensionssystemet i\r\nallmänhet. Jag vill bara understryka vikten av att\r\nnämnda grupp snarast lägger fram ett förslag, så att\r\nen reformering av pensionssystemet så fort som\r\nmöjligt kan komma till stånd. Det hastar. Jag tror\r\natt vi är ganska eniga på den punkten.</pre><pre>Sigge Godin kommer senare att tala om\r\nsjukförsäkringen och Karin Israelsson om\r\nföräldraförsäkringen. Vi får därmed tillfälle att\r\nmera tala om våra ståndpunkter i de frågorna.</pre><pre>Utskottets vice ordförande har på sedvanligt sätt\r\ngett oss en fin historiebeskrivning i det här\r\nsammanhanget av delpensionsförsäkringen. Vice\r\nordföranden talar om social nedrustning och säger\r\nnej till ett avskaffande av delpensionssystemet.\r\nSamma uppfattning har Berith Eriksson.</pre><pre>När det gäller tidpunkten kan jag väl säga att det,\r\nnär en förändring görs, alltid blir\r\növergångsproblem. Det hade nog blivit samma\r\nproblem om man hade tagit några månader till.\r\nRegeringen har helt enkelt menat att människor\r\nskall ha en viss omställningsperiod. Det är alltså\r\nfråga om ett sätt att tillmötesgå önskemålen från de\r\nmänniskor som ändå överväger att ansöka om\r\ndelpension.</pre><pre>Leif Bergdahl och Berith Eriksson talade också om\r\nlåginkomstpensionärernas villkor. Jag vill\r\nframhålla att jag väldigt mycket sympatiserar med\r\nde tankegångar som förs fram. Jag skulle också vilja\r\nge dessa grupper ordentliga förmåner. Det\r\nförekommer ju ett utredningsarbete i den frågan.\r\nDen s.k. KBT-utredningen har faktiskt lagt fram ett\r\npar olika förslag som nu är ute på remiss. Det\r\nkommer att bli vissa förbättringar. Det händer\r\nalltså en del på det här området. Men naturligtvis\r\nväntar vi på den mera övergripande utredningen.</pre><pre>Vidare noterar jag vad bankekonomer nyligen har\r\nsagt, nämligen att det faktiskt är pensionärerna som\r\när vinnare när det gäller framlagda förslag i\r\nkompletteringspropositionen. Utöver den tidigare\r\nmomssänkningen, exempelvis vad gäller mat, blir\r\ndet nu bl.a. ytterligare en momssänkning. Genom\r\natt det blir lägre inflation blir det över huvud taget\r\nbilligare att handla varor. Det är en fråga som är\r\nnog så viktig för just låginkomstpensionärerna. Jag\r\nhoppas, som sagt, att vi kan komma fram till bra\r\nlösningar för dessa.</pre><pre>Det är väl just för att rikta in åtgärderna på de\r\nmänniskor som har det allra svårast som det är\r\nnödvändigt att vi som är relativt friska -- ja, kanske\r\nt.o.m. väldigt friska -- kan avstå litet grand. Det\r\ngäller då förmåner t.ex. i form av förslag om ett par\r\nkarensdagar eller om borttagen eller minskad\r\nersättning i fråga om vissa försäkringsformer. Jag\r\ntycker att det är de fattigaste, de som har det\r\nbesvärligt, som skall prioriteras när det gäller de\r\nsociala försäkringarna.</pre><pre>När det sedan gäller karensdagarna och\r\narbetsskadeförsäkringen -- jag tror att det var Leif\r\nBergdahl som tog upp dessa frågor -- har vi ju i dag\r\ninte några färdiga förslag. Jag har därför inte\r\nmöjlighet att utveckla det resonemanget särskilt\r\nmycket mera. Konkreta förslag kommer alltså att\r\nläggas fram senare. De här frågorna får vi således\r\nbehandla till hösten.</pre><pre>I fråga om arbetsskadeförsäkringen vill jag säga att\r\njag är glad att det äntligen händer något på den\r\nfronten. Jag hoppas att det blir en rejäl förändring.\r\nVi kan ju inte fortsätta att ha sådana underskott\r\ninom arbetsskadeförsäkringssystemet som vi för\r\nnärvarande har.</pre><pre>Beträffande synen på arbetet -- den frågan var Leif\r\nBergdahl inne på -- vill jag säga att jag delar\r\nuppfattningen att det är väldigt viktigt att vi\r\npremierar arbete och att vi håller nere kostnaderna\r\nså mycket som möjligt när det gäller avgifter och\r\nskatter. På den punkten tror jag att vi är ganska så\r\növerens. Naturligtvis kan uppfattningarna vara litet\r\nolika om hur man bäst når en lösning.</pre><pre>Ny demokrati har ett eget förslag om delpensionen,\r\nvilket jag tycker vittnar om ett ekonomiskt ansvar.\r\nMan har insett att vi har stora budgetunderskott\r\noch att åtgärder behöver vidtas. Naturligtvis är det\r\nmin förhoppning att Ny demokrati inte medverkar\r\ntill att regeringsförslaget fälls. Avsikten med\r\nregeringens förslag är ju just att förbättra\r\nekonomin och därmed välfärden i ett framtida\r\nperspektiv med tanke på dem som har det sämst\r\nställt.</pre><pre>Berith Eriksson var inne på bl.a. frågan om\r\nsjukförsäkringssystemet. Hon vill riva upp redan\r\nfattade beslut dels om lägre ersättningsnivåer, dels\r\nom sjuklönesystemet. Jag tror att vi i de partier som\r\nhar genomfört de här reformerna -- och vi var\r\nmycket eniga -- är glada över dessa. Det har visat\r\nsig att de korta sjukskrivningarna minskat med 20--\r\n25 %. De reformer som vi har genomfört har alltså\r\nvisat sig vara mycket bra reformer. Jag hoppas att\r\nvi alla fortfarande har samma uppfattning på den\r\npunkten.</pre><pre>Inom föräldraförsäkringen är det i dag bara fråga\r\nom smärre förändringar som innebär att man inte\r\nkan byta mellan olika former av\r\nföräldraförsäkringen. Inga mera omfattande\r\nförslag eller större förändringar är alltså på gång i\r\ndag.</pre><pre>Sedan vill jag säga att vi är motståndare till detta\r\nmed kvotering. Den enskilda familjen måste ändå\r\nfå bestämma vad som är bäst för just den.</pre><pre>När det gäller samboendes rätt till exempelvis\r\nvårdbidrag är det faktiskt enligt gällande lagar så,\r\natt en samboende likställs med en förälder när det\r\ngäller rätten till tillfällig föräldrapenning om man\r\nbor under äktenskapsliknande förhållanden. Berith\r\nErikssons motion måste således närmast gälla de\r\nhomosexuellas samboendeförhållanden. Precis\r\nsom Berith Eriksson själv sade är den frågan\r\nföremål för utredning. Jag skall inte föregripa\r\ndenna. Det brukar vi i utskottet inte göra.</pre><pre></pre><pre>I reservation 1 framhålls den generella välfärdens\r\nförträfflighet. Om detta kan vi debattera länge. Det\r\nkanske t.o.m. är så att generella välfärdssystem\r\negentligen ger dem minst som skulle behöva\r\nhjälpen bäst. Det har under åren funnits många\r\nerfarenheter av detta.</pre><pre>Av regeringsförklaringen framgår den nya\r\nregeringens program, bl.a. att regeringen avser att\r\nge välfärdspolitiken en ny inriktning.\r\nVälfärdspolitiken gynnar alla. Men den betyder\r\nallra mest för de ensamma, fattiga och sjuka, för\r\nalla dem som själva inte kan skapa en rimlig\r\nstandard och för dem som inte har någon som bryr\r\nsig om dem eller tar ansvar för dem.</pre><pre>Jag tycker att det här är en fin programförklaring,\r\noch det är den vi hoppas kunna leva upp till med\r\nvåra förslag de kommande åren.</pre><pre>De besparingar och förändringar som föreslås i den\r\nföreliggande propositionen, och som sedan följs\r\nupp av utskottsmajoriteten, hotar naturligtvis på\r\nintet sätt välfärden. Det är precis tvärtom. Att\r\nfortsätta med skattehöjningar och inte göra något\r\nåt utgiftsexplosionen i de stora offentliga systemen\r\nvore att rasera välfärden.</pre><pre>Jag tycker, minst sagt, att det är att ta till överord\r\nnär man talar om nidingsdåd och katastrof, vilket\r\nhar förekommit tidigare i debatten. Vice\r\nordföranden använde orden otillständigt och\r\noanständigt. Det gäller att vara litet varsammare\r\nmed orden.</pre><pre>Fru talman! Socialförsäkringssystemen omfattar\r\nbortemot 300 miljarder kronor. De besparingar\r\nsom har föreslagits för vårt utskotts del är knappt 7\r\nmiljarder kronor. Ja, det är mycket pengar. Ja visst!\r\nMen det handlar om drygt 2 % av den totala\r\nbudgeten. Det är faktiskt inte att rasera välfärden.</pre><pre>Låt mig påminna om den besparing vi gjorde\r\ntillsammans tidigare, nämligen i\r\nsjukförsäkringarna. Det var ett klokt beslut, och\r\njag hoppas att vi fortfarande står fast vid det. Det\r\nhandlade då om närmare 5 miljarder kronor. Är det\r\ndå inte egendomligt att ungefär motsvarande\r\nbesparing i dag är alldeles otänkbar?</pre><pre>Utskottsbetänkandet innehåller inte endast förslag\r\nom besparingar och inskränkningar. Ingen har talat\r\nom att det innehåller förslag till en del fina reformer\r\njust för dem som allra bäst behöver hjälp. Det finns\r\nen del plusposter, t.ex. ledighet för närståendevård,\r\nen rejäl höjning av vårdbidraget för handikappade\r\nbarn, införandet av ett tre fjärdedels vårdbidrag --\r\nen fråga som vi från borgerligt håll har fört fram i\r\nmånga år och nu kan förverkliga -- och förbättrade\r\nvillkor för särskilt pensionstillägg för föräldrar som\r\nvårdar sjuka och handikappade barn. Delvis har\r\ndessa förbättringar för verkligt hårt drabbade\r\nkunnat genomföras tack vare besparingar inom\r\nandra sektorer.</pre><pre>Fru talman! Jag yrkar bifall till utskottets\r\nhemställan och avslag på reservation 1.</pre><pre>Regeringen har i propositionen redogjort för\r\nmotiven till förslaget om slopad\r\ndelpensionsförsäkring. Visst är delpensionen en\r\nmycket förmånlig pensionsform för dem som kan\r\nutnyttja den. Men det är en förmån som inte styrs\r\nav sjukdom och bristande arbetsförmåga utan av ett\r\nfrivilligt val utan någon som helst självrisk i\r\nförsäkringen.</pre><pre>I en tid när samhällsekonomin är ytterligt påfrestad\r\nmåste -- som jag förut har sagt -- även\r\nsocialförsäkringssystemens utgifter prövas för att\r\nkunna lägga grunden för en ny period av tillväxt och\r\nutveckling. Då är det nödvändigt att spara där det\r\när möjligt utan att det drabbar dem som verkligen\r\nbehöver stöd från de sociala systemen.</pre><pre>För dem som verkligen är utslitna av hårt arbete,\r\nt.ex. arbetare i tunga yrken, finns förtidspensioner\r\ni olika grader att tillgå. I Socialdemokraternas\r\nreservation verkar det som om det bara\r\nförekommer hel förtidspension. Men det finns flera\r\nolika grader. För övriga finns det s.k. förtida\r\nuttaget av ålderspension. I samtliga fall finns en\r\nmöjlighet till en mjuk övergång från arbete till\r\nålderspension.</pre><pre>Arbetets heder kan nog upprätthållas, vice\r\nordföranden!</pre><pre>Regeringen föreslår också en utökad möjlighet att\r\nta ut förtida uttag av pension genom att en\r\nfjärdedels sådan förmån införs.</pre><pre>Socialdemokraterna har tidigare talat om\r\nsvartmålning. Ni socialdemokrater har verkligen\r\nsvartmålat förslaget om att avskaffa delpensionen.\r\nDet finns grupper utanför detta hus som inte ens\r\nhar dragit sig för att häda det kristna korset i sin\r\nagitation mot förslaget. Jag anser att debatten\r\nborde kunna föras på ett sakligare plan och med ett\r\nlägre tonläge. Det är väl ändå ingen katastrof det är\r\nfråga om!</pre><pre>Stora delar av socialförsäkringssystemet går med\r\nunderskott. Främst gäller detta\r\narbetsskadeförsäkringen, som vi har diskuterat\r\ntidigare, som nu har ett underskott på drygt 20\r\nmiljarder kronor. Nu föreslås en omdisponering av\r\ndelpensionen. Delpensionsavgiften avskaffas och i\r\nstället höjs avgiften till arbetsskadeförsäkringen. Vi\r\nföreslår att 7 miljarder kronor förs över till\r\narbetsskadeförsäkringen. Jag gläder mig åt att\r\nSocialdemokraterna tycks vara eniga med oss och\r\nvilliga att föra över pengar till\r\narbetsskadeförsäkringen.</pre><pre>Fru talman! Min tid är snart slut. Jag yrkar då bifall\r\ntill utskottets hemställan, dvs. till propositionens\r\nalla delar, och avslag på reservation 6.</pre><pre>När det gäller delpensionsförsäkringen har jag\r\nföljande att säga. Om mom. 65 ej bifalles, har jag\r\ninget yrkande till mom. 66 och 68.</pre><pre>Anf. 5  TALMANNEN:</pre><pre>Jag är tacksam om replikerna kan tas från bänkarna\r\nför att spara tid. Varsågod!</pre><pre>Anf. 6  DORIS HÅVIK (s) replik:</pre><pre>Fru talman! Inledningsvis vill jag yrka bifall till\r\nreservation 1 och reservation 6.</pre><pre>Ordföranden Gullan Lindblad sade att regeringen\r\nsäger i kompletteringspropositionen att den\r\nlångsiktiga utgiftsstrategin skall fullföljas. Inte är\r\ndet speciellt långsiktigt när regeringen snabbt\r\nföreslår att delpensionssystemet skall avskaffas i ett\r\nalldeles speciellt budgetläge.</pre><pre>Gullan Lindblad säger vidare att detta är ingen\r\nkatastrof. Det finns ju möjligheter att få\r\nförtidspension eller förtida uttag av pension.</pre><pre>Jag beskrev att systemet med förtidspension i varje\r\nläge är dyrare än systemet med delpension. Det\r\nfinns material som klart och tydligt visar detta.</pre><pre>Utöver detta vill Gullan Lindblad ha ett system där\r\nde fattigaste och de som har det besvärligast skall\r\nprioriteras. Jag hävdar att vi skall ha ett generellt\r\ntrygghetssystem byggt på principen om\r\ninkomstbortfall och där försäkringen omfattar alla.</pre><pre>Det blåser en kall vind i kammaren när vi i Sverige\r\nbörjar tala om att de allra fattigaste och de som har\r\ndet besvärligast skall lyftas fram. Är det 1992 som\r\nvi använder de uttrycken? Det är skrämmande.</pre><pre>Samtliga partier utom Moderaterna lovade före\r\nvalet att delpensionssystemet skulle finnas kvar. Jag\r\nbegriper då att det är följdriktigt att Gullan\r\nLindblad talar för eller emot delpensionen,\r\neftersom det ligger Gullan Lindblad varmt om\r\nhjärtat att avskaffa delpensionen.</pre><pre>En generell trygghets-  och socialpolitik är något att\r\nsträva efter. Jag fick inget svar på hur Gullan\r\nLindblad ser på att andra länder vill införa systemet\r\nmed delpension. Inom EG anses det vara en\r\nutmärkt pensionsform, eftersom man där upptäckt\r\natt förtidspensionen är alldeles för dyr. Låt oss inte\r\navhända oss systemet med delpension under tiden\r\npensionsberedningen arbetar. Det är ett instrument\r\nsom kan tas med i diskussionerna om rörlig\r\npensionsålder, dvs. mellan 60 och 70 år.\r\nDelpensionen i dess nuvarande skick är något som\r\nkan tas med i diskussionerna.</pre><pre>Anf. 7  GULLAN LINDBLAD (m) replik:</pre><pre>Fru talman! Först vill jag säga att det här är ett led\r\ni en långsiktig utgiftsstrategi. I samband med\r\nframläggandet av finansplanen, som nu följs upp av\r\nkompletteringspropositionen, sade regeringen att\r\nvi måste bedöma hur mycket de offentliga\r\nutgifterna kan tillåtas öka, och att det krävs direkta\r\npolitiska beslut för att minska de offentliga\r\nutgifterna som andel av BNP. De skatte- och\r\navgiftsfinansierade socialförsäkringssystemen\r\nmåste reformeras, så att de uppmuntrar arbete och\r\nsparande -- såsom också framhållits tidigare i\r\ndiskussionen.</pre><pre>Detta är alltså ett led i en nödvändig besparing, som\r\ngör att den ekonomiska tillväxten ökar och att vi\r\növer huvud taget kan bevara och utveckla våra\r\nsociala välfärdssystem.</pre><pre>De generella systemen prisas, och jag vill säga att\r\nde förslag som nu läggs fram sannerligen inte är\r\nnågot hot mot de generella systemen, även om vissa\r\ninskränkningar görs; tvärtom blir det möjligt att\r\nbygga ut dem.</pre><pre>Vad är det som har gjort att vi har fått, som vice\r\nordföranden här sade, ''de fattigaste''? Jo, det är ett\r\nresultat av en generell välfärdspolitik, som inte har\r\ntagit hänsyn till dem som har udda problem, som\r\nutgör det glömda Sverige, för att använda\r\nFolkpartiets uttryck -- som jag tycker är alldeles\r\nutmärkt. Det är de som inte riktigt stämmer med de\r\nstora kollektiva systemen.</pre><pre>När det gäller delpensionen kan jag hålla med om\r\natt det kanske i det första skedet blir en viss\r\nkostnadsökning; jag blundar inte för det. Det är nu\r\nmånga som söker, men på sikt är det naturligtvis en\r\nstor besparingsåtgärd. Man söker kanske i stället\r\nförtida uttag eller tar en delförtidspension. Då är\r\ndet baserat på verkliga behov. Det är faktiskt inte\r\nde mest behövande som har sökt delpension. Det\r\nhar inte varit de mest utslitna arbetarna, utan oftast\r\npersoner som tillhör tjänstemannagrupperna. Och\r\ndet är inget fel i det. Men om vi skall se till dem som\r\nhar de största behoven, så finner vi att det för dem\r\ninte är något dråpslag att man i stället får en annan\r\ntyp av förmån.</pre><pre>Anf. 8  DORIS HÅVIK (s) replik:</pre><pre>Fru talman! Gullan Lindblad talar om besparingar\r\nnär man avskaffar delpensioneringen, men det är ju\r\ninte sant. Vi har erfarenheter från den tid när man\r\nförde en sådan diskussion och sänkte till 50 %.</pre><pre>Då är förslaget förtida uttag. Ja, det innebär 30 %\r\nneddragning av pensionen, vilket gäller livslångt.\r\nOch 30 % är mycket pengar; man mister ungefär en\r\ntredjedel.</pre><pre>Gullan Lindblad talar om att det inte är de mest\r\nutslitna som har tagit delpension och att det i stället\r\när många tjänstemän. Vad är det för fel om t.ex. en\r\nTV-reporter känner sig utsliten i ett stressigt jobb\r\noch om en socialchef anser att han har blivit utsliten\r\noch skulle behöva trappa ned? Och vad är det för\r\nfel om någon inom polisväsendet, i ett mycket\r\nstressigt jobb, anser att han behöver trappa ned sitt\r\narbete före pensioneringen? Jag förstår inte\r\nresonemanget.</pre><pre>Dessutom är det faktiskt en lågkonjunktur, den\r\nmest olämpligt valda tidpunkten. Arbetsgivarna\r\nhar ju också ett intresse av att man har personer\r\nsom trappar ned sitt arbete; man kan få en yngre\r\nmänniska som under erfaren ledning kan komma in\r\ni ett yrke.</pre><pre>Förtidspensionering blir ju inte någon långsiktig\r\nbesparing. Det blir en långsiktigt ökad utgift,\r\neftersom förtidspensioneringen i varje läge är\r\ndyrare än en delpension. Materialet har vi fått på\r\nvårt bord, och det är konstigt om det har undgått\r\nvår ordförande i utskottet. Eller har Gullan\r\nLindblad inte tagit del av de uppgifterna, där det\r\nhelt klart framgår att detta blir dyrt?</pre><pre>Det kan väl ändå inte vara en långsiktig strategi,\r\nnär man ser att budgetunderskottet växer oss över\r\nhuvudet, att slå till när det gäller\r\ndelpensioneringen. Det är en exakt modell av det\r\nsom hände 1980. Då steg budgetunderskottet. Man\r\nfick inte ihop de 150 miljonerna, man hade i stället\r\nmångmiljonbelopp i underskott i\r\ndelpensionsfonderna. Har man ingenting lärt?\r\nEller läser man inte historia?</pre><pre>Anf. 9  GULLAN LINDBLAD (m) replik:</pre><pre>Fru talman! Doris Håvik hörde på litet dåligt, för\r\njag sade faktiskt att jag är medveten om att det i\r\ndet korta perspektivet kan bli vissa utgiftsökningar\r\ndärför att många söker delpension, men att det på\r\nsikt kommer att visa sig vara en besparing.</pre><pre>Hade vi råd att hålla oss med alla de här\r\nsocialförsäkringssystemen, så vore vi väl alla glada\r\nför det. Men när vi befinner oss i en situation med\r\nstora budgetunderskott, är det nödvändigt att vi gör\r\nbesparingar inom stora system, så att\r\nbesparingarna blir av stort omfång.</pre><pre>Jag vill också erinra om att jag sade att det finns\r\nmöjlighet att ta en lägre grad av förtida uttag. Det\r\ninförs ju nu en möjlighet till en fjärdedels sådant\r\nuttag. Den här debatten om att man inte skulle\r\nkunna få vara kvar i arbetslivet är alltså helt\r\nfelaktig.</pre><pre>Jag har sannerligen läst på. Vi har haft hearings, vi\r\nhar besökt olika grupper, och jag har tagit del av det\r\nmaterial som finns. När jag säger att det här är en\r\nriktig åtgärd, betonar jag återigen att det inte är\r\nnågot fel att t.ex. tjänstemannagrupper har tagit\r\ndelpension när de har haft möjlighet till det. Men\r\njag menar att den gråtmilda debatt som har förts\r\nom utslitna arbetare som nu inte tillåts vara kvar\r\nnågra år i sitt arbete -- den debatten är felaktig, den\r\nstämmer inte med verkligheten.</pre><pre>Talmannen anmälde att Doris Håvik anhållit att till\r\nprotokollet få antecknat att hon inte ägde rätt till\r\nytterligare replik.</pre><pre>Anf. 10  BERITH ERIKSSON (v) replik:</pre><pre>Fru talman! Delpensionen är förmånlig inte bara\r\nför de enskilda människorna, utan för samhället.\r\nGullan Lindblad tar upp den andra ytterligheten --\r\natt det inte är de mest behövande som tar det här\r\ntillfället till delpensionering. De som har de tyngsta\r\njobben är kanske delvis förtidspensionerade före 60\r\når.</pre><pre>Även karensdagar är en omöjlig besparing,\r\neftersom det är de långa sjukskrivningarna som\r\nman måste komma åt. Införandet av karensdagar\r\nblir ett ytterligare slag mot dem som Gullan\r\nLindblad säger att den här regeringen vill värna om.</pre><pre>När det gäller sänkningen av ersättningsnivån i\r\nsjukförsäkringen kan det diskuteras hur bra den\r\nreformen är. Det som hände när\r\nsjukförsäkringssumman sänktes var ju att man i\r\nstället tar ut semesterdagar eller tar ut\r\nkompledighet, att man på olika sätt försöker slippa\r\nsjukskriva sig. Men vad det leder till i ett längre\r\nperspektiv återstår ju att se.</pre><pre>Om man börjar riva i ett system, skall man vara\r\nmycket väl insatt i hur verkningarna blir på andra\r\nområden. Det räcker faktiskt inte att bara titta på\r\nhur förhållandena blir inom\r\nsocialförsäkringsområdet, utan man måste se de\r\nhär trygghetssystemen i ett perspektiv som\r\nomfattar hela samhället. Även om det finns olika\r\nfack i pappas börs, blir ju inte resultatet så mycket\r\nannorlunda om man bara flyttar från ett fack till ett\r\nannat, utan det är den samlade summan som är\r\navgörande.</pre><pre>Jag hoppas att jag får möjlighet att i ett senare\r\ninlägg återkomma till vårdbidraget; det blev litet\r\nofullständigt på grund av att jag inte hade så gott\r\nom tid.</pre><pre>Anf. 11  GULLAN LINDBLAD (m) replik:</pre><pre>Fru talman! Jag har innan jag kom till riksdagen i\r\ntolv års tid arbetat med förtidspensioner,\r\ndelpensioner av olika slag och\r\narbetsskadeförsäkring. Jag vet ganska väl hur\r\nmänniskor har det ute på arbetsplatserna, och jag\r\nvet också hur vi har sett på dessa frågor vid\r\nförsäkringskassorna.</pre><pre>Vi har menat att delpensionen till dels har varit väl\r\nså förmånlig och gett en mycket hög kompensation.\r\nDet är bra, om vi har råd med det. Men vi har inte\r\ndet i dag. Vi måste alltså prioritera utgifterna inom\r\nde stora socialförsäkringssystemen och styra\r\nmedlen dit där de bäst behövs.</pre><pre>Ett sådant område är vårdbidragen, som Berith\r\nEriksson vill tala om senare. Jag tycker att det hade\r\nvarit förtjänstfullt om man hade sagt: Här gör\r\nfaktiskt regeringen under en ekonomiskt besvärlig\r\nperiod en stor reform när det gäller att förbättra för\r\nmammor och pappor med handikappade barn och\r\näven för anhöriga till sjuka, vilka kan ta ledigt en\r\ntid för att vårda sina sjuka nära och kära.</pre><pre>När det gäller karensdagarna har vi inte något\r\nkonkret förslag på bordet. Men vi som är\r\nlångtidsfriska borde faktiskt kunna dela med oss\r\ngenom en liten självrisk i försäkringen så att vi har\r\nmöjlighet att ge hjälpen där den bäst behövs. Det\r\ntycker jag är god socialpolitik, och jag talar med ca\r\n30 års erfarenhet från det fältet.</pre><pre>När det gäller såväl minskningarna i\r\nersättningsnivån inom sjukförsäkringen som\r\nsjuklönesystemet var det kloka och bra reformer\r\nsom vi hade hoppats att även Socialdemokraterna\r\nhade kunnat ställa upp för och säga att detta var\r\nbra. Svenska folket blev över en natt 25 % friskare,\r\noch det är mycket bra.</pre><pre>Det finns också en annan aspekt i detta. Med ett\r\nsjuklönesystem har vi lagt ett ökat ansvar på\r\narbetsplatserna och arbetsgivarna att åstadkomma\r\nbättre arbetsmiljöer. Men vi har också genom\r\nbeslutet om rehabiliteringsförmåner gett ett ökat\r\nincitament att verkligen hålla människor kvar i\r\narbete. Detta är alltså mycket bra reformer. Det\r\nkommer nog också att visa sig på sikt.</pre><pre>Anf. 12  BERITH ERIKSSON (v) replik:</pre><pre>Fru talman! Vi skulle kanske kunna stå i timmar här\r\ni kammaren och tala om huruvida vi har råd eller\r\ninte råd. Jag anser att vi inte har råd att ta bort\r\ndelpensionen. Jag tillsammans med många andra\r\nanser att det blir dyrare för samhället.</pre><pre>Sedan till karensdagar. Ja visst, jag är frisk och\r\ndrabbas inte av karensdagar. Jag har ingenting\r\nemot att betala till en föräldraförsäkring fastän jag\r\naldrig haft möjlighet att utnyttja en sådan. Mina\r\nbarn kanske kan göra det. Jag är beredd att betala\r\ntill en sjukförsäkring fastän jag inte utnyttjar den,\r\neftersom jag anser att det är tillräckligt bra att jag\r\nfår vara frisk. Det förändrar inte läget för dem som\r\nverkligen drabbas av karensdagar. Det är de som\r\nhar arbeten eller sjukdomar som gör att de behöver\r\nvara borta mer från jobbet än vad exempelvis jag\r\nbehöver. Jag förstår inte riktigt den koppling som\r\nGullan Lindblad här gör.</pre><pre>När det gäller möjlighet att ytterligare kunna\r\nstanna hemma och vårda handikappat barn och\r\nnärståendevården ger jag min éloge, och jag tycker\r\natt det är bra. Däremot anser jag att det är\r\notidsenligt att en sambo skall vara tvungen att gifta\r\nsig för att kunna vara hemma och vårda ett\r\nhandikappat barn.</pre><pre>Anf. 13  GULLAN LINDBLAD (m) replik:</pre><pre>Fru talman! Berith Eriksson och jag har olika\r\nuppfattningar när det gäller delpensionen. Här kan\r\nvi debattera i timmar utan att komma till samma\r\nståndpunkt. Jag hävdar fortfarande att vi skall\r\nvärna om de försäkringar som är alldeles\r\nnödvändiga för människors sociala trygghet, och då\r\nfår vi kanske sortera bort det som är litet mer av en\r\nguldkant, som i och för sig är bra, men som vi i\r\ndagens läge inte har råd med. Det kommer att bli\r\nen besparing på sikt.</pre><pre>När det gäller karensdagar vill jag säga, även om\r\nförslaget egentligen inte ligger på bordet i dag, att\r\ndet naturligtvis kommer att införas ett\r\nhögriskskydd för dem som är ofta och\r\nåterkommande sjuka, t.ex. den som har migrän\r\nofta. Med läkarintyg skall man då kunna visa att så\r\när fallet, och på det sättet skall man inte behöva få\r\nnågon karens.</pre><pre>Generellt sett anser regeringen och\r\nutskottsmajoriteten att det är viktigt att avgifter\r\noch förmåner i fortsättningen kommer att stå i\r\nbättre överenstämmelse med varandra. Därmed är\r\ninte sagt att vi alla, både Berith Eriksson och jag,\r\ninte solidariskt skulle vara med att betala\r\nförsäkringen. Men i dag råder en väldig divergens\r\ninom socialförsäkringssystemet, där man inte får ut\r\nnågonting. Det gäller också\r\nsjukförsäkringssysstemet för dem med verkligt låga\r\ninkomster. Det menar vi att man skall åtgärda.</pre><pre>När det gäller frågan om ersättning vid\r\nsamboendeförhållanden är det bara att läsa på s. 43\r\ni utskottsbetänkandet. ''Som framgår ovan''-- dvs.\r\nenligt vad som sagts i betänkandet -- ''likställs med\r\nen förälder vid rätt till tillfällig föräldrapenning den\r\nsom föräldern sammanbor med under\r\näktenskapsliknande förhållanden.'' Det som\r\nefterfrågas är alltså redan infört. Det som Berith\r\nEriksson eftersträvar är homosexuella sambors rätt\r\ntill ersättning. Det pågår, som jag förut sade, en\r\nutredning som ser på frågan om registrerat\r\npartnerskap för homosexuella. Jag skall inte i\r\ndagens debatt säga någonting om vad den\r\nutredningen kommer att föreslå.</pre><pre>Talmannen anmälde att Berith Eriksson anhållit att\r\ntill protokollet få antecknat att hon inte ägde rätt\r\ntill ytterligare replik.</pre><pre>Anf. 14  LEIF BERGDAHL (nyd)replik:</pre><pre>Fru talman! Jag vill beröra ämnet karensdagar. I\r\ndagens nummer av Svenska Dagbladet intervjuas\r\nstatssekreteraren i socialdepartementet Göran\r\nRådö. Han uppger att regeringen kommer att\r\ngenomföra förslaget om karensdagarna.\r\nDepartementet arbetar för fullt med detta, men det\r\nblir litet senarelagt eftersom det finns en del\r\ntekniska komplikationer.</pre><pre>Om regeringen skall genomföra förslaget om\r\nkarensdagar måste det finnas en majoritet i\r\nriksdagen, och det finns inte någon sådan\r\nmajoritet. Vi i Ny demokrati kommer inte att rösta\r\nför några karensdagar, och det har vi sagt\r\nupprepade gånger. Vår extra partistämma fattade\r\nbeslut om detta i februari i våras. Vi har lagt fram\r\nvårt eget förslag, och jag tycker att Gullan Lindblad\r\nskulle titta noga på det förslaget och se till att\r\ndepartementet slutar att arbeta med förslaget om\r\nkarensdagar, eftersom det inte kommer att gå\r\nigenom.</pre><pre>Vi kan diskutera om summorna och procenttalen\r\nosv., men jag tror att vårt förslag utgör ett gott\r\nunderlag för att lösa hela biten med arbetsskador,\r\nvård av sjukt barn, ersättning vid arbetslöshet,\r\ngarantilön m.m. Detta är ett omfattande förslag\r\nsom löser en mängd problem inom detta område.\r\nDet borde startas en diskussion om förslaget. Jag\r\ntror att vi har goda möjligheter att komma överens.\r\nVi brukar ju annars komma överens.</pre><pre>Anf. 15  GULLAN LINDBLAD (m) replik:</pre><pre>Fru talman! Som jag redan tidigare har sagt finns\r\ndet inte något förslag om karensdagar på bordet. Vi\r\nkommer säkert att kunna ha kontakt med varandra\r\nfrån alla partier i den frågan, om det nu kommer ett\r\nförslag, vilket det gör enligt regeringens\r\nproposition. Jag skall inte vidare orda om det. Det\r\när viktigt att vi ser på alla förslag.</pre><pre>När det gäller dagens debatt vill jag slutligen säga,\r\nfru talman, att det är viktigt att regering och riksdag\r\när ansvarsfulla när det gäller utformandet av inte\r\nminst de stora socialförsäkringssystemen.</pre><pre>Vi måste veta att vi har råd att betala dem. I ett\r\nvanligt hushåll får vi suga på ramarna när vi har\r\nvarit litet lössläppta och köpt det som vi inte skulle\r\nha gjort. I Svea rike har det tidigare varit så att man\r\nbara har höjt skatten. Den tiden är förbi. Vi kan\r\ninte fortsätta med skattehöjningskarusellen. Nu\r\nmåste vi spara i de offentliga utgifterna.</pre><pre>Det är viktigt att de förmåner som vi genomför och\r\nsom vi behåller är finansierade till alla delar. Det\r\nhar det varit litet si och så med under den\r\nsocialdemokratiska regeringsepoken.</pre><pre>Anf. 16  LEIF BERGDAHL (nyd) replik:</pre><pre>Fru talman! Jag konstaterar att vår\r\nsjukvårdsminister, som tillika är biträdande\r\nsocialminister, är sjuk i dag. Då hade det varit\r\npassande att socialministern själv hade infunnit sig\r\nhär. Jag misstänker att det är han som är spindeln i\r\nnätet i fråga om detta med karensdagar. Vi,\r\nModeraterna, Kristdemokraterna och kanske\r\nCentern har nog ganska många gemensamma\r\nåsikter om detta. Jag bara konstaterar det.</pre><pre>Anf. 17  BÖRJE NILSSON (s):</pre><pre>Fru talman! Den här debatten handlar om\r\nsocialförsäkringens inriktning och anslag. Den\r\nborgerliga majoriteten gör helt klart att den\r\nsvenska välfärdspolitiken skall läggas om, precis\r\nsom Doris Håvik har påpekat. Det är värt att\r\nnotera.</pre><pre>Stat och kommun skall koncentrera sig på de\r\nuppgifter som ingen annan kan sköta, säger man\r\nockså i årets finansplan. En omfattande\r\nnedrustning i offentlig verksamhet inleds därför.\r\nNedrustningen som vi beslutade om här i riksdagen\r\nföljs upp konsekvent och hårt i kommuner och\r\nlandsting. Det upplever vi varje dag. Systemskiftet\r\när i full gång. Där skingrar man också viktiga och\r\ngemensamma resurser.</pre><pre>De borgerliga partierna har med detta\r\ntillkännagivit sin avsikt att frånträda den generella\r\nvälfärdspolitiken. De gör det framför allt av\r\nideologiska skäl. Folkpartiet medverkar i detta. Vi\r\nkan notera att så sker, Sigge Godin. Det är\r\nsensationellt med hänsyn till Folkpartiets tidigare\r\nbekännelse till den generella trygghetspolitiken.</pre><pre>Vi socialdemokrater accepterar inte en utveckling i\r\nden riktning som regeringen och\r\nutskottsmajoriteten anvisar. Vi menar i stället att\r\nrättvisa, solidaritet och frihet också i framtiden\r\nskall karakterisera reformarbetet inom\r\nvälfärdspolitiken.</pre><pre>Det mest utmärkande för svensk välfärdspolitik är\r\natt den omfattar alla på lika villkor och inte bara de\r\nsämst ställda, som regeringen säger. Det är också\r\natt den finansieras solidariskt och att den styrs\r\ndemokratiskt. Den är i allt väsentligt ett\r\ngemensamt samhällsansvar. Man skall inte kunna\r\npeka ut någon särskild person eller grupp, utan alla\r\nomfattas av trygghetsfrågorna. Alla medborgare\r\nskall ha ekonomisk trygghet och social service och\r\nvård vid behov. Det minskar också klyftorna i\r\nsamhället.</pre><pre>Den svenska välfärdspolitiken har av dessa skäl\r\nmed rätta vunnit internationellt erkännande. Det\r\nmärkliga i dag är, att när andra länder tar efter den\r\nsvenska modellen och studerar den svenska\r\nsocialförsäkringen, går den här regeringen motsatt\r\nväg, nämligen högerpolitikens väg.</pre><pre>Till de mest uppseendeväckande nedskärningarna\r\nhör bl.a. förslaget om införande av karensdagar.\r\nMan envisas tydligen med att det skall komma ett\r\nsådant förslag. Ingen ersättning skall alltså få\r\nbetalas ut under de två första dagarna vid ett\r\nsjukdomsfall. Karensdagar skapar ekonomiska\r\nklyftor i samhället. Det skulle också drabba vissa\r\ngrupper mycket hårt. Det gäller dem som är mer\r\nutsatta än andra i arbetslivet, t.ex. i\r\nlivsmedelsbranschen och inom vården. Framför allt\r\nbarnfamiljer, låginkomsttagare och kvinnor\r\nkommer alldeles speciellt att drabbas av detta. Det\r\ngäller även löntagare med nedsatt arbetsförmåga\r\nsom har tunga arbeten och jobbar i dåliga\r\narbetsmiljöer.</pre><pre>Både LO och TCO har räknat på detta. Effekterna\r\nkan för en LO-medlem uppgå till 4 000 kr./år. Det\r\när naturligtvis oerhört kännbart. Det är en rejäl\r\nförsämring som drabbar enskilda människor. Vi\r\nmenar att karensdagar i sjukförsäkringen innebär\r\nen nedskärning som är djupt orättvis.</pre><pre>Samtliga fackliga centralorganisationer, liksom\r\nlandets handikapporganisationer, har framfört\r\nskarpa protester mot förslaget. Vi\r\nsocialdemokrater har stor förståelse för den oro\r\nsom många känner. Det är god ekonomi att få sköta\r\nsin hälsa. Det är god ekonomi för den enskilde och\r\nför landet att kunna vara hemma och sköta sin hälsa\r\nnär man är sjuk. Det är oerhört viktigt. Då kan man\r\nåterhämta sig mycket snabbare. Därför avfärdar vi\r\ndetta förslag.</pre><pre>Det har varit samstämmiga protester mot\r\nkarensdagar, som jag sade. Jag kan inte finna någon\r\nsom har backat upp det här förslaget. Regeringen\r\nborde redan här ha insett att detta förslag inte är\r\nacceptabelt. Därför borde man dra tillbaka det.</pre><pre>I statsverkspropositionen i januari presenterade\r\nman detta och sade att det skall införas den 1\r\njanuari 1993. Det har tydligen varit en diskussion\r\nfram och tillbaka om när man skall lägga fram\r\npropositionen och vad den skall innehålla. Vi vet\r\nännu inte hur det skall bli.</pre><pre>I kompletteringspropositionen läser vi nu att det\r\nkommer ett förslag till hösten, men det skall först\r\nut på remiss. Det är välbetänkt att höra\r\narbetsmarknadens parter och att ta in skriftliga\r\nremissvar från dem. Min fråga till Sigge Godin är:\r\nTänker man sedan i regeringen ta hänsyn till dessa\r\nremissvar? Det är oerhört viktigt. Vi vet alla vad\r\narbetsmarknadens parter -- de som är mest berörda\r\nav detta -- hittills har sagt. Det skall bli intressant\r\natt se om man verkligen lyssnar på\r\nremissinstanserna.</pre><pre>Det krävs förändringar inom\r\nsocialförsäkringssystemet. Det är vi också\r\ninförstådda med. Men man måste gå varsamt till\r\nväga och följa vissa principer. De förändringar som\r\nmåste vidtas för att hålla kostnaderna nere och för\r\natt göra verksamheten effektivare måste slå\r\nrättvist. Det är detta som är viktigt. Karensdagar\r\nslår oerhört hårt mot vissa grupper,t.ex. de mest\r\nutsatta i tunga arbeten. Därför avvisar vi detta\r\nföslag.</pre><pre>Den socialdemokratiska regeringen inledde ett\r\nomfattande och framsynt arbete för en reformering\r\npå välfärdspolitikens område. Vi vill utveckla\r\narbetslinjen. Det hör till det viktigaste. Genom att\r\nminska antalet långtidssjukskrivningar och\r\nförtidspensioneringar, genom förebyggande\r\nåtgärder i arbetsmiljön och genom rehabilitering\r\nvill vi förbättra människors livskvalitet och minska\r\nutgifterna i sjukförsäkringen.</pre><pre>Vi menar att det är den vägen som är den riktiga.\r\nDet är den vägen man måste gå -- aktiva insatser,\r\nrehabilitering, förbättring av arbetsmiljön och\r\nmycket annat -- inte göra orättvisa nedskärningar\r\nav det slag som regeringen nu föreslår. Vi\r\nunderkänner därför dess förslag.</pre><pre>Fru talman! Jag vill med detta yrka bifall till vår\r\nreservation 2.</pre><pre>Anf. 18  SIGGE GODIN (fp):</pre><pre>Fru talman! I regeringens budgetproposition anges\r\natt utgångspunkten för välfärdspolitiken skall vara\r\natt den skall gynna alla men betyda mest för de\r\nensamma, de handikappade och sjuka och särskilt\r\nta hänsyn till behoven för dem som inte själva kan\r\nuppnå en rimlig standard.</pre><pre>Staten har det yttersta ansvaret för att alla\r\nmedborgare ges en grundläggande trygghet vid\r\narbetslöshet, sjukdom, ålderdom och handikapp.\r\nDessa insatser skall finansieras gemensamt, och\r\nmedborgarna skall betala efter förmåga.</pre><pre>Jag har många gånger här i kammaren tagit upp att\r\nutgiftsökningarna inom inte minst sjukförsäkringen\r\nhar trängt tillbaka andra mycket angelägna behov,\r\nexempelvis satsningar på att förbättra levnadsnivån\r\nför de handikappade. Trots de ökade kostnaderna\r\nhöjs vårdbidraget för vård av handikappade barn.\r\nEfter flera års krav från Folkpartiet kan nu\r\nvårdbidraget skrivas upp till två och ett halvt\r\nbasbelopp, samtidigt som det också görs\r\nförbättringar i merkostnadsersättningen.</pre><pre>Fru talman! Jag noterar med tillfredsställelse att en\r\nenig riksdag har accepterat regeringens förslag i\r\ndenna del.</pre><pre>Fru talman! Det är nödvändigt att komma till rätta\r\nmed såväl de samhällsekonomiska som de\r\nstatsfinansiella obalanserna. Det behövs därför en\r\nsystematisk och långsiktig plan för att minska de\r\noffentliga utgifternas andel av BNP. För\r\nsocialförsäkringarna innebär detta en inriktning på\r\natt öka inslaget av självrisk för olika förmåner. Det\r\när också väsentligt att på olika sätt öka sambandet\r\nmellan avgifter och förmåner.</pre><pre>Regeringen föreslår därför att två karensdagar skall\r\ninföras i sjukförsäkringen. Därmed höjs\r\nersättningen den tredje dagen från 75 % till 90 %.\r\nGenom ett högkostnadsskydd skall särskilt utsatta\r\nskyddas. För att inte det skall råda någon\r\ntveksamhet, vill jag också påminna om att\r\narbetsgivaravgiften skall höjas i motsvarande mån.</pre><pre>Ett förslag om karensdagar kommer att presenteras\r\nför riksdagen senare i höst, när förslaget har\r\nremissbehandlats. Det är bra att Börje Nilsson\r\ntycker att det är en riktig åtgärd att skicka ut\r\nförslaget på remiss. Det har varit litet si och så\r\nunder den förra regeringens tid vad som har\r\nremissbehandlats och inte.</pre><pre>Och självklart, Börje Nilsson, värderar vi de\r\nremissvar som kommer in. Man skulle aldrig\r\nkomma på tanken att skicka ut en remiss, om man\r\ninte avsåg att ta del av svaren. De skall självfallet\r\nvärderas och ställas i relation till de ekonomiska\r\nrealiteter som landet befinner sig i.</pre><pre>I dagens betänkande redovisas också regeringens\r\nförslag till förbättringar vid ersättning för\r\nnärståendevård. Regeringen föreslår att ersättning\r\nskall kunna medges även om den sjuke inte får sin\r\nvård i hemmet eller i annan enskild bostad. Det\r\ntycker jag är en utmärkt förbättring.</pre><pre>Fru talman! Beträffande andra förändringar som\r\nföreslås vill jag säga att delpensionen har\r\ndebatterats här och att andra talare kommer att ta\r\nupp frågorna kring föräldraförsäkringen. Förslag\r\nom ändrade läkemedelskostnader kommer att\r\nbehandlas av kammaren vid en senare tidpunkt.</pre><pre>I fråga om socialförsäkringsadministrationen följer\r\nregeringen upp de tidigare beslutade åtgärderna,\r\nvilka tillsammans med de förslag som utskottet\r\nlägger i dag kommer att innebära en sänkning av\r\nohälsotalet och ett vidare arbete med att reducera\r\nlångtidssjukskrivningar och förtidspensionering.</pre><pre>Med anledning av Ny demokratis krav på\r\navveckling av FAS 90 kan jag informera kammaren\r\nom att regeringen nyligen beslutat att skrinlägga\r\nFAS 90. De medel som anvisats i budgeten för\r\ndatautrustning vid kassorna krävs oavsett om\r\nFAS 90 avvecklas eller inte. Någon besparing i\r\nmiljardklassen, som Ny demokrati påstår, blir alltså\r\ninte fallet.</pre><pre>Fru talman! Så över till kommentarerna till\r\noppositionens motioner och reservationer.\r\nSocialdemokraterna uppger i sin motion, som\r\nBörje Nilsson poängterade, att den\r\nsamhällsekonomiska utvecklingen i och för sig kan\r\nkräva omprövning av såväl regler som organisation\r\nför att hålla kostnaderna nere och för att göra\r\nverksamheten effektivare.</pre><pre>Den socialdemokratiska regeringens reformarbete\r\nskall fullföljas med kraft, säger man. Den\r\nargumentationen utmynnar i att det är angeläget att\r\nfortlöpande följa systemens utveckling vad gäller\r\nkostnader, fördelningseffekter och risk för\r\nresursläckage.</pre><pre>Vi konstaterar att av det ekonomiska ansvaret för\r\nsamhällsekonomin syns inte ett spår.\r\nSocialdemokraterna nöjer sig med att följa\r\nutvecklingen. Att medverka till några som helst\r\nbesparingar som drabbar folkflertalet låter sig inte\r\ngöras med socialdemokratisk politik. Men vad det\r\nhandlar om när man skall göra stora besparingar är\r\nju att alla måste bidra.</pre><pre>Införande av två karensdagar skulle, säger\r\nSocialdemokraterna, drabba låginkomsttagare och\r\nkvinnor samt löntagare med tunga arbeten och\r\ndåliga arbetsmiljöer. Några sådana tankar hade\r\nSocialdemokraterna uppenbarligen inte när\r\nsjuklön infördes och ersättningen sänktes till 75 %\r\nde tre första sjukdagarna. Att besparingar måste\r\ngöras även i sjukförsäkringen borde väl stå klart\r\nefter de prognoser som redovisades i fredags i\r\nkompletteringspropositionen. Det skulle vara\r\nintressant att höra Börje Nilssons kommentarer till\r\ndet ekonomiska läget.</pre><pre>I Vänsterpartiets argumentation talas om att\r\nkarensdagar gynnar arbetsplatser med hög\r\nkorttidsfrånvaro. Om besparingen av\r\nkarensdagarna dras in till staten, kan väl rimligen\r\ninte den enskilda arbetsplatsen gynnas av detta.</pre><pre>Låt mig också säga att Vänsterpartiet kräver att\r\nkompensationsnivån i sjukförsäkringen skall\r\nåterställas. Att sänka ersättningen till maximalt 5,5\r\nbasbelopp, som Vänsterpartiet föreslår, innebär\r\ninte att statskassan kompenseras. Den ekonomiska\r\nberäkningen verkar mera vara gripen ur luften än\r\nutgöra någon övertänkt ekonomisk kalkyl.</pre><pre>Från Ny demokratis sida talas om att ett nytt\r\nanslagssätt skall tillämpas vid\r\nlångtidssjukskrivningar. Partiet anser att de verkligt\r\nsjuka skall sjukpensioneras och därmed avföras ur\r\nrehabiliteringssystemet. Samtidigt skall\r\nsjukpenningen sänkas till 70 % av lönen för de\r\nlångtidssjukskrivna.</pre><pre>Fru talman! Tidigare år har riksdagen varit helt enig\r\nom att med alla medel rehabilitera långtidssjuka, så\r\natt de kan komma tillbaka till förvärvslivet. I Ny\r\ndemokratis Sverige klämmer man åt de\r\nlångtidssjuka och förpassar dem till\r\npensionssystemet. Det är något nytt här i\r\nriksdagen.</pre><pre>Fru talman! Vid en genomgång av\r\nSocialdemokraternas motion om den ekonomiska\r\npolitiken finner jag ingenting av den ekonomiska\r\ninsikt som syntes växa fram i samband med att\r\nsjuklön och sänkt ersättningsnivå infördes i fjol. Nu\r\nfinns enbart ett oppositionsparti som seglar i\r\nmedvind genom att inbilla medborgarna att höjda\r\nskatter, ökade socialförsäkringskostnader och\r\nobefintlig tillväxt ger Sverige bättre\r\nkonkurrenskraft och ökad sysselsättning.</pre><pre>I Långtidsutredningen som presenterades i dagarna\r\nfinns ingenting av den ohämmade utgiftslusta som\r\nSocialdemokraterna hänger sig åt. Ni tycker\r\ntydligen att utgifterna och socialförsäkringarna\r\nskall få fortsätta i samma rasande takt. Man nöjer\r\nsig med att följa utvecklingen. Vad innebär det att\r\nfölja utvecklingen, Börje Nilsson? Ni litar på att\r\nregeringen och övriga partier i riksdagen tar det\r\nekonomiska ansvaret för landet. Då är det klart att\r\nman kan sitta med armarna i kors och följa\r\nutvecklingen.</pre><pre>Fru talman! Jag nöjer mig med detta tills vidare.\r\nJag ber att få yrka bifall till utskottets hemställan i\r\ndessa avsnitt och avslag på reservationerna och\r\nmeningsyttringen.</pre><pre>Anf. 19  BÖRJE NILSSON (s) replik:</pre><pre>Fru talman! Sigge Godin säger att man skall rätta\r\nsig efter remissinstanserna när det gäller\r\nkarensdagar. Det är naturligtvis värdefullt. Jag drar\r\nden slutsatsen att om de säger nej, läggs inte något\r\nförslag om karensdagar fram. Det är den slutsats\r\njag drar av debatten. Vi kommer naturligtvis att\r\nfölja detta. Det skulle ha varit värdefullt om man\r\nhade skickat också förslaget om delpension på\r\nremiss. Det är synd att det inte har gjorts. Det\r\nborde ha skett innan förslaget lades fram för\r\nriksdagen. Det är också ett genomgripande förslag.</pre><pre>I denna debatt förs ofta fram att man vill ordna upp\r\nekonomin. Den socialdemokratiska regeringen\r\ngjorde mycket viktiga förändringar tidigare för att\r\nkorrigera den ekonomiska obalans som fanns. Jag\r\nvill också säga att vi hade ett ganska bra\r\nutgångsläge i fjol höstas.</pre><pre>Den enda vägen, som man nu går, leder rakt in i\r\nkrisen. Det ser vi varje dag. Den går rakt in i krisen\r\nså det brakar om det. Det gynnar framför allt rika.\r\nVi hörde av Gullan Lindblad att det är de sämst\r\nställda, de svaga grupperna som skall drabbas. De\r\nfår ta på sig detta, medan man i stället gynnar de\r\nrika grupperna.</pre><pre>Sigge Godin säger att det inte räcker med att följa\r\nutvecklingen och att kostnaderna rasar i väg mycket\r\nsnabbt. Men i stället för att göra ingrepp i\r\nsocialförsäkringarna med karensdagar, måste man\r\nfölja den linje vi valde 1990 och 1991. Vi lade då\r\nfast ett helt program, där arbetslinjen framhölls. På\r\ndet sättet får man verkligen ner antalet\r\nlångtidssjukskrivningar och förtidspensioneringar.\r\nDet är den vägen man måste gå, genom att sätta in\r\nen aktiv rehabilitering. Det är realistiska och riktiga\r\nåtgärder. Det är beklagligt att man inte driver\r\ndenna linje hårdare utan nu går in för\r\nnedskärningar i sjukförsäkringen i form av\r\nkarensdagar. Det är en beklaglig linje som vi inte\r\nställer upp på.</pre><pre>Anf. 20  SIGGE GODIN (fp) replik:</pre><pre>Fru talman! Jag har inte sagt att vi skall rätta oss\r\nefter remissvaren när det gäller karensdagarna,\r\nBörje Nilsson. Det finns ingen regering i detta land\r\nsom någonsin har rättat sig efter alla remissvar. Vad\r\nman skall göra är att värdera remissvaren. Det är\r\ndärför vi skickar ut frågan på remiss. Sedan\r\nvärderar vi resultatet, och vi tar det ekonomiska\r\nansvaret.</pre><pre>Börje Nilsson fortsätter på samma tema som Doris\r\nHåvik, att det är de svaga som drabbas. Om det inte\r\nfinns en stabil ekonomi i landet, drabbas de svaga.\r\nFör att det inte skall bli verklighet måste vi,\r\nfolkflertalet, hjälpa till litet på marginalen. Gullan\r\nLindblad sade att det handlade om 2 %. Det är så\r\nmycket vi måste hjälpa till att samla in, för att rädda\r\nde svaga i vårt välfärdssamhälle, så att vi kan ha en\r\ngenerell välfärd. Uppfattningen att vi skall ha en\r\ngenerell välfärd delar vi alla.</pre><pre>Börje Nilsson talar om att Socialdemokraterna lade\r\nfast ett helt program. Det handlade om\r\narbetslinjen, rehabilitering, sjuklön och sänkt\r\nersättningsnivå. Då fanns det inga delade meningar\r\nom att det var den vägen man skulle gå. Min fråga\r\när fortfarande: Varför tänker ni inte på att en\r\nsänkning av ersättningsnivån drabbar så hårt, när ni\r\nkritiserar ett eventuellt införande av karensdagar,\r\noch säger att det drabbar på ett oskäligt sätt? Vi\r\nkommer säkert tillbaka till den debatten senare i\r\nhöst.</pre><pre>Låt mig tala om för Börje Nilsson, om han inte har\r\nförstått det, att den sänkning av ersättningsnivån\r\nsom vi var överens om och som vi har i dag innebär\r\ntre kvarts dag. Till detta skall man lägga drygt en\r\nhel dag. Det kan inte vara en katastrof för\r\nkorttidssjuka människor att avstå den marginella\r\ndelen. Jag betvivlar att det handlar om några 4 000\r\nkr., som Börje Nilsson försöker få det till.</pre><pre>Samtidigt finns det skäl att fråga Börje Nilsson om\r\ninte välfärden gäller för de långtidssjuka och de\r\nhandikappade, om man inte skall se till att de har\r\ntrygghet och en god vård och kommer tillbaka till\r\njobbet, som ni talar om. Då måste vi se till att\r\nekonomin fungerar. Det kanske finns skäl att ta en\r\nekonomisk debatt och försöka ägna den åt hur vi\r\nskall kunna samla ihop resurser som gör att\r\nvälfärdssamhället fungerar och kan byggas ut. Tack\r\noch lov kommer ett förslag i höst som gäller de\r\nhandikappade, det glömda Sverige, de som inte\r\nnågon värnat om tidigare. Låt oss hjälpas åt att höja\r\nstandarden för de människorna, som verkligen är\r\npå livets skuggsida, i stället för att gräva ner oss i\r\nlånga debatter om huruvida korttidssjuka\r\nmänniskor skall avstå en mycket liten del för att\r\nklara välfärdssamhället och ekonomin och få\r\ntillbaka jobben och sysselsättningen för de\r\narbetslösa.</pre><pre>Anf. 21  BÖRJE NILSSON (s) replik:</pre><pre>Herr talman! Sigge Godin säger att folkflertalet\r\nskall hjälpa till att få ner kostnaderna för\r\nsocialförsäkringen. Men karensdagar drabbar ju\r\nalldeles speciellt de svaga, utsatta grupperna.\r\nOckså de handikappade, som Sigge Godin\r\nåberopade här, drabbas. Det finns många\r\nhandikappade med allergier och andra besvär som\r\nmåste vara hemma från jobbet ofta. De kommer att\r\ndrabbas av detta, det är helt klart. Den allmänna\r\npolitik som regeringen för gynnar på olika sätt\r\nandra grupper, de rika och förmögna. Det är en\r\norättvis fördelningspolitik.</pre><pre>Skall man hålla kostnaderna nere krävs aktiva\r\ninsatser, men inte av det slag som de åtgärder ni nu\r\ngenomför. Det program vi lade fram var realistiskt\r\noch bra. Där ingick rehabilitering. På det sättet kan\r\nmänniskorna återföras till arbetslivet, och det är\r\noerhört viktigt att det kan ske.</pre><pre>Detta är en oerhört viktig fråga även för folkhälsan.\r\nDet är väsentligt att människor verkligen har råd att\r\nvara hemma när de är krassliga. Det är ekonomiskt\r\nvettigt för samhället att man verkligen kan stanna\r\nhemma när man känner sig dålig. På det sättet kan\r\nman komma tillbaka mycket snabbare till\r\narbetslivet och ge mer. Det är arbetslinjen via\r\nrehabilitering man skall gå och inte via de orättvisa\r\nnedskärningar som regeringen nu gör.</pre><pre></pre><pre>Anf. 22  SIGGE GODIN (fp) replik:</pre><pre>Herr talman! Låt mig börja med en fråga som är\r\nmycket intressant. Börje Nilsson säger att man skall\r\nha råd att vara hemma när man är sjuk. Jag skulle\r\ngärna vilja veta varifrån det argumentet har\r\nkommit. Det använde ni inte när det gällde att\r\nsänka ersättningsnivån till 75 % för de tre första\r\ndagarna. Sedan mötte vi det argumentet ute i\r\nsamhället.</pre><pre>Varför löper inte Börje Nilsson linan ut och säger\r\natt ni bedömde frågan fel, att ni inte heller vill ha\r\nen sänkt ersättningsnivå, därför att man då inte har\r\nråd att vara sjuk? Ni har aldrig antytt det, utan ni\r\nhar bara konstaterat att ni måste göra de här\r\nbesparingarna, och då var ni glada över att bl.a.\r\nFolkpartiet var berett att ställa sig bakom dem. Vi\r\ntycker att det var rätt väg att gå, också att införa\r\nsjuklön. Argumentet håller inte, dvs. att människor\r\ninte skulle ha råd att vara hemma därför att de\r\nkorttidssjukskrivna drabbas, som Börje Nilsson nu\r\nsäger, av två karensdagar.</pre><pre>Låt mig återigen poängtera att det skall göras\r\nundantag för kroniker. Det görs i dag, och det finns\r\ninget skäl att ta tillbaka det beslutet. Det skall\r\nfinnas ett högkostnadsskydd, så att man inte\r\ndrabbas oskäligt. Det finns i dag. Vi har inga delade\r\nmeningar på den punkten.</pre><pre>Det räcker inte, Börje Nilsson, att sitta med\r\narmarna i kors och tro att utvecklingen löser det här\r\nproblemet. Vi måste gå vidare. Arbetslinjen skall\r\ngälla. Rehabiliteringen skall skötas och utvecklas.\r\nArbetsmiljöerna skall förbättras. Men det räcker\r\ninte. Folkflertalet måste också på marginalen\r\nhjälpa till att skapa ekonomi för att fortsätta det här\r\nviktiga arbetet för framför allt de långtidssjuka och\r\nförbättra också för de svaga grupperna i samhället.\r\nDet är den vägen som vi vill gå.</pre><pre>Jag trodde, Börje Nilsson, när ni förstod att man\r\nmåste införa sjuklön och sänka ersättningsnivån,\r\natt ni hade fattat att det är den vägen som man\r\nmåste gå för att klara de enormt stora utgifter som\r\nvi har i vårt socialförsäkringssystem. Tydligen var\r\ndet en sak som ni förstod när ni satt i\r\nregeringsställning, men i dag har ni lämnat det\r\ndärhän och tycker att det är lugnt och fridfullt att\r\nsitta med armarna i kors och säga att vi får studera\r\nutvecklingen. Utvecklingen går med rasande fart åt\r\nfel håll.</pre><pre>Förste vice talmannen anmälde att Börje Nilsson\r\nanhållit att till protokollet få antecknat att han inte\r\nägde rätt till ytterligare replik.</pre><pre>Anf. 23  BIRGITTA DAHL (s):</pre><pre>Herr talman! I socialförsäkringsutskottets\r\nbetänkande nr 8 behandlas också anslagen till\r\nföräldraförsäkring och vårdbidrag för\r\nhandikappade barn i budgetpropositionen och i\r\nproposition 106 om förbättringar av vårdbidraget\r\noch förenklingar av regler för sjukpenning i\r\nsamband med föräldraledighet. Vi\r\nsocialdemokrater har redovisat vår uppfattning i\r\ntvå partimotioner, om rättvisa i socialförsäkringen\r\noch om socialpolitiken.</pre><pre>Låt mig, herr talman, först deklarera att vi är\r\növerens om förslagen om förbättrat vårdbidrag för\r\nhandikappade barn och om förenklingarna av\r\nreglerna för sjukpenning i samband med\r\nföräldraledighet. Men där upphör enigheten.</pre><pre>Dagens debatt förs naturligtvis med anledning av\r\nutskottets betänkande, men den förs också mot\r\nbakgrund av den senaste tidens debatt om de olika\r\nförslag till vårdnadsbidrag på bekostnad av\r\nbarnomsorgen och föräldraförsäkringen som\r\nregeringspartierna nu tvistar om och som djupt\r\noroar de unga familjerna. Den förs mot bakgrund\r\nav den växande proteströrelsen runt om i vårt land,\r\nmot de samlade effekterna av den sociala\r\nnedrustning som nu pågår och som drabbar\r\njämställdheten, barnen, kvinnorna och\r\nfamiljepolitiken mycket hårt. Den förs också mot\r\nbakgrund av de förslag och avsiktsdeklarationer om\r\nytterligare försämringar som redovisas i\r\nkompletteringspropositionen och regeringens\r\nförslag om den kommunala ekonomin.</pre><pre>Det är ingen överdrift att säga att regeringen och\r\nregeringspartierna är i färd med att i grunden\r\nförändra Sverige: bort från den generella\r\nvälfärdspolitiken, bort från folkhemmet, bort från\r\njämställdheten och världens bästa familjepolitik.</pre><pre>Det som nu pågår är någonting utomordentligt\r\nallvarligt. Det låg en genial tanke bakom Per Albin\r\nHanssons folkhemsbegrepp. Det var ett försök att\r\nordna livet i det moderna samhället på ett sådant\r\nsätt att varje människa skulle få möjlighet att, som\r\nHjalmar Branting en gång uttryckte det,\r\nförverkliga sina bästa stämningars längtan, därför\r\natt han eller hon levde i frihet och trygghet.</pre><pre>När folkhemstanken kombinerades med\r\njämställdhetspolitiken togs ytterligare ett mycket\r\nviktigt steg i riktning mot arbetet att försöka ordna\r\nlivet på ett mänskligt sätt i det moderna samhället.</pre><pre>Det är vi socialdemokrater som har byggt ut\r\njämställdheten och världens bästa familjepolitik.\r\nVi har gjort det för att kvinnorna skulle få ett bättre\r\nliv -- men också för männen och allra mest för\r\nbarnen. Det kan jag och andra kvinnor i min\r\ngeneration säga med en alldeles särskild känsla och\r\nstolthet över att vara socialdemokrater.</pre><pre>Jämställdheten och barnen var min generations\r\nstora projekt. Det var vi som gjorde revolt mot de\r\norättvisor som drabbade oss och våra mammor. Det\r\nvar vi som fick partiet och fackföreningsrörelsen att\r\nställa sig i spetsen för det reformarbete vi ville ha.</pre><pre>Vi krävde rätt till utbildning, arbete, egen skatt,\r\negen social trygghet, egen pension.</pre><pre>Vi krävde också respekt för det kvinnliga\r\nkulturarvet, för konsten att vårda och upprätthålla\r\nlivet.</pre><pre>Vi hade en vision om det fullvärdiga livet, där alla --\r\nmän och kvinnor, rika och fattiga -- kunde växa\r\nefter sin egenart och hjälpas åt, med barnen, på\r\njobbet, i facket, i samhällsarbetet.</pre><pre>Hela samhället skulle utformas med barnens behov\r\ni centrum. Varje unge skulle få den bästa starten i\r\nlivet. Och det samhället, där barnens behov är den\r\nsjälvklara utgångspunkten för hur vi ordnar liv och\r\narbete, där det kvinnliga kulturarvet respekteras,\r\ndär många kvinnor finns med bland beslutsfattarna,\r\nskulle bli ett bättre samhälle för alla. De män som\r\nlevde i ett sådant samhälle skulle bli bättre, friare,\r\nstarkare, varmare och modigare män.</pre><pre>Så tänkte vi. Och vi fick med oss männen, partiet\r\noch facket i det arbete som krävdes för att förändra\r\nsamhället.</pre><pre>På den tiden stod Folkpartiet på vår sida.</pre><pre>Vi har nu kämpat hela vårt liv med att förverkliga\r\nvår vision. Vi har ofta slitit hårt med\r\ndubbelarbete -- många av oss utan dagis och\r\nföräldraförsäkring -- men vi har burits av visionen\r\natt kunna ge våra barn och barnbarn chansen att\r\nleva det fullvärdiga liv som vi drömde om.</pre><pre>Det har skett en revolution i det svenska samhället\r\npå en generation. Svenska kvinnor är unika. De\r\narbetar mer, har mer makt och inflytande, men de\r\nföder också fler barn och är friskare än kvinnor i\r\nandra länder. Svenska män är unika i sitt sätt att ta\r\nansvar för familjen. Och svenska barn är unika; de\r\när friskare och lyckligare än barn i andra länder.</pre><pre>Man kan säga att det som har varit grundbulten i\r\nden här politiken är två saker, nämligen\r\nbarnomsorgen och föräldraförsäkringen, som är\r\nunika i sitt sätt att ge unga människor frihet att\r\nforma sina liv efter hur det passar dem och ta aktivt\r\nansvar för sina barn.</pre><pre>Det är ingen slump att det föds fler barn här än i\r\nnågot annat industriland. Det är ett uttryck för att\r\nunga människor har tyckt att det har känts tryggt att\r\nsätta barn till världen i det samhälle som vi har\r\nbyggt. Därför blir vi faktiskt utom oss när den\r\nborgerliga regeringen och dess likasinnade i\r\nkommunerna snyter jämställdheten och världens\r\nbästa familjepolitik framför näsan på våra barn och\r\nbarnbarn, när vi äntligen tyckte oss vara framme\r\nvid målet.</pre><pre>Nu när vi är nära målet -- full behovstäckning i\r\nbarnomsorgen -- börjar daghem stängas och\r\ndagmammor avskedas, trots att det finns barn som\r\nbehöver dem. I stället för att bygga ut det sista\r\nsteget i föräldraförsäkringen vill man stjäla pengar\r\nfrån den till ett vårdnadsbidrag som ingen ändå kan\r\nleva på och som inte hör hemma i modern\r\nfamiljepolitik.</pre><pre>Det blir kvinnorna som drabbas -- flerdubbelt. Det\r\när våra döttrar som förlorar dagisplatsen, och de\r\nskall nu behöva leva med samma eviga oro som vi.\r\nDet är våra barnbarn som far illa när barngrupper\r\nsplittras och flyttas om, när kvaliteten sjunker och\r\nnär föräldrarna tvingas till byten och provisorier.\r\nDet hade vi inte tänkt oss att behöva uppleva igen.</pre><pre>Regeringens planer på att betala vårdnadsbidraget\r\nmed pengar från föräldraförsäkringen eller\r\nbarnomsorgen innebär ett sabotage mot kvinnorna,\r\njämställdheten och rättvisan. Det förslag som är\r\nminst dåligt och som anses vara det som Bengt\r\nWesterberg står för innebär faktiskt att en\r\nensamstående lågavlönad mamma skulle förlora\r\n1 000 kr. i månaden när hon är föräldraledig. De\r\nandra partiernas förslag är mycket värre. Med\r\nmoderaternas förslag skulle en ensamstående\r\ntvåbarnsmamma förlora mer än 4 000 kr. i\r\nmånaden. Vi kommer att bekämpa denna politik\r\nmed alla medel. Vi vill bygga ut\r\nföräldraförsäkringen, höja barnbidraget och se till\r\natt alla barn får bra barnomsorg.</pre><pre>Det är också kvinnorna, gamla och unga, som\r\nkommer att förlora jobben med regeringens och de\r\nborgerliga kommunernas politik. Det är kvinnorna\r\nsom kommer att få ta hand om de barn, gamla och\r\nhandikappade som vi inte längre tar gemensamt\r\nansvar för. I spåret av regeringens politik växer det\r\nfram en armé av svarta dagmammor utan social\r\ntrygghet och pension.</pre><pre>Naturligtvis drabbas kvinnorna mycket hårt av\r\narbetslösheten, särskilt när de dessutom straffas\r\nmed att förlora dagisplatsen när de blir arbetslösa.\r\nKvinnorna drabbas värst av karensdagar, slopad\r\ndelpension och nedskärningarna i\r\nvuxenutbildningen.</pre><pre>Detta sammantaget kommer att leda till att många\r\nkvinnor åter blir så beroende av sina män att de inte\r\nkan välja fritt hur de skall leva. Det kommer även\r\natt leda till att vi återgår till det system där kvinnor\r\nblir fattigpensionärer mot slutet av livet. Det hade\r\nvi verkligen tänkt att få slippa föra vidare till nya\r\ngenerationer.</pre><pre>Jag vill också säga att männen med denna politik nu\r\nriskerar att förlora den nära kontakt med sina barn\r\nsom de äntligen har fått chansen till och att barnen\r\nkommer att förlora sina pappor.</pre><pre>Det här skulle inte vara möjligt om Folkpartiet\r\nhade stått fast vid den politik som man varit med\r\nom att genomföra. Men nu har Folkpartiet bytt\r\nsida, och nu hjälper Folkpartiet högerpartierna att\r\navskaffa och riva upp jämställdheten och världens\r\nbästa familjepolitik.</pre><pre>Herr talman! Vi socialdemokrater kommer inte att\r\nfinna oss i det som borgerligheten nu tar sig före. Vi\r\ntänker ta kampen en gång till för jämställdheten\r\noch för en familjepolitik som är bra för barnen, för\r\nkvinnorna och för männen. Därför säger vi nej till\r\nvårdnadsbidrag. Därför säger vi nej till\r\nförsämringar i barnomsorgen. Vi socialdemokrater\r\nvill ha en bra barnomsorg för alla barn. Vi vill\r\nfortsätta att bygga ut föräldraförsäkringen så fort\r\ndet finns ekonomiska förutsättningar för det. För\r\noss är en utbyggnad av föräldraförsäkringen den\r\nhögst prioriterade reformen.</pre><pre>Herr talman! Jag yrkar bifall till reservation 3 i\r\nsocialförsäkringsutskottets betänkande 8.</pre><pre>I detta anförande instämde Ines Uusmann (s).</pre><pre>Anf. 24  KARIN ISRAELSSON (c):</pre><pre>Herr talman! Jämställdhet och jämlikhet har varit\r\nmål som vi i vårt land har arbetat för att genomföra\r\nnär det gäller förhållandet mellan kvinnor och män.\r\nVi ser fortfarande stora brister när det gäller lika\r\nlön för lika arbete eller när det gäller ansvaret för\r\nfamiljens situation. Många kvinnor lever ensamma\r\nmed sina barn och får därigenom en tung börda för\r\nfostran och tillsyn.</pre><pre>Barnens möjlighet till kontakt med båda\r\nföräldrarna brister i många familjer som har\r\nseparerat. Det är barnen som far mest illa i dessa\r\nsituationer. Långa arbetsresor och stressande\r\narbetsuppgifter bidrar till att kvinnor i större\r\nutsträckning än män är sjukskrivna,\r\nförtidspensionerade och allmänt sjuka. Små\r\nmöjligheter att påverka sin arbetssituatuion bidrar\r\ntill denna utveckling. Man bör nog ställa frågan om\r\ndet är detta pris som den svenska kvinnan har fått\r\nbetala för sitt ekonomiska oberoende. Vad var det\r\nsom gick snett? Jo, jag tror att man inte tillräckligt\r\nmycket tog hänsyn till kvinnornas förutsättningar\r\noch behov.</pre><pre>När barnen väntas och föds lägger samhället ned\r\nåtskilliga resurser på att dels ge en god\r\nförebyggande vård, dels ge goda ekonomiska\r\nmöjligheter för att göra det möjligt för föräldrarna\r\natt umgås med sitt barn. Möjligheten att utnyttja\r\nföräldraförsäkringen före förlossningen utnyttjas\r\ntyvärr alltför sällan numera. Det var nog den\r\nmöjligheten som föresvävade dåtidens lagstiftare\r\nnär de i föräldraförsäkringen lade in möjligheten\r\natt ta ut föräldraförsäkring före förlossningen.</pre><pre>I Finland har man bundit upp en del av\r\nföräldraförsäkringen så att blivande mödrar får lov\r\natt ta igen sig under de fyra veckorna före\r\nförlossningen. Vad blev följden av detta? Jo,\r\nbarnens födelsevikt ökade. Mödrarna fick\r\nsamhällets stöd att få tid att vänta barn.</pre><pre>Att få barn är ingen sjukdom, som det ofta\r\nbetraktas som i vårt land, då ca 70 % av de blivande\r\nmödrarna sjukskrivs under månaden före beräknad\r\nförlossning. I Sverige har vi hinnit så långt att vi\r\ndelvis bortser från de biologiska förutsättningarna\r\nsom påverkar kvinnor vid graviditet och\r\nbarnafödande.</pre><pre>Varför väljer kvinnor deltidsarbete om anledningen\r\ninte är ett behov av att umgås med sina barn och\r\natt dessutom sköta hem och familj? Men även detta\r\nkommer ofta bort i dagens debatt rörande\r\nföräldraförsäkringen kontra vårdnadsersättningen.\r\nVi som ibland vågar föra fram dessa argument i\r\nnågon debatt betraktas av våra motståndare som\r\nmörkermän och reaktionära. Jag antar att Birgitta\r\nDahl kommer att bemöta detta. Men sanningen att\r\nsäga kan vi väl inte förneka att våra behov av barn\r\noch familj inte har fått en möjlighet att beaktas i\r\nden familjepolitik som har drivits av\r\nSocialdemokraterna ända sedan Alva Myrdals tid.\r\nHon glömde dock bort att alla arbeten inte är\r\npersonlighetsutvecklande och att alla inte ger större\r\ndelaktighet i samhällslivet. Vilket\r\nsamhällsengagemang orkar en uttröttad\r\nförortsmamma med tre barn och heltidsarbete\r\nmed?</pre><pre>Socialdemokraterna begraver sig i det förflutna.\r\nBirgitta Dahl gav i sitt anförande bakgrunden till att\r\nSocialdemokraterna står fast vid de förslag som de\r\nen gång har lagt fram. Det är möjligt att något av\r\ndet som var aktuellt i början av detta århundrade\r\nfortfarande kan äga stor giltighet. Men jag tror att\r\ndet är mycket viktigt att man också kan vara så pass\r\nklarsynt att man kan utvärdera det som har hänt\r\noch göra avsteg från uppfattningar som då gällde\r\nför att föra utvecklingen framåt. Om jag har tolkat\r\nBirgitta Dahl rätt är det en sanning som gäller en\r\ngång för alla oavsett hur samhället utvecklas och\r\noavsett hur resultatet blir av de förslag som en gång\r\nhar lagts fram. Det tror jag är en mycket farlig\r\ninställning i politiska sammanhang. Man måste\r\nfölja med den utveckling som sker och kunna göra\r\nförändringar, så att de krav som ställs i ett modernt\r\nsamhälle uppfylls.</pre><pre>Socialdemokraterna har helt bortsett från den\r\ngrupp av föräldrar vars största önskemål är att\r\nkunna ägna sin tid åt barnen men som inte har fått\r\nnågon som helst ersättning och erkänsla för det.</pre><pre>I dag är många kvinnor verkligen fattigpensionärer,\r\neftersom de har ägnat sitt liv åt vårdinsatser utan att\r\nsamhället har belönat dem på något sätt. Min\r\nförhoppning är att pensionsarbetsgruppen skall\r\nkomma till rätta med den situationen.</pre><pre>I den socialdemokratiska reservationen slås fast att\r\ndet har betytt en höjd ekonomisk standard för\r\nfamiljen att kvinnan arbetar. Inte med ett ord berör\r\nman det faktum att det är hart när omöjligt att klara\r\nen familj på en inkomst; något val har man inte\r\nhaft, utan det har inneburit stora ekonomiska\r\nuppoffringar om man valt att arbeta hemma med\r\nbarnen.</pre><pre>Jag kan däremot hålla med om att ett\r\nförvärvsarbete för många kvinnor innebär\r\nmöjligheter till personlig utveckling och större\r\ndelaktighet i samhällslivet. Det finns, som sagt,\r\nundantag.</pre><pre>Vi som arbetar i riksdagen har en privilegierad\r\nställning, men det är ändå inte många som tar\r\nriksdagsarbetsuppgifter om de har små barn\r\nhemma -- inte ens med en god barnomsorg och\r\nrelativt välordnad ekonomi. Man kan fråga sig\r\nvarför.</pre><pre>Om man läser den socialdemokratiska\r\nreservationen kan man spåra något slags förvåning\r\növer att regeringen arbetar för att införa\r\nvårdnadsersättning. Det var ju den frågan som\r\ngjorde att socialdemokraterna i valet 1988 fann\r\nbehov av att lova att förlänga föräldraförsäkringen,\r\noch man talade varmt och länge om den kvinnofälla\r\nsom vårdnadsersättningen skulle innebära. Det var\r\nett vallöfte som inte blev något annat än en\r\nmålsättning.</pre><pre>Att vi nu i regeringsställning försöker uppfylla vår\r\nmålsättning borde inte förvåna. Men det kanske\r\ngör det eftersom socialdemokraterna från sitt eget\r\nsätt att arbeta är vana att, för att få möjlighet att\r\nbehålla en maktposition, gå ut med ett vallöfte som\r\nman sedan inte infriar.</pre><pre>I valet mellan att ge även de föräldrar som väljer att\r\nsjälva vårda sina barn en ekonomisk ersättning och\r\natt förlänga föräldraförsäkringen, väljer vi\r\nvårdnadsersättningen. Det har vi klargjort i\r\ngemensamma motioner och reservationer under de\r\nsenaste åren. En arbetsgrupp inom\r\nregeringskansliet arbetar för närvarande med den\r\nfrågan. Birgitta Dahl, och även vissa tidningar,\r\ntycks mena att förslaget redan är klart. Jag förstår\r\ninte att man kan gå ut så intensivt i en debatt när\r\ndebatten fortfarande pågår inom regeringskansliet\r\noch inga förslag finns färdiga.</pre><pre>Socialdemokraterna har ännu inte vaknat upp när\r\ndet gäller de krav som en grupp föräldrar ställt: ge\r\noss valfrihet. Vi tycker att de pengar som går till\r\nsmåbarnsföräldrarna skall fördelas mer solidariskt.\r\nSolidaritet saknas helt i de socialistiska partiernas\r\nsyn på barnomsorgen. Man tänker i första hand på\r\nföräldrarnas rättigheter; barnens situation nämns\r\ninte. Vi i regeringspartierna vill främst se till\r\nbarnens situation. Får familjerna valfrihet i\r\nbarnsomsorgen ökar också barnens trygghet.</pre><pre>Birgitta Dahl säger att svenska kvinnor är unika;\r\ndet är de. När man kommer utomlands får man ofta\r\nfrågor om hur vi orkar klara av alla de\r\narbetsuppgifter som läggs på oss: heltidsarbete,\r\narbete med barn och familj, politiska uppdrag. Det\r\när möjligt att svenska kvinnor är starkare än andra\r\nkvinnor.</pre><pre>Jag kan inte förstå hur Birgitta Dahl kan påstå att\r\nsvenska barn är lyckligare än andra barn. Om man\r\nhar läst de utredningar som gjorts bland barn om\r\nbarns uppfattningar finner man många olyckliga\r\nsvenska barn som har beskrivit sin situation på ett\r\nsätt som borde ge oss riksdagsledamöter en\r\ntankeställare. Vi borde fråga oss vad vi har gjort för\r\nfel när svenska barn svarar att de inte är omtyckta\r\nav någon. De svaren får man inte i andra länder;\r\ndär är barnen delaktiga. De är inte till bekymmer.\r\nDe ställer inte till den typen av problem som gör att\r\nde känner det som om de inte är omtyckta av\r\nnågon.</pre><pre>Det är också skrämmande att se i\r\nfolkhälsorapporten att svenska kvinnor står för en\r\nså stor del av ohälsotalen. Jag tror att det finns ett\r\nsamband mellan kvinnornas situation och\r\nohälsotalen, t.ex. att arbetsmarknaden ser ut som\r\nden gör. Jag tror inte att alla kvinnor far väl av att\r\ntvingas ut i arbetslivet när deras andra\r\narbetsuppgifter är så betungande. Trots alla försök\r\nhar vi inte lyckats särskilt bra att få männen mer\r\ndelaktiga i ansvaret för hem och familj, utan det är\r\nfortfarande kvinnan som bär huvudansvaret;\r\nmånga kvinnor är dessutom ensamstående.</pre><pre>Vårdbidraget för handikappade barn kommer med\r\ndagens riksdagsbeslut att räknas upp betydligt. 2,5\r\nbasbelopp kommer att ligga till grund för\r\nvårdbidraget. Samtidigt kommer det att ges ut med\r\nen förmånsnivå som motsvarar tre fjärdedels nivå.\r\nAndra förbättringar kommer med detta förslag att\r\nstarkt förbättra situationen för de handikappade\r\nbarnen. Detta område, liksom när det gäller det\r\nsärskilda pensionstillskottet till främst kvinnor som\r\nvårdat handikappade barn, visar på en mer\r\nsolidarisk inställning till dessa grupper än vad den\r\nsocialdemokratiska regeringen hade.</pre><pre>Även i dessa senare fall har den socialistiska synen\r\npå arbete som utförts i hemmet bidragit till att de\r\nkvinnor som vårdat sina handikappade barn inte\r\nåtnjutit något stöd från samhället för sina\r\narbetsinsatser. Med dagens beslut kommer\r\nmöjligheten till särskilt pensionstillskott att kunna\r\nges till denna grupp anhöriga utan alltför hårdhänt\r\nprövning. Nog borde även oppsitionen kunna visa\r\nsin erkänsla för att dessa förslag nu kommer att\r\ngenomföras. Möjlighet för föräldrar att utnyttja\r\nkontaktdagar har tidigare varit låst vid att det bara\r\nvarit möjligt om barnet funnits i samhällets\r\nbarnomsorg. Nu vidgas ju möjligheten, så att allt\r\nfler barnomsorgsformer kommer att utnyttjas. Då\r\när det rimligt att kontaktdagarna kan användas\r\näven i dessa omsorgsformer.</pre><pre>Jag vill med detta, herr talman, yrka bifall till\r\nutskottets betänkande och avslag på\r\nreservationerna och meningsyttringarna.</pre><pre>Anf. 25  BIRGITTA DAHL (s) replik:</pre><pre>Herr talman! Vi fick höra att centerns förslag skulle\r\nkunna ge kvinnorna bättre pension. På vilket sätt\r\nskulle man kunna få en bra pension som grundar sig\r\npå ett vårdnadsbidrag på 835 kr. i månaden?</pre><pre>Vi fick höra av Karin Israelsson att vi måste fördela\r\npengarna mer solidariskt. Vad ligger det för\r\nsolidaritet i att en ensamstående, lågavlönad\r\nsmåbarnsmamma skall behöva avstå mellan 1 000\r\noch 5 000 kr. i månaden till vårdnadsbidraget --\r\nberoende på vilket av de borgerliga förslagen som\r\nvinner kampen i regeringen?</pre><pre>Vi hoppas, för föräldrarnas skull, att ni inte lyckas\r\nenas, så att det nuvarande systemet kan leva kvar\r\noch utvecklas.</pre><pre>Det är faktiskt så att man i en mycket omfattande\r\nFN-studie har redovisat att, trots att det finns\r\nproblem och olyckliga barn också i Sverige, det är\r\nfler barn som är friska och lyckliga här än i något\r\nannat land i världen. Det är ett faktum.</pre><pre>De folkhälsorapporter och särskilda studier om\r\nkvinnors hälsa som har redovisats visar bl.a. på att\r\nhälsotillståndet hos kvinnor faktiskt är bra i Sverige\r\njämfört med andra länder. Det beror delvis på att\r\nde i andra länder har det så oerhört dåligt. Det är\r\nockså sant att kvinnors hälsa nu hotas. Rapporterna\r\nvisar att de försämringar som de borgerliga nu vill\r\ngenomföra innebär ett direkt hot mot kvinnors\r\nhälsa. Försämringar av arbetsskadeförsäkring, av\r\ndelpension och, av sjukförsäkring är ett hot mot\r\nkvinnors hälsa. Inte blir kvinnors hälsa bättre av att\r\nde skall känna oro för sina barn när barnomsorgen\r\ninte fungerar.</pre><pre>Karin Israelsson är ohistorisk. Hon talade om\r\nsituationen vid det här århundradets början. Det\r\nvar inte vad jag talade om. Jag talade om hur det\r\nvar ännu i början av 1960-talet när vi tog upp\r\nkampen för jämställdheten. Då hade vi stöd av\r\nAlva Myrdal. Vi hade naturligtvis nytta av insatser\r\nsom hade gjorts av tidigare pionjärer, såsom Axel\r\noch Signe Höijer som införde mödra- och\r\nbarnavården -- som också är en unik svensk\r\nuppfinning -- och Kata Dalström och andra som\r\nreste land och rike runt och gav kvinnor t.ex.\r\nsexualupplysning och möjlighet att hantera sin\r\nhälsa bättre.</pre><pre>Då talar vi också om folkhemsbygget som utrotade\r\nfattigdom och tbc och gav skola till alla barn. Men\r\nså sent som i början på 1960-talet var ojämlikheten\r\nett faktum. Vi tog då nästa steg i den kamp som vi\r\när oerhört stolta över och som vi tänker ta på nytt\r\nför att försvara oss, kvinnorna, männen och barnen\r\nmot de försämringar som ni vill göra.</pre><pre>Anf. 26  KARIN ISRAELSSON (c) replik:</pre><pre>Herr talman! Birgitta Dahl väljer att måla med\r\nsvarta färger. Hon säger att männen kommer att\r\nförlora sina barn och att barnen kommer att förlora\r\nsina pappor. Jag tror inte att hon har belägg för\r\nnågot av de antagandena.</pre><pre>Om familjerna själva får välja, vilket de inte har\r\nmöjlighet till i dag, så kommer de också att se till\r\natt barn och föräldrar får möjlighet att vara\r\ntillsammans mera. Vi tror att den möjligheten\r\nöppnas med en annan familjepolitik.</pre><pre>Vi har kritiserat att det är samhället som väljer hur\r\nfamiljerna skall välja. Den valfriheten ger vi inte\r\nmycket för.</pre><pre>Det är inte bara Socialdemokraterna som har varit\r\nmed och byggt upp det samhälle som vi har i dag.\r\nNär det gäller många av de förslag som Birgitta\r\nDahl nu räknar upp har även vi varit med som\r\ntillskyndare för att förbättra situationen för svenska\r\nfolket.</pre><pre>Birgitta Dahl kan väl inte med bästa vilja i världen\r\npåstå att pensionssystemet har varit till förmån för\r\ndem som har valt att göra en arbetsinsats i hemmet\r\nför barn och anhöriga. Det är min förhoppning att\r\nden arbetsgrupp som ser över det framtida\r\npensionssystemet skall se till att den grupp av\r\nmänniskor som vill vårda anhöriga också skall få en\r\ngod grundtrygghet.</pre><pre>När vi satt i regeringsställning 1976--1982\r\ngenomförde vi möjligheten till vårdår. Det har varit\r\ntill stor fördel att man har kunnat räkna med dessa\r\når i pensionsunderlaget. Vi har hela tiden hävdat\r\nden rätten.</pre><pre>Vi får se vilken typ av\r\nvårdnadsersättning/vårdnadsbidrag som kommer\r\natt bli aktuell. Men den ensamstående mamman\r\nkommer därigenom att ges en ekonomisk möjlighet\r\natt minska sin arbetstid. Det är i alla fall\r\nCenterpartiets tanke att man skall kunna välja\r\ndeltidsarbete för att få en något lättare situation.\r\nJag avstår från att gå in på detaljer, eftersom det\r\ninte finns några detaljer att diskutera i det här\r\nförslaget. Den debatten avser jag att återkomma till\r\nnär förslaget ligger på kammarens bord och vi skall\r\nta ställning till det.</pre><pre>Jag anser att en omfördelning av de pengar som går\r\ntill föräldraförsäkringen och den sociala sektorn\r\nmåste göras. I dag har familjerna 28 % av sin\r\nförsörjning genom de transfereringar som kommer\r\nfrån systemet. Det är inte rimligt att situationen\r\nskall se ut på det viset i fortsättningen.</pre><pre>Anf. 27  BIRGITTA DAHL (s) replik:</pre><pre>Herr talman! Ni vägrar att diskutera eller redovisa\r\nvad ni nu står för. Men ni hade ju förslag inför valet,\r\noch det är dem jag har räknat utifrån. Inget av dessa\r\nförslag innebär att den som vill vara hemma får en\r\nsådan ersättning att hon eller han kan leva på den.\r\nDet kan gälla en ensamstående mamma eller pappa\r\neller en av två som lever ihop. Inget förslag ger en\r\nsådan nivå att någon man någonsin skulle drömma\r\nom att stanna hemma med de vårdnadsbidrag ni\r\ndiskuterar. Inget av förslagen ger en sådan nivå att\r\ndet skulle ge en bra pensionsgrundande inkomst\r\nsom skulle innebära att man skulle slippa sluta som\r\nfattigpensionär. Alla förslag innebär däremot att de\r\nsom yrkesarbetar skulle förlora mellan 1 000 och\r\n5 000 kr. i månaden. Det tycker vi är djupt\r\norättfärdigt.</pre><pre>Karin Israelsson tog i sitt förra inlägg upp ett\r\nresonemang som jag känner ett mycket stort\r\nmotstånd mot. Hon talade på ett sätt som är ganska\r\nvanligt på er sida om att alla minsann inte har ett\r\npersonlighetsutvecklande arbete, undersförstått\r\nsom man har anledning att känna stolthet över.\r\nDetta gav Bo Södersten uttryck för i en av sina\r\nmånga artiklar mot barnomsorg och jämställdhet.\r\nJag minns att jag reagerade mest mot detta.</pre><pre>Vad är det som säger att fabriksarbeterskan,\r\nvårdbiträdet och den som jobbar i\r\nskolmåltidsmatsal, som är lågavlönad och ofta inte\r\nfår tillräcklig respekt för sitt arbete från\r\nomgivningen, inte själv känner stolthet över sina\r\ndagliga arbetsinsats? Doris Håvik talade tidigare\r\nom arbetets ära och om människors självrespekt\r\noch rätt att bli respekterade för sin arbetsinsats. Jag\r\nmåste säga till Karin Israelsson att jag inte hade\r\nväntat mig att hon skulle ge uttryck för samma slags\r\ngrumliga tankemönster som Bo Södersten.</pre><pre>Anf. 28  KARIN ISRAELSSON (c) replik:</pre><pre>Herr talman! Jag kan börja med det sista som\r\nBirgitta Dahl framförde. Jag är nog inte överens\r\nmed herr Södersten i hans analys. Däremot sade jag\r\ni mitt anförande att alla kvinnor inte har ett arbete\r\nsom gör att de känner en samhällsgemenskap. Jag\r\ntror att man är stolt över sitt arbete i den mån man\r\nhar fått ett arbete som man önskar. Det valet är\r\nemellertid inte särskilt stort för den största gruppen\r\nkvinnor. Alla kvinnor är inte högutbildade och kan\r\ninte välja akademiska yrken. Jag har också mött\r\nkvinnor som inte har fått sådant arbete som de hade\r\ntänkt eftersom konkurrensen med män är som den\r\när.</pre><pre>Jag tror liksom Birgitta Dahl att man är stolt över\r\ndet arbete man gör och att man tycker att man gör\r\nett gott arbete. Men jag efterlyser -- vilket jag aldrig\r\nhar hört socialdemokraterna säga och som jag\r\ntycker är skrämmande och skandalöst -- att man\r\nskall hävda att hemarbete är något att vara stolt\r\növer. Tänk om Birgitta Dahl inför kammaren\r\nkunde påstå att det arbete som kvinnor utför i sina\r\nhem är något att vara stolt över. Men det anser\r\nsåledes inte socialdemokraterna. Alva Myrdal\r\ntyckte en gång i tiden att hemarbetande kvinnor var\r\nlata och indolenta. Om det är sådant som historiskt\r\nstår fast i socialdemokratins syn på hemarbetande\r\nkvinnor skulle jag kunna förstå det. Jag tycker att\r\nman borde vara solidarisk med den grupp kvinnor\r\nsom kanske inte har någon valmöjlighet och inse att\r\nde gör ett bra arbete. De skall också kunna känna\r\nstolthet över att de fostrar sina barn och ger dem en\r\ntrygg framtid. De borde också få en trygghet. Jag\r\ntror att det skulle hjälpa i den här debatten om man\r\nslog fast litet mera av hemarbetets ära.</pre><pre>Jag vägrar diskutera vilket utfall ett\r\nvårdnadsbidrag, en vårdnadsersättning, skulle ge,\r\neftersom vi inte har något förslag att diskutera. Jag\r\nkan förstå att Birgitta Dahls högsta önskan är att gå\r\nut med skrämselpropaganda. Det sättet har man\r\narbetat på i dessa frågor från socialdemokratins\r\nsida under många år. Man har sagt att det totala\r\nförfallet väntar om man skulle våga sig på att släppa\r\nin möjligheten att de kvinnor som vill vårda sina\r\nbarn skulle kunna få samhällets erkänsla för det.\r\nMen så är det faktiskt inte.</pre><pre>Jag inser också att den största gruppen kommer att\r\nvilja fortsätta med sitt yrkesarbete och kräva en god\r\nbarnomsorg, och det skall man göra. Våra barn är\r\nvår framtid, och det är riktigt att de skall ha en god\r\nbarnomsorg. Socialdemokraterna har också\r\nhämmat utvecklingsmöjligheterna på det området.\r\nDet har inte funnits och givits möjligheter till\r\nvalfrihet. Det har medfört att många kvinnor har\r\nhaft svåra bekymmer eftersom de inte har fått den\r\nbarnomsorg som de har velat ha. De svarta\r\ndagmammorna har varit helgade av\r\nsocialdemokraterna. Man har inte gjort ett dugg för\r\natt förändra deras situation.</pre><pre>Förste vice talmannen anmälde att Birgitta Dahl\r\nanhållit att till protokollet få antecknat att hon inte\r\nägde rätt till ytteligare replik.</pre><pre>Anf. 29  BERITH ERIKSSON (v) replik:</pre><pre>Herr talman! Jag vill börja med att ge Karin\r\nIsraelsson en eloge för hennes goda analys av\r\nbristerna som berör kvinnor. Det gäller arbetets\r\ninnehåll, arbetstidens längd, bristen på fullt\r\nutbyggd trygg barnomsorg, behovet av en bättre\r\narbetsfördelning mellan kvinnor och män och\r\nbehovet av bättre förutsättningar för kvinnor att få\r\nen bra pension. Det brister många gånger i kvinnors\r\nkänsla av samhällsgemenskap.</pre><pre>Däremot har inte Karin Israelsson och tydligen inte\r\nheller regeringen några förslag till åtgärder för att\r\nrätta till bristerna. Man konstaterar bara att\r\nmedicinen för alla dessa olika brister är\r\nvårdnadsbidrag.</pre><pre>Hur stort skall ett vårdnadsbidrag vara för att det\r\nskall ersätta att man förlorar inkomst av ett arbete?\r\nHur många år skall man få vårdnadsbidrag?</pre><pre>Här i kammaren har Vänsterpartiet i dag och även\r\ntidigare fört fram många förslag till åtgärder för att\r\nkomma till rätta med just de brister som Karin\r\nIsraelsson tog upp. Vi har föreslagit sex timmars\r\narbetsdag. Vi vill att man skall göra arbetet mera\r\nmeningsfyllt -- det goda arbetet. Barnomsorgen\r\nkan tryggas genom en lagstiftning om rätt till\r\nbarnomsorg för alla. Vi vill arbeta för en bättre\r\narbetsfördelning mellan kvinnor och män.\r\nHemarbetet i ett modernt hem är i regel inte ett\r\nheltidsjobb. Om vi får en arbetsfördelning mellan\r\nkvinnor och män i hemmet och förkortad arbetstid,\r\nkan man förena föräldraskap och arbete.</pre><pre>Anf. 30  KARIN ISRAELSSON (c) replik:</pre><pre>Herr talman! Jag tar naturligtvis emot det beröm\r\nsom jag får från Berith Eriksson. Det visar att hon\r\nhar lyssnat på vad jag har sagt, så var kanske inte\r\nfallet i det tidigare replikskiftet.</pre><pre>Jag har räknat upp en lång rad bekymmer. Vi håller\r\npå och arbetar med förslag till åtgärder. Det gäller\r\ninte minst arbetsmiljön och arbetstidens\r\nförläggning. Arbetslivsfonden kan vara behjälplig\r\nnär det gäller att ge kvinnor en bättre arbetsmiljö.\r\nMan måste se till att så blir fallet. Beträffande\r\narbetstidens förläggning ges nu ökade möjligheter\r\ntill flexibilitet. När man får ner ansvaret på låg nivå\r\ni en hierarki ökar det kvinnornas delaktighet i\r\narbetet, inte minst på den offentliga sektorn. Det\r\nhar visat sig att man kan minska antalet\r\nsjukskrivningstillfällen på det sättet. Den stora\r\ncentralstyrningen har medfört att kvinnor inte har\r\nkänt denna delaktighet i arbetet.</pre><pre>Flexibel pensionstid där man får välja när man vill\r\nsluta sitt aktiva arbete skulle också vara önskvärt.</pre><pre>Det pågår i dag ansatser i riktning mot att man på\r\nen lägre nivå i en hierarki skall kunna få\r\nbeslutanderätt och ansvar för det arbete som skall\r\nutföras. Detta sker inte minst genom regeringens\r\ninsatser men även lokalt ute i landsting och\r\nkommuner. Det har också visat sig att det ger ökad\r\ntillfredsställelse i arbetet.</pre><pre>Jag håller också med om att vårdnadsbidraget inte\r\nensamt löser alla problem, men det är en del i det\r\nhela som gör det möjligt för familjen att välja en\r\nannan situation om man så önskar. Det har man i\r\ndag inte möjligheter till.</pre><pre>De andra krav som Berith Eriksson förde fram\r\nkommer att diskuteras i olika sammanhang\r\nframöver. När det gäller förslaget om rätt till\r\nbarnomsorg skulle man önska att det i ett sådant\r\nlagförslag skulle finnas möjligheter även för\r\nkommunerna att hantera statsbidraget på det sätt\r\nsom är bäst för kommunerna och familjerna. Man\r\nkan tänka sig ökade insatser för att få ökad\r\nvalfrihet. Det är sådant som vi ser fram emot. Det\r\nhänder väldigt mycket just nu, som jag tror är till\r\nklar fördel för kvinnorna.</pre><pre>Anf. 31 BERITH ERIKSSON (v) replik:</pre><pre>Herr talman! Först av allt måste jag reagera på att\r\nKarin Israelsson anser att situationen för kvinnorna\r\nskall förbättras med en flexibel pension. Men vi har\r\nju alldeles nyligen debatterat förslaget att ta bort\r\nden enda möjlighet som i dag finns till en mer\r\nflexibel pension.</pre><pre>Valfriheten blir ju mindre med ett vårdnadsbidrag.\r\nDet är fullkomligt horribelt att talare efter talare\r\npratar om att öka valfriheten genom att införa ett\r\nvårdnadsbidrag. Om det skall bli en valfrihet måste\r\nvårdnadsbidraget vara så högt att det ersätter en\r\ninkomst av arbete. Det skulle också innebära att\r\nregeringen helt skulle göra avsteg från den\r\ninriktning som man säger sig ha, nämligen\r\narbetslinjen.</pre><pre>Jag måste konstatera att kartan stämmer väldigt\r\ndåligt med verkligheten -- jag tänker då på vad\r\nregeringen och representanterna för de borgerliga\r\npartierna säger och vad de faktiskt gör.</pre><pre>Anf. 32 KARIN ISRAELSSON (c) replik:</pre><pre>Herr talman! Ett vårdnadsbidrag ger ju faktiskt\r\nökad valfrihet oavsett hur man utformar det. Det\r\nkommer att utformas ett alternativ till dagens\r\nföräldraförsäkringssystem, och vi återkommer som\r\nsagt till hur det skall se ut. Om ett alternativ\r\ntillkommer måste det ju innebära en ökad\r\nvalfrihet -- jag kan inte se annat.</pre><pre>I dag har många ingen valfrihet. Den\r\nhemarbetande får 60 kr. per dag under\r\nföräldraledigheten, medan den med högsta inkomst\r\nhar drygt 600 kr. per dag. Det är en skillnad som de\r\nhär människorna får leva med. Det innebär som vi\r\nser det också en orättvisa att det skall vara så stora\r\nskillnader, när man utför samma typ av arbete.</pre><pre>Inkomstbortfallsprincipen har disktuerats i olika\r\nsammanhang, men det kan kanske finnas skäl att\r\nförsöka åstadkomma någon typ av ''förtätning'' av\r\nden ersättningen. Jag tror att man i den\r\nekonomiska situation som vi nu befinner oss i måste\r\nvara villig att diskutera alla möjliga förslag. Det är\r\nrelativt mycket pengar som går ut i de här\r\nförsäkringsformerna, och det är viktigt att de då\r\nanvänds på ett sådant sätt att så många som möjligt\r\nkan få del av dem. Får man ett tillägg i form av en\r\nvårdnadsersättning eller ett vårdnadsbidrag\r\nkommer också alla som har något behov av ett\r\nannat system att få möjligheten att utnyttja det.</pre><pre>Förste vice talmannen anmälde att Berith Eriksson\r\nanhållit att till protokollet få antecknat att hon inte\r\nägde rätt till ytterligare replik.</pre><pre>Anf. 33 MÄRTHA GÅRDESTIG (kds):</pre><pre>Herr talman! Mitt anförande gäller\r\nänkepensionen -- jag håller det med anledning av\r\natt kds har ett särskilt yttrande i betänkandet.</pre><pre>Kvinnor födda före 1945 finns kvar inom det\r\ntidigare systemet med efterlevandepension i form\r\nav änkepension. Denna änkepension ger i många\r\nfall ett ekonomiskt skydd till kvinnor som inte\r\nsjälva kunnat tjäna in en egen tilläggspension eller\r\nsom har endast låg ATP. Bland dessa finns kvinnor\r\nsom haft deltidsarbete och således en låg egen\r\ninkomst eller varit hemarbetande, alltså helt utan\r\negen lön.</pre><pre>Denna tingens ordning har i långt ifrån alla fall varit\r\nkvinnornas eget val. Många olika faktorer -- t.ex.\r\nbristande utbildning, avsaknad av lämpligt arbete i\r\nnärområdet, förhållanden i familjen eller brist på\r\nbarnomsorg utom hemmet -- kan ha spelat in.</pre><pre>Att kvinnan helt eller delvis avstått från eget\r\nförvärvsarbete har i vissa fall varit en förutsättning\r\nför att mannen skulle ha möjlighet att arbeta, göra\r\nkarriär och få rätt till ATP.</pre><pre>Vid nytt giftermål mister kvinnorna sin\r\nänkepension. Detta är som regel inte fallet om de i\r\nstället går in i ett samboförhållande.</pre><pre>Det är enligt min uppfattning inte rimligt att\r\nänkepensionen, som får behållas vid ett\r\nsamboförhållande, dras in vid giftermål. På detta\r\nsätt motverkas denna samlevnadsform. Lagen är\r\ninte neutral. Det finns kvinnor som av ekonomiska\r\nskäl anser sig inte kunna ingå ett nytt äktenskap.</pre><pre>Jag anser att det bör göras en kartläggning över hur\r\nmånga personer som skulle beröras, om reglerna\r\nändrades så att kvinnorna fick behålla sin\r\nänkepension vid omgifte, och hur stora\r\nkostnaderna skulle bli.</pre><pre>Änkepensionerna enligt det gamla systemet\r\nminskar ju successivt i antal och kommer så\r\nsmåningom att helt försvinna.</pre><pre>Herr talman! Jag har inget eget yrkande utan yrkar\r\nbifall till utskottets hemställan i\r\nsocialförsäkringsutskottets betänkande nr 8 och\r\ndärmed avslag på reservationer och\r\nmeningsyttringar.</pre><pre>Överläggningen var härmed avslutad.</pre><pre></pre><pre>Beslut</pre><pre>Mom. 1 (välfärdspolitiken)</pre><pre>Utskottets hemställan bifölls med 179 röster mot\r\n137 för reservation 1 av Birgitta Dahl m.fl.</pre><pre>Mom. 2 (karensdagar)</pre><pre>Utskottets hemställan bifölls med 174 röster mot\r\n142 för reservation 2 av Birgitta Dahl m.fl.</pre><pre>Mom. 3 (höjning av kompensationsnivån)</pre><pre>Utskottets hemställan bifölls med 301 röster mot 14\r\nför meningsyttringen av Berith Eriksson i\r\nmotsvarande del.</pre><pre>Mom. 17 (utbyggnad av föräldraförsäkringen)</pre><pre>Först biträddes reservation 3 av Birgitta Dahl m.fl.\r\nmed 127 röster mot 13 för meningsyttringen av\r\nBerith Eriksson i motsvarande del. 175 ledamöter\r\navstod från att rösta.</pre><pre>Härefter bifölls utskottets hemställan med 172\r\nröster mot 142 för reservation 3 av Birgitta Dahl\r\nm.fl. 2 ledamöter avstod från att rösta.</pre><pre>Mom. 35 (höjt pensionstillskott)</pre><pre>Utskottets hemställan bifölls med 302 röster mot 13\r\nför meningsyttringen av Berith Eriksson i\r\nmotsvarande del. 1 ledamot avstod från att rösta.</pre><pre>Mom. 37 (pensionärernas levnadsstandard)</pre><pre>Utskottets hemställan bifölls med 294 röster mot 22\r\nför reservation 4 av Leif Bergdahl.</pre><pre>Mom. 60 (FAS 90-projektet)</pre><pre>Utskottets hemställan bifölls med 293 röster mot 22\r\nför reservation 5 av Leif Bergdahl. 1 ledamot\r\navstod från att rösta.</pre><pre>Mom. 65 (delpensionsförsäkring)</pre><pre>Först biträddes reservation 6 av Birgitta Dahl m.fl.\r\ni motsvarande del -- som ställdes mot reservation 7\r\nav Leif Bergdahl -- med acklamation.</pre><pre>Härefter bifölls reservation 6 av Birgitta Dahl m.fl.\r\ni motsvarande del med 164 röster mot 152 för\r\nutskottets hemställan.</pre><pre>Mom. 66 (socialavgifter m.m.) och</pre><pre>Mom. 68 (delpensionsfonden)</pre><pre>På grund av att reservation 6 av Birgitta Dahl m.fl.\r\ni motsvarande del bifallits under mom. 65 kvarstod\r\nhär endast yrkandena om bifall till reservation 6 av\r\nBirgitta Dahl m.fl. i motsvarande delar, vilka\r\nyrkanden bifölls.</pre><pre>Övriga moment</pre><pre>Utskottets hemställan bifölls.</pre><pre>4 §  Samarbete med Baltikum, Central- och\r\nÖsteuropa</pre><pre>Föredrogs</pre><pre>utrikesutskottets betänkande</pre><pre>1991/92:UU16 Samarbete med Baltikum, Central-\r\noch Östeuropa (prop. 1991/92:100 delvis).</pre><pre>Anf. 34  PIERRE SCHORI (s):</pre><pre>Herr talman! Europa behöver en ny, en starkare\r\nöstpolitik.</pre><pre>Europas länder har äntligen chansen att skapa en\r\nvärldsdel i frihet, demokrati och fredlig samverkan.\r\nVi behöver en vision som till fullo bygger på den\r\nömsesidigt berikande potential som finns hos\r\nEuropas folk. Vi behöver en strategi som visar hur\r\nvi skall bygga en trygghet mellan folken i en bred\r\ngemenskap.</pre><pre>Under de två tre senaste åren har revolutionerna\r\nsvept fram över Central- och Östeuropa, och då har\r\nländerna i Europa gjort mycket för att få till stånd\r\nen sådan strategi, en sådan östpolitik. Vi har många\r\nbra instrument. Men det är inte tillräckligt. Nu\r\nväxer insikterna om utvecklingens svårigheter.</pre><pre>Trots det oerhört viktiga arbetet inom ESK och\r\nandra organisationer har vi ännu inte fått en\r\nordning i Europa som till fullo präglas av gemensam\r\nsäkerhet. Tragedin i det gamla Jugoslavien och\r\nvåldet i Kaukasus vittnar om de fruktansvärda\r\ndestruktiva krafter som kan utlösas. De olösta\r\nfrågorna kring den gamla sovjetmaktens trupper\r\noch arsenaler skapar oro också på mycket nära håll.\r\nHistoriska och nationella spänningar hotar på\r\nmånga håll samhällsomvandlingen. Vår\r\ngemensamma säkerhet är ännu inte etablerad.</pre><pre>Demokratin har inte heller visat sig lätt att etablera.\r\nEfter de breda folkfronternas tid förefaller nu\r\nmånga länder stå inför en period av uppslitande\r\npolitiska strider. Misstron mot politiken, mot\r\npolitiker och politikens språk är utbredd. Lågt\r\nvaldeltagande, stor partisplittring och\r\nfragmenterade parlament blir följden. Populister\r\nmed starka färger men svaga budskap finner\r\ngrogrund för sina budskap och maktambitioner.\r\nDemokratins kultur byggs inte så fort.</pre><pre>Klart är också att den ekonomiska omvandlingen\r\nkommer att ta mycket längre tid och är mycket\r\nsvårare än de flesta föreställt sig. De dunderrecept\r\nom stålbad som en del västexperter ordinerade\r\nmåste nu skrivas om. Produktionen faller kraftigt.\r\nArbetslösheten stiger. Verklig nöd breder ut sig och\r\nkriminaliteten ökar. Många människor börjar\r\nkänna utsiktslöshet. Nya välfärdsmurar är på väg i\r\nEuropa. Allas välfärd är ännu inte inom räckhåll.</pre><pre>Denna dystra bild är alls inte hela bilden. Trots den\r\nsvåra situationen gör många länder också stora\r\nframsteg. Självklart är det på deras egen kraft som\r\nomvandlingen hänger. Men vi måste fråga oss om\r\nvår östpolitik duger.</pre><pre>Har vi de alleuropeiska samarbetsformer som\r\nklarar av att ge de nya demokratiska länderna en\r\nsjälvklar hemvist? Har vi de europeiska\r\norganisationerna för det samarbete på alla olika\r\nsamhällsområden som nu behövs? På vilket sätt\r\nutvecklar vi den långt mer nyanserade förståelse för\r\nhur ekonomierna och de olika samhällssektorerna\r\nkan reformeras som är nödvändig? Har vi gjort vad\r\nvi kunnat för att mobilisera och underlätta för det\r\nstora kapitalflöde som behövs i Östeuropas\r\nuppbyggnad? Och framför allt, gör vi vad vi kan för\r\natt stödja demokratin?</pre><pre>Herr talman! Efter andra världskriget förmådde\r\nVästeuropas länder samlas till ett gigantiskt\r\nåteruppbyggnadsarbete. Nya organisationer\r\nskapades, i stort sett alla dem som vi i dag har så\r\nstor nytta av. Med Marshallplanens hjälp förmådde\r\nman också tillföra det stora kapital som behövdes.\r\nJust genom att skapa en trygghet mellan folken i en\r\nbred gemenskap gick detta arbete i stort sett så\r\nlyckosamt.</pre><pre>Detta återstår ännu att göra i det nya Europa.\r\nEuropa behöver en långt starkare östpolitik.</pre><pre>Det är mycket viktigt också för Sverige att detta\r\nlyckas. Med vårt engagerade samhälle och vår\r\nstarka tradition av internationellt engagemang har\r\nvi mycket att bidra med till en ny östpolitik. Det är\r\nen uppgift av högsta rang för Sveriges regering och\r\nfolk.</pre><pre>Vi behandlar i dag regeringens förslag till\r\nsamarbete med Central- och Östeuropa. Jag har vid\r\ntidigare tillfällen kritiserat regeringens politik\r\nhärvidlag. Regeringen har inte förmått presentera\r\nen östpolitik med de visioner och den strategi som\r\nvår tid kräver.</pre><pre>Utrikesutskottet har under våren haft att behandla\r\nett förslag från regeringen till Östeuropaprogram\r\nsom inte satt målen, inte angett inriktningen och\r\nframför allt inte angett hanteringsformerna för\r\nsamarbetet. Utskottsarbetet har försvårats också av\r\nregeringens besynnerliga sätt att hantera frågan om\r\natt ersätta det estniska och litauiska guldet.</pre><pre>Regeringen presenterade i budgetpropositionen ett\r\nförslag som visade sig vara en tom ram. Vi ställde\r\noss bakom den volym som regeringen föreslog, en\r\nmiljard per år i tre år, men vi kunde inte acceptera\r\natt ställa två och en halv av dessa tre miljarder\r\nkronor ''till regeringens förfogande'', som det\r\nhette. Man talade löst om att skapa en\r\nkunskapsfond och skapa en ny beredning, vad det\r\nnu innebar. Denna lösa ordning har vi sett som en\r\nutmaning mot riksdagens ansvar för statens budget.</pre><pre>I motionen ''Ny chans för Europas folk'' har\r\nSocialdemokraterna gett ett konkret förslag till hur\r\nsamarbetet borde läggas upp. Huvuddelen av\r\nstödet bör gå</pre><pre>-- till kunskapsutvecklande bistånd genom\r\norganisationen BITS,</pre><pre>-- till folkrörelser och enskilda organisationer\r\ngenom SIDA,</pre><pre>-- till kulturutbyte, stipendier m.m. genom Svenska\r\nInstitutet, samt</pre><pre>-- till näringslivsbistånd genom Swedecorp.</pre><pre>Därutöver bör ett betydande utrymme finnas för\r\nmultilaterala och andra särskilda insatser samt för\r\nfinansiellt stöd. Detta var den uppläggning av\r\nsamarbetet som den socialdemokratiska regeringen\r\ntidigare hade valt och som vi står fast vid.</pre><pre>Utskottet har nu också valt att gå på denna linje.\r\nRegeringen fick backa. Därmed tas den kompetens\r\nför internationellt utvecklingssamarbete som\r\nbyggts upp inom dessa myndigheter och organ till\r\nvara. Det är givetvis bra.</pre><pre>Varför väntade regeringen, Margaretha af Ugglas,\r\ntill i april på att acceptera detta? Varför gav man\r\ninte klartecken redan i oktober? Varför sade man\r\ninte då: Kör på, mer pengar kommer? Varför höll\r\nman alla dem väntande i ovisshet som under lång\r\ntid engagerat sig och förberett ett samarbete och\r\nsom sedan inte visste vart de skulle vända sig --\r\nutom till UD där breven samlades på hög? Varför\r\nförsinkade man biståndet med ett halvår?</pre><pre>Det finns en förklaring. Förklaringen är\r\nModeraternas ideologiska motvilja mot bistånd och\r\nbiståndsmyndigheterna. Gunnar Hökmark var en\r\nav dem som i särskilt grova ordalag fördömde hur\r\nsamarbetet lades upp av den förra regeringen. Nu\r\nfår han och andra äta upp de orden.</pre><pre>Men priset i invektiv togs av Anders Åslund, som\r\när vårt främsta bidrag till Rysslands ekonomiska\r\nåterhämtning enligt utrikesministern. Enligt\r\nAnders Åslund var östbiståndet misslyckat därför\r\natt, som han skrev, ''förstelnade planekonomiska\r\nbiståndsorgan tilläts lägga sin döda byråkratiska\r\nhand på denna vitala fråga''. Hur känns det,\r\nMargaretha af Ugglas, att ställa sig bakom en\r\nordning som beskrivs på detta sätt?</pre><pre>Jag skulle vilja att Margaretha af Ugglas nu bet\r\nhuvudet av skammen och förklarade att denna\r\nbiståndsordning, som utskottet är överens om, är\r\nbra, att den bygger på en riktig rollfördelning\r\nmellan regering, myndighet och samarbetspartner,\r\npå ett decentraliserat initiativtagande,\r\nansvarstagande och genomförande och på\r\nkostnadseffektivitet och hållbarhet i insatserna.</pre><pre>Till denna insikt har nu också regeringen kommit.\r\nBITS, SIDA, Svenska Institutet och Swedecorp\r\nkommer nu att ansvara för huvuddelen av det\r\nbilaterala samarbetet.</pre><pre>I måndags var det biståndsminister Alf Svensson\r\nsom här i kammaren försvarade ordningen. Men\r\nom jag förstått ansvarsfördelningen inom UD rätt,\r\nså är det väl utrikesministern som är ansvarig. Låt\r\noss nu höra hennes röst i denna fråga.</pre><pre>Kanske är det denna motvillighet som spelat in, när\r\nregeringen ändå inte vågat gå hela vägen. Medan\r\nregeringen föreslår att BITS för det viktiga\r\nkunskapsutvecklande biståndet, kärnan om man så\r\nvill, i östsamarbetet skall få 195 milj.kr. för 1992/93,\r\nvarav den största delen redan är intecknad, föreslår\r\nSocialdemokraterna att BITS skall få 300 milj.kr.,\r\nett betydande nytt utrymme. Vi föreslår också att\r\nBITS skall få mandat att få utfästa insatser för\r\nytterligare 500 milj.kr. för de två därpå följande\r\nåren. Det är ett rejält stöd av detta slag som kan ge\r\nresultat.</pre><pre>Regeringen säger inget om de kommande åren i\r\ntreårsprogrammet. Den vill bara ha eget mandat att\r\nfå utfästa de två miljarderna utan riktlinjer. Detta\r\när otillfredsställande.</pre><pre>Vi föreslår att man nu ger också SIDA och Svenska\r\nInstitutet ordentliga ramar för treårsperioden så att\r\nalla de svenska enskilda organisationerna,\r\nfolkrörelser, universitet, ungdomsorganisationer,\r\nskolor, kulturella och andra institutioner som är\r\nengagerade vet vad som gäller och kan börja\r\nplanera. Vi vill ge SIDA sammanlagt 135 milj.kr.\r\noch Svenska Institutet 80 milj.kr. Det är\r\nframförhållningen som går förlorad genom att\r\nregeringen nu inte ger ett klart långsiktigt mandat.</pre><pre>Vi vill också ge ett större stöd för näringslivsbistånd\r\nän vad regeringen föreslår. Nyinvesteringar,\r\nnyföretagande, småföretagande -- det är det som\r\nkommer att driva den ekonomiska utvecklingen\r\nframåt och öppna för ett rikare handelsutbyte också\r\nmed Sverige. Det är kreativ kapitalism, inte\r\nklipparnas och profitörernas kapitalism. Swedfund\r\nbör få 60 milj.kr. för riskkapitalsatsningar i\r\nsamägda företag, 20 milj.kr. mer än vad regeringen\r\nföreslår. För att underlätta företagskontakter, det\r\ngäller framför allt småföretags möjligheter att\r\nkomma in, vill vi också satsa 25 milj.kr. på\r\nSwedecorps s.k. främjandeinsatser, 10 milj.kr. mer\r\nän regeringen.</pre><pre>När det gäller landvalet är utskottet överens om att\r\nprioritera länderna i Sveriges närområde kring\r\nÖstersjön -- Estland, Lettland, Litauen, Polen och\r\nRyssland. Socialdemokraterna har ansett att det är\r\nviktigt att kunna utveckla ett samarbete med\r\nländerna i hela vårt närområde och också i Central-\r\noch Östeuropa. Därför har vi tyckt att regeringens\r\nbudgetproposition i onödan inskränker Sveriges\r\nmöjligheter genom att ytterligare skriva in\r\nprioriteringar mellan länder eller mellan bilaterala\r\neller multilaterala biståndsformer. Utskottet har\r\nockså gjort dessa markeringar.</pre><pre>Sammantaget ger detta nu Sverige möjligheter att\r\nutforma ett omfattande Östeuropaprogram.\r\nSärskilt behövs nu insatser</pre><pre>-- för att stärka demokratins utveckling i hela\r\nCentral- och Östeuropa -- ta fasta på vad den\r\nlettiska utrikesministern Janis Jurkans föreslagit\r\nom en demokratisk Marshallplan,</pre><pre>-- för att följa upp miljösamarbetet i\r\nÖstersjöregionen inkl. kärnsäkerheten -- här finns\r\nnu ett färdigt handlingsprogram för Östersjöns\r\nmiljö som är resultatet av bl.a. Ingvar Carlssons\r\ntidigare initiativ,</pre><pre>-- för att åstadkomma också socialt hållbara\r\nekonomiska reformprogram i Estland, Lettland\r\noch Litauen,</pre><pre>-- för att utveckla en livsmedelsproduktion och -\r\ndistribution i regionen, också utanför de baltiska\r\nstaterna,</pre><pre>-- för att underlätta framväxten av ett livskraftigt\r\nsmå- och nyföretagande,</pre><pre>-- för att främja en hållbar energiförsörjning i de\r\nbaltiska staterna.</pre><pre>Regeringen har en stor uppgift framför sig. Att\r\ndöma av hur regeringen hanterat sitt förslag till\r\nÖsteuropaprogram och ersättningen för det\r\nbaltiska guldet, att döma också av de diskussioner\r\nvi haft tidigare i vår om målen för vårt samarbete\r\nkan jag inte låta bli att oroas över huruvida\r\nregeringen kommer att klara denna uppgift.</pre><pre>Sedan vi ändå i utskottet kommit överens om\r\nhuvuddragen i hur samarbetet bör hanteras, vill jag\r\nändå understryka vikten av att vi hittat en\r\ngemensam grund för det för vår region, ja, även för\r\nvårt eget land och för världen i stort, så avgörande\r\nsamarbetet till stöd för länderna i Central- och\r\nÖsteuropa. Kanske kommer vi också att från detta\r\ngemensamt kunna bygga en ny, starkare östpolitik.</pre><pre>Herr talman! I sista hand handlar det samarbete vi\r\nbygger om de kontakter som knyts mellan\r\nmänniskor i alla olika delar av våra samhällen.\r\nÖverallt i Sverige och på andra sidan Östersjön har\r\nmänniskor börjat väva den väv som skall binda oss\r\nsamman. Det är den väven som utgör grunden för\r\nett gott grannskap.</pre><pre>Framtiden håller upp svåra gemensamma\r\nutmaningar. Men efter befrielsen från årtionden av\r\nförtryck har människorna i våra grannländer\r\nåtererövrat friheten att själva bygga sina länder.\r\nEuropas folk har en ny chans att skapa en världsdel\r\ngrundad på gemensam säkerhet, präglad av en\r\ndemokratisk kultur och av en strävan till allas\r\nvälfärd.</pre><pre>Jag yrkar bifall till de socialdemokratiska\r\nreservationerna.</pre><pre>Anf. 35  IAN WACHTMEISTER (nyd):</pre><pre>Herr talman! Någon gång i början av 1940-talet fick\r\nstatsminister Per Albin Hansson besök av den\r\nsvenske riksbankschefen. Det gällde en\r\nframställning om guldet som Estland och Litauen\r\ndeponerat i den svenska riksbanken, eftersom man\r\nvar rädd för att tyskarna skulle ta det om det t.ex.\r\nsattes in i en bank i London. Man ansåg Sverige\r\nvara säkrare.</pre><pre>Nåväl, Per Albin Hanson lyssnade till\r\nriksbankschefen. Ryssarna skulle ha guldet, hade\r\nnämligen ryssarna meddelat. Östen Undén, som\r\nännu inte blivit utrikesminister, talade om att man\r\ninte alls behövde tillmötesgå en sådan framställan.\r\nTvärtom kunde man åberopa andra prejudikat och\r\nkonstatera att estniskt guld tillhör Estland.</pre><pre>Den svenske statsministern var dock rädd för den\r\nstore grannens makt och gick därför ned till\r\nregeringen, som satt och åt lunch. Detta är direkt\r\ntaget ur gamla dokument som vi har hittat.</pre><pre>Skall vi skriva över guldet på Sovjet i stället för på\r\nEstlands bank? Ungefär så ställdes frågan. Estland\r\ningår ju ändå på ett eller annat sätt i Sovjetsfären,\r\noch förr eller senare får vi väl erkänna det.</pre><pre>Regeringen tittade upp medan man mumsade på\r\nsina fläskpannkakor och kom snabbt överens om\r\natt det var bäst att göra som Sovjet sade. Sverige\r\nvar ju neutralt!</pre><pre>Så skrevs guldet över i riksbankens bokhållning,\r\noch var och en kan i dag övertyga sig om hur lätt det\r\nvar att göra balternas guld till Sovjets -- lätt på\r\ngrund av den svenska ynkedomen.</pre><pre>Ett halvår senare under kriget kom en order från de\r\nstora järnrumporna på andra sidan att guldet skulle\r\ntransporteras över till Sovjet. Därför\r\ntransporterades guldet över till Sovjet.</pre><pre>Fem år senare i tiden, efter andra världskrigets slut,\r\nkom en mängd flyktingar från Baltikum till Sverige.\r\nPå rysk begäran skickades även stora delar av dem\r\ntillbaka till Sovjet, precis som deras guld. Det var\r\nbara det att människorna gick en säker undergång\r\ntill mötes. Baltutlämningen blev den största och\r\ntydligaste skandalen i 1900-talets Sverige i\r\ninternationella sammanhang.</pre><pre>De stora järnrumporna, som fått både guld och\r\nmänniskor för att blidkas av det vänliga, lilla landet\r\nmed de blå-gula flaggorna som hade blivit allt\r\nrödare, härskade så att det stod härliga till. I det\r\nlilla landet med de röda flaggorna berättade\r\nregeringen att Sovjet alls inte var värre än USA,\r\nsnarare tvärtom. Hundratals ytterst pinsamma\r\nuttalanden går inte att radera bort hur gärna de än\r\ni dag skulle vilja se detta ske, -- de, dvs. svenska\r\nstatsministrar, utrikesministrar,\r\nkabinettssekreterare och allt vad det har varit.</pre><pre>Men så kom förändringens vind efter ytterligare 45\r\når. Då är vi framme vid nutid. Berlinmuren,\r\njärnridån och hela det kommunistiska skräckväldet\r\navslöjades å det ömkligaste. Bakom de stora, röda\r\nflaggorna och de stora, feta lögnerna fanns bara\r\nmisär och i det närmaste grotesk miljöförstöring.</pre><pre>Den svenska socialdemokratiska regeringens kaffe\r\noch konjak-vänner i Östeuropa ställdes inför rätta,\r\nflydde eller avrättades. Det dramatiska året 1989\r\nföljdes av ytterligare några dramatiska år.\r\nSanningen började krypa fram, och det gjorde den\r\npå obehagligt nära håll.</pre><pre>När alla förstod att den kommunistiska\r\nsupermakten låg i dödsryckningar ville ändå den\r\ndåvarande svenske utrikesministern, Sten\r\nAndersson, inte öppet stödja våra grannländers i\r\nBaltikum kamp för självständighet. De gamla, fega\r\nformuleringarna fanns kvar. Den gamla rädslan för\r\nde jättelika järnrumporna satt i, men så småningom\r\nblåste även den bort, när man hade övertygat sig\r\nom att det inte var det minska farligt. Då ställde\r\nt.o.m. Pierre Schori upp, givetvis med kraft, för att\r\nstödja de baltiska staterna. Vem lurar han med det?\r\nInte mig i alla fall.</pre><pre>Så kom en fullständigt självklar anmodan från\r\ndessa fria stater -- de baltiska staterna -- att Sverige\r\nskulle betala tillbaka en skuld. ''Var är guldet vi bad\r\ner ta hand om för 52 år sedan?'', frågade man.</pre><pre>Vi skulle då direkt ha svarat:</pre><pre>--Självklart skall vi kompensera er för denna\r\nhedersskuld,</pre><pre>--självklart skall vi göra det i form av guld, i\r\nlikadana tackor som vi en gång fick att förvalta och,</pre><pre>--självklart skall vi be om ursäkt för de groteska och\r\nfega manövrer som vi sysslade med under kriget\r\noch hela efterkrigstiden.</pre><pre>Vi skulle självklart vid besök av de baltiska\r\nstatsministrarna ha genomfört en ceremoni för att\r\nintyga detta och sedan själva åkt till Baltikum för\r\natt ge dem vad dem tillhör.</pre><pre>Men vad hände då? Nästan ingenting! Det blev\r\nbara litet prat hit och dit -- nu talar jag alltså om\r\ndagens regering --, litet budgettekniska\r\nfinurligheter och litet myglande och skrivande för\r\natt slippa betala den skuld, som man väl ändå måste\r\nerkänna -- och har erkänt -- finns. Och nu står vi\r\ndär: Baltguldet skall ersättas. Regeringen föreslår\r\natt ersättningen skall döljas på olika sätt. Andra\r\nanslag som vi tidigare beslutat att ge för att hjälpa\r\nBaltikum skall minska i motsvarande grad!</pre><pre>Ta exemplet att jag ger er, herr talman, blommor --\r\neller choklad, om inte talmannen vill ha blommor --\r\nför 300 kr. i julklapp. Det visar sig dock att jag har\r\nlånat 100 kr. av honom i november. Då skriver jag\r\nett brev: ''Kära herr talman! Ni fick choklad för 300\r\nkr. av mig. I denna choklad var det dock min\r\nmening att inkludera och avskriva den skuld som\r\njag har till Eder. Kan Ni därför vänligen skicka\r\ntillbaka 100 kr. till mig?'' På det här sättet hanterar\r\nvi den här situationen.</pre><pre>Åter till verkligheten och allvaret. Skall vi aldrig få\r\nsluta skämmas över hur vi beter oss mot Baltikum?\r\nI 50 år har vi haft dåligt samvete. Skall vi inte ens\r\nkunna sätta punkt för vår ynkedom på ett hederligt\r\nsätt? Hur kan man över huvud taget behandla en\r\nblodstänkt hedersskuld som en besvärande bit i det\r\nbudgettekniska pusslet! Finansieringen spelar\r\ningen roll, den får man göra upp om senare. Det\r\nviktiga är hur skulden hanteras.</pre><pre>På Ny demokratis initiativ skickades regeringens\r\nförsta skambud tillbaka för omprövning. Jag blev\r\nsjälv beskylld för att vara socialist, eftersom\r\nSocialdemokraterns kaxat upp sig och krävt nya\r\nförslag från regeringen. De hade ju nu, bevars,\r\nbörjat rulla ihop sina röda flaggor och gömt undan\r\ngåvorna och kaffeservisen från sina gamla polare i\r\nKommunisteuropa för att segla med den nya\r\nvinden.</pre><pre>Att betala en hedersskuld är en fullständigt\r\nsjälvklar sak. Givetvis måste vi göra det. Sedan\r\nfinns det andra konstruktiva åtgärder.</pre><pre>Vi har föreslagit en valutagarantifond. Detta har vi\r\nvid samtal med representanter för de baltiska\r\nstaterna utvidgat till att tala om en adoption, dvs.\r\nen union, en osjälvisk hjälp -- och inte som en\r\nvänsterledamot här trodde, att det var ett sätt att\r\nbygga upp ett imperialistiskt Storsverige. Det är ett\r\nsätt att hjälpa, en hjälp där de hjälper oss lika\r\nmycket som vi hjälper dem. Vi gör så att säga en\r\ngemensam nation för en viss tid. Vilka fantastiska\r\nmöjligheter de kan erbjuda oss och vi kan erbjuda\r\ndem!</pre><pre>I Sverige är det svårt att få någon att begripa den\r\nhär idéen. Jag har framfört den till\r\npremiärministrarna i Lettland och i Estland. Både\r\nde och deras riksbankschefer tyckte att det var\r\nmycket intressanta förslag. Det är den här typen av\r\nnytänkande som krävs just nu. Om man t.ex. ser till\r\nbyggsidan, behöver dessa länder byggas upp. Här\r\ngår byggarbetskraften arbetslös och maskinerna går\r\ndärför inte att utnyttja. Det är helt uppenbart att\r\ndet finns fantastiska möjligheter.</pre><pre>Vi har krävt att den totala, aktuta hjälpen till\r\nBaltikum skall ökas med 1 milj.kr. utöver\r\nregeringens förslag, varav 350 milj.kr. skall satsas\r\npå miljön. Baltikums miljö är vår på flera olika sätt.\r\n88 % av Östersjöns föroreningar kommer från\r\nandra kuster än den svenska. Även om vi bara vore\r\negoistiska miljöpartister med en massa gitarrer,\r\nskulle vi faktiskt vilja satsa pengar där borta för att\r\nförbättra vår situation. Dessutom hjälper vi på det\r\nsättet Baltikum.</pre><pre>Vi måste i vårt internationella beteende inse hur\r\njordklotet ser ut. Först var det en liten kula med\r\nbara Dalarna på. Sedan blev det en kula där Sverige\r\nsåg ut som en teater, där vi satt på parkett. För\r\növrigt fanns bara Sydafrika, Sydasien och\r\nSydamerika. Men nu har vi lärt oss hur jordklotet\r\nser ut.</pre><pre>Vi är grannar med de baltiska staterna, och därför\r\när det en självklarhet att just vi tar på oss\r\nvästvärldens ansvar för att få i gång spillrorna av\r\nden kommunistiska och socialistiska draksådden.</pre><pre>Verkligheten är ett skrämmande begrepp för\r\npolitiker. ''Verkligheten är vår värsta fiende'', sade\r\nen mycket känd svensk politiker. Stor upprördhet\r\nmötte oss i Ny demokrati, när vi påstod oss vara\r\nverklighetens folk -- det var det hemskaste som man\r\nkunde säga, förstod vi.</pre><pre>Nå, var ligger då verkligheten i de här\r\nsammanhangen? Ja, den ligger inte längre på\r\nbekvämt avstånd, så att det tar tolv timmar att flyga\r\nner och hälsa på. Verkligheten finns här. Det är inte\r\nlängre till Tallinn, huvudstaden i Estland, än till\r\nJönköping. Estlands huvudstad Tallinn är den\r\nhuvudstad som är närmast Stockholm av alla\r\nhuvudstäder.</pre><pre>Vi måste nu lyfta våra blickar och förstå var vi lever\r\noch vilken vår roll är. Vår totalt misslyckade u-hjälp\r\nute i världen, som hittills kostat någonstans runt 230\r\nmiljarder kronor -- vilket motsvar ungefär 17\r\ngodståg fulla med tusenlappar, om den\r\nupplysningen intresserar --, måste givetvis\r\nomprövas. Sättet att hjälpa Östeuropa får inte bli\r\ndetsamma som sättet att hjälpa Afrika. Där\r\nförsökte vi nämligen införa socialism. Jag undrar\r\nvad östeuropéerna skulle säga, nu när de har sett\r\nskräpet, om vi kom och sade: Nu skall vi införa litet\r\nsocialism här, så skall ni få se hur bra det blir! Och\r\nhur skulle det gå om vi exporterade personnumren\r\ntill Ukraina i stället för till Zimbabwe. Vem vet,\r\nkanske kan vi i så fall också exportera landstingen\r\ntill Kazachstan. Det vore ju i och för sig en bra idé\r\nvad gäller landstingen.</pre><pre>Nu kan inte längre vår utrikespolitik vara en\r\nblandning av feghet, kallad neutralitet, och någon\r\nsorts självgodhet. Vi säger: Vi ger mer än någon\r\nannan -- tänk vilka goda människor vi är! Att inte\r\nhjälpen når fram till folket, kan ju inte vi rå för. Vi\r\när godast i världen.</pre><pre>Att hjälpa Östeuropa och Baltikum är att hjälpa oss\r\nsjälva. Det är att vara realister. Det fordrar ett\r\nhelgjutet engagemang. Det är allvar, inga\r\nexperiment någonstans på bekvämt avstånd. Det\r\nhandlar inte längre om godhet och flummiga\r\nteorier, utan det handlar om en krass verklighet,\r\nom att ta och ge, att samarbeta med våra grannar\r\noch att komma överens om att just den del av\r\njordklotet där vi lever och bor är gemensam för oss\r\noch våra grannar. Vilka möjligheter!</pre><pre>Herr talman! I denna kammare kallas möjligheter i\r\nregel för svårigheter. Man talar nämligen inte om\r\nmöjligheter, utan man talar om hur problematiskt\r\nallting är och hur svårt allting är. Tänk i stället efter\r\nvilken utmanande ny värld det finns att leva i. Det\r\nhjälper inte då att bita sig fast i bordskanten, att\r\nhoppas att det skall vara som förr, då den lilla ön\r\nmed de höga skatterna kunde skicka ut sina små\r\ngoda råd kors och tvärs över jordklotet och vi fromt\r\nkunde knäppa händerna över magen, i visshet om\r\natt vara det godaste på jorden. Herr talman! Om vi\r\ninte vaknar upp kan det bli ett litet helvete just i vår\r\ndel av denna goda jord.</pre><pre>Härmed, herr talman, yrkar jag bifall till\r\nreservation 4 under mom. 12 i utrikesutskottets\r\nbetänkande nr 16 liksom till reservation 5 under\r\nmom. 21 i samma betänkande.</pre><pre>(Applåder)</pre><pre>Anf. 36  HÅKAN HOLMBERG (fp):</pre><pre>Herr talman! Vi upplever nu, och har gjort det\r\nunder några år, den tredje vågen av\r\ndemokratisering i Europa under detta århundrade.\r\nDen första vågen kom direkt efter första\r\nvärldskriget, när de gamla kejsardömena i Öst- och\r\nCentraleuropa upplöstes och nya, demokratiska\r\nstater bildades. Den andra vågen kom direkt efter\r\nandra världskriget, när nazismen var besegrad och\r\nde länder som hade ockuperats -- med tre tragiska\r\nundantag -- återfick sin nationella självständighet\r\noch fick en ny chans att återupprätta demokratin.</pre><pre>Den första vågen av demokratisering misslyckades.\r\nDet höll några år. Sedan gick hela Europa och hela\r\nvärlden in i 20- och 30-talens depression.\r\nDemokratin sattes på undantag, ersattes av olika\r\ntyper av diktaturer, och snart stod hela världsdelen\r\nvid ett nytt förödande krig. Den andra vågen av\r\ndemokratisering misslyckades också den. I\r\nVästeuropa gick det bra, men i östra Europa\r\nupprättades i stället för det som skulle ha blivit nya\r\nstabila demokratier stalinistisk terror, ny diktatur i\r\nstället för den som man just hade befriats från.</pre><pre>Nu står vi inför den tredje vågen, den tredje\r\nmöjligheten under vårt århundrade att få stabila,\r\ndemokratiska förhållanden i hela Europa. Det\r\nfinns ingenting som säger att vi kommer att lyckas\r\nden här gången. Hoten mot den demokratiska\r\nutvecklingen är lika påtagliga nu som de har varit\r\ntidigare. Jag tror att de ganska lätt kan\r\nsammanfattas i orden protektionism och\r\nnationalism. Till detta kan man kanske lägga de\r\nkvarvarande hot som t.ex. de sovjetiska trupperna\r\ni Baltikum utgör för stabiliteten i de länderna och,\r\ni ett litet större perspektiv, också för stabiliteten i\r\nhela Östersjöområdet. Till den bilden hör givetvis\r\nockså det hot som kvarvarande militaristiska\r\ngrupper, kvarvarande nomenklatura, i de tidigare\r\nkommunistiska diktaturerna fortfarande utgör.</pre><pre>Protektionismen är ju den eviga förbannelsen i\r\nEuropa, att länderna alltid frestas att försöka bolla\r\növer gemensamma problem på andra läner, på\r\ngrannländerna, att sätta upp tullmurar mot\r\nvarandra, att inte inse de fördelar för alla som\r\nekonomisk integration över hela Europa innebär.</pre><pre>Den radikala, extrema nationalismen har kanske\r\nhjälpligt kunnat övervinnas i Västeuropa, men den\r\nsticker i stället upp huvudet i otäcka former i många\r\nav de nya demokratierna. Det mest skakande och\r\ntragiska exemplet är givetvis det som vi ser i\r\nkölvattnet på den kanske i och för sig oundvikliga\r\noch naturliga uppdelningen av Jugoslavien i flera\r\nstater. Det som inträffar i olika delar av denna\r\ntidigare stat är många gånger återfall i medeltida\r\nbarbari. Jag tycker att det mest skakande och\r\nförfärliga exemplet är det som vi ser i Kosovo, där\r\nen förkrossande majoritet av befolkningen,\r\nalbaner, förtrycks av den serbiska regimen i\r\nBelgrad på ett sätt som jag tror saknar motstycke\r\nefter andra världskriget vad gäller nationellt\r\nförtryck, nationella övergrepp.</pre><pre>Det enda sättet, herr talman, att komma till rätta\r\nmed de destruktiva och mörka tendenser som finns\r\noch som på nytt kan slita sönder det som har byggts\r\nupp under de senaste åren, är att driva på den\r\neuropeiska integrationen och föra in de nya\r\ndemokratierna i det samarbete som växer fram och\r\nfördjupas mellan de redan stabila och etablerade\r\ndemokratierna i Västeuropa. Jag tror t.o.m. att\r\nman kan uttrycka det så drastiskt och tydligt som att\r\nsäga att själva den viktigaste drivkraften för\r\nintegrationen i dag, i första hand inom den\r\neuropeiska gemenskapen, är just medvetandet i\r\nalla berörda länder om vad ett misslyckande med\r\natt skapa stabil demokrati och marknadsekonomi i\r\nöst skulle innebära. Förhållandena i Östeuropa är i\r\nsig i dag den starkaste drivkraften för en\r\növergripande europeisk integration och för\r\nekonomiskt samarbete över hela Europa.</pre><pre>Det finns en rad föreställningar som ibland bubblar\r\nupp i diskussioner på det här temat och som inte\r\nalltid är lika genomtänkta. Det finns en tendens att\r\njämställa förhållandena i de nya demokratierna\r\nmed u-landsförhållanden. Men jag tror att den\r\nenda rimliga parallellen snarare är förhållandena i\r\nVästeuropa omedelbart efter kriget. Det som är\r\nspeciellt med länderna österut är inte att\r\nmänniskorna där t.ex. skulle sakna allmän\r\nläskunnighet eller att den tekniska och\r\nutbildningsmässiga nivån skulle vara så låg att\r\nländerna på det sättet skulle kunna jämföras med\r\nu-länder. Vad det är fråga om är i princip normala\r\nindustriländer som har utsatts för ett förödande\r\npolitiskt och ekonomiskt system, vilket har\r\ninneburit att den återuppbyggnad som skulle ha\r\nskett efter kriget -- och som skedde i normala\r\nformer i resten av Europa -- aldrig blev av.\r\nPraktiskt taget ingenting av värde förefaller ibland,\r\nom man tittar på de värst drabbade länderna, ha\r\nuträttats under hela denna långa period av\r\nkommunistisk diktatur.</pre><pre>I stället har man haft ett ekonomiskt system som\r\nmer eller mindre har gått ut på att man skall\r\nförstöra de naturtillgångar som finns och att man\r\nskall riva ner de kulturella värden, de spelregler och\r\nden känsla för demokrati och nationell\r\nsammanhållning som är naturliga i varje normalt\r\ndemokratiskt land.</pre><pre>Dessutom har man genom detta ekonomiska\r\nsystem åstadkommit en miljökatastrof som trotsar\r\nall jämförelse vad gäller katastrofer som\r\nmänskligheten själv aktivt har åstadkommit i andra\r\nsammanhang.</pre><pre>Jag tror att det är viktigt att ha klart för sig att det\r\nsom har hänt i Östeuropa är någonting unikt. Man\r\nhar utsatts för ett unikt experiment av små politiska\r\nfanatiska grupper. Detta innebär också att en del av\r\nde recept på hur länder bistås -- det gäller normala\r\ntraditionella lärdomar och metoder -- som befriar\r\nsig från utländskt herravälde eller inhemskt\r\nförtryck, eller bådadera, inte utan vidare är\r\ntillämpliga i Östeuropa.</pre><pre>Ibland gör man litet slarvigt en jämförelse med\r\nMarshallhjälpen. Pierre Schori var inne på den\r\nfrågan. Kanske skall man då ha i minnet att\r\nMarshallhjälpen till Västeuropa gick till länder som\r\nhade fungerande, om än för tillfället raserade,\r\nekonomiska system. Det fanns ändå i princip ett\r\nmarknadsekonomiskt system att bygga på och ett\r\ndemokratiskt system för att hantera det hela. I\r\nÖsteuropa har allt detta saknats tills helt nyligen. I\r\nvissa länder saknas det i praktiken fortfarande.\r\nDärför är det oerhört viktigt att vi inser att\r\nreformer i riktning mot en fungerande normal\r\ndemokrati och en riktig marknadsekonomi\r\novillkorligen måste komma först. Först därefter är\r\ndet meningsfullt att tala om ekonomiskt stöd och\r\ninvesteringar i stor skala.</pre><pre>Vi skall ge stöd under reformprocessen. Men stödet\r\nskall ges till själva reformarbetet. Det skall inte\r\nvara fråga om ett stöd i största allmänhet, för då\r\nfinns risken att man snarare smörjer det destruktiva\r\nsystem som har dragit ner de här länderna i elände\r\noch att man skjuter nödvändiga strukturella\r\nförändringar på framtiden.</pre><pre>Sverige är ett ganska litet land. Vi kan inte ta oss an\r\nhela det nya östra Europas problem. I princip skall\r\nvi naturligtvis vara öppna för samarbete med alla\r\nländer där vi på ett meningsfullt sätt kan medverka.\r\nMen det är ändå viktigt att vi koncentrerar oss på\r\nvårt närområde, där vi har t.ex. gemensamma\r\nmiljöintressen, där det finns gemensamma\r\nreferensramar kulturellt och politiskt och där det på\r\nmånga sätt är lättare att uträtta det vi vill göra.</pre><pre>Det är också viktigt att vi koncentrerar oss på\r\ngrunduppgifterna. Det handlar om\r\nkunskapsöverföring i olika former, stöd till den\r\nekonomiska stabiliseringen och insatser på\r\nmiljöområdet, inkl. kärnkraftssäkerhet och sådant\r\nsom är en förutsättning för att mycket annat skall\r\nkunna fungera någorlunda tryggt och säkert.</pre><pre>Även om man när Sveriges samarbete med de nya\r\ndemokratierna byggdes upp kunde ha önskat sig en\r\nstart i helt andra former än de traditionella, har\r\nstödet och samarbetet efter hand fått en ganska\r\nhygglig form. Men det är också viktigt att\r\nunderstryka att det alltjämt är fråga om just en\r\nform. Innehållet är inte alltid det som förefaller\r\nvara mest ändamålsenligt.</pre><pre>Pierre Schoris tal här nyss gav ett intryck av att man\r\nunder den socialdemokratiska regeringens tid hade\r\nhaft ett fast grepp om alltsammans och klara linjer.\r\nDet hela hade rullat som på räls, utan några som\r\nhelst problem eller misstag. Jag tycker att det är\r\nlitet djärvt av Pierre Schori att gå ut på det sättet.</pre><pre>De senaste veckorna har vi ju i media kunnat följa\r\nhur egenartade interiörer från det svenska\r\nsamarbetet när det gällt att bygga upp en normal ny\r\nskogsindustri i Polen har rullats upp. Detta ärende\r\nhar anmälts till konstitutionsutskottet. Jag skall\r\ninte gå in på de olika detaljer som har föranlett att\r\nså skett. Men jag kan konstatera att medan\r\nmiljoner, till synes mycket lättvindigt och utan\r\nnågon som helst redovisning, har rullat till ett\r\nprojekt som förmodligen hade kunnat utföras\r\nbetydligt billigare på annat sätt har\r\norganisationer -- typ Svensk-polska\r\nmiljöföreningen, som är en av de mest seriösa\r\naktörerna i det här sammanhanget -- fått tigga för\r\natt över huvud taget få småanslag, kaffepengar.\r\nOrganisationer av nämnda typ -- och säkert många\r\nandra, och då inte bara på miljöområdet -- hade\r\nförmodligen kunnat utnyttja dessa oredovisade\r\nmiljoner betydligt bättre än som nu har varit fallet.</pre><pre>Vidare vill jag påminna om att det när den första\r\nstödmiljarden anslogs av den socialdemokratiska\r\nregeringen -- det hela presenterades med mycken\r\npompa och ståt -- ganska snart visade sig att det var\r\nlångt svårare att få fram konkreta utbetalningar till\r\nverkliga projekt. Av de 900 miljoner i det\r\nsammanhanget som skulle gå över UD var vid\r\nregeringsskiftet i höstas bara 170 miljoner, om jag\r\nminns rätt, utbetalade. I den mån det finns\r\nsvårigheter -- och sådana finns det, och dessutom\r\nfinns det bl.a. stora praktiska problem -- är det inte\r\nnågot som tillkommit i och med regeringsskiftet. I\r\nstället har det mera att göra med situationen i sig.\r\nSocialdemokraterna sitter i så fall i exakt samma\r\nbåt som den nuvarande regeringen.</pre><pre>Det finns, herr talman, ett stort engagemang i\r\nSverige för insatser i de nya demokratierna i öst.\r\nAllt detta kan inte finansieras via statsbudgeten.\r\nKanske är det också så, att det icke-materiella\r\nstödet i vissa avseenden är det allra viktigaste.</pre><pre>Jag finner att de skillnader som, att döma av de\r\nsocialdemokratiska reservationerna, finns mellan\r\nutskottsmajoritetens och reservanternas\r\nuppfattning på det hela taget är mycket marginella.\r\nDe motsättningar som Pierre Schori talade om är\r\nkonstruerade. Jag har förståelse för att\r\nSocialdemokraterna vill ha med några\r\nreservationer. Men i sak är skillnaden ganska\r\nmåttlig. Det är bra att det finns en bred enighet om\r\nhuvudinriktningen.</pre><pre>Så några ord om det baltiska guldet. Pierre Schori\r\nvar mycket försiktig i det avseendet. Det beror\r\nkanske i någon mån på att inte heller den regering\r\nsom han själv arbetade för uträttade särskilt\r\nmycket. Socialdemokraterna har inte kunnat\r\nredovisa några alternativ till den handläggning som\r\nnu sker.</pre><pre>När det gäller Ny demokrati vill jag säga följande.\r\nOm det nu är som Ian Wachtmeister sade, att\r\nfinansierigen egentligen inte spelar någon roll,\r\nförstår jag inte varför Ian Wachtmeister här gör ett\r\nstort nummer av detta och visar en sorts\r\nindignation, vilken verkar ganska så spelad. Själva\r\nfinansieringen var ju, som sagt, ointressant. Det\r\nviktiga är att guldet eller något annat till\r\nmotsvarande värde återställs, vilket också skall\r\nockså ske.</pre><pre>Ny demokrati har inte ens motionerat i den här\r\nfrågan. Det finns en motion, men den har kommit\r\nfrån annat håll. Några av formuleringarna i Ian\r\nWachtmeisters anförande här ger snarare ett\r\nintryck av att det är viktigare att komma åt det\r\nordinarie u-landsbiståndet än att göra något\r\nordentligt för balterna. Det var det som var\r\nproblemet -- inte att återställandet av guldet\r\nfinansierades på det ena eller det andra sättet.</pre><pre>Herr talman! Jag yrkar bifall till utskottets\r\nhemställan.</pre><pre>Anf. 37  Utrikesminister MARGARETHA AF\r\nUGGLAS (m):</pre><pre>Herr talman! Några dagar före påskhelgen kom det\r\ndramatiska beskedet att den ryska regeringen\r\nlämnat in sin avskedsansökan. Uppgifterna väckte\r\noro och osäkerhet runt om i världen. Man frågade\r\nsig om Rysslands demokratiska epok redan var\r\nförbi. Hade de reaktionära krafterna, gamla\r\nSovjetkommunister och ryska nationalister, fått\r\növertaget?</pre><pre>Lyckligtvis visade det sig snart att en kompromiss\r\nkunde uppnås, och regeringen återgick till sitt\r\nuppdrag. Genom ett klokt agerande från president\r\nJeltsins och den ryska regeringens sida under den\r\nryska folkkongressen verkar det faktiska resultatet\r\nav processen vara att den folkvalda regeringen\r\nsnarast stärktes samtidigt som de bakåtsträvande\r\nkrafterna tycks ha försvagats.</pre><pre></pre><pre>Det mest imponerande är kanske det vi med hjälp\r\nav massmedia kan se och höra, nämligen vanliga\r\nmänniskors inställning i Ryssland. I närmast\r\noändliga livsmedelsköer står ryska kvinnor och\r\nmän och förklarar att de har ett stort förtroende för\r\npresident Jeltsin och hans regering. De förstår att\r\ndagens ekonomiska problem måste genomlidas på\r\nvägen mot ett demokratiskt och\r\nmarknadsekonomiskt samhälle. Det förefaller vara\r\nfå som i dag drömmer sig tillbaka.</pre><pre>Herr talman! När sovjetiska stridsvagnar slog ner\r\nupproret i Östberlin 1953, konstaterade Bertolt\r\nBrecht ironiskt att om nu folket inte hade\r\nregeringens förtroende fick väl regeringen utse ett\r\nnytt folk.</pre><pre>Det djupt tragiska allvaret för den stalinistiskt\r\nstyrda delen av Europa under efterkrigstiden har\r\nvarit att dessa regimer saknat legitimitet. Efter ett\r\nhalvsekel med ett sådant system skulle det kanske\r\ninte vara så förvånande om en viss misstänksamhet\r\nlevde kvar också mot diktaturernas demokratiska\r\nefterträdare.</pre><pre>Men vad vi har sett under den ryska folkkongressen\r\nvisar på motsatsen. Människorna stödjer aktivt\r\nreformpolitiken, trots att den på kort sikt ofta får\r\nsmärtsamma effekter.</pre><pre>Just denna tillförsikt och tro på reformpolitiken\r\nsom befolkningen visar är den viktigaste\r\nförutsättningen för att demokrati och\r\nmarknadsekonomi skall befästas i de f.d.\r\nkommunistiska planekonomierna. Utan ett sådant\r\nfolkligt stöd kan de nya regeringarna inte\r\ngenomföra reformer i sådan riktning. Det är i första\r\nhand människorna själva som i praktiken skall\r\nomdana sina samhällen. Det är i detta perspektiv\r\nsom Sveriges och andra länders bistånd skall ses.\r\nOmvärldens viktigaste uppgift är att visa folken i\r\nCentral- och Östeuropa att de har vårt\r\nbeslutsamma stöd och att vi ställer oss solidariska\r\nmed deras reformpolitik.</pre><pre>Under den gångna hösten och vintern har en bred\r\ninternationell mobilisering ägt rum för att lämna ett\r\nsådant solidariskt stöd till de nya demokratierna i\r\nöst. Ett exempel på detta är den konferens om\r\nbistånd till OSS-länderna som hölls i Washington i\r\njanuari och som kommer att följas upp i Lissabon i\r\nmaj. Sverige deltar aktivt i dessa processer.</pre><pre>Problemen i OSS-länderna, Baltikum och övriga\r\nCentral- och Östeuropa är gigantiska. Det står\r\nutom allt tvivel att omvärlden här står inför en\r\nmycket omfattande uppgift som kommer att kräva\r\nbetydande ansträngningar av olika slag och under\r\nlång tid.</pre><pre>Sverige har tagit sin del av denna uppgift på mycket\r\nstort allvar. Regeringen har i budgetpropositionen\r\nföreslagit att 3 miljarder kronor avsätts för stödet\r\ntill Öst- och Centraleuropa över en treårsperiod.\r\nDetta innebär en tredubbling jämfört med det stöd\r\nsom beslutades 1990. Vårt särskilda ansvar ser vi\r\nligga i stödet till de nya demokratierna i Sveriges\r\neget närområde, dvs. de baltiska staterna, Ryssland\r\noch Polen, även om vi fortsatt kommer att lämna\r\nstöd också till övriga länder i Öst och\r\nCentraleuropa.</pre><pre>En sådan inriktning är naturlig. Med dessa länder i\r\nnärområdet, jag tänker givetvis i första hand på\r\nBaltikum, har vi både av geografiska och historiska\r\nskäl de närmaste kontakterna. Inte minst därför\r\nfinns det också ett brett svenskt\r\nsamhällsengagemang just för stödet till dessa\r\nländer. Det är på samma gång naturligt att vi på\r\nolika sätt försöker stödja utvecklingen i de delar av\r\nRyssland som tillhör vårt närområde och där\r\nsituationen i dag bitvis är mycket besvärlig. Den\r\nfrämsta prioriteringen måste här gälla vårt\r\nallmänna politiska stöd till reformprocesserna.</pre><pre>En förutsättning för att människorna i Estland,\r\nLettland och Litauen skall lyckas i sin omställning\r\ntill demokrati och marknadsekonomi är att de\r\nkänner stabilitet och trygghet inom sina egna\r\ngränser. Fortfarande står stora ryska styrkor på de\r\nbaltiska staternas territorier utan att några avtal har\r\nslutits eller att någon tidtabell för deras\r\ntillbakadragande har avtalats. Detta är en anomali\r\ni dagens Europa som väcker oro. Här måste reella\r\nförhandlingar inledas snarast.</pre><pre>Det kan inte ligga i någons intresse att\r\ntillbakadragandet av trupperna fördröjs mer än vad\r\nsom är oundgängligen nödvändigt av praktiska\r\nskäl.</pre><pre>Men de baltiska staterna behöver också bygga upp\r\nsina egna suveränitetsinstitutioner för att skapa sig\r\nsäkerhet. Sverige måste stödja dem i dessa\r\navseenden.</pre><pre>Regeringen har redan beslutat om en\r\nsuveränitetsgåva om 10 milj.kr. till vardera landet\r\nför att bl.a. stödja deras internationella\r\nförbindelser. Vi bidrar till säkerhetspolitisk\r\nkunskapsuppbyggnad, och vi har skänkt ett\r\nkustbevakningsfartyg till Estland. Ett samarbete\r\nhar även inletts på områden som tullväsende,\r\nluftövervakning och polisverksamhet.</pre><pre>Herr talman! Av den miljard kronor som\r\nregeringen föreslår för samarbete med länderna i\r\nÖst och Centraleuropa under nästa budgetår,\r\nutgörs en betydande del av valutastöd till de\r\nbaltiska staterna. Genom att Estland, Lettland och\r\nLitauen blir medlemmar i de internationella\r\nfinansinstitutionerna påskyndas genomförandet av\r\nsammanhängande ekonomiska reformprogram.\r\nInförandet av självständiga valutor kommer här att\r\nbli av avgörande betydelse för dessa reformers\r\nframgång.</pre><pre>Sverige är berett att göra en större insats för att\r\nstödja sådana valutareformer i dessa våra\r\ngrannländer än vad som automatiskt skulle följa av\r\nvåra åtaganden inom ramen för den internationella\r\nvalutafonden.</pre><pre>Förvaltningsbistånd i form av rådgivning till de\r\ncentrala myndigheterna utgör en viktig del i\r\nansträngningarna att bidra till reformprocesserna,\r\nsärskilt tills dess marknadsekonomiska strukturer\r\nfinns på plats. Ju snabbare dessa länder lyckas\r\nupprätta de nödvändiga legala ramarna för\r\nmarknadsekonomin, desto fortare kommer också\r\nsvenskt och utländskt näringsliv att börja satsa och\r\ni sin tur bidra till ekonomisk tillväxt. Hittills har de\r\nsvenska insatserna i Baltikum främst gällt\r\ndomstols- och rättsväsende, fastighetsregistrering\r\noch lagstiftning samt miljösektorn. Också andra\r\nområden som finansförvaltning och\r\narbetsmarknadspolitik är aktuella för Ryssland.</pre><pre>Tyngdpunkten i kunskapsöverföringen kommer att\r\nligga på just sådana åtgärder som underlättar\r\növergången till marknadsekonomi och som främjar\r\nden fortsatta demokratiseringen. Med en sådan\r\nmålinriktning kan de svenska insatserna få en\r\nbetydande effekt. Tillsammans med det djupa\r\nengagemang för att stödja utvecklingen i Öst som\r\nfinns inom hela det svenska samhället, får denna\r\nviktiga stödreform dessutom en avsevärd bredd.</pre><pre>Så sent som i mars blev vi på nytt påminda om de\r\nbetydande brister som råder vid de sovjetbyggda\r\nkärnkraftverken i Sveriges omedelbara närhet. För\r\natt bidra till en förbättrad säkerhet vid dessa\r\nanläggningar avser regeringen att intensifiera det\r\nsvenska stödet. I flera avseenden genomförs detta\r\narbete tillsammans med andra länder.</pre><pre>Låt mig här peka på det katastrofbistånd som\r\nSverige hittills har lämnat till Baltikum och\r\nRyssland. Under den mycket besvärliga\r\nomställningsperiod som för närvarande äger rum i\r\nöst uppstår ofta akuta behov av hjälp av humanitär\r\nnatur. I detta avseende får vi räkna med att nya\r\ninsatser kommer att behövas också i framtiden.\r\nÄven här sker en betydande samordning på\r\ninternationell nivå.</pre><pre>När man talar om det svenska östbiståndet är det\r\nviktigt att se det svenska samhällets samlade\r\ninsatser i ett sammanhang. Jag har redan nämnt\r\nbetydelsen av det breda engagemanget för\r\nBaltikum. Man bör också se vilka resurser Sverige\r\nbidrar till att skapa tillsammans med andra länder.\r\nEtt exempel utgörs av det baltiska\r\ninvesteringsprogrammet som bildat en\r\ninvesteringsfond på 800 milj.kr. för utveckling av\r\nsmå -och medelstora företag.</pre><pre>När det gäller miljön har regeringen i\r\nkompletteringspropositionen föreslagit att 500\r\nmilj.kr. per år avsätts för satsningar i\r\nÖstersjöområdet. Också dessa satsningar kommer\r\natt delvis komma Baltikum och Ryssland till godo.\r\nLikaså lämnar vi stöd genom Sveriges medverkan i\r\nde internationella finansinstitutionerna för bl.a.\r\nvalutastabiliseringsfonder. Jag har berört dessa\r\nfrågor tidigare beträffande Baltikum. Men jag kan\r\ntillägga att den s.k. 10-gruppen, där Sverige ingår, i\r\ndagarna har ställt sig bakom bildandet av en\r\nstabiliseringsfond för den ryska rubeln på 6\r\nmiljarder dollar.</pre><pre>Utan att här räkna upp alla de olika insatser som\r\ngörs kan man alltså konstatera att Sveriges stöd till\r\nÖst- och Centraleuropa är avsevärt större än den\r\nmiljard kronor som presenteras i\r\nbudgetpropositionen.</pre><pre>Sveriges samarbete med demokratierna i öst\r\nbefinner sig i en uppbyggnadsfas. Självfallet möter\r\ndenna typ av samarbete svårigheter. Vi känner dem\r\nväl från det traditionella utvecklingssamarbetet.\r\nJust därför är det viktigt att dra lärdom av dessa\r\nerfarenheter och inse att det är först när länderna\r\nsjälva genomfört många av de reformer som behövs\r\nför en marknadsekonomi som stödet utifrån kan ge\r\nfull utdelning.</pre><pre>Precis samma erfarenheter har också andra\r\nvästländer som hjälper Baltikum och Ryssland. Av\r\ndessa skäl fäster vi också stor vikt vid att bistå med\r\nuppbyggnaden just av sådana fungerande\r\nstrukturer som är nödvändiga för demokrati och\r\nmarknadsekonomi.</pre><pre>Herr talman! De senaste årens dramatiska\r\nutveckling i Öst- och Centraleuropa kan sägas ha\r\nskakat om mycket av världsbilden för den\r\neuropeiska efterkrigsgenerationen. Europa och\r\nvärlden har blivit bättre på kort tid, och vi har\r\nanledning att känna glädje och tillförsikt inför det\r\nframtida nya Europa, även om man måste vara\r\nberedd på att den positiva utvecklingen kan\r\ndrabbas av bakslag. Sådana risker får inte göra oss\r\ntveksamma. Det är nödvändigt att vi ger ett\r\nhelhjärtat moraliskt och materiellt stöd till de nya\r\ndemokratierna i det nya Europa. Efterkrigstidens\r\nskygglappar och plågsamma tigande måste en gång\r\nför alla vara borta.</pre><pre>Anf. 38  PIERRE SCHORI (s) replik:</pre><pre>Herr talman! Fru utrikesminister! Låt oss då ta\r\nfasta på vad vi är överens om. Riksdagens\r\nutrikesutskott har fyllt den som vi tyckte tomma\r\nram som regeringen angav för de miljarder man\r\nville satsa -- och som vi vill satsa -- på länderna i\r\nÖst- och Centraleuropa.</pre><pre>Vi har nu fått riktlinjer, en gemensam grund, en\r\nhuvudfråga. Vår reservation innebär att vi vill ha en\r\nannan omfördelning i vissa som vi tycker strategiskt\r\nviktiga områden, där man kan ge ett långsiktigt\r\nmandat för de organisationer vi har i Sverige, som\r\nSIDA och BITS, så att man kan sätta i gång med\r\nprojekt för folkrörelser och andra. Men i stort sett\r\när vi i övrigt eniga. Det är bra, och det skall vi inte\r\nglömma bort.</pre><pre>Frågan om vår skuld till Baltikum har, tycker jag,\r\nen annan dimension än själva biståndet. Det har att\r\ngöra med vilket språk man för, vilken grad av\r\närlighet man har i hanteringen av vissa frågor. Jag\r\nvill gärna säga att vi alla här i Sverige har ett solkigt\r\nförflutet när det gäller Baltikum -- och det får vi alla\r\nta på oss. Vår skuld till Baltikum kan vi egentligen\r\nbara gottgöra genom hela det samarbete som vi vill\r\nåta oss. Det är guld värt.</pre><pre>Men att göra som regeringen är inte riktigt ärligt.\r\nMan utfäster en ram, och sedan säger man att det\r\när en kompensation. Då gottgör man inte hela den\r\nskuld som man anser sig ha. Vi hade därför från\r\nutskottet begärt att regeringen skulle återkomma --\r\nklarlägga och undersöka alternativa finansieringar,\r\nså att det verkligen blev det som man själv hade sagt\r\natt det skulle bli, nämligen en kompensation. Men\r\nnär nu vårbudgeten kom, var det ingen alternativ\r\nfinansiering, utan det blir annat östsamarbete, med\r\nTjeckoslovakien osv., som får finansiera guldet.\r\nDet är inte -- jag upprepar -- i George Marshalls\r\nanda, det är mer i George Orwells anda. Jag kan\r\nbara beklaga det. Och det är regeringen som har\r\nkokat denna soppa. Om regeringen inte fäster\r\navseende vid vad vi i oppositionen tycker om den\r\nhär saken -- fråga då gärna president Landsbergis,\r\nnär han kommer hit nästa månad, vad han tycker.</pre><pre>Anf. 39  Utrikesminister MARGARETHA AF\r\nUGGLAS (m) replik:</pre><pre>Herr talman! Ju fler kockar desto sämre soppa,\r\nbrukar det ju heta. Jag tycker nog att den här\r\nguldfrågan just har blivit sämre ju fler kockar som\r\nhar börjat röra i grytan. För egen del har jag\r\nfaktiskt en gång här i kammaren gett ett mycket\r\nklart besked i den här frågan -- och jag tror att\r\nfrågeställaren själv är närvarande. Jag sade då\r\nfaktiskt rent ut att regeringen avser att kompensera\r\nbalterna för det guld de en gång deponerade här i\r\nSverige i Riksbanken. Dessutom sade jag redan då\r\natt regeringen icke såg några andra\r\nfinansieringsvägar än att ta av den tremiljardersram\r\nsom kommer att anvisas under tre år -- för det\r\nhandlar ju om att försöka använda den. Allt annat\r\nblir en ytterligare underskottsfinansiering.</pre><pre>För egen del har jag således försökt ge mycket raka\r\nbesked från början. Jag hade funnit det något mer\r\nnaturligt att bli utskälld här i kammaren om jag\r\nhade sagt att vi inte skulle kompensera balterna för\r\nguldet än när jag har sagt att vi skall göra det. Och\r\njag är något förvånad över det tonläge som Ian\r\nWachtmeister använde i denna fråga.</pre><pre>Anf. 40  ANDRE VICE TALMANNEN:</pre><pre>Utrikesministerns replik gäller nu enbart Pierre\r\nSchoris inlägg.</pre><pre>Anf. 41  Utrikesminister MARGARETHA AF\r\nUGGLAS (m):</pre><pre>Herr talman! Det är taget ad notam.</pre><pre>Vad jag tycker är positivt är att balterna själva\r\nmycket klart säger att de fäster vikt vid att få den\r\nhär kompensationen och att de, vilket vi\r\nnaturligtvis tycker är mycket bra, avser att se dessa\r\npengar som ett stöd när det gäller deras möjligheter\r\natt införa en egen valuta. Det blir alltså ett slags\r\ntillägg till det valutastöd som vi ju har avsatt inom\r\nramarna. Det tror jag kommer att visa sig vara\r\nmycket konstruktivt för dem själva, och vi tycker\r\natt detta stämmer väl med de riktlinjer vi har för de\r\ninsatser vi vill göra i Baltikum.</pre><pre>Till Pierre Schori vill jag säga att jag naturligtvis\r\nnoterar med glädje att utrikesutskottet är så enigt;\r\ndet är väl alldeles utmärkt. Jag måste dock säga att\r\nnär jag lyssnade till Pierre Schoris anförande,\r\ntyckte jag att det mera handlade om olika\r\nbiståndsorgan och deras tyngd och relativa\r\nbetydelse i den svenska hanteringen än vad det\r\nhandlade om riktlinjer för våra insatser för Central-\r\noch Östeuropa, och vårt mål med dessa insatser.\r\nDet är möjligt att våra synsätt här skiljer sig något.\r\nJag tycker att våra biståndsorgan naturligtvis skall\r\nförsöka se till att de fungerar så väl som möjligt,\r\nmen det är riktlinjerna för och målen med vårt\r\nsamarbete som är det väsentliga.</pre><pre>När det gäller våra relationer till de baltiska\r\nstaterna och vår skuld, har faktiskt regeringen på\r\nett mycket bra sätt varit öppen i dessa frågor, när vi\r\nhaft premiärministrarna på besök. Vi har även gett\r\nWilhelm Carlgren i uppgift att skriva en historik,\r\noch jag tror att det blir en mycket intressant läsning\r\nför oss alla.</pre><pre>Anf. 42  PIERRE SCHORI (s) replik:</pre><pre>Herr talman! Utrikesministern sade att jag talade\r\nmest om biståndsorgan. Det gjorde jag inte, men\r\nde spelar en viktig roll i sammanhanget. Att de som\r\nfinns på plats har sakkunskap och erfarenhet, att de\r\nfår ett klart mandat, och också mera pengar, att\r\ngöra nytta -- det var vad jag talade om.</pre><pre>Sedan hade jag också andra riktlinjer. Jag skall\r\ngärna sammanfatta mina riktlinjer i några rader,\r\nsom jag tycker på ett mycket fint sätt uttrycker vad\r\ndet handlar om. Utrikesministern citerade här\r\nBrecht, och jag vill gärna citera en estnisk poet som\r\nsammanfattar precis vad vi tycker.</pre><pre>Det är skönt, får jag säga, att utrikesministern ofta\r\nanvänder litterära förebilder som Voltaire senast --\r\noch nu alltså Brecht. Det är litet annorlunda än\r\nkombinationen av Plåtniklas och Josef Stalin som vi\r\nhörde här -- Ian Wachtmeisters figur.</pre><pre>Det vi vill med Östeuropa kan sammanfattas så här\r\ni några rader, fru utrikesminister. Det är en dikt av\r\nIvar Ivask från Estland.</pre><pre>Det finns tredjevärldenfickor i Europa</pre><pre>som man frestas förbise, namnlösa kuster</pre><pre>c1 &gt; utmärkta med ett kryss och ett mentalt frågetecken.</pre><pre>c0 &gt; Bara du böjer dig i baltisk riktning,</pre><pre>kan du höra en bikupas klagosång</pre><pre>och under vattnet ana konturerna</pre><pre>c3 &gt; av en bärnstenskammare byggd med sorgens frömjöl.</pre><pre>c0 &gt; </pre><pre>Tack.</pre><pre>Anf. 43  Utrikesminister MARGARETHA AF\r\nUGGLAS (m):</pre><pre>Herr talman! Låt mig bryta den poetiska ådran och\r\nvara mycket konkret och praktisk. Det kan också\r\nha sitt intresse.</pre><pre>När den nya regeringen tillträdde den 4 oktober\r\nhade totalt 48 milj.kr. utbetalats till Baltikum.\r\nUnder de månader som gått sedan dess har 168\r\nmilj.kr. kunnat utbetalas till Baltikum i olika\r\ninsatser. Sedan den nya regeringen tillträdde har\r\ninsatserna för Central- och Östeuropa kunnat öka,\r\näven i avvaktan på det riksdagsbeslut som jag ser\r\nmycket fram emot att denna kammare skall fatta.\r\nJag tycker vi skall notera detta, eftersom kritiken i\r\nen del massmedia har varit en smula orättvis. Man\r\nhar inte uppmärksammat de insatser som den nya\r\nregeringen har gjort för att få fart på hjälpen till\r\nCentral- och Östeuropa.</pre><pre>Före den 4 oktober låg det genomsnittliga stödet\r\nper månad till länderna i Central- och Östeuropa på\r\n15--20 milj.kr. Därefter har vi lyckats att öka\r\nutbetalningarna till 50 milj.kr. varje månad. Det\r\nhar alltså blivit en annan fart på våra insatser\r\nriktade mot Central- och Östeuropa. Jag vill ta\r\ntillfället i akt att säga det.</pre><pre>I detta har även riksdagen medverkat. Vi hade inte\r\nkunnat klara detta med den föreliggande gamla\r\nbudgeten av socialdemokratiskt märke om icke\r\nriksdagen medverkat till att regeringen fått ta i\r\nanspråk pengar som var avsatta till en särskild\r\nEFTA-fond, de s.k. Jugoslavienpengarna. Det\r\ntackar jag för. Men jag vill också betona att vi har\r\nanvänt dem, och många gånger använt dem på ett\r\nkonstruktivt sätt.</pre><pre>Anf. 44  IAN WACHTMEISTER (nyd) replik:</pre><pre>Herr talman! Det är med glädje man kan\r\nkonstatera att den i denna kammare stundtals\r\nvandrande majoriteten i varje fall är överens om att\r\nden totala socialistiska katastrofen borta i\r\nÖsteuropa gav enorma skador för människor, för\r\nmiljön och för ekonomin. Jag tycker att vi inte skall\r\nglömma det nu.</pre><pre>Sedan vill jag till fru utrikesministern ställa frågan\r\nom hon håller med om min verklighetsbeskrivning,\r\ndvs. att vi i Sverige nu måste -- var vi än står till\r\nhöger eller vänster -- stenhårt prioritera Baltikum\r\noch Östeuropa. Prioritera betyder att det är där\r\nman lägger tyngdpunkten. Det är ett dramatiskt\r\nskeende som pågår på den sidan, och det kan bli\r\nmycket farligt. Håller också utrikesministern med\r\nom att andra länder i världen faktiskt förväntar sig\r\natt vi skall ta ansvar för vår lilla bit här uppe?</pre><pre>Det läggs ner enorma pengar i resten av Östeuropa\r\nt.ex. Men just den delen med Baltikum tycker man\r\natt det är vår skyldighet att hjälpa. Så har i varje fall\r\njag uppfattat det.</pre><pre>Jag har ytterligare en fråga. Jag hoppas att det inte\r\nblir för många. Tycker inte utrikesministern att man\r\nskall betala sina hedersskulder, och att\r\nfinansieringen av dem är fullständigt\r\novidkommande? Vidare är givetvis symboliken i\r\ndenna fråga enormt viktig. Att den är viktig för de\r\nbaltiska staterna vet vi, och det tror jag att de flesta\r\nkan förstå. Men jag tycker att symboliken är minst\r\nlika viktig för oss här i Sverige.</pre><pre>Till sist. Jag har inte nämnt Stalin, och det har\r\nheller inte fru utrikeministern. Men det är klart att\r\njag på ett sätt gjorde det, men då inte i bemärkelsen\r\nPlåtniklas utan som en stor järnrumpa. Tackar.</pre><pre>Anf. 45  Utrikesminister MARGARETHA AF\r\nUGGLAS (m):</pre><pre>Herr talman! Självfallet har vi ett särskilt ansvar för\r\nBaltikum. Så är det. De är våra nära grannländer\r\noch länder med vilka vi är förenade i historiska\r\nband. Det är folk och länder vilka fäster särskilda\r\nförhoppningar vid oss.</pre><pre>Det är väsentligt för oss att ta vårt ansvar för\r\nBaltikum just i internationella sammanhang, där\r\ndet finns en risk att många av de större länderna och\r\naktörerna i världen naturligen fäster sina blickar vid\r\nRyssland och utvecklingen där. Den är central, och\r\nden är central också för de baltiska staterna. Men\r\ndet finns naturligtvis här en risk att de baltiska\r\nstaterna glöms bort. Här har vi ett särskilt ansvar\r\ndels i våra bilaterala relationer, dels i vad vi kan\r\ngöra för de baltiska länderna internationellt. Det\r\nansvaret försöker regeringen att ta i de\r\nsammanhang vi har en möjlighet till detta.</pre><pre>Självfallet skall man betala sina hedersskulder --\r\nIan Wachtmeister. Det är min bestämda inställning,\r\noch det är därför jag också givit de svar jag givit i\r\ndenna kammare. Men det är naturligtvis bättre om\r\nman kan göra det från de besparingar man har\r\nhemma i stället för att gå till en ny bank och ta upp\r\nen ny skuld. Den finansiering regeringen föreslår\r\nsker inom ramen för dessa tre miljarder, för övrigt\r\nblir det en underskottsfinansiering.</pre><pre>Anf. 46  IAN WACHTMEISTER (nyd) replik:</pre><pre>Herr talman! Det har tidigare citerats en del kända\r\npoeter. Jag skall inte trötta er med någon längre\r\ndikt. Jag vill bara erinra om Hamlets monolog: Att\r\nvara eller inte vara. Det är vad dessa frågor handlar\r\nom, nämligen existensen, varandet, i vår del av\r\nvärlden. Vi har vårt stora ansvar här. Vi sitter inte\r\nlängre på parkett och kan ta ansvar litet här och där,\r\nutan nu har verkligheten krupit inpå oss.</pre><pre>Min fråga till utrikesministern är: Tror\r\nutrikesministern själv att vi kan fortsätta att ha den\r\ninriktning på u-hjälpen som vi har? Tror hon inte\r\natt stora omplaceringar kommer att bli nödvändiga\r\ninom u-hjälpen och att enprocentsmålet i Sveriges\r\nstatsfinansiella läge inte kommer att kunna hållas\r\nheligt, utan att krav i stället kommer att ställas på\r\neffektivitet och att man gör vettiga saker?</pre><pre>Anf. 47  Utrikesminister MARGARETHA AF\r\nUGGLAS (m):</pre><pre>Herr talman! I denna fråga står jag på\r\nregeringsdeklarationens grund. Det är också på\r\ndenna grund som jag är utrikesminister.</pre><pre>Anf. 48  MATS HELLSTRÖM (s):</pre><pre>Herr talman! När den gamle vise Väinämöinen,\r\nsångaren som är solens årsbarn, för första gången\r\nblickade upp ur det ägg som han föddes ur såg han\r\nhavet. Så ungefär börjar Kalevala. Många hävdar\r\natt Kalevalamyten inte handlar så mycket om\r\nKarelen utan att den troligtvis i stället är en\r\nÖstersjömyt som Elias Lönnrot nedtecknade. Det\r\nfinns också i Estland en gammal tradition som går\r\ntillbaka på Kalevi Poeg, eller något liknande. Det\r\nfinns alltså rikliga möjligheter att citera också ur\r\nÖstersjömyterna när vi skall debattera här i\r\nkammaren. Mycket av vårt Östeuropasamarbete\r\nkoncentreras naturligtvis nu kring Östersjön.</pre><pre>Detta samarbete har satts i gång bra av\r\nregeringarna runt Östersjön. Alla regeringarna har\r\nnu bildat det Östersjöråd som också tidigare\r\nregeringar har arbetat för att det skulle komma till\r\nstånd. Så sent som förra veckan ville parlamenten\r\ninstitutionalisera årliga möten i\r\nÖstersjökonferenser. Där skulle alltså alla\r\nriksdagar runt Östersjön mötas. Detta är bara\r\nnågra exempel ur politikens värld på att det finns\r\nett klart ökande engagemang och en efterfrågan på\r\nsamarbete runt hela Östersjön mellan Östeuropas\r\nländer och de rika länderna i väst.</pre><pre>De finns två olika motiv för hur detta\r\nÖstersjösamarbete, som är viktigt för en stor del av\r\nvårt Östeuropasamarbete, har vuxit fram. Det ena\r\när självklart och har debatterats ganska mycket i\r\nkammaren nu. Det är den hunger på samarbete\r\nsom växte fram när järnridån försvann. De\r\npolitiska barriärer som Östersjön utgjorde\r\nförsvann, militära barriärer har minskat och även\r\nde ekonomiska gränserna mellan EFTA, EG och\r\nCOMECON har minskat eller fallit bort. Det vet vi\r\nalla. Mycket av det nya samarbetet, vare sig det är\r\nkommersiellt, fackligt, kulturellt, konstnärligt,\r\nturistmässigt eller politiskt, kommer ur detta.</pre><pre>Det andra motivet är också viktigt att ta fram. Det\r\nhandlar väldigt mycket om utvecklingen inom EG.\r\nDen främjar ju på ett systematiskt sätt en regional\r\nsamverkan. Det sker både genom marknadens\r\nkrafter och genom koncentrade samhälleliga\r\ninsatser på de framgångsrika områdena i EG. Det\r\nsker också i högsta grad genom EG:s\r\nregionalpolitik för att stärka de eftersatta\r\nregionerna i EG.</pre><pre>Den del av diskussionen om ett ökat samarbete\r\nmellan Öst- och Västeuropa kring Östersjön som\r\nhar initierats av våra vänner i Nordtyskland har ju\r\ninte minst haft regionaliseringen av Europa på\r\nnäthinnan och även oron för att vår del av världen\r\nkommer att marginaliseras. Det har ju varit en\r\ndrivkraft bakom den strävan som exempelvis Björn\r\nEngholm och andra i Schleswig-Holstein och\r\nNordtyskland har haft som bakgrund när man har\r\nmyntat slagordet den nya Hansan.</pre><pre>För att kunna diskutera hur vi praktiskt skall\r\nutforma vårt samarbete med den del av Östeuropa\r\nsom ligger runt Östersjön är det viktigt att ta den\r\nutgångspunkten och EG:s ambitioner på allvar. Det\r\npågår utomordentligt avancerade\r\nnätverkssamarbeten inom EG. Det kan gälla\r\njärnvägar såväl som kunskapsvägar. Det handlar\r\nom avancerad teknik, nätverk mellan människor\r\noch mycket annat.</pre><pre>Så sent som i februari har vi i Nordiska rådet, mot\r\nbakgrund av EG:s erfarenheter som har samlats i\r\nde s.k. transeuropean networks, enhälligt\r\nrekommenderat samtliga regeringar i Norden att\r\nåstadkomma en infrastrukturplan för Norden. I\r\nNordiska rådets tappning handlar visserligen den\r\nplanen om de nordiska länderna, men den har\r\nockså en bäring på samarbetet över Östersjön för\r\natt kunna skapa nätverk till de baltiska staterna,\r\nPolen, Ryssland och andra områden.</pre><pre>Här kommer naturligtvis även de nordiska\r\nfinansiella institutionerna mycket väl till pass. De\r\nhar ju sina program utformade så att de också kan\r\nfungera i en sådan ram. Det gäller t.ex. Nordiska\r\ninvesteringsbanken och det nya baltiska\r\ninvesteringsprogrammet, som utrikesministern\r\nockså nämnde.</pre><pre>Det är viktigt att regeringarna nu fångar upp denna\r\nenhälliga rekommendation från Nordiska rådet.\r\nDet är visserligen projekt för infrastrukturen, dvs.\r\nbåde den fysiska med järnvägar och vägar och för\r\nuniversitetssamarbete, vuxenutbildning och\r\nmycket annat som handlar om Norden. Det är tänkt\r\nså att det skall kunna passa in väl i det samarbete vi\r\nhar med de fattigare länderna på andra sidan\r\nÖstersjön och söder om Östersjön.</pre><pre>I det samarbete som vi i vårt land skall utveckla\r\nutöver detta är en av de mest praktiskt viktiga\r\nfrågorna -- och kanske en av de svåraste -- inte att\r\nanslå pengar, utan att acceptera import från\r\nÖsteuropas länder. Det gäller import på de\r\nområden där Östeuropas länder kan åstadkomma\r\nen konkurrenskraft.</pre><pre>Vi har nu ingått ett frihandelsavtal med\r\nTjeckoslovakien, Estland, Lettland och Litauen.\r\nMan förhandlar fortfarande mellan EFTA och\r\nPolen och Ungern. Dessa avtal -- särskilt dem med\r\nEstland, Lettland och Litauen -- är av naturliga skäl\r\ninte heltäckande. Det finns ännu inte organ i alla\r\nstater som helt kan hantera alla dessa besvärliga\r\nfrågor. Det handlar om att bygga upp system för att\r\nhantera handel osv.</pre><pre>Det är viktigt att man tar till vara de möjligheter att\r\nfrämja import från Baltikum som finns inom ramen\r\nför de avtal som har slutits. Det gäller de områden\r\ndär de realistiskt kan komma att exportera något till\r\noss, t.ex. när det gäller jordbruksvaror. Detta gäller\r\nsjälvfallet också Polen. Om vi menar allvar med att\r\nfrämja utvecklingen i Östeuropa måste vi också\r\nöppna oss på de områden där våra grannar är\r\nkonkurrenskraftiga. Vi skall inte uppmana dem till\r\nmarknadsekonomi och tala om värdet av fri handel\r\noch sedan när marknadsekonomin väl är uppnådd\r\nsäga att på de områden där vi själva har känslig\r\nproduktion får marknadsekonomin inte råda, utan\r\ndär skall vi ha regleringar och protektionism. Så får\r\ndet inte bli.</pre><pre>De frihandelsavtal som nu är tecknade ger\r\nmöjlighet till en bättre frihandel och möjligheter att\r\nuppmuntra dessa länder att exportera till oss på de\r\nområden där det kan vara besvärligt för oss. Inte\r\nminst i en riksdag, där så många motioner handlar\r\nom att skydda produktionen i den egna regionen,\r\när vi alla klara över att det finns många områden\r\ndär vi har en produktion som är känslig. Det gäller\r\nofta låglöneproduktionen i vårt land och de\r\nområden där våra grannar är konkurrenskraftiga.</pre><pre>Om vi inte tillåter den exporten till oss, kommer\r\nÖsteuropa i längden att ställas inför en omöjlig ny\r\nfattigdomsmur. Vi måste i stället ta till vara de\r\nmöjligheter som inte minst EG:s inre marknad och\r\nEES-avtalet ger, för att öka vår sysselsättning och\r\nfinna nya arbetstillfällen i stället för dem som\r\neventuellt kommer att försvinna när konkurrensen\r\nfrån Östeuropa ökar. Då bör vi inte alltför hårt\r\ntillämpa dumpingvapen och annat.</pre><pre>Det gäller för oss och för regeringen att, med en\r\nmer aktiv näringspolitik än den som man hittills har\r\nvisat upp, se till att vi kan utnyttja de goda\r\nmöjligheter som EES-avtalet och EG:s inre\r\nmarknad kommer att innebära, för att i stället\r\nförstärka sysselsättningen och se till att de regioner\r\ni Sverige som kan ha det besvärligt kan utvecklas.\r\nDärför finns det en koppling till det samarbete vi\r\nhar i Västeuropa med EG inom EES. Det måste\r\nfungera väl. Det finns även en koppling till de\r\nanpassningar i vårt eget samhälle som vi måste göra\r\nom vi menar allvar med stödet till Östeuropa.</pre><pre>Jag yrkar bifall till de socialdemokratiska\r\nreservationerna.</pre><pre>Anf. 49  IAN WACHTMEISTER (nyd) replik:</pre><pre>Herr talman! Jag har inte lyckats bli särskilt\r\nupphetsad över vad Mats Hellström anförde här.\r\nMen i mitt tidigare anförande var min indignation\r\nmycket äkta. Det gällde allt, hela kedjan, de 50\r\nåren med Baltikum, guldet vi gav bort,\r\nmänniskorna vi lämnade ut och skulden som vi nu\r\nmyglar med. Jag var faktiskt så indignerad att jag\r\nglömde en formalitet, nämligen att yrka bifall inte\r\nbara till reservationerna 4 och 5, utan även till\r\nföljdreservationen 6. Denna formalitet vill jag\r\nhärmed anmäla.</pre><pre>Anf. 50  BIRGITTA HAMBRAEUS (c):</pre><pre>Herr talman! Tusentals svenskar är ivriga att hjälpa\r\nvåra grannar i de baltiska staterna. Engagemanget\r\när personligt och spontant. Det känns som om vi\r\nhar fått kontakt med syskon som vi varit skilda från\r\ni decennier. Låt mig nämna några exempel av\r\nmånga möjliga från Dalarna.</pre><pre>Jaak Kerstell i Gagnef lämnade sin post som\r\nkommunalråd och arbetar nu i Estland för att bygga\r\nupp ett samarbete.</pre><pre>Borohus ägare har gått med på att Gagnefs\r\nkommun får ta över fabriken för att bygga hus till\r\nEstland.</pre><pre>Estniska socialministeriet, länsstyrelsen i Viljandi\r\noch Estlandshjälpen i Dalarna skapar nu\r\ntillsammans ett pilotprojekt för att belysa hur\r\nmodern handikappvård bedrivs.</pre><pre>Journalisten vid Dalabygden Kurt Blomqvist satsar\r\npå rådgivning för ett uthålligt energisystem i\r\nDalarnas vänlän i Estland. Det är viktigt att visa\r\nhur man med enkla medel kan spara pengar och\r\nenergi i hushållen.</pre><pre>SERC, ett internationellt centrum för\r\nsolenergiforskning, knutet till Falun/Borlänge\r\nhögskola, är redo att sätta upp en\r\ndemonstrationsanläggning som visar hur solen\r\nvärmer vatten.</pre><pre>Det är lätt att inse svårigheten att samordna all\r\ndenna goda vilja med mottagningskapaciteten i\r\nEstland. Det är klokt av regeringen att inrätta en\r\nsärskild beredning i utrikesdepartementet som\r\ntänker igenom organisationen ordentligt. Det\r\nförsta budgetår som vår regering ansvarar för\r\nbörjar faktiskt inte förrän den 1 juli 1992. Jag är\r\növertygad om att linjerna snart klarnar, så att alla\r\nsom vill engagera sig på ett enkelt sätt kan få de\r\nkontakter som gör deras insats mest meningsfull.</pre><pre>Herr talman! När Tyskland återförenades,\r\nstoppades de farliga östtyska\r\nkärnkraftsreaktorerna omedelbart. Ingen försökte\r\nlappa och laga för att ''öka säkerheten'' vid dessa\r\npotentiella katastrofanläggningar. Det ledande\r\ntyska kraftföretaget Siemens har enligt uppgift\r\növergett kärnkraften därför att den är både\r\nekonomiskt och tekniskt död. Tysklands\r\nmiljöminister Töpfer pläderar kraftfullt för en\r\nstängning av alla de uttjänta östreaktorerna.</pre><pre>Jag anser att Sverige bör noga undersöka hur vi bäst\r\noch snabbast hjälper Baltikum och Ryssland,\r\nsärskilt S:t Petersburg, bort från kärnkraften.\r\nKärnkraftsinspektionen och Strålskyddsinstitutet\r\nhar stora uppgifter när det gäller nedmonteringen\r\nav kärnkraftsreaktorer och den svåra uppgiften att\r\nta hand om det livsfarliga avfallet.</pre><pre>Framtidens energisystem måste vara uthålligt, dvs.\r\nlita till solen och en allt effektivare\r\nenergianvändning. Det är dit alla ansträngningar\r\nskall sikta. I en övergångsperiod är naturgasen den\r\nbästa energikällan. ABB har t.ex. enligt uppgift\r\nföreslagit att man skulle hyra ut naturgasturbiner\r\noch frakta dem dit på fartyg. Dessa kunde generera\r\nden el som föll bort när Ignalina och S:t\r\nPetersburgsreaktorerna omedelbart avvecklades.</pre><pre>Miljö- och naturresursdepartementet håller på och\r\nbygger upp ett samarbete med svenska företag som\r\nförstått hur man uthålligt hanterar naturresurserna.\r\nDet gäller i hög grad också energisystemet.</pre><pre>Herr talman! Baltguldet skapar fortfarande\r\nproblem, som egentligen borde kunna lösas på ett\r\nenkelt sätt, om den goda viljan funnes. Jag kan inte\r\növerge förslaget att riksbanken skulle kunna hjälpa\r\ntill med detta. Låt mig lämna några praktiska\r\nuppgifter, som jag har listade, för att visa hur\r\nmöjligt det i själva verket är.</pre><pre>Sveriges riksbank lyder direkt under riksdagen,\r\ninte som de statliga verken under regeringen. Det\r\när alltså riksdagen som kan ta initiativ när det gäller\r\nriksbanken, inte regeringen. Till skillnad från de\r\naffärsdrivande verken förfogar riksbanken över en\r\negen förmögenhetsmassa. Riksbanken har av\r\ntradition en självständig ställning -- det är självklart\r\nmed hela valutaansvaret och allt detta -- och\r\nriksbanken har mycket stor makt, men det är\r\nriksdagen som väljer riksbanksfullmäktige, som i\r\nsin tur utser riksbankschef.</pre><pre>Riksdagen beslutar hur bankens vinst skall\r\ndisponeras. Riksdagens revisorer, som jag har äran\r\natt tillhöra, granskar årligen riksbankens tillstånd,\r\nstyrelse och förvaltning. Riksbanksfullmäktiges\r\nförslag till disposition av 1991 års vinst granskas nu\r\ni finansutskottet. I år föreslås att 7 700 milj.kr. av\r\nvinsten skall inlevereras till staten, medan 965 milj.\r\nskall läggas till riksbankens dispositionsfond.\r\nBankens dispositionsfond kan tas i anspråk efter\r\nbeslut av riksbanksfullmäktige och har alltså\r\ningenting med statens budget att göra.</pre><pre>Riksbanken äger drygt 188 ton guld, vid årsskiftet\r\nmarknadsvärderat till ca 12 miljarder kronor.\r\nGuldtackorna ligger i huvudsak i speciella förvar i\r\nUSA. Det guld som Estland och Litauen\r\ndeponerade hos oss utgör alltså ca 2 % av vår\r\nguldreserv.</pre><pre>I finansutskottets yttrande 1991/92:FiU5y, som\r\nbifogas betänkandet UU16, framgår det att\r\nutrikesutskottet skall bedöma på vilket sätt Estland\r\noch Litauen skall kompenseras för de guldreserver\r\nsom överlämnades till Sverige. Vi är alltså helt\r\neniga om att resurser skall överföras till dessa båda\r\nländer.</pre><pre>Finansutskottet framhåller att det inte bör komma\r\ni fråga att utgifter på statsbudgeten finansieras\r\ngenom att riksbanken från tillfälle till tillfälle\r\nändrar principerna för inleveranser till statsverket.\r\nJag instämmer till fullo i detta. Av det följer\r\nemellertid att riksbanksfullmäktige har möjlighet\r\natt ur dispositionsfonden eller ur guldreserven\r\növerlämna det guld till Estland och Litauen som\r\ndessa länder deponerade i vår riksbank. Detta\r\nskulle inte inverka på inleveransen till statsverket\r\noch inte heller på något annat sätt belasta\r\nstatsverkets budget.</pre><pre>Herr talman! Jag hoppas fortfarande att en del\r\nprestige skulle kunna lätta och att det blir möjligt\r\nför finansutskottet att vid sin behandling av\r\nriksbanksfullmäktiges förslag eller vid\r\nbehandlingen av kompletteringspropositionen, där\r\nju regeringen har anvisat en annan möjlighet, eller\r\ni någon annan ordning pröva möjligheten att i\r\nsamråd med riksbanksfullmäktige lösa frågan om\r\nåterlämnandet av baltguldet!</pre><pre>Anf. 51  MARGARETA VIKLUND (kds);</pre><pre>Herr talman! Under en lång följd av år har vi följt\r\nde baltiska staternas frihetskamp. Vi har på\r\nmåndagar samlats på Norrmalmstorg i Stockholm\r\noch på andra platser i landet för att bl.a. visa vår\r\nsolidaritet med de baltiska folken. Vi har krävt de\r\nbaltiska staternas rätt att existera som fria stater. På\r\nmånga olika sätt har vi protesterat mot invasionen\r\nav Baltikum, utsuddandet av de baltiska staternas\r\ngränser och att det dröjde så länge innan Sveriges\r\ndåvarande regering kunde erkänna de baltiska\r\nstaterna och därmed också förklara att Sveriges\r\ngodkännande av Molotov-Ribbentrop-pakten inte\r\nlängre gällde.</pre><pre>Engagemanget för staterna i Östeuropa inkl. de\r\nbaltiska staterna är stort. Det visar bl.a. de olika\r\nhjälpsändningar som gått och går från vårt land till\r\nPolen, Estland, Lettland, Litauen m.fl. länder.</pre><pre>Det är viktigt att vi nu på olika sätt stöttar de unga\r\nnationernas -- som man väl kan kalla dem --\r\nnyvunna frihet. Det är viktigt att vi på olika sätt\r\nvisar och förklarar vad begreppet demokrati\r\negentligen står för. Vi måste också tala om att\r\ndemokrati är en skör planta som måste vårdas och\r\nansas. Femtio års ockupation och odemokratiskt\r\nstyre sätter sina spår. Det är inte så enkelt att helt\r\nplötsligt börja bestämma, när andra tidigare alltid\r\nvisat vad ländernas invånare haft att rätta sig efter\r\noch genom sanktionsmetoder krävt total lydnad. På\r\ngrund av det utbredda angiverisystemet har det inte\r\ngått att lita på någon. Alla har varit rädda för alla\r\noch misstänksamma mot varandra.</pre><pre>Men de baltiska staterna tror ännu inte riktigt på sin\r\nfrihet. Orsaken är bl.a. att de ryska soldaterna\r\nfortfarande finns kvar, som också utrikesministern\r\nnämnde. Hur skall exempelvis Estlands folk kunna\r\ntro på friheten, när ryska soldater i uniformer\r\nfortfarande patrullerar på gatorna? Många balter\r\nupplever de ryska soldaternas närvaro som ett stort\r\nhot och önskar intensivt att de skall försvinna.</pre><pre>Vi vet att de tidigare sovjetiska staterna, numera\r\nOSS-staterna, har många hemvändande soldater\r\natt ta hand om. Jag anser att det därför är en sak för\r\nvärldssamfundet att se till att det ordnas för\r\nsoldaternas uttåg ur de baltiska staterna och att\r\nsoldaterna har någonstans att ta vägen. Innan det\r\nhar skett har inte balterna någon verklig frihet och\r\nhar svårt att i praktiken se vad orden frihet och\r\ndemokrati konkret står för.</pre><pre>Det är inte svårt att förstå balternas inställning till\r\nde ryska soldaterna. Vem skulle inte efter femtio\r\nårs ockupation önska att den tidigare förtryckaren\r\nförsvann?</pre><pre>Samtidigt är det viktigt att den ängslan och oro som\r\nbalterna känner mot ockupationsmakten inte förs\r\növer till de vanliga ryssar som inte önskar något\r\nhögre än att få bli medborgare i exempelvis\r\nEstland. Det är därför också viktigt att begreppet\r\nmänskliga rättigheter gäller alla.</pre><pre>Vi känner de baltiska folken som fredliga folk. De\r\nhar inte använt vapen i sin frihetskamp. De har i\r\nstället samlats för att i stora skaror sjunga ut sin\r\nsamlande längtan till frihet. Sången har varit ett\r\nvapen mot en som man trodde oövervinnelig\r\nsovjetisk armé.</pre><pre>Det svenska kungaparets nyligen gjorda besök i\r\nEstland är det första statsbesöket i det självständiga\r\nEstland. Efter femtio år av kommunistisk\r\nockupation har det besöket ett stort symboliskt\r\nvärde, speciellt med tanke på att vi har en del på\r\nvårt samvete när det gäller de baltiska staterna. Det\r\när bra att vi nu på olika sätt försöker rätta till det.</pre><pre>Enskildas och organisationers engagemang för de\r\nbaltiska och andra östeuropeiska stater är stort. I\r\nbåt- och billaster forslas mängder med material,\r\nsjukvårdsutrustningar, kläder och andra\r\nförnödenheter till behövande i de olika länderna.</pre><pre>Vänorter, vänsjukhus, vänkyrkor och annat vänligt\r\nhar vuxit upp. Det är bra. Det är viktigt att intresse\r\noch engagemang behålls. Det är roligt att kunna ge.\r\nMen det får inte vara så att vi fredar våra samveten\r\ngenom att sända det som ändå skall utrangeras eller\r\nge rum i våra garderober för den nya\r\nvårkollektionen. Regeln måste vara att utgå från\r\nmottagarnas behov.</pre><pre>Det behövs en struktur i hjälparbetet både med\r\ntanke på de länder som får hjälp och på vårt eget\r\nland. Vi måste få kunskap om vad som förs ut, hur\r\noch till vem. Kanske är det inte alltid de som bäst\r\nbehöver hjälpen som får den. Kanske det som\r\nskickas ut också behöver ses över och repareras.\r\nKanske de som skall använda instrument och\r\napparater behöver utbildas, så att de klarar av att\r\nsätta upp den nedmonterade apparaten och sköta\r\nden. Jag anser att det är viktigt att de svenska\r\ninsatserna samordnas både när det gäller nytt och\r\ngammalt material och utrustning, proviant,\r\nutbildning och annat.</pre><pre>Sverige har, som jag redan nämnt, en del på sitt\r\nsamvete när det gäller de baltiska staterna. Det har\r\nvi talat om här i dag. Det är därför bra att vi nu kan\r\nbetala av den skuld vi redan har betalat, fast då till\r\nfel gäldenär. Jag tänker på ''guldet''.</pre><pre>De flesta av oss önskar säkert att den betalningen\r\nkunnat ske vid sidan av gåvan på tre gånger 1\r\nmiljard kronor. Enligt utskottets förslag är det nu\r\nupp till regeringen om den vill utnyttja de 199,5\r\nmilj.kr. som utskottet ställt till regeringens\r\nförfogande, för återbetalning av en del av\r\nguldskulden.</pre><pre>Vi kristdemokrater anser att det också är bra att\r\nbistånd och samarbete med Baltikum, Central- och\r\nÖsteuropa sker utifrån andra konton än de som är\r\nämnade till u-länderna. Även om våra nära grannar\r\nhar det bekymmersamt är nöden och svälten långt\r\nvärre i världens fattigaste länder. Jag kan inte se att\r\nsolidaritet och vilja att hjälpa känner av några\r\ngeografiska avstånd.</pre><pre>Det är också viktigt att de insatser vi gör inte på\r\nnågot sätt kan stämplas som kolonialism, vare sig\r\ninsatserna sker i vårt nära grannskap eller långt\r\nborta i den tredje världen. Hjälpen måste vara till\r\nsjälvhjälp och inte bli som ett bedövningsmedel\r\nmed apati och oföretagsamhet som följd. Sett ur\r\nbl.a. den aspekten är det därför bra att de nordiska\r\nländerna backar upp ett baltiskt medlemskap i\r\ninternationella valutafonden genom att dela på\r\nstyrelserepresentantskapet. Ett sådant\r\nmedlemskap gör att de baltiska staterna kommer\r\nmed i den internationella kreditgivningen och är på\r\nväg mot ekonomisk självständighet med egna\r\nvalutor. Jag glädjer mig å deras vägnar och och å\r\nalla de vänners vägnar som jag -- vi -- har i de\r\nbaltiska staterna. Sverige är på många sätt placerat\r\nnära de baltiska staterna.</pre><pre>Herr talman! Jag yrkar i alla moment bifall till\r\nutskottets hemställan.</pre><pre>Anf. 52  BENGT HURTIG (v):</pre><pre>Herr talman! Det är klart att vi fortfarande gläds åt\r\nfrigörelsen och demokratiseringsprocessen i\r\nÖsteuropa. Men jag vill också säga att man något\r\nförenklar historieskrivningen när man säger att\r\nbristen på demokrati har varat i femtio år. Jag vill\r\ninte beteckna tillståndet under 30-talet som\r\ndemokrati i exempelvis Tyskland, Bulgarien,\r\nRumänien och delvis också i Baltikum. Vi måste\r\nbetrakta det som har hänt i denna del av världen i\r\nett historiskt sammanhang.</pre><pre>Om inriktningen av samarbetet med Östeuropa\r\nråder, vad jag kan förstå, en ganska stor\r\nsamstämmighet. Det är bra att resurserna nu inte\r\ntas från biståndsmedlen till tredje världen.\r\nVänsterpartiet har haft en del synpunkter på hur\r\nmedlen skall fördelas. Vi hade också för vår del\r\ngärna sett att en nordisk fondkonstruktion fått mer\r\nresurser i stället för den europeiska\r\nåteruppbyggnadsbanken EBRD.</pre><pre>Denna banks hårda inriktning mot privatisering\r\nhämmar möjligheterna att ta itu med reella\r\nproblem. Om man t.ex. vill ge lån till uppbyggnad\r\nav mycket angelägen infrastruktur och viktiga\r\nprojekt för omställning av krigsindustri, kolliderar\r\ndet med kravet att 60 % av lånen skall gå till privat\r\nverksamhet. Banken kommer därmed att få kräva\r\natt sådant som man inte ens i västvärlden normalt\r\nprivatiserar eller tillåter utlänningar att äga, skall\r\nprivatiseras. Frågan är om t.ex. ryssarna, som hotas\r\nav konflikter runt om i f.d. Sovjetunionen, i\r\nlängden är villiga att sälja sin krigsindustri till väst,\r\nsom Gorbatjov föreslog i fjol.</pre><pre>Den andra punkt där jag vill framföra en viss kritik\r\när den geografiska avgränsning som numera tycks\r\nvidlåda mycket av vad statsmakten företar sig. När\r\nvi ser på kartorna över östsamarbetet verkar\r\nSverige vara avklippt i höjd med Gävle. Ian\r\nWachtmeister sade tidigare att vi skulle ta ansvar\r\nför vårt närområde. Sverige har faktiskt den enda\r\nlandförbindelsen med Ryssland och andra stater via\r\nHaparanda. Nu hittar jag ingenstans i betänkandet\r\natt Norrland inte skulle få samarbeta med\r\nÖsteuropa, och någon liten rännil av pengarna har\r\nockså sökt sig dit.</pre><pre>Miljöproblemen på Kolahalvön berör norra Sverige\r\ni högsta grad och naturligtvis också Finland och\r\nNorge. President Jeltsin har enligt Greenpeace och\r\nSvenska Dagbladet givit order om att förberedelser\r\nför kärnvapensprängningar på Novaja Semlja skall\r\ngöras. Ryssland har också erbjudit sig att med\r\nkärnvapensprängningar förstöra miljöfarligt avfall.\r\nFolken på Kolahalvön känner till de lidanden som\r\nkärnvapenproven har orsakat befolkningen i\r\nKazakstan och Semipalatinskområdet, och många\r\när givetvis oerhört upprörda.</pre><pre>Den svenska regeringen ligger också lågt när det\r\ngäller att driva provstoppsfrågan. Om världen\r\nskulle få ett stopp på USA:s och Frankrikes\r\nkärnvapensprängningar, har också president Jeltsin\r\nförlorat ett av sina viktigaste argument. Det räcker\r\ninte att kritisera Jeltsin. Den nya svenska\r\nutrikespolitiska profilen präglas inte av någon\r\nenergi när det gäller provstoppsfrågan.</pre><pre>Världens största koncentration av kärnreaktorer,\r\nsåväl militära som civila, finns på Kolahalvön.\r\nAtomavfall förvaras på ett obetryggande sätt. Ett\r\nfemtontal kärnreaktorer har dumpats på\r\nhavsbottnen i Barents hav och Karahavet. Åtta av\r\ndem har bränslestavarna kvar. 17 000 containrar\r\nmed radioaktivt avfall har dumpats, trots att detta\r\när förbjudet. Radioaktiviteten i vattnet är förhöjd.</pre><pre>Den ekologiska öknen runt smältverken i\r\nMontjenegorsk och Nikel sprider sig med en\r\nhastighet på upp till 2 km per år, och troligen\r\npåverkar dessa utsläpp också norra Sverige och\r\nnorra Finland. I Abisko har uppmätts mycket höga\r\nPCB-halter, landets högsta, och i Moudoslompolo\r\nmycket höga halter av tungmetaller. Skogsskador\r\nkonstateras också. Likartade uppgifter finns från\r\nnorra Finland. Sjukligheten ökar på Kolahalvön.\r\nMedellivslängden sjunker. Barnadödligheten är\r\nbland de högsta i hela f.d. Sovjetunionen. T.o.m.\r\nsmåbarn dör i lungcancer.</pre><pre></pre><pre>Miljöproblemen på Kolahalvön är egentligen ett\r\nglobalt problem och borde behandlas i Rio de\r\nJaneiro i sommar. Ett nytt stort utsläpp av\r\nradioaktivitet kan mycket väl komma från detta\r\nområde. Jag anser därför att Kolaområdet bör bli\r\nett lika prioriterat område som Baltikum och S:t\r\nPetersburgsområdet när det gäller\r\nmiljösamarbetet.</pre><pre>Det växande intresset för ekonomiskt samarbete i\r\nvästra Ryssland intresserar också många företag,\r\noch initiativ tas. Affärsuppgörelser österut ses som\r\nett hälsosamt alternativ till det längre bort belägna\r\nEG-området. Också ur denna synpunkt borde\r\nKolaområdet bli prioriterat. Det finns naturligtvis\r\nrisk för att folk i det området frågar sig vad rättvisan\r\noch klyftor när det gäller hjälpen egentligen\r\nbetyder.</pre><pre>En viktig drivkraft för demokratiseringssträvanden\r\ni såväl Öst- som Centraleuropa och Sovjetunionen\r\nvar miljörörelsen. Redan på 60-talet tog studenter\r\noch forskare upp kampen för naturreservat och\r\nbiologisk mångfald. Protesterna för att rädda\r\nBajkalsjön och hindra vändandet av de sibiriska\r\nfloderna föregick också perestrojkan. Efter\r\nTjernobylolyckan fick miljörörelsen förstärkt\r\nkraft.</pre><pre>De växande ekonomiska problemen inte minst i\r\nf.d. Sovjetunionen leder nu till krav på snabb\r\növergång till marknadsekonomi, och det tidigare\r\nmiljömedvetandet trängs tyvärr tillbaka. Det vore\r\nen fördel om den styrning av marknadsekonomin\r\nsom vi i vår del av världen eftersträvar, från början\r\nkunde bli en väsentlig del av reformerna i Öst- och\r\nCentraleuropa. I annat fall kan växande sopberg,\r\nkraftig expansion av privatbilismen och fler i stället\r\nför färre typer av föroreningar av mark, luft och\r\nvatten bli följden.</pre><pre>Också kriminaliteten är ett problem. En del\r\nentusiastiska svenska företagare reser till öst för att\r\nteckna stora order men kommer tillbaka utan\r\nplånbok, och i stället för köpekontrakt har de en\r\nstor bula i huvudet. I ett mer eller mindre laglöst\r\ntillstånd etablerar sig snabbt kapitalismen i sin mest\r\nråa och normlösa form.</pre><pre>Nationalistiska och chauvinistiska idéer blommar\r\nupp, liksom främlingsfientlighet. I en del\r\ncentraleuropeiska länder har bruna idéer blivit mer\r\nrumsrena, och Hitlers Mein Kampf tas åter upp för\r\nstudium. Jag noterade också Håkan Holmbergs oro\r\nför denna utveckling. Vi kan inte säkert säga vilka\r\nkrafter och politiska ledare som så småningom blir\r\ntongivande.</pre><pre>Därför menar jag att stödet till demokratiskt\r\nsinnade folkrörelser inom områdena miljö och\r\nfacklig kamp är viktiga. Det är till syvende och sist\r\nfolket självt -- inte byråkraterna -- som skall bära\r\nupp demokratin. Marknadsekonomin kan, om vi ej\r\nser upp, bryta ned demokratiska krafter i stället för\r\natt frigöra dem. Jag tycker att det är synd att stödet\r\ntill demokratin i Öst- och Centraleuropa inte fått en\r\nstarkare inriktning mot demokratiska folkrörelser\r\noch vänortsutbyte.</pre><pre>Anf. 53  PEETER LUKSEP (m):</pre><pre>Herr talman! Kanske är det något av en ödets ironi,\r\neller möjligen vishet, att vi som sista ärende före\r\nförsta maj diskuterar uppstädningen efter en\r\nmansålder av socialism i vår världsdel.</pre><pre>En gammal socialist och revolutionsledare, ja,\r\nfaktiskt en av grundarna av såväl det tjeckiska som\r\nt.o.m. det sovjetiska kommunistpartiet, försökte\r\nredan vid tiden för Pragvåren 1968 varna oss. Han\r\nhade kommit till insikt om vilket elände\r\nkommunismen leder till och försökte förklara\r\nvarför västvärlden måste bry sig om vad som händer\r\ni Östeuropa -- detta för en tvivlande svensk TV-\r\njournalist, som undrade om det inte vore att lägga\r\nsig i andra länders inre angelägenheter. ''Tänk er att\r\nni har en granne'', sade han då. ''En granne som\r\nmisshandlar sin fru. Ni hör honom slå henne, ni hör\r\nhenne skrika, varje dag, år ut och år in. Är det\r\nderas inre angelägenheter?''</pre><pre>Nu är gardinerna fråndragna i fönstren till den östra\r\nlägenheten i det europeiska huset. Ingen kan längre\r\nlåta bli att höra eller att se. Men även om många\r\ntalar om det, tror jag ändå att det är få som inser\r\nden verkliga vidden av förödelsen och av de krav\r\nsom det socialistiska Europas humanistiska,\r\npolitiska och ekonomiska återuppbyggnad kommer\r\natt ställa under de närmaste åren.</pre><pre>Ta t.ex. Tjeckoslovakien, Estland eller Lettland.\r\nFöre kriget tillhörde de världens rikaste länder. Nu\r\när deras verklighet den, att praktiskt taget vartenda\r\nhus, praktiskt taget varenda fabrik, praktiskt taget\r\nvartenda fordon och praktiskt taget varenda\r\nenergianläggning måste bytas ut eller byggas om\r\nfrån grunden för att uppfylla ens elementära krav.\r\nEnväldiga och korrumperade makthavare måste\r\nbytas ut, förverkade administrativa och politiska\r\nsystem vändas upp och ner, ägarförhållanden och\r\nrättssystem återinföras. Det är det socialistiska\r\nsystemets arv till eftervärlden, och det är\r\nförödande.</pre><pre>Den i regeringens budgetförslag upptagna\r\ntredubblingen av svenska statens stöd till\r\nÖsteuropa och Baltikum är därför mer än\r\nvälkommen. Tillsammans med andra åtgärder, som\r\nregeringen aviserat i kompletteringspropositionen,\r\noch tillsammans med det som görs i andra delar av\r\ndet svenska samhället, visar det Sveriges vilja att\r\nställa upp i denna stora räddningsaktion för\r\nsocialismens offer.</pre><pre>Som syns i utskottets betänkande, är det tänkt att\r\nSveriges insatser i första hand skall gå till våra\r\ngrannländer, dvs. Polen, Litauen, Lettland,\r\nEstland och det ryska närområdet. Detta är\r\nnaturligt -- vi har lättast att bygga upp kunskaper\r\noch kontakter i våra grannländer -- men det är\r\nockså lämpligt, därför att andra västländer\r\nkoncentrerar sina insatser på andra länder.</pre><pre>Inom ramen för det mer begränsade östbistånd som\r\ngetts hittills har Polen kommit först. Insatser där\r\nhar varit möjliga tidigare än i övriga grannländer.\r\nDe baltiska ländernas återvunna frihet gör att det\r\nnu blir både möjligt och nödvändigt att öka\r\ninsatserna i dessa tre länder.</pre><pre>Vad gäller Estland, Lettland och Litauen bör vi\r\nsätta in det svenska biståndet i sitt historiska\r\nsammanhang. Sverige var det första landet näst\r\nNazityskland som erkände införlivandet av de tre\r\nbaltiska länderna i Sovjetunionen. Sverige kom\r\nsåledes strax efter det Nazityskland som i pakt med\r\nStalins Sovjet hade delat upp Europa mellan sig --\r\nden pakt vars konsekvenser våra baltiska grannar\r\nlevt med i fem årtionden. Sverige lämnade därefter\r\növer de baltiska ländernas beskickningar i\r\nStockholm till den sovjetiska ambassaden. Sverige\r\nlämnade ut Estlands och Litauens guld, liksom\r\nandra baltiska tillgångar -- ja, t.o.m. de skraltiga\r\nbåtar som flyktingarna undan sovjetförtrycket kom\r\ntill Sverige med -- till Sovjetunionen. Sverige\r\nlämnade ut unga balter, som hade rekryterats till\r\nden ena ockupantens armé, till den andra\r\nockupanten.</pre><pre>Under många och långa ockupationsår vägrade\r\nsvenska regeringar -- till skillnad från bl.a.\r\nDanmark och Norge -- att ge de baltiska folken ens\r\nett moraliskt stöd för sin frihetskamp. Så sent som\r\nför två och ett halvt år sedan hade den dåvarande\r\nsocialdemokratiske utrikesministern Sten\r\nAndersson mage att, inför ett besök i Baltikum,\r\npåstå att Baltikum inte var ockuperat. Att Sverige i\r\nESK-sammanhang skulle kräva att Estland,\r\nLettland och Litauen själva skulle få avgöra sitt\r\nöde, kallade den socialdemokratiske\r\nriksdagsmannen Sture Ericson för ''tokigheter som\r\nman naturligtvis odlar på den extremmoderata\r\nkanten''. Pierre Schori hade i massmedieintervjuer\r\nsvårt att hitta balter som ville ha självständighet\r\nfrån Sovjetunionen.</pre><pre>Det slog mig, när jag hörde Pierre Schoris\r\nanförande i dag, att det verkar som om\r\nsocialdemokraterna har tagit som sin historiska roll\r\natt ständigt varna för förändringar i Östeuropa. För\r\nnågra år sedan varnade man för provokativa krav\r\npå politiska förändringar och för nationell\r\nfrigörelse i alltför snabb takt, och nu varnar Pierre\r\nSchori för vad han kallar stålbad i den ekonomiska\r\nreformprocessen. Kanske gör han det i tron att\r\nÖsteuropa kan stanna till vid någon\r\nsocialdemokratisk mellanstation och därifrån välja\r\nett tredje vägens stickspår vid återgången från\r\nsocialism till marknadsekonomi.</pre><pre>Jag tror att den här bakgrunden är viktig när vi\r\ndiskuterar biståndet till Baltikum, därför att det är\r\nviktigt att slå fast att den budget vi i dag behandlar\r\nbara är en del av vad man skulle kunna kalla en ny\r\nsvensk Baltikumpolitik.</pre><pre>Grunden för denna politik är vårt politiska stöd;\r\nvårt stöd för att Estland, Lettland och Litauen skall\r\nfinnas på kartan i alla internationella sammanhang;\r\nvårt stöd för att Estland, Lettland och Litauen skall\r\nfå respekt för sin självständighet också från den\r\nforna kolonialmaktens arvtagare; vårt stöd för att\r\nEstland, Lettland och Litauen skall få bort de\r\nkvarvarande ockupationstrupperna från sina\r\nterritorier; vårt stöd för att Estland, Lettland och\r\nLitauen skall kunna bygga sina demokratiska\r\ninstitutioner utan att grupper med anknytning till\r\nden mäktige grannen skall kunna störa eller\r\nsabotera processen; vårt stöd för att Estlands,\r\nLettlands och Litauens självständighet skall\r\ngaranteras i den nya europeiska säkerhetsordning\r\nsom håller på att växa fram; vårt stöd för att\r\ninvånarna i Estland, Lettland och Litauen skall få\r\nnjuta samma frihet som vi ser som självklar i\r\nSverige.</pre><pre>Detta politiska stöd ses i Baltikum som viktigare än\r\nallt annat. Stöd till ekonomisk utveckling är\r\nvällovligt; stöd till den politiska självständigheten\r\när helt nödvändigt -- inte för att man känner att man\r\nskulle ha fått särskilt mycket stöd från tidigare\r\nsvenska regeringar, utom möjligen under den korta\r\nperiod före självständigheten när den dåvarande\r\nsocialdemokratiska regeringen föreföll ansluta sig\r\ntill tokigheterna på den extremmoderata kanten.\r\nMen förhoppningarna att Sverige skall uppväga\r\nårtionden av tystnad i Baltikum är nu mycket\r\nstarka.</pre><pre>I denna Baltikumpolitik ingår också att Sverige\r\nbetalar tillbaka det vi tagit från balterna. Därför är\r\ndet naturligtvis mycket glädjande att regeringen i\r\nkompletteringspropositionen har pengar som gör\r\natt man nu kan betala tillbaka Estlands och\r\nLitauens guld.</pre><pre>I denna politik ingår dessutom att det är genom vår\r\nunika möjlighet att som grannland öppna oss för\r\nsamarbete inom samhällets alla områden som vi\r\nbäst kan bidra. Det svenska folket -- enskilda,\r\norganisationer, företag, kommuner och\r\ninstitutioner -- har mycket snabbt ökat sin\r\n''samverkansbudget'' med de baltiska länderna.\r\nDet ger en bredd och en mångfald i vårt samarbete\r\noch vårt stöd som inga statliga insatser någonsin\r\nkan uppnå.</pre><pre>Detta breda samarbete kan statsmakterna givetvis\r\nunderlätta på olika sätt. Det vore t.ex. angeläget att\r\nvisumfritt kunna resa mellan Sverige, Estland,\r\nLettland och Litauen. En annan, kanske mer\r\nnäraliggande, förhoppning är att de ibland\r\noförlåtligt långa hanteringstider som drabbat\r\nsomliga som ansökt om statligt stöd till sina projekt\r\nskall förkortas. För detta finns också pengar i\r\nbudgetförslaget.</pre><pre>Det viktiga är att förslagen i budgetpropositionen\r\nskall ses som en del i en större Baltikumpolitik. Det\r\när ett viktigt samarbetsprogram i sig, men det är\r\nframför allt en viktig symbol för någonting större.</pre><pre>Herr talman! Jag tror att socialdemokraternas\r\nmindre ärofulla förflutna när det gäller våra\r\nbaltiska grannar nu lockar dem till\r\nreservationspiruetter i denna kammare. De\r\naccepterar att den nya regeringen tredubblar\r\nstödet, men de vill fördela litet mer till några\r\nbiståndsorgan och samtidigt krympa regeringens\r\nutrymme, som de facto innebär att man krymper\r\ndet utrymme som regeringen har att betala tillbaka\r\nEstlands och Litauens guld. Den enda rimliga\r\nförklaringen till detta måste vara att\r\nsocialdemokraterna inte tycker att det är särskilt\r\nviktigt att betala tillbaka guldet. Samtidigt som man\r\nklagar över vad man kallar tomma ramar från\r\nregeringen, har man från socialdemokratiskt håll\r\ninget förslag om hur guldet skall kompenseras.</pre><pre>Påståendet att ramarna i budgetpropositionen\r\nskulle vara tomma är för övrigt felaktigt. Som jag\r\ntror att Pierre Schori och socialdemokraterna i\r\nutrikesutskottet säkert vet, tillsatte regeringen,\r\nungefär samtidigt som budgetpropositionen lades\r\nfram, en särskild utredare som skulle se över\r\ninriktningen av och formerna för det svenska\r\nbiståndet till Östeuropa, därför att det fanns ett\r\nutbrett missnöje med detta. Utredaren har under\r\nvåren löpande redovisat sina förslag, och\r\nutrikesutskottet har fått ta del av dem.</pre><pre>Utan att kritisera våra biståndsorganisationer\r\nalltför mycket vill jag nämna att jag, när jag\r\nträffade baltiska politiker, på ett mycket tidigt\r\nstadium fick frågan från en ledande estnisk\r\npolitiker, hur det kom sig att Sveriges bistånd till\r\nmarknadsekonomi i Baltikum förmedlades via\r\nbiståndsorganisationer och människor som tydligen\r\ni huvudsak ägnat sig åt att bygga upp\r\nplanhushållning i Tanzania. Jag tror nog att dessa\r\nsvenska myndigheter har en bättre förmåga än vad\r\njag uppfattade i reaktionen från estnisk sida, men\r\ndet belyser ändå en del av problematiken i detta.</pre><pre>Problematiken med väntetider är känd, och de\r\nsenaste dagarna fick vi en pikant illustration till\r\nsvårigheterna att utforma biståndet på ett korrekt\r\nsätt, när den finska tidningen Aamulehti avslöjade\r\natt den person i det estniska regeringskansliet som\r\när ansvarig för de prioriteringar som BITS gör för\r\nbiståndsinsatser, hade utvisats från Finland för\r\nolovlig verksamhet för ett par år sedan. Det\r\nillustrerar naturligtvis svårigheterna att utforma ett\r\nbistånd som verkligen bidrar till att stödja de\r\nkrafter och mekanismer som förändrar systemet, i\r\nstället för att stödja sådana krafter och mekanismer\r\nsom bevarar det gamla systemet.</pre><pre>Därför, herr talman, tillstyrker jag utskottets\r\nhemställan i alla dess delar.</pre><pre>Anf. 54  LARS SUNDIN (fp):</pre><pre>Herr talman! Det känns naturligtvis bra att i ett\r\nutskottsbetänkande få läsa följande om sin motion:\r\n''Det anförda bör riksdagen som sin mening ge\r\nregeringen till känna. Därmed tillstyrks motion\r\nFi711 (fp).''</pre><pre>Det handlar om motion Fi711, i vilken Elver\r\nJonsson och jag skriver att vi anser att Sverige skall\r\nkompensera Estland, och därmed naturligtvis även\r\nLitauen, för den guldreserv som deponerades här\r\nstrax före andra världskriget och som den svenska\r\nregeringen 1940 överlämnade till Sovjetunionen.</pre><pre>I betänkandet från utrikesutskottet anmodas\r\nregeringen att till riksdagen lämna förslag om hur\r\nkompensationen skall betalas. Det har regeringen\r\nredan gjort i kompletteringspropositionen.\r\nKompensationen skall tas ur det s.k. östbiståndet.\r\nEnligt min mening hade det varit bättre om det så\r\natt säga hade varit friska pengar som hade kunnat\r\nbetalas tillbaka till Estland och Litauen, och ännu\r\när kanske inte alla möjligheter att så sker uttömda.</pre><pre>Det har sagts att denna kompensation är ett slags\r\nhedersskuld. Det kan jag instämma i. Och\r\nhedersskulder skall man betala tillbaka så snabbt\r\nman kan. Något besvärande känns det därför att\r\nSverige, som var först med att på Sovjetunionens\r\nönskan 1940 betala tillbaka guldet, nu tycks bli det\r\nsista av de länder som balterna anförtrodde guld åt\r\nför över 50 år sedan och som nu är redo att betala\r\ntillbaka guldet.</pre><pre>Herr talman! Trots allt är det bra att regeringen,\r\nutskottet och snart förmodligen även riksdagen\r\nkommer att säga att det s.k. baltguldet skall\r\nåterbetalas. Jag hoppas naturligtvis att denna fråga,\r\nsom har utgjort, som utskottet skriver, en historisk\r\nbelastning för oss här i Sverige i vårt\r\ngrannskapsförhållande till Estland och Litauen,\r\ndärmed får sin lösning. Då har vår motion ändå nått\r\nsitt syfte.</pre><pre>Anf. 55  GÖRAN LENNMARKER (m):</pre><pre>Herr talman! Vi har sett en alldeles fantastisk\r\nutveckling i Europa under de senaste två och ett\r\nhalvt åren, en utveckling som jag tror att få hade\r\nförutsett och ännu färre egentligen hade vågat tro\r\nskulle ske.</pre><pre>Vi brukar ofta säga att kommunismen har\r\navvecklats i Östeuropa. Det är till viss del sant.\r\nKommunismen har haft två komponenter. Den ena\r\nhar varit proletariatets diktatur. Det är bara i\r\nRumänien och i några av OSS-staterna som vi\r\nfortfarande ser litet grand av detta. Den andra\r\nkomponenten har varit den socialistiska\r\nsamhällsstrukturen, den struktur som mödosamt\r\noch noggrant har tagits fram under mycket lång\r\ntid -- 70 år i Sovjetunionen och 40 år i övriga\r\nÖsteuropa. Den strukturen finns i mycket stor\r\nutsträckning fortfarande kvar.</pre><pre>Vi känner alla till resultatet av detta. I flera inlägg\r\nhar detta betonats. Fattigdomen och\r\nmiljöförstöringen behöver jag inte säga många ord\r\nom -- den känner vi alla till. Det finns även effekter\r\nsom kanske inte har uppmärksammats lika mycket,\r\nnämligen det faktum att det finns en social misär\r\nsom har blivit oerhört omfattande.</pre><pre>Det finns en arbetslöshet som de facto säkert har\r\nlegat på 30, 40 eller 50 %. Visserligen har man\r\nformellt inte haft någon arbetslöshet alls. Den har\r\nvarit noll. Men i praktiken har väldigt många\r\nmänniskor gått till arbetsplatser där de inte har haft\r\nnågot vettigt att göra. Arbetsplatserna har varit\r\notroligt överbemannade där ingenting har blivit\r\nuträttat. Det innebär alltså att man även har\r\nmisslyckats med mycket av det som utgjorde skälen\r\ntill att man införde systemet -- argument om att\r\nman skulle lösa sociala problem och att man skulle\r\nfå bort arbetslösheten.</pre><pre>De kanske största skadeverkningarna har skett på\r\ndet som man kan kalla det moraliska eller\r\nhumanistiska området, detta att cynismen och\r\nlikgiltigheten har blivit så oerhört utbredda. Att\r\nsamhället och människorna har tagit så stor skada\r\nunder denna långa tid är kanske ett av de största\r\nproblemen nu när man skall försöka återföra dessa\r\nsamhällen till vad man i Ryssland ofta kallar de\r\nciviliserade ländernas krets.</pre><pre>Övergången är en smärtsam process. Den är\r\nsärskilt smärtsam för dem som är tvingade att\r\nförlita sig på det samhälle som nu genomgår denna\r\nenorma omvandling, dvs. pensionärer, sjuka,\r\nhandikappade och andra. Pensionärer ser ju\r\nbokstavligen hur de pensioner som de har tjänat\r\nihop under åren har försvunnit på grund av en\r\nhyperinflation.</pre><pre>Det är mycket svårare att gå från en planekonomi\r\ntill en marknadsekonomi än tvärt om. Det är lätt att\r\nsocialisera ett samhälle. Det är lätt att förstatliga\r\nprivata företag och annat. Det går ganska fort.\r\nSedan påbörjas degenereringsprocessen. Det är\r\nsvårare att gå åt andra hållet, därför att man då\r\nskall återvinna många av de egenskaper som ligger\r\nbakom det marknadsekonomiska samhället.</pre><pre>Det är nästan förunderligt hur väl många länder har\r\nlyckats identifiera vad de behöver göra -- att lägga\r\nupp förnuftiga regeringsprogram och fatta mycket\r\nlångtgående beslut. I korthet kan man säga att de\r\nför det första behöver genomföra avregleringar, ta\r\nbort de regleringar och bestämmelser som har låst\r\nin samhället i stagnation. De behöver för det andra\r\nvidta stabiliseringsåtgärder för att få en valuta att\r\nfungera, att få bort hyperinflationen, som\r\nomöjliggör vettiga ekonomiska åtgärder och\r\ntransaktioner mellan individer och mellan företag.\r\nFör det tredje behöver de privatisera, dvs. överföra\r\näganderätten från det offentliga tillbaka till det\r\nprivata.</pre><pre>Avregleringen går relativt fort. Stabiliseringen tar\r\nnågot längre tid och kommer att kräva betydande\r\nstödåtgärder från väst. Det finns en rad\r\ninternationella program för stabilisering. Sverige\r\nhar, tillsammans med sina nordiska grannländer, ett\r\nsärskilt bilateralt ansvar att se till att det blir en\r\nstabilisering i Estland, Lettland och Litauen.</pre><pre>Privatiseringen är en betydligt mer utdragen\r\nprocess. Den lilla privatisering som består i att\r\ntjänsteföretag, handel och kanske även enskilda\r\nlantbruk kan gå över i privat ägo är relativt lätt att\r\ngenomföra, åtminstone jämfört med de enorma\r\nproblem som det innebär att privatisera stora\r\nföretag, som nästan alltid är enormt nedgångna och\r\nsom det är svårt att hitta någon som över huvud\r\ntaget är beredd att ta över ansvaret för, särskilt som\r\ndet i många fall är osäkert om det ens skall bedrivas\r\nnågon verksamhet i dessa företag med tanke på\r\nkvaliteten på det som görs.</pre><pre>I denna process att montera ned den socialistiska\r\nsamhällsstrukturen har västvärlden ett stort ansvar.\r\nMan måste på olika sätt hjälpa till. Det första som\r\nman tänker på är den rena nödhjälpen. I vissa\r\nområden krävs det fortfarande direkt nödhjälp --\r\nleveranser av livsmedel, säd, t.ex. till Ryssland,\r\nreservdelar och annat som måste till i det mycket\r\nkorta perspektivet.</pre><pre>Det finns vissa övergångsstöd som kan pågå i flera\r\når men som i allt väsentligt handlar om att man\r\nmildrar övergången och ser till att åstadkomma\r\nvalutastabilisering och möjliggöra import av\r\nnödvändiga varor under en tid då man i dessa\r\nländer inte själv kan betala för detta. Detta\r\növergångsstöd kommer rimligtvis ändå inte att pågå\r\nunder så väldigt många år om reformarbetet lyckas.</pre><pre>Det viktigaste som västvärlden kan göra är faktiskt\r\natt bedriva frihandel, att öppna gränserna och se till\r\natt de östeuropeiska länderna får tillgång till de\r\nvästliga marknaderna. Det är nämligen det enda\r\nriktigt uthålliga stödet som vi kan ge, dvs. att man\r\nser till att dessa länder verkligen blir en del av den\r\neuropeiska ekonomin och av de europeiska\r\nsamhällena. Det är lätt att tala om frihandel -- i\r\nmånga talarstolar talas det vackert om frihandel --\r\nmen den blir ofta litet smärtsam att genomföra,\r\neftersom det även i västsamhällena ställs krav på\r\nanpassningar. Vi måste alltså ta på oss en del av\r\nanpassningsbördan genom att tillåta import av\r\nprodukter, vilket kan drabba sektorer som också vi\r\nhar svårigheter med, t.ex. textil, stål och livsmedel\r\nför att ta tre områden där man kan se att Östeuropa\r\nså småningom, när man har kommit en liten bit på\r\nväg, kan komma att exportera.</pre><pre>Herr talman! För att klara av detta stöd krävs det\r\natt man på olika sätt binder samman Väst-  och\r\nÖsteuropa, t.ex. demokratiskt. I detta\r\nsammanhang spelar Europarådet en stor roll, och\r\nde första stegen tas genom medlemskap i\r\nEuroparådet. Tre av länderna är redan medlemmar\r\ndär. Jag hoppas att också Baltikum snart, efter fria\r\nval, skall kunna bli medlem i Europarådet.</pre><pre>Ett annat område är säkerhetsordningen. De här\r\nländerna behöver kunna känna att gränserna är\r\nsäkrade. Den historiska parallellen för Baltikum är\r\nnaturligtvis 1918-1919, då man var självständig men\r\ndå det inte fanns någon europeisk säkerhetsordning\r\nsom tryggade de små ländernas säkerhet. Därför\r\nmåste vi på allt sätt från svensk sida, och från hela\r\nvästvärlden, försöka se till att det skapas en\r\neuropeisk säkerhetsordning som gör att de här\r\nländerna kan känna trygghet i sina yttre gränser.</pre><pre>När det gäller att binda ihop välståndet kommer\r\nEG att spela en central roll. EG har ju redan träffat\r\navtal med tre av de nya demokratierna -- Polen,\r\nTjeckoslovakien och Ungern -- och kommer att\r\nutveckla sådana avtal vidare.</pre><pre>Ett av skälen till att det är så viktigt med ett svenskt\r\nmedlemskap är just att vi måste finnas med i den\r\neuropeiska samverkan som krävs både för att vi\r\nskall säkra vårt eget samhälles trygghet, säkerhet\r\noch välfärd och för att vi skall kunna hjälpa till att\r\nsäkra utvecklingen i Östeuropa. Vi kan inte ha en\r\npolitik som innebär att Sverige ställer sig vid sidan\r\nom, och säger att det är det övriga Europas uppgift\r\natt sköta denna samverkan, utan vi måste föra en\r\npolitik som innebär att Sverige ingår helt och fullt.</pre><pre>Jag tycker, herr talman, att det är glädjande att vi\r\nnu har ett förslag som innebär ett rejält stöd för\r\nÖsteuropa. Det innebär också att vi äntligen kan\r\nbetala tillbaka baltguldet. Detta stöd sker inom\r\nramen för en svensk Europapolitik med en\r\nmedveten östpolitik. Det är ju, som Peteer Luksep\r\nsade, inte bara fråga om ett stöd, utan framför allt\r\nfråga om att Sverige strävar efter att förbinda\r\nÖsteuropa med den europeiska civiliserade\r\nvärlden, för att återigen använda detta ryska\r\nuttryck.</pre><pre>Med detta ber jag att få yrka bifall till hemställan i\r\nutskottsbetänkandet.</pre><pre>Anf. 56  CHRISTER LINDBLOM (fp):</pre><pre>Herr talman! I det betänkande som vi nu diskuterar\r\nanges att kunskapsöverföring av olika slag kommer\r\natt ha högsta prioritet vad gäller Sveriges bistånd till\r\nBaltikum. Framför allt kommer insatserna att gälla\r\nutveckling av demokratiska institutioner, en\r\nfungerande marknadsekonomi samt förbättring av\r\nmiljön. Samarbete i fråga om forskning och högre\r\nutbildning anges också som viktiga uppgifter. Jag\r\ndelar betänkandets syn på dessa prioriteringar.\r\nSamtidigt tror jag att det är viktigt att med mindre\r\ndelar av biståndsmedlen stötta de många\r\nsmåskaliga, ofta kostnadseffektiva projekten -- inte\r\nminst för att ta vara på det engagemang och den\r\nentusiasm som finns runt om i landet. Listan över\r\nmotioner med förslag till sådana insatser är lång i\r\nbetänkandet, bl.a. har jag en motion, nr 508, som\r\nhandlar om tandhälsosatsningar i Estland. Jag\r\nåterkommer till hur jag tycker att biståndsinsatser i\r\nform av små projekt kan administreras.</pre><pre>Inte sedan krigsåren har vi i Sverige sett ett så brett\r\nengagemang för hjälpverksamhet som det vi i dag\r\nser vad gäller Baltikum. Enskilda människor,\r\nkyrkor och organisationer av allehanda slag står för\r\nen flora av insatser vid sidan av dem som stat,\r\nkommuner och landsting svarar för.</pre><pre>Kalmar län har genom sitt geografiska läge och\r\näven historiskt många band med Baltikum.\r\nVänortsutbytet är rikt och många balter har under\r\nde senaste åren varit i vårt län, liksom i andra, för\r\natt studera demokrati och samhällsservice av olika\r\nslag, inte minst hälso- och sjukvård.\r\nVänortsföreningarna bedriver hjälpverksamhet\r\ngenom insamling av pengar, förnödenheter och\r\nkläder.</pre><pre>I sakens natur ligger risken för vildvuxenhet och\r\nbristande samplanering. Många projekt överlappar\r\nvarandra och många har liten eller ingen förankring\r\ni de mottagande länderna. Med tiden har det blivit\r\nalltmer uppenbart att någon typ av regional\r\nsamordning krävs för att insatserna skall bli mer\r\neffektiva och ge långsiktiga effekter.</pre><pre>Under den kommande helgen kommer därför en\r\nBaltikumkommitté att bildas i Kalmar län. Dess\r\nsyfte är att initiera och samordna projekt inom\r\nframför allt utbildning, hälso- och sjukvård samt\r\njord- och skogsbruk. Målet är att projekten skall få\r\nen struktur som gör att de kan fortleva av egen\r\nkraft. Genom att inventera de insatser, riktade mot\r\nBaltikum, som görs i länet, hoppas vi kunna\r\nsammanföra grupper med samma inriktning. En\r\nannan viktig uppgift för kommittén är att förmedla\r\nhjälp till balter för att tolka och värdera\r\nkommersiella kontrakt innan de skrivs under.\r\nLycksökeriet grasserar, cyniskt nog, i handeln med\r\nde marknadsekonomiskt ofta obevandrade\r\nköparna.</pre><pre>Vi hoppas också kunna höja ambitioner och\r\nkvalitet i vissa projekt och starta nya. Stort intresse\r\nfinns från t.ex. våra jord- och skogsbruksskolor,\r\nliksom från vård- och annan yrkesutbildning, att\r\nbedriva kompetenshöjande utbildning av baltiska\r\nyrkesgrupper för att i ett senare skede delta i\r\nuppbyggandet av motsvarande\r\nutbildningsinstitutioner på andra sidan Östersjön.</pre><pre>I ett totalt sammanhang är kostnaderna för sådana\r\nprojekt mycket små, men kostnadseffektiviteten är\r\nuppenbar. Det kan gälla kostnader för resor,\r\nuppehälle, frakter eller utrustning. Projekten har\r\nofta en så liten kostnadsram att det är direkt\r\norationellt att belasta t.ex. SIDA eller BITS med\r\nansökningar. Bättre vore att regionala\r\nsamordningsorgan, t.ex. den nämnda kommittén,\r\nsom har god översikt över existerande och\r\nplanerade projekt, kunde tilltros uppgiften att\r\nfördela pengar för sådana insatser. Det är min\r\nförhoppning att det synsättet kan vinna gehör vad\r\ngäller de biståndspolitiska insatserna i Baltikum.</pre><pre>Många av de ideellt arbetande människorna lägger\r\nner mycket tid och kraft på hjälparbete. De har\r\nmånga idéer och drömmar. Låt mig sluta med ett\r\nexempel: Västerviks vänort i Lettland är Ventspils\r\noch i Västervik finns en förening som heter\r\nVentspils vänner. De har under senare år lagt ned\r\nett fantastiskt arbete på insamlingar och på att\r\nknyta kontakter. De har en speciell dröm: De skulle\r\nvilja ha ett eget litet fraktfartyg som kunde gå\r\nmellan de båda vänorterna med insamlad teknisk\r\nutrustning, kläder och annat. Det skulle också\r\nfinnas plats ombord för ett litet antal passagerare.\r\nTanken är att såväl upprustning av tänkbart fartyg\r\nsom drift till stora delar skulle ske på ideell bas. På\r\nså sätt skulle en naturlig kommunikation kunna\r\nskapas över Östersjön mellan vänorterna Västervik\r\noch Ventspils.</pre><pre>Herr talman! Detta är ett exempel bland många.\r\nJag tycker inte att vi skall köpa båtar för\r\nbiståndsmedel, men genom att ekonomiskt stötta\r\nidéer, drömmar och ideellt arbete stöttar vi också\r\noch ger fortsatt liv åt all den entusiasm som frodas\r\ni de många småskaliga Baltikumprojekten.</pre><pre>Överläggningen var härmed avslutad.</pre><pre>Beslut</pre><pre>Mom. 1 och 2 (riktlinjer för samarbetet med\r\nCentral- och Östeuropa, m.m.)</pre><pre>Utskottets hemställan bifölls med 167 röster mot\r\n138 för reservation 1 av Mats Hellström m.fl.</pre><pre>Mom. 12 (finansiellt stöd i övrigt)</pre><pre>Utskottets hemställan bifölls med 284 röster mot 19\r\nför reservation 4 av Lars Moquist.</pre><pre>Mom. 21 (miljövård)</pre><pre>Utskottets hemställan bifölls med 285 röster mot 19\r\nför reservation 5 av Lars Moquist.</pre><pre>Övriga moment</pre><pre>Utskottets hemställan bifölls.</pre><pre>5 §  Meddelande om frågestunden tisdagen den\r\n5 maj</pre><pre>Anf. 57  ANDRE VICE TALMANNEN:</pre><pre>Jag får anmäla att frågestunden den 5 maj, som i\r\ngällande sammanträdesplan är utsatt till kl. 14.00, i\r\nstället kommer att börja kl. 15.00.</pre><pre></pre><pre>6 § Anmälan om interpellation</pre><pre>Anmäldes att följande interpellation framställts</pre><pre>den 28 april</pre><pre>1991/92:186 av Barbro Westerholm (fp) till\r\nkommunikationsministern om åtgärder mot\r\ntrafikdöden:</pre><pre>Trafiken fortsätter att skörda offer. Trafiken\r\norsakar bevisligen mellan 700 och 1 000 dödsfall per\r\når vilket motsvar mer än 2 miljoner förlorade\r\nlevnadsår!</pre><pre>Fortfarande kör bilister regelmässigt mot rött vid\r\nkorsningar där det skett dödsolyckor. Människor\r\nfår behålla sitt körkort trots upprepade\r\nrattfylleriförseelser och efter att ha skadat andra.\r\nFortfarande är trafikövervakningen bristfällig.\r\nTrots att luftkuddar visat sig vara effektiva som\r\nskydd vid bilolyckor säljs inte nya bilar med dem i\r\nSverige.</pre><pre>Det finns en rad åtgärder som skulle kunna\r\nförbättra situationen i trafiken. Rödljuskörning\r\nskulle t.ex. kunna föranleda höga böter eller förlust\r\nav körkort. Vid andra allvarliga trafikbrott som att\r\nköra bil kraftigt berusad skulle fordonet kunna\r\nbeslagtas. Inrättande av vägarnas skyddsombud,\r\nhaverikommission, bättre hastighetsanpassning är\r\nandra tänkbara åtgärder för att minska trafikdöden\r\noch olycksfallen i trafiken.</pre><pre>Med anledning av ovanstående vill jag fråga:</pre><pre>Avser regeringen att lägga fram ett samlat\r\nhandlingsprogram för att minska döden och\r\nskadorna i trafiken och vad kommer i så fall ett\r\nsådant program att innehålla för åtgärder?</pre><pre>7 § Anmälan om frågor</pre><pre>Anmäldes att följande frågor framställts</pre><pre>den 28 april</pre><pre>1991/92:699 av Bo Arvidson (m) till\r\njordbruksministern om programmet rörande\r\nhästavel m.m.:</pre><pre>Den dåvarande regeringen uppdrog i januari 1990\r\nåt lantbruksstyrelsen att utvärdera och utarbeta ett\r\nförslag till ett sammanhållet program för hästavel,\r\nhästuppfödning och hästsport samt utbildning och\r\nforskning på området hästar.</pre><pre>I april 1991 överlämnades förslaget till regeringen.\r\nMed hänvisning bl.a. till regeringens uppdrag till\r\nskolverket att utarbeta utbildningsplaner,\r\nkursplaner m.m. för den nya gymnasieskolan och\r\nvuxenutbildningen beslöt regeringen den 9\r\nseptember 1991 att inte vidtaga ytterligare åtgärder.\r\nFinansieringsfrågorna för utbildningen löstes inte.</pre><pre>Inför kommande EES-avtal och EG-anslutning är\r\ndet angeläget att överväga de möjligheter och\r\nkonsekvenser som anslutningen innebär för svensk\r\nhästavel och hästuppfödning.</pre><pre>Vilka åtgärder är jordbruksministern beredd att\r\nvidta för att det samlade programmet för frågor\r\nrörande hästavel m.m. skall förverkligas?</pre><pre>1991/92:700 av Karin Pilsäter (fp) till\r\narbetsmarknadsministern om lånen efter fullföljd\r\narbetsmarknadsutbildning:</pre><pre>En person som genomgår\r\narbetsmarknadsutbildning har, efter genomgången\r\nkurs, rätt att erhålla ett lån motsvarande en\r\nmånadslön. Lånet är räntefritt det första året och är\r\ntänkt som en ekonomisk garanti för de\r\nkursdeltagare som erhåller arbete och får vänta på\r\nsin första lön. Den som inte får jobb efter\r\nutbildningen eller går ytterligare en kurs kan ändå\r\nta ut lånet, trots att man har sin försörjning ordnad\r\npå annat sätt, genom andra AMS-medel eller A-\r\nkassa. Istället kan man alltså t.ex. sätta in\r\nlånepengarna på banken för att på så sätt tjäna in\r\nräntan. Efter nästa kurs kan man ta ut ett nytt\r\nräntefritt lån igen, och så vidare.</pre><pre>I dagens arbetsmarknadsläge måste vi tillsammans\r\nse till att varje krona av AMS-pengarna används så\r\nnyttigt som möjligt, till att ge så många som möjligt\r\nen bättre chans till arbete. Det är också viktigt att\r\nmänniskor upplever att deras skattepengar används\r\nvettigt.</pre><pre>Med anledning av det ovan anförda vill jag ställa\r\nföljande fråga:</pre><pre>Avser arbetsmarknadsministern göra några\r\nförändringar i dessa räntefria lån mot bakgrund av\r\natt de kan utnyttjas som jag beskrivit ovan?</pre><pre>1991/92:701 av Sigge Godin (fp) till statsrådet Bo\r\nKönberg om rätten för enskild att träffa\r\nförsäkringskassas förtroendeläkare:</pre><pre>Hos varje allmänförsäkringskassa skall det finnas\r\nen eller flera förtroendeläkare. Dessa skall biträda\r\nkassan i frågor som kräver medicinsk eller\r\nodontologisk sakkunskap samt verka för ett gott\r\nsamarbete mellan kassan och de läkare och\r\ntandläkare som är verksamma inom dess område.\r\nDet framgår också att förtroendeläkaren skall\r\nfungera som rådgivare till försäkringskassans\r\ntjänstemän i de enskilda försäkringsärendena. I\r\nriksförsäkringsverkets ''Allmänna råd'' finns det på\r\nnågra ställen bestämmelser som berör\r\nförtroendeläkarna men i avsaknad av en närmare\r\nreglering ankommer det på varje allmän\r\nförsäkringskassa att bestämma hur man skall\r\nanvända sig av förtroendeläkarna. Det\r\nförekommer att de försäkrade som är föremål för\r\nbeslut av försäkringskassan inför ett avgörande\r\nönskar få träffa förtroendeläkaren. I flera fall\r\nbrukar detta önskemål tillgodoses. Det kan vara\r\naktuellt inför ett beslut om vårdbidrag,\r\nförtidspension m.m. Men det har också kommit till\r\nmin kännedom att en försäkrad förvägrats träffa\r\nförsäkringskassans förtroendeläkare inför ett\r\nbeslut i socialförsäkringsnämnd.</pre><pre>Avser regeringen vidta någon åtgärd som\r\ngaranterar den enskilde rätt att träffa\r\nförsäkringskassans förtroendeläkare inför ett\r\nbeslut som rör den enskilde?</pre><pre>1991/92:702 Gudrun Schyman (v) till\r\nutrikesministern om förhandlingsinstruktionerna\r\ninför FN:s miljö- och utvecklingskonferens:</pre><pre>Regeringen har nyligen beslutat om nya\r\nförhandlingsinstruktioner inför och under FN:s\r\nmiljö- och utvecklingskonferens i Rio de Janeiro i\r\njuni. Instruktionerna är enligt uppgifter från\r\nutrikesdepartementet hemliga.</pre><pre>Min fråga är; varför?</pre><pre>1991/92:703 av Eva Johansson (s) till statsrådet\r\nBeatrice Ask om klasstorleken i grundskolan:</pre><pre>Det kommer nu allt tätare besked om att\r\nkommunerna planerar att öka elevantalet/klass\r\nsom en besparingsåtgärd. 35 elever per klass är\r\ninget ovanligt i framtidsbedömningarna.</pre><pre>I debatten före valet förde Moderaterna ofta fram\r\nkrav om färre elever i varje klass. Det var inte\r\novanligt att detta presenterades som ett löfte till\r\nväljarna.</pre><pre>Mot denna bakgrund vill jag fråga skolministern\r\nföljande:</pre><pre>Vilka åtgärder vill skolministern vidta för att\r\nmotverka allt större klasser i grundskolan?</pre><pre>1991/92:704 av Eva Johansson (s) till statsrådet\r\nBeatrice Ask om skolbetygen:</pre><pre>Skolsköterskorna är en yrkesgrupp med mycket\r\nstor kunskap om unga människors livssituation.\r\nDeras uppgift i skolan ger dem unika kontakter\r\nmed eleverna och möjligheter att följa förändringar\r\ni våra barns och ungdomars uppväxtvillkor. Deras\r\niakttagelser borde vara en viktig kunskapskälla för\r\nbl.a. politiker.</pre><pre>Ordföranden i Riksföreningen för skolhälsovård,\r\nsom organiserar ca 2 000 skolsköterskor, varnar nu\r\nför att öka betygens betydelse i skolan. Hon gör det\r\nav omsorg om elevernas hälsa.</pre><pre>Mot bakgrund av bl.a. detta vill jag fråga\r\nskolministern följande:</pre><pre>Är skolministern beredd att tillmäta sådana\r\nkunskaper och erfarenheter, som t.ex.\r\nskolsköterskornas, stor vikt när betygsfrågorna\r\nbereds?</pre><pre>1991/92:705 av Georg Andersson (s) till\r\nfinansministern om användning av intäkter från\r\nförsäljning av statliga företag:</pre><pre>Företrädare för regeringen har vid olika tillfällen\r\nuttalat att inkomsterna från försäljning av statliga\r\nföretag skall användas för investeringar i\r\ninfrastruktur. I en uppmärksammad artikel av\r\nstatssekreteraren i finansdepartementet förordade\r\ndenne emellertid att intäkterna i fråga i stället\r\nborde utnyttjas för att minska statsskulden.</pre><pre>I bilaga I:1.2 till kompletteringspropositionen\r\nanges att intäkterna från utförsäljning av statligt\r\nägda företag ''kommer att minska behovet av\r\nupplåning och sänka ränteutgifterna och därmed\r\nlångsiktigt förstärka statsbudgeten''.</pre><pre>Mot denna bakgrund vill jag till finansministern\r\nställa följande fråga:</pre><pre>För vilka ändamål avser regeringen att använda\r\neventuella intäkter från försäljning av statligt ägda\r\nföretag?</pre><pre>1991/92:706 av Elvy Söderström (s) till\r\nkommunikationsministern om Bothniabanan:</pre><pre>Kommunikationsministern har uttalat att en\r\nfördjupad förstudie av Bothniabanan måste göras\r\ninnan man kan ta ställning till en projektering av\r\nbanan.</pre><pre>Jag anser att resultatet av denna förstudie måste\r\nfinnas med som underlag när Banverkets nästa\r\nstomnätsplan fastställs.</pre><pre>Jag vill fråga:</pre><pre>Kommer kommunikationsministern att verka för\r\natt Banverket skall få de medel som krävs för att\r\ngenomföra en fördjupad förstudie av\r\nBothniabanan?</pre><pre>8 §  Kammaren åtskildes kl. 14.43.</pre><pre>Förhandlingarna leddes</pre><pre>avtalmannen från sammanträdets början t.o.m. 3 §\r\nanf. 20 (delvis),</pre><pre>avförste vice talmannen därefter t.o.m. 4 § anf. 37\r\n(delvis) och</pre><pre>avandre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}