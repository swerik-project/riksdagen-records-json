{"dokumentstatus":{"dokument":{"hangar_id":"2387659","dok_id":"GF0934","rm":"1991/92","beteckning":"34","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"34","slutnummer":"0","datum":"1991-11-28 00:00:00","systemdatum":"2005-10-27 13:52:58","publicerad":"1991-11-28 00:00:00","titel":"Riksdagens snabbprotokoll 1991/92:34 Torsdagen den 28 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{9A15F5B1-224E-441D-96BD-8DA13146421F}","dokument_url_text":"http://data.riksdagen.se/dokument/GF0934/text","dokument_url_html":"http://data.riksdagen.se/dokument/GF0934","dokumentstatus_url_xml":"http://data.riksdagen.se/dokumentstatus/GF0934","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:34</div>\r\n<div class=\"sidhuvud_datum\">Torsdagen den 28 november</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 22 november.</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1991/92:Jo21 till jordbruksutskottet</pre><pre>1991/92:N17-N25 till näringsutskottet</pre><pre>Meddelande om samlad votering</pre><pre>Talmannen meddelade att de på\r\nföredragningslistan upptagna\r\nutskottsbetänkandena skulle avgöras i ett\r\nsammanhang efter avslutad debatt.</pre><pre>3 § Följdlagstiftning till\r\nyttrandefrihetsgrundlagen m.m.</pre><pre>Föredrogs</pre><pre>konstitutionsutskottets betänkande</pre><pre>1991/92:KU7 Följdlagstiftning till\r\nyttrandefrihetsgrundlagen m.m. (prop.\r\n1990/91:179).</pre><pre>Talmannen konstaterade att ingen talare var\r\nanmäld.</pre><pre>(Beslut fattades efter 14 §.)</pre><pre>4 § Länsdemokratifrågor</pre><pre>Föredrogs</pre><pre>konstitutionsutskottets betänkande</pre><pre>1991/92:KU4 Länsdemokratifrågor.</pre><pre>Anf. 1 Tredje vice talman BERTIL FISKESJÖ\r\n(c):</pre><pre>Fru talman! Jag vill börja med att yrka bifall till den\r\nreservation som finns i det här betänkandet och\r\nsom är avgiven av mig och Ingvar Svensson.\r\nBetänkandet som helhet och reservationen sysslar\r\nmed hur vi skall ha det med styrelseformer,\r\ndemokrati på länsplanet, ute i regionerna i vårt\r\nland.</pre><pre>Det nuvarande tillståndet är sådant att man erinrar\r\nsig vad som sades om vårt gamla tvåkammarsystem\r\ninnan det avskaffades, att om vi inte hade haft det\r\nskulle ingen ha kommit på tanken att införa det.\r\nVad gäller länen ser det ännu värre ut. Här finns ett\r\nvirrvarr av organ som har olika uppgifter, som\r\növerlappar varandra och som är kolossalt\r\nsvåröverblickbara för allmänheten.</pre><pre>Vi har sedan gammalt landstingen, vi har\r\nlänsstyrelserna, vi har allehanda andra regionala\r\norgan. Vi har kommunförbund av olika sorter.\r\nÖver huvud taget är styrelseformerna på länsplanet\r\norationella och ineffektiva och innebär ett mycket\r\nomfattande slöseri med allmänna medel.</pre><pre>Det viktigaste är dock, tycker jag för min del, att de\r\nnuvarande styrelseformerna i länen inte ger\r\nlänsinvånarna någon möjlighet till en allmän\r\növerblick, ingen möjlighet till ett mera målinriktat\r\nengagemang och ingen möjlighet till ett konkret\r\nansvarsutkrävande i allmänna val, utöver de frågor\r\nsom handläggs av landstingen, och det är bara en\r\ndel av dem.</pre><pre>Vi har från centerpartiets sida i årtionden\r\nargumenterat för en mera rationell, förnuftig och\r\ndemokratisk organisation i länen. Anslutningen här\r\ni kammaren har gått litet fram och tillbaka -- det har\r\nböljat. Intresset under senare år kan sägas ha varit\r\nminimalt. Vi i centerpartiet har ''överlevt'' i den här\r\nfrågan. Andra partier, som tidigare varit positivt\r\ninställda till den s.k. länsdemokratitanken, har\r\nändrat ståndpunkt. Jag erinrar mig vad gäller\r\nfolkpartiet t.ex. att så länge Björn Molin satt här i\r\nkammaren hade vi i stort sett en gemensam syn på\r\ndessa frågor mellan folkpartiet och centern. Sedan\r\nsvängde folkpartiet och gick över till att mera\r\nbetona betydelsen av att statens intentioner\r\ngenomförs också i länen, dvs. ytterligare genomslag\r\nför centralstyret.</pre><pre>För så är det. Det som har hänt under senare år är\r\nju att länsstyrelserna, de statliga organen, har\r\nförstärkts och fått allt mer och mer allmänpolitiska\r\nuppgifter. Sedan har det också vuxit upp en lång rad\r\nandra organ ute i länen som även de direkt eller\r\nindirekt sorterar under staten.</pre><pre>Det här är en mycket märklig utveckling i tider när\r\nman talar om behovet av ytterligare\r\ndecentralisering, när man talar om behovet av att\r\ngöra det möjligt för medborgarna att på olika\r\nnivåer göra sin vilja gällande, att kunna få insyn och\r\natt kunna utkräva ansvar.</pre><pre>Det motstånd mot en förändring som finns är\r\negendomligt också ur den synpunkten att vi har\r\naccepterat en annan ordning på andra nivåer. På\r\nriksnivå har vi riksdag och regering och\r\nmyndigheter som sorterar under regeringen. I\r\nkommunerna har vi kommunfullmäktige,\r\nkommunstyrelse och en rad andra nämnder som\r\nhar ansvaret för verksamheten i kommunen. Men\r\natt man just på länsplanet inte kan ha detta är\r\nmycket mycket egendomligt.</pre><pre>Det självklara borde naturligtvis vara att vi liksom\r\ni de flesta andra länder har en organisation även på\r\nregional nivå som i princip svarar ungefär mot den\r\nsom vi har i kommunerna och som vi har i riket som\r\nhelhet.</pre><pre>Sedan finns det en lång rad särskilda skäl för att\r\ngenomföra en reform, utöver de grundläggande\r\nmotiven som jag har angett. Vi står ju inför att\r\nregionerna får allt större betydelse i vårt land. Det\r\nfinns också ett slags ny medvetenhet i många\r\nregioner om att man bör ta itu med sina egna frågor,\r\nmen man saknar instrument. Man har inte så att\r\nsäga de strukturella medlen till sitt förfogande.</pre><pre>Vidare har nu EG kommit in i bilden. De allra\r\nvarmaste EG-anhängarna talar ju om att vi i\r\nframtiden kommer att ha något av ett regionernas\r\nEuropa, dvs. en samverkan över gränserna inte\r\nbara mellan stater utan också mellan regioner. Det\r\när redan på gång, och man kan konstatera att ute i\r\nEuropa har regionerna och de regionala styrelserna\r\nrunt om i de olika länderna fått ökad betydelse.</pre><pre>Här släpar vi efter. Vi har så att säga inget bra\r\ninstrument för denna nya regionala\r\nsjälvmedvetenhet och inte heller för den regionala\r\nönskan om att göra sig gällande i ett under EG\r\nförenat Europa.</pre><pre>Det är också uppenbart att i vissa avseenden är inte\r\nden länsindelning som vi har nu den riktiga. Den\r\nbygger ju på gamla traditioner. I vissa fall går den\r\ntillbaka till 1600-talet, och det har hänt väldigt\r\nmycket i vårt land fram till våra dagar utan att vi har\r\nbrytt oss om den regionala indelningen.</pre><pre>Det gäller naturligtvis kommunikationernas\r\nutveckling i första hand, men det gäller också\r\nnäringslivets utveckling och det gäller\r\nutbildningens lokalisering -- vi har fått\r\nutbildningsanstalter i olika delar av regionerna.</pre><pre>Det finns alltså när det gäller allmänt\r\ntillvaratagande av regionernas intresse ett stort\r\nbehov av en genomgripande reform på det här\r\nområdet. Jag är för min del mycket förvånad över\r\nden snäva syn som utskottsmajoriteten har i denna\r\nfråga.</pre><pre>Jag är visserligen övertygad om att de tankegångar\r\nsom har framförts från centerpartiet under en\r\nlängre tid, och som i koncentrat finns återgivna i\r\nreservationen, kommer att vinna inom en ganska\r\nsnar framtid. De har alla skäl för sig. Jag beklagar\r\nbara att det skall ta så förfärligt lång tid innan man\r\nkommer till skott.</pre><pre>Slutligen finns det ytterligare en aspekt på frågan\r\nsom kan tas med i sammanhanget, nämligen den\r\ngemensamma valdagen och mandatperiodens\r\nlängd. Det finns enligt min mening redan nu goda\r\nskäl för att införa skilda valdagar, dvs. landstings-\r\noch kommunalval på en gång och riksdagsval för\r\nsig. Med regionernas ökade betydelse och med ett\r\ngenomförande av de länsdemokratitankar som vi\r\narbetar för, ökar skälen ytterligare för skilda\r\nvaldagar. Då skulle de regionala beslutande\r\norganen få en helt annan betydelse och på ett helt\r\nannat sätt stå i centrum för debatten, dvs. bli av\r\nintresse för medborgarna i de olika regionerna.</pre><pre>Fru talman! Jag ber att än en gång få yrka bifall till\r\nden reservation som finns och till det\r\nutredningskrav som finns med i den reservationen.</pre><pre>Anf. 2 INGVAR SVENSSON (kds):</pre><pre>Fru talman! Alltsedan Gustav Vasas dagar har\r\nSverige haft kraftiga centralistiska tendenser. Som\r\nutlokaliserad kronobergare associerar jag lätt till\r\nDackefejden. Kanske hade den aldrig blivit av om\r\nförståelsen varit större hos statsmakten för behovet\r\nav ett lokalt ansvar för frågor som kan hanteras\r\nlokalt.</pre><pre>Sverige är unikt. Genom att Gustav Vasa förenade\r\nbåde den världsliga och andliga normgivningen i\r\nsamma regemente, skapades en struktur som alltför\r\nmycket gick i monolitisk riktning. Pluralism och\r\nfederalism frodas inte i ett sådant klimat. Det är\r\nkanske förklaringen till att statliga länsmyndigheter\r\nlångt in i modern tid har haft stora befogenheter.\r\nDet är dags för mer av europeisering av den lokala\r\nförvaltingen. Vi behöver mer av ett federalt\r\ntänkande. I mitt allra första anförande i kammaren\r\ntog jag upp den viktiga roll som jag anser att\r\nsubsidiaritetsprincipen bör få i den svenska\r\ndemokratin framöver.</pre><pre>Subsidiaritetsprincipen lämnar centralism och\r\ndecentralisering som begrepp bakom sig och\r\nkoncentrerar sig på en slags nivågruppering av\r\nmakten. Det skall vara rätt makt på rätt plats kort --\r\noch gott.</pre><pre>Bevisbördan vilar på den som vill beröva en lägre\r\nnivå eller gemenskap dess funktion och därmed\r\ndess frihet och ansvar. Det måste alltså bevisas att\r\nden lägre nivån eller gemenskapen är ur stånd att\r\nfullgöra den avsedda funktionen på ett rimligt sätt,\r\noch det skall bevisas att den högre nivån kan göra\r\ndet mycket bättre. Detta är en sammanfattning av\r\nsubsidiaritsprincipen -- som vi förhoppningsvis\r\nkommer att få höra mer om framöver.</pre><pre>Principen är tillämplig på vår syn på EG och allt\r\nannat internationellt samarbete, men den är också\r\ni högsta grad tillämplig på synen på det lokala och\r\nregionala ansvaret och friheten.</pre><pre>För mig och mitt parti står det helt klart att\r\nmaktfördelningen mellan den lägsta kommunala\r\nnivån och statsmakten behöver fyllas upp på en\r\nmellannivå. Vi har redan landstingen, men vi tror\r\natt det kommer att behövas länsparlament\r\nframöver med ett övergripande regionalt ansvar. Vi\r\när tämligen fria i vår syn på länsindelningen och kan\r\ntänka oss att en hel del förändringar behöver göras\r\npå den sidan.</pre><pre>Fru talman! Vi kristdemokrater räknar med att\r\nregeringen kommer att ta rejäla inititativ i den här\r\nriktningen under den kommande mandatperioden.\r\nJag yrkar bifall till reservationen.</pre><pre>Anf. 3 JOHAN LÖNNROTH (v):</pre><pre>Fru talman! Vid internationella jämförelser har det\r\nvisat sig att det lokala och regionala självstyret har\r\nvarit särskilt välutvecklat här i Sverige. Troligen\r\nberor detta på frånvaron av starka feodala\r\nmaktapparater, och det berodde i sin tur på att\r\nbönderna kunde faktiskt dra till skogs och försörja\r\nsig själva om fogdarnas förtryck blev för starkt.</pre><pre>Under den tid som i nationalsången kallas\r\n''fornstora dag'' -- och som man väl i mera moderna\r\nstatsvetenskapliga termer skulle kunna kalla för\r\nden imperialistiska perioden -- dvs. 1600-talet,\r\ninrättades länen och landshövdingarna som verktyg\r\nför den statliga överhetens kontroll och\r\nskatteindrivning. Ingvar Svensson har talat om den\r\nmonolitiska statsstyrningen, och den fanns i allra\r\nhögsta grad på 1600-talet. Det är egentligen ganska\r\nmärkligt att denna rest från det enväldiga\r\növerhetssamhället har fått leva vidare ända in i våra\r\ndagar.</pre><pre>Det är inte bara demokratiargument som finns för\r\natt låta de direktvalda landstingen ta över länens\r\npolitiska uppgifter, det finns också en rad\r\neffektivitetsskäl. Bertil Fiskesjö och Ingvar\r\nSvensson har gett ett antal argument som jag kan\r\nansluta mig till. Jag vill bara göra en kommentar\r\nnär det gäller EG. Det finns faktiskt de som talar\r\nom regionernas Europa som ett alternativ till det\r\ncentralstyrda kapitalistiska planhushållande EG.</pre><pre>Jag skall också säga några ord om\r\nlandshövdingarna. Vi lever i en tid då man\r\nhårdhänt rationaliserar bort tjänstemän i både\r\nstatlig och kommunal administration. I min egen\r\nhemkommun hotas 6 000 arbeten bland de\r\nkommunalanställda. De flesta av dem arbetar med\r\npraktiska uppgifter inom vård och utbildning.\r\nSamtidigt säger politiker från alla läger högtidligt\r\natt man i första hand skall skära i administrationen\r\noch särskilt på chefsnivån.</pre><pre>Jag skulle vilja höra om någon kunde tala om för\r\nmig vilka av landshövdingens uppgifter som inte\r\nlika väl eller bättre kunde utföras av en\r\ndeltidsarvoderad ordförande i ett direktvalt\r\nlänsparlament eller som man kunde överlåta till\r\nnågon fristående författare eller teatergrupp? Kan\r\nnågon från regeringspartierna förklara varför det\r\nvackra begreppet valfrihetsrevolution i\r\nregeringsförklaringen inte omfattar rätten att välja\r\nhembygdens högsta politiska företrädare?</pre><pre>Regeringen har i förra veckan utsett fem nya\r\nlandshövdingar. Det är högst kompetenta personer,\r\nsåvitt jag förstår, och de är i sina bästa år. De hade\r\nsäkert alla fem haft goda chanser att efter allmänna\r\nval vinna ordförandeposten i ett länsting, eller ett\r\nlänsparlament, om det var detta de eftersträvade.\r\nMen nu kan man inte låta bli att uppfatta\r\nlandshövdingeposterna som reträttposter, som\r\nerhålls när partierna vill ställa någon litet vid sidan\r\nav den politiska rännarbanan.</pre><pre>Utskottsmajoriteten vill hänvisa denna fråga till en\r\nny ganska diffus utredning. En utredning i en lång\r\nrad utredningar som har lett till små förändringar.\r\nDet är dags att nu efter mer än 350 år äntligen börja\r\navveckla det gamla statliga fogdesystemet.</pre><pre>Jag yrkar i första hand bifall till vänsterpartiets\r\nmeningsyttring, i andra hand yrkar jag bifall till den\r\ngemensamma reservationen från centern och kds.</pre><pre>Anf. 4 OLLE SCHMIDT (fp):</pre><pre>Fru talman! Det blir här en viss form av\r\nupprepning, men jag tycker att dessa frågor är så\r\nviktiga att de kanske förtjänar att upprepas.</pre><pre>Regionernas betydelse i det framtida Europa\r\ndiskuteras ju nu allt livligare. Häromdagen\r\nlyssnade jag på ett seminarium om kommunerna\r\noch EG. Där framkom det ganska tydligt att\r\nregionerna ställer krav på inflytande och\r\ndeltagande också i EGs beslutsfunktioner. De\r\nnygamla regionerna i Europa håller alltså på att bli\r\nen maktfaktor i det nya Europa. Diskussionen\r\nhandlar i stor utsträckning, vilket Ingvar Svensson\r\nvar inne på, om subsidiaritetsprincipen -- detta\r\nganska svåra och obegripliga ord. Ingvar Svensson\r\nförklarade det ju; beslut skall fattas på lägsta\r\neffektiva nivå.</pre><pre>I Sverige har, tycker jag, den demokratiska\r\ndiskussionen om var och av vem besluten skall\r\nfattas tyvärr inte varit så omfattande på senare år.\r\nDärvidlag delar jag Bertil Fiskesjös uppfattning.\r\nMen nu verkar det som om intresset och\r\nengagemanget äntligen fått bättre fart, inte minst\r\nom hur våra län -- regioner -- skall styras.</pre><pre>I detta betänkande behandlas en rad motioner som\r\ntar upp frågan om länsdemokratin. Utskottet\r\nhänvisar till pågående utredningar och avstyrker\r\nmotionerna. Jag måste säga att jag tycker att\r\nutskottet tar för lätt på vikten av dessa frågor. Det\r\nfår inte bli så att vi bara utreder och utreder.</pre><pre>För övrigt tycker jag, efter att ha läst direktiven till\r\nden enmansutredare som här åsyftas, att de inte är\r\nspeciellt precisa utan mycket allmänt hållna. Någon\r\nstörre entusiasm verkar inte direktivförfattaren ha\r\nhaft.</pre><pre>Däremot finner jag flera intressanta uppslag i\r\nreservationen av Bertil Fiskesjö och Ingvar\r\nSvensson. Behovet av ökande regional demokrati\r\nför att klara viktiga frågor kommer enligt min\r\nmening att bli större. Det handlar om\r\nspecialistsjukvård, infrastruktur, kollektivtrafik,\r\nutbildnings- och forskningsfrågor, miljöfrågor, och\r\nhelt enkelt övergripande regional planering. Jag\r\ndelar alltså reservanternas uppfattning att det\r\nsaknas ett folkvalt forum för debatt och beslut.</pre><pre>Jag håller också med om att länsstyrelsernas roll är\r\ndiffus. De många olika regionala aktörerna --\r\nlandsting, kommuner, kommunalförbund,\r\nkommunförbund, mellankommunala\r\nsamverkansorgan, och så staten och dess förlängda\r\narmar -- gör den regionala röran total. Konstiga\r\nlänsgränser har dessutom trasslat till det hela.\r\nMedborgarna har svårt att få en överblick, och\r\ndärigenom blir demokratin lidande.</pre><pre>Nu pågår dock på flera håll i vårt land ett\r\nnytänkande. Länen är inte heliga, landstingen är\r\ninte heliga, inte ens länsstyrelserna och\r\nlänsgränserna är heliga. Nere hos oss i Skåne har vi,\r\nsom också påpekas i reservationen, börjat arbetet\r\nmed ett gemensamt sammanhållet Skåne --\r\nembryot till ett skåneparlament.</pre><pre>Jag har tidigare i den här kammaren sagt att jag\r\nhoppas att regering och riksdag skall understödja\r\nvåra ansträngningar i Skåne att skapa en bättre\r\nbeslutsordning och ge oss redskap för bättre\r\nsamverkan. Från folkpartiet liberalerna i Skåne har\r\nvi hela tiden stött tankegångarna bakom ett\r\nskåneparlament. Det står t.o.m. i vårt regionala\r\nvalmanifest. Därför är det inte svårt för mig i dag\r\natt stödja reservationen, även om jag har några\r\nrandanmärkningar.</pre><pre>Bertil Fiskesjö påpekade att centern länge har\r\ndrivit frågan om länsdemokrati. Det är sant. Men\r\ndet är inte de gamla 70-talsidéerna om att föra\r\nsamman landsting och länsstyrelse i ett\r\nlänsparlament som jag i första hand talar om. Nu\r\nbehövs mer långtgående förändringar. Mina idéer\r\nutgår mer från ett Sverige med färre regioner,\r\nkanske 8--10, med regionparlament och med ökade\r\nbeslutsbefogenheter. Det är för övrigt många fler\r\nän jag som har tänkt i dessa banor. Det gäller både\r\nnya, större regioner och minskad makt hos den\r\npolitiska centralmakten, alltså riksdagen, och\r\nminskad makt hos centralbyråkratin.</pre><pre>Jag inser att frågan då vidgas betydligt, vilket jag\r\ndock anser vara nödvändigt, bl.a. med tanke på\r\nEuropaintegrationen. Vad gäller omfattningen av\r\nlänsparlamenten, innehållsmässigt men framför allt\r\ngeografiskt, har centern tidigare talat om 24. I\r\nBertil Fiskesjös motion är det litet vagare uttryckt.\r\nDär sägs att länsparlamenten skall bygga på\r\nnuvarande landsting, och de är som bekant 24.\r\nEnligt reservationen däremot kan herrar Fiskesjö\r\noch Svensson nu uppenbarligen tänka sig färre\r\nregioner, och det tycker jag är bra.</pre><pre>Men jag vill då bara påminna Bertil Fiskesjö om att\r\nBörje Hörnlund under valrörelsen, när han hade en\r\npresskonferens tillsammans med centerledaren,\r\nbestämt sade nej till vad han kallade storlän.</pre><pre>Fru talman! Även om jag tycker att reservationen\r\nkunde ha varit tydligare på de här punkterna, är jag\r\ni dagens läge beredd att stödja herrar Fiskesjös och\r\nSvenssons tankegångar, eftersom reservationen\r\nhelt klart visar en viljeinriktning som enligt min\r\nmening är den riktiga. Sverige behöver gå från ett\r\nnationellt till ett internationellt perspektiv, från ett\r\ncentralt styre till ett regionalt och lokalt styre. Jag\r\nskulle gärna se att vi fick börja i södra Sverige.</pre><pre>Fru talman! Med detta yrkar jag bifall till\r\nreservationen i KUs betänkande nr 4.</pre><pre>Anf. 5 Tredje vice talman BERTIL FISKESJÖ\r\n(c) replik:</pre><pre>Fru talman! I stort sett instämmer ju Olle Schmidt\r\ni reservationen och i tankegångar som centerpartiet\r\nlänge har drivit. Det är klart att det innebär en viss\r\nsjälvövervinnelse för honom att tvingas göra det,\r\nemot sitt eget partis ståndpunktstagande, så jag kan\r\nförstå att han vill ge litet slängar åt centerpartiet.\r\nDet förlåter jag honom, för han har ju rätt i princip,\r\noch det är ju det viktiga.</pre><pre>Vad vi har sagt är att vi inte skall ha hur stora\r\nregioner som helst. Det är ju inte så stor mening\r\nmed att tala om ökat folkligt inflytande, ökad\r\nmöjlighet till insyn och påverkan, om vi delar upp\r\nlandet i tre fyra regioner. Då är vi nästan på\r\nnationalstatens nivå.</pre><pre>Däremot har vi inte motsatt oss en rationell översyn\r\nav de länsgränser som nu finns. Det behöver göras\r\npå många håll, men inte överallt. Vi har en del län\r\nsom redan i sig är stora nog, både ytmässigt och\r\nbefolkningsmässigt. Jag tycker att man får se på den\r\nhär organisatoriska sidan, vad gäller den\r\ngeografiska utbredningen, med stor öppenhet och\r\nförst efter rätt noggranna analyser av vad som är\r\nkommunikationstekniskt och näringspolitiskt\r\nbetingat göra en ändring.</pre><pre>Det finns också en liten fara med att skjuta fram\r\nden regionala indelningen alltför mycket, nämligen\r\natt den här angelägna reformen beträffande\r\nlänsdemokrati på det viset i onödan kan skjutas på\r\nframtiden. Vi vet från tidigare försök till ny\r\nlänsindelning, att motsättningar lätt blossar upp\r\noch spärrar initiativförmågan och hindrar konkreta\r\nbeslut. Jag vill utfärda en liten varning för att låta\r\njust den regionala indelningen bli ett slags\r\nhuvudfråga i det här ärendet.</pre><pre>Anf. 6 OLLE SCHMIDT (fp) replik:</pre><pre>Fru talman! Jag kan intyga att det inte var illa\r\nmenat, Bertil Fiskesjö -- det var absolut ingen\r\nsjälvövervinnelse. Däremot tror jag att det är\r\nviktigt för debatten att vi försöker reda ut vad vi\r\negentligen tycker och vad vi står för. Under de år då\r\njag har diskuterat den här frågan har jag tyckt att\r\nom vi bara skall förändra länen, återgå till den\r\ngamla ordningen och sammanföra landsting och\r\nlänsstyrelser, så är inte detta någon speciellt\r\nintressant reform.</pre><pre>Poängen i resonemanget har varit att skapa bättre,\r\nstörre och effektivare regioner, som kan handla,\r\ninte minst i dessa dagar, ut mot Europa och fungera\r\nsom drivkrafter, inte bara i Stockholm, Göteborg\r\noch Malmö utan för hela landet. För min del tycker\r\njag att det varit glädjande att konstatera att denna\r\ndiskussion förs i hela vårt land, inte bara i\r\nstorstadsregionerna, som ni i centern är oroliga för.</pre><pre>När vi diskuterar demokrati, Bertil Fiskesjö, kan vi\r\nkonstatera att om vi vill ha riktig demokrati och vill\r\natt människor beslutar själva i ökande grad, då skall\r\ngivetvis besluten främst ligga så nära människorna\r\nsom möjligt -- givetvis i kommunerna. Men jag\r\ntycker att det för den regionala styrelsefunktionen\r\nbehövs ett annat organ, och därvidlag är vi överens.</pre><pre>Jag tycker också, när det gäller den funktion som\r\ndenna kammare har, att många beslut i den här\r\nförsamlingen skulle kunna flyttas ut till regionerna.\r\nDet är möjligtvis därvidlag som vi skiljer oss, Bertil\r\nFiskesjö. Men jag tror att detta, med tanke på\r\nnärmandet till Europa, är en ganska naturlig\r\nutveckling.</pre><pre>Anf. 7 Tredje vice talman BERTIL FISKESJÖ\r\n(c) replik:</pre><pre>Fru talman! Jag tror inte att motsättningarna\r\nmellan Olle Schmidt och mig är så stora som de\r\nframställts av honom själv här. Jag har sagt att jag\r\när öppen för en förändring av den regionala\r\nindelningen, och i reservationen nämner vi ju\r\ndirekt Skåne.</pre><pre>Men vi skall inte tro, om vi skall lägga något slags\r\nmall över landet som helhet, att detta är en lätt\r\nfråga. Om vi koncentrerar hela uppmärksamheten\r\ntill den regionala indelningen, kommer vi att lägga\r\nen, som jag ser det, redan nu nödvändig reform på\r\nlänsnivå på hyllan för ganska lång tid. Det tycker\r\njag är trist. I de nuvarande länen, i varje fall i de\r\nflesta, finns redan nu ett mycket stort behov av ett\r\nsamlat organ som kan ta sig an de speciella problem\r\nsom finns i olika län.</pre><pre>Vi kommer här till ungefär samma ståndpunkt,\r\nmen från litet olika utgångspunkter. Jag vill inte\r\nvara lika doktrinär när det gäller den regionala\r\nindelningen som Olle Schmidt möjligen är.</pre><pre>Anf. 8 OLLE SCHMIDT (fp) replik:</pre><pre>Fru talman! Det hoppas jag att jag möjligen inte\r\när, eftersom det inte är min avsikt. Vad jag däremot\r\nförsökte säga var att vi haft litet olika\r\nutgångspunkter, och i vissa fall har skillnaderna\r\nkanske inte varit så små. Det tycker jag är en\r\nganska väsentlig skillnad.</pre><pre>Jag har aldrig sagt att detta är en lätt fråga. Den har\r\ndebatterats sedan årtionden och har sitt ursprung i\r\nhistoriska missgrepp. Det är ingen lätt fråga: man\r\nbryter inte länsgränser hur som helst. Det är svårt i\r\ndagsläget att röra gränser, men jag tror att det är\r\nnödvändigt att man i den här situationen försöker\r\nlyfta diskussionen litet högre och se kopplingen till\r\nEuropa och det som händer där.</pre><pre>Jag har kanske en något annan uppfattning än\r\nBertil Fiskesjö. Jag tror inte att vi når fram och får\r\nen stor enighet kring frågorna om vi enbart ser till\r\ndet gamla förslaget om länsparlament. Jag tror att\r\nman kan få större enighet kring dessa frågor och\r\nsnabbare nå bättre resultat om man diskuterar\r\nstörre regioner med en koppling till Europa.</pre><pre>Varken Bertil Fiskesjö eller jag vet vem som får\r\nrätt. Men jag hoppas i varje fall, och det är vi helt\r\növerens om, att behandlingen av frågan tar fart och\r\natt det blir som Ingvar Svensson sade, nämligen att\r\nhans minister blir en drivkraft i dessa viktiga\r\ndemokratiska frågor. Det är i första hand en\r\ndemokratifråga.</pre><pre></pre><pre>Anf. 9 SÖREN LEKBERG (s):</pre><pre>Fru talman! Jag skall inte här låta mig lockas in i\r\nnågon lång diskussion även om det är mycket\r\nintressanta frågor. Bertil Fiskesjö berörde också\r\nförfattningsfrågorna när han tog upp frågorna om\r\nden gemensamma valdagen och valsystemet som\r\nsådant. Där vill jag deklarera att vi från\r\nsocialdemokratisk sida är mycket intresserade av\r\natt i ett bredare sammanhang diskutera just\r\nförfattningsfrågorna. Men den diskussionen kanske\r\nhör hemma under ett annat betänkande än det som\r\nrör länsdemokratifrågor. Det är intressanta frågor.</pre><pre>Bertil Fiskesjö har under många år i riksdagen\r\ndebatterat dessa frågor, och jag tycker han borde\r\nglädja sig åt att den gamla regeringen tillsatte en\r\nsärskild utredare med uppgift att titta på den\r\noffentliga verksamheten och dess regionala\r\norganisation. Såvitt jag har förstått är det ett\r\nutredningsarbete som skall genomföras ganska\r\nskyndsamt. Utredaren skall också presentera olika\r\nmodeller, inte bara när det gäller landsting och\r\nkommuner utan även för den statliga\r\norganisationen. Det innebär att vi här kanske inom\r\nett år kommer att få ett mycket bra\r\ndiskussionsunderlag. Då får vi återkomma och\r\ndiskutera dessa mycket intressanta och viktiga\r\nfrågor. Det är också därför som vi socialdemokrater\r\nställer oss bakom utskottets hemställan i\r\nbetänkandet.</pre><pre>Anf. 10 Tredje vice talman BERTIL FISKESJÖ\r\n(c) replik:</pre><pre>Fru talman! Jag noterar att man även från\r\nsocialdemokratiskt håll börjat uttrycka sig litet\r\nförsiktigare. Man förstår att man börjar tillhöra den\r\nförlorande sidan. Jag hoppas att även ni från andra\r\npartier som står bakom majoritetsskrivningen inser\r\natt tiden håller på att flyga ifrån er.</pre><pre>Det bedrivs ett så att säga uppehållande försvar.\r\nVad gäller den utredning som man nu hänvisar till\r\ntalas där om de viktiga uppgifterna för den statliga\r\nförvaltningen. Felet är att det här är fråga om en\r\ntjänstemannautredning, ett slags teknisk utredning\r\ndär inga politiker är inkopplade. Det kan alltså inte\r\nbli fråga om något övergripande nytänkande i den\r\nutredningen. Möjligen kan den ta fram material\r\nsom sedan kan utgöra underlag för fortsatta\r\ndiskussioner. Det är det ena.</pre><pre>Det andra är att målsättningen för denna\r\ntjänstemannautredning inte är angiven. Det är där\r\nbristen finns. Vad vi som reservanter vill är att man\r\nskall se på dessa frågor utifrån de målsättningar och\r\nvärderingar som finns angivna i reservationen och\r\nsom vi från centerpartiet talat för många gånger\r\ntidigare.</pre><pre>Anf. 11 SÖREN LEKBERG (s) replik:</pre><pre>Fru talman! Jag tycker nog att Bertil Fiskesjö bör\r\nglädjas åt att utredaren har kommit i gång med sitt\r\narbete. När man diskuterar författningsfrågor och\r\nden här typen av frågor bör man inte tala om\r\nmotståndare osv. Vad det handlar om är att vara\r\nkonstruktiv i arbetet. Det borde naturligtvis vara\r\nglädjande att vi så småningom får fram ett\r\nutredningsunderlag som gör att vi ingående och\r\nseriöst kan diskutera dessa frågor och kanske finna\r\nkonstruktiva lösningar. Bertil Fiskesjö borde vara\r\nglad åt detta i stället för att så envist hävda\r\nreservationens fördelar.</pre><pre>Man kan knappast med någon trovärdighet\r\nbegära -- och det gäller inte enbart Bertil Fiskesjö,\r\nutan även de andra reservanterna -- att man\r\nplötsligt över bordet i utskottet skulle besluta om\r\natt vi över en natt inför något slags federalt system\r\ni vårt land.</pre><pre>Anf. 12 Tredje vice talman BERTIL FISKESJÖ\r\n(c) replik:</pre><pre>Fru talman! Nej, Sören Lekberg, så pretentiös är\r\njag inte. Jag har inte begärt att vi skall fatta ett\r\nbeslut över bordet i KU, även om jag har all respekt\r\nför den genuina sakkunskap som där finns i alla\r\nfrågor som utskottet är behörigt att behandla. Vårt\r\nkrav är att en utredning skall tillsättas om dessa\r\nviktiga frågor med den målsättning som anges i\r\nreservationen. Det utredningsarbete som nu är på\r\ngång uppfattar jag som ett slags uppehållande\r\nförsvar för att rädda så mycket som möjligt av den\r\nstatliga, den regeringsstyrda och centralstyrda\r\nförvaltningen i länen.</pre><pre>Det rätta hade naturligtvis varit att man i en\r\nparlamentarisk utredning haft tillgång till den\r\nexpertis och de sakkunniga som nu arbetar med den\r\nutredning som Sören Lekberg refererade till. Det\r\narbetet utgör ett bihang till det mer övergripande,\r\nideologiskt inriktade arbete som bör bedrivas\r\nutifrån de målsättningar som måste gälla framöver\r\nom vi över huvud taget skall få en modern, effektiv\r\noch demokratisk styrelseorganisation i länen.</pre><pre>Anf. 13 YLVA ANNERSTEDT (fp):</pre><pre>Fru talman! Jag begärde ordet med anledning av\r\nBertil Fiskesjös första replik där han vill göra\r\ngällande att Olle Schmidt talade mot sitt eget parti,\r\nsom han uttryckte det. Jag vill understryka att\r\nfolkpartiet liberalerna inte på något sätt är\r\nmotståndare till den förändring, fördjupning och\r\nutveckling av länsdemokratin som måste komma.\r\nVi är helt införstådda med detta.</pre><pre>Att ändrade förhållanden i tiden innebär att man\r\nmåste förändra organisationen i regionerna anser vi\r\när helt naturligt. Men partiet i sin helhet har inte\r\nkommit lika långt i sitt ställningstagande som Olle\r\nSchmidt har gjort. Det är därför naturligt för oss att\r\navvakta den utredning som är tillsatt och som så\r\nsmåningom kommer att lägga fram sina analyser\r\noch sina alternativ. Det är därför som vi har yrkat\r\nbifall till utskottets hemställan i betänkandet.</pre><pre>Anf. 14 Tredje vice talman BERTIL FISKESJÖ\r\n(c):</pre><pre>Fru talman! Jag noterar naturligtvis med\r\ntillfredsställelse att även Ylva Annerstedt nu är på\r\nglid. Jag förutspådde ju i mitt första inlägg att ni så\r\nsmåningom skulle komma trippande här.\r\nFolkpartiet bör ju kunna känna den\r\ntillfredsställelsen att ni här återgår till gamla goda\r\nliberala ideal. Det är ju inte mer än sju åtta år sedan\r\nsom centern och folkpartiet var ense i de här\r\nfrågorna. Ni är välkomna upp i båten igen mot en\r\nlyckligare, ljusare och bättre framtid för regionerna\r\ni vårt land.</pre><pre>Anf. 15 YLVA ANNERSTEDT (fp):</pre><pre>Fru talman! Vi har väl aldrig någonsin tagit avstånd\r\nfrån decentralisering av beslutsfattande. Jag förstår\r\ninte var Bertil Fiskesjö har fått det ifrån. Det är\r\nbara så att vi i det här fallet vill ha alternativen på\r\nbordet innan vi tar ställning.</pre><pre>Anf. 16 Tredje vice talman BERTIL FISKESJÖ\r\n(c):</pre><pre>Fru talman! Jag vill bara erinra Ylva Annerstedt\r\nom att det inte är så länge sedan som vi fattade\r\nbeslut om den s.k. länsstyrelsereformen. Då drev vi\r\nvåra krav, och folkpartiet gick emot och förenade\r\nsig med övriga centralister i den här kammaren.\r\nMan förenade sig med dem som önskade stärka\r\nstatsstyret ute i regionerna och slöt enhälligt upp\r\nomkring den s.k. länsstyrelsereformen som då\r\ngenomfördes. Vi motsatte oss denna och\r\nhänvisade, då som nu, till det större, vidare och mer\r\nvitt syftande grepp som vi önskade att riksdagen\r\nskulle ta.</pre><pre>Överläggningen var härmed avslutad.</pre><pre>(Beslut fattades efter 14 §.)</pre><pre>5 § Frikommunförsöket m.m.</pre><pre>Föredrogs</pre><pre>konstitutionsutskottets betänkande</pre><pre>1991/92:KU6 Frikommunförsöket m.m. (prop.\r\n1991/92:13, 1991/92:17 och 1990/91:100 delvis).</pre><pre>Anf. 17 SÖREN LEKBERG (s):</pre><pre>Fru talman! Det här betänkandet handlar om sista\r\netappen i det som kallades frikommunförsöket. De\r\nstora frågorna där avgjordes i och med att vi fick en\r\nny kommunallag som antogs här i riksdagen i våras.</pre><pre>Socialdemokraterna har en reservation här, och\r\nden skall jag först yrka bifall till. Sedan vill jag med\r\nnågra korta ord närmare motivera vår uppfattning\r\ni den här frågan.</pre><pre>I Dalarna pågår en försöksverksamhet på hälso-\r\noch sjukvårdsområdet. Det är en verksamhet som\r\när tänkt att fortsätta fram till år 1994. Därom är vi\r\neniga i utskottet. Vi är också eniga om att\r\nkommunerna där skall kunna få ta över\r\nsjukvårdsuppgifter samtidigt som\r\nhuvudmannaskapet skall kunna ligga kvar hos\r\nlandstinget.</pre><pre>Men i den här Dalamodellen har det också ingått\r\nett försök med att ge en närvarorätt för\r\nrepresentanter för handikapp- och\r\npensionärsorganisationer. Detta har varit en\r\nbegränsad försöksverksamhet som bara har gällt\r\nlandstinget i Kopparbergs län. Vi tycker att det vore\r\nvärdefullt om man kunde utvärdera det försöket,\r\neftersom det är enda stället i vårt land där det\r\npågår. Men majoriteten i utskottet har inte tyckt\r\ndetta och avstyrker den framställan som fanns i\r\npropositionen. Det innebär att ett försök med\r\nnärvarorätt för handikapp- och\r\npensionärsorganisationer inte kommer att få\r\nfortsätta. Det hinner därmed inte heller ens\r\nutvärderas. Vi tycker nog att man skulle kunna vara\r\nså generös att man låter försöket fortsätta t.o.m.\r\n1994.</pre><pre>Anf. 18 YLVA ANNERSTEDT (fp):</pre><pre>Fru talman! Det är faktiskt sju år sedan det första\r\nbeslutet om frikommunförsök fattades. Jag tycker\r\natt det finns anledning att erinra om det, eftersom\r\ndet var ett mycket viktigt beslut. I början var det\r\nbara nio kommuner och tre landsting som var\r\ninblandade i verksamheten. Det innebar i alla fall\r\natt de första stegen mot en ordentlig reformering\r\noch förändring av den kommunala verksamheten\r\ntogs. Det var kanske inte främst genom de avsteg\r\nfrån regler och bestämmelser som gjordes, för de\r\nvar ganska blygsamma i början, utan därför att det\r\ntvingade kommunerna till en genomgång av hela\r\nverksamheten.</pre><pre>Man tvingades att ifrågasätta rutiner. Man startade\r\nkreativa processer ute i kommunerna. Dessa\r\nprocesser gav upphov till ett nytänkande som\r\nfungerade som snöbollen som växer. I dag kan vi se\r\nett helt annat sätt att angripa problemen ute i\r\nkommunerna i hela Sverige. Det är positivt att\r\ndessa regler nu kan utvidgas till att gälla alla.</pre><pre>Resultaten av den utredning som Sören Lekberg\r\ngjorde med anledning av frikommunförsöken var\r\nockså en del av beslutsunderlaget till den nya\r\nkommunallagen, där den fria nämndorganisationen\r\nnu är stadfäst. Man kan säga att den fria\r\nnämndorganisationen har bidragit till en\r\ndecentralisering av beslutsfattande och\r\nansvarstagande. Den har inneburit att man har\r\nskapat en helhetssyn till gagn för verksamheten.\r\nMan har fått fler generalister och mindre vattentäta\r\nskott mellan verksamheter ute i kommunerna. Man\r\nhar också upptäckt att statliga regler ofta begränsar\r\nkommunernas och landstingens möjligheter att lösa\r\nproblem. Därför har man i allt snabbare takt\r\nluckrat upp de här problemen.</pre><pre>Vi har sett en del intressanta försök på\r\nsjukvårdsområdet, där Dalamodellen är ett. Där\r\nhar man försökt att lösa systemfelen med kreativt\r\ntänkande. Det är positivt. Det kunde gärna\r\ntillkomma i fler landsting.</pre><pre>Men på ett område har majoriteten inte velat\r\nförlänga försöksverksamheten. Vi hade ju redan\r\nvid starten betänkligheter. Vi reserverade oss då\r\nmot att man skulle införa dubbel representation för\r\nvissa grupper av medborgare -- i det här fallet\r\npensionärer och handikappade. Vi har hela tiden\r\nhävdat att det är principiellt fel och ett intrång i den\r\nrepresentativa demokratin att på så sätt speciellt\r\ngynna vissa grupper i kommunen eller landstinget.\r\nSnart kommer ju frågorna om var gränserna skall\r\ndras och varför vissa grupper skall gynnas på andras\r\nbekostnad. Varför är det just pensionärer och\r\nhandikappade som skall ha dubbel representation\r\noch extra möjligheter att göra sina röster hörda?\r\nVarför skall inte också reumatiker -- det finns\r\nmånga som lider av den sjukdomen -- få\r\nrepresentation? Så här kan man dra ut frågorna i\r\ndet oändliga.</pre><pre>Det är politikernas uppgift att hålla en levande\r\ndialog med dem som man företräder. Synpunkter,\r\nråd och tips kan på olika sätt inhämtas genom den\r\ndialog som politikerna skall upprätthålla med sina\r\nväljare. Det ställningstagande som utskottet nu har\r\ngjort när det gäller speciell representation för vissa\r\ngrupper visar klart var gränsen mellan politisk\r\ndemokrati och korporativism går.</pre><pre>I utskottets betänkande behandlas också ett\r\nmotionsyrkande med anledning av förslaget om\r\nkommunal tillståndsprövning av sådana som vill\r\nstarta enskilda fritidshem eller förskolor. Utskottet\r\nhar hamnat på ställningstagandet att detta inte\r\nskulle medföra någon fara för rättssäkerheten,\r\nvilket var grunden till den här motionen. Utskottets\r\nundersökning visar nämligen att länsstyrelserna har\r\nmycket begränsade möjligheter att göra de\r\nutredningar som de egentligen skall göra. I stället\r\nlitar de till kommunernas möjligheter att ge\r\nsynpunkter och utöva tillsyn.</pre><pre>Eftersom det hitintills inte har förekommit några\r\npropåer eller överklaganden på denna punkt,\r\ntycker jag att man kan nöja sig med detta. Den här\r\nfrågan uppmärksammas ju också av regeringen i\r\nden proposition som gäller enskilda daghem.</pre><pre>Fru talman! Jag vill därmed yrka bifall till\r\nkonstitutionsutskottets hemställan.</pre><pre>Överläggningen var härmed avslutad.</pre><pre>(Beslut fattades efter 14 §.)</pre><pre>6 § Nationaldagen, m.m.</pre><pre>Föredrogs</pre><pre>konstitutionsutskottets betänkande</pre><pre>1991/92:KU9 Nationaldagen, m.m.</pre><pre>Anf. 19 CATARINA RÖNNUNG (s):</pre><pre>Fru talman! I KU har vi under en lång följd av år\r\nbehandlat och avstyrkt ett centerkrav på att den 6\r\njuni skall göras till allmän helgdag. Så småningom\r\nhar även moderaterna motionsledes anslutit sig till\r\ncenterns propå.</pre><pre>En borgerlig majoritet anser nu, med en något\r\negendomlig formulering, att Sveriges nationaldag\r\när ''ett väsentligt inslag i många människors\r\nmedvetande''. Utskottet anser att frågan att göra\r\nden 6 juni till helgdag, dvs. en arbetsfri dag, på\r\nlämpligt sätt bör bli föremål för utredning.</pre><pre>I en moderat motion med Anders Björck som första\r\nnamn framförs förslaget att regeringen skall utreda\r\nom man skall avskaffa eller flytta någon nu\r\nexisterande helgdag. Till detta kan sägas att de\r\nhelgdagar som vi redan har är ännu mer förankrade\r\ni människors medvetande. Vi har första maj, den\r\ninternationella arbetarrörelsens egen högtidsdag.\r\nAtt avskaffa den är en omöjlighet och skulle\r\nuppfattas som en oerhörd kränkning av svensk\r\narbetarrörelse.</pre><pre>Kyrkomötet måste självfallet uttala sin mening i\r\nfrågan om huruvida en kyrklig helgdag skall tas\r\nbort. Det är inte svårt att förutse kyrkomötets\r\nuppfattning i denna fråga. Att fira kyrkliga\r\nhelgdagar och på så sätt följa kyrkoårets gång har\r\nen djupt religiös dimension för kyrkligt aktiva. Jag\r\nkan omöjligt föreställa mig att riksdagen inte skulle\r\nta vederbörlig hänsyn till kyrkomötets\r\nställningstagande i denna fråga.</pre><pre>Vi befinner oss i den djupaste lågkonjunktur som\r\nSverige upplevt sedan depressionsåren på 30-talet.\r\nI detta läge -- mycket väl tajmat, skulle jag vilja\r\nsäga! -- beställer den borgerliga\r\nriksdagsmajoriteten en utredning om ytterligare en\r\narbetsfri dag. Utskottet erkänner indirekt att man\r\när ute på svag is genom att kortfattat beröra de\r\nekonomiska konsekvenserna.</pre><pre>Låt mig till kammarens ledamöter säga att en\r\nytterligare helgdag kostar 0,7--0,9 % av BNP, enligt\r\nen beräkning som Industriförbundet har gjort.\r\nDetta, ärade kammarledamöter, är en enorm\r\nsumma, drygt 10 miljarder kronor. I den senaste\r\nberäkningen uppgick BNP till 1 340 miljarder\r\nkronor.</pre><pre>Ännu dyrare blir det när den 6 juni infaller på en\r\ntorsdag, med den klämdag som då uppstår. Jag\r\nskulle vilja råda regeringen att tillsätta Curt Nicolin\r\nsom utredare. Han har det rätta greppet på denna\r\nfråga, med tanke på vad han yttrat om helgdagars\r\ninverkan på svensk ekonomi. Jag är övertygad om\r\natt riksdagen då inte skulle komma att besväras\r\nmed någon proposition i ämnet.</pre><pre>Fru talman! Jag tror att alla svenskar känner kärlek\r\ntill och stolthet över Sverige. Jag är för min del stolt\r\növer den svenska modellen -- även om det för\r\ntillfället är modernt att dödförklara den. Vårt land\r\när världens solidaste demokrati. Vi har levt i fred\r\nsedan 1815. De som önskar fira nationaldagen\r\noffentligt gör det redan i dag under värdiga former.\r\nVår kärlek till Sverige är djup och äkta -- även om\r\ndet svenska folkkynnet är för svalt för nationell yra.</pre><pre>Fru talman! Jag yrkar bifall till den\r\nsocialdemokratiska reservationen vid\r\nkonstitutionsutskottets betänkande.</pre><pre></pre><pre>Anf. 20 BIRGER HAGÅRD (m):</pre><pre>Fru talman! Sverige var länge ett av de få länder i\r\nvärlden som saknade en nationaldag. Så\r\nsmåningom har det blivit en rättelse på den\r\npunkten. Jag vill erinra om att svenska flaggans dag\r\nsnart har 100 år på nacken. Den som tog initiativet\r\ntill det första firandet var Artur Hazelius, Skansens\r\ngrundare. På enskilt initiativ firades alltså svenska\r\nflaggans dag för första gången 1892. Det här\r\ninitiativet togs upp på många andra håll i landet,\r\noch man kan säga att det från år 1916 var fråga om\r\nett allmänt firande av svenska flaggans dag, men\r\nnågon nationaldag hade vi då fortfarande inte.</pre><pre>År 1982 beslöt riksdagen att den 6 juni, svenska\r\nflaggans dag, tillika skulle vara nationaldag.\r\nSuccessivt har det här firandet, som alltid har\r\nförekommit, vuxit ut, och det har blivit något av ett\r\nmedvetande hos svenska folket om att vi har\r\nmycket gemensamt. Vi har ett gemensamt arv, och\r\ndet är mycket som gör det rimligt att vi firar just den\r\n6 juni varje år.</pre><pre>Men, kan någon då invända, varför skall vi nu i\r\nEuropaintegrationens tidevarv över huvud taget\r\nägna oss åt sådana här nationella förlustelser? Ja,\r\njag tror att det just på 90-talet, integrationens\r\ndecennium, blir ännu angelägnare att framhålla\r\nden nationella identifikationen -- inte så att man\r\nskulle på något sätt glorifiera nationalism i ordets\r\nsämsta bemärkelse, chauvinism eller något sådant,\r\nmen just för att framhäva det genuint svenska\r\narvet. Jag syftar kanske inte på den svenska modell\r\nsom Catarina Rönnung främst tänkte på. Jag tror\r\natt den har gått i graven, och skönt är nog det, men\r\ndet finns så mycket annat som vi har anledning att\r\nta upp och vara stolta över.</pre><pre>Det har nu föreslagits i flera motioner att\r\nnationaldagen tillika skall bli helgdag, och\r\nutskottsmajoriteten har föreslagit att regeringen\r\nskall utreda frågan. Varför då inte lika gärna från\r\nbörjan säga att vi nu gör den 6 juni till en helgdag?\r\nNej, det vill vi inte, kanske just av det skäl som\r\nockså Catarina Rönnung var inne på: det är\r\nsjälvfallet förenat med kostnader att göra\r\nytterligare en dag helt arbetsfri.</pre><pre>Nu kan det väl ifrågasättas om det verkligen\r\nfortfarande kan vara fråga om 0,7--0,9 % av BNP,\r\nmen den diskussionen vill jag inte närmare gå in på,\r\nutan bara konstatera att man kanske redan nu ger\r\nanställda ledigt, t.ex. på eftermiddagen. Jag är inte\r\nsäker på att den 6 juni nu längre allmänt är\r\nfullständig arbetsdag, och det är detta som man vill\r\nha belyst i sammanhanget.</pre><pre>Det är klart att Curt Nicolin kanske skulle vara en\r\nbra utredare när det gäller den ekonomiska sidan --\r\nvad vet jag. Det finns nog också andra som kan\r\nklara det.</pre><pre>Ett alternativ är naturligtvis också att flytta en\r\nhelgdag. Man kan tänka sig en rad olika lösningar.\r\nAbsolut inte första maj, säger Catarina Rönnung.\r\nDet kan jag kanske gå med på, inte av någon slags\r\nveneration för att det är arbetarrörelsens\r\ninternationella helgdag -- då skulle jag kanske lika\r\ngärna vilja se att man införde en borgerlighetens\r\ninternationella helgdag -- men framför allt av en\r\ndjup vördnad för att den 1 maj i många hundra år\r\nhar firats som vårens intåg i detta mörka och ofta\r\nkarga och kalla land.</pre><pre>Det finns dock andra helgdagar som kan tänkas i\r\nsammanhanget. De kyrkliga får vi inte röra, tror\r\nCatarina Rönnung. Det är möjligt att kyrkomötets\r\nordförande Göran Åstrand är av samma mening.\r\nMen annandag pingst är t.ex. en sådan dag som inte\r\när kyrklig helgdag fast man skulle kunna tro det.\r\nDet finns även andra dagar som skulle kunna\r\nkomma i fråga.</pre><pre>Detta är emellertid sådant som vi i utskottet inte\r\nkan sitta och fatta beslut om. Vi tycker att det är\r\nlämpligare att regeringen får se över den här\r\nfrågan.</pre><pre>Det är väl riktigt att vi svenskar har svårt att gripas\r\nav någon allmän yra, bortsett från när de första\r\nsolstrålarna kommer på våren och vi ser hur\r\nmänniskorna, framför allt flickorna, sitter i klasar\r\npå Konserthusets trappa. Det är då härliga känslor\r\nsom går igenom svenska folket. Man har betalt\r\npriset, och man upplever något nytt. Men även om\r\nvi inte får uppleva den 14 juli i Frankrike eller den\r\n17 maj i Norge -- kanske barnens fest framför\r\nandra -- kanske vi ändå kommer någonstans åt det\r\nhållet, och det vore inte så illa. Dessutom är den 6\r\njuni sällsynt väl lämpad för att göras till en nationell\r\nfestdag. Det gäller den tid på året då vi kan vara\r\nnästan säkra på att det inte regnar, att solen skiner\r\noch att det är varmt ute. Det är en dag som säkert\r\nmånga ställer upp för att fira. Jag yrkar med dessa\r\nord, fru talman, bifall till utskottets förslag.</pre><pre>(Applåder)</pre><pre>Anf. 21 CATARINA RÖNNUNG (s) replik:</pre><pre>Fru talman! Socialdemokraternas uppfattning är\r\natt vi redan firar vår nationaldag med den värdighet\r\nsom anstår dagen. Jag måste säga att visst firande\r\nkanske är litet väl pojkscoutaktigt utformat, men\r\ndet kan göras bättre. Nu vet vi vilka känslor som\r\ngenomströmmar Birger Hagård när han den 1 maj\r\nmöter våren och tittar på vackra flickor. De känslor\r\nsom genomströmmar mig säger att det är en dag\r\nsom vi i arbetarrörelsen är mycket stolta över att få\r\nfira.</pre><pre>Huvudpoängen är att om utredningens förslag\r\nbifalls, som en borgerlig majoritet nu har beslutat\r\nsig för, kommer det att innebära att 10 miljarder\r\nkronor av BNP försvinner och med dessa många\r\nsköna skattekronor. Nu vet jag inte hur gott\r\nfinansministern för närvarande sover på nätterna.\r\nMen den här utredningsbeställningen borde ge\r\nupphov till mardrömmar. Jag tycker att hon skall\r\nförskonas från detta.</pre><pre>Anf. 22 BIRGER HAGÅRD (m) replik:</pre><pre>Fru talman! Det finns naturligtvis olika sätt att fira\r\nbåde den 1 maj och den 6 juni. Men det ena goda\r\nbehöver ju inte utesluta det andra. Även om vi nu\r\nfirar en del, så låt oss hoppas att vi kanske kan fira\r\nlitet mera. Det kan nog behövas i den ibland grå\r\nvardagens tristess som vi upplever.</pre><pre>Anf. 23 IAN WACHTMEISTER (nyd):</pre><pre>Fru talman! Det var en gång ett land, som trots att\r\ndet var bäst i världen och gärna talade om det, var\r\nganska okänt för sina egna medborgare. Landet\r\nverkade inte ha någon nationalsång, även om man\r\nstod upp och sjöng någonting före internationella\r\nishockeymatcher. Man sjöng annars om alla andra.\r\nInternationalen kallade man den visan. I\r\nuppslagsverk kunde man läsa att flaggan var blå och\r\ngul. När folk kallades till möte var flaggan\r\nemellertid som regel röd. Tänk så det kan bli,\r\ntänkte de välartade undersåtarna.</pre><pre>Landet hade tydligen inte heller något namn. Från\r\nstatsministern och neråt kallades det för ''det här\r\nlandet''. Om landet hade historia och historiska\r\ntraditioner, så var de i alla fall väl förträngda eller\r\nkamouflerade. Däremot hade landet ett försvarligt\r\nvärldssamvete -- 14 miljarder stort, noga räknat.</pre><pre>Åren gick och eftersom medborgarna var ganska\r\nresande av sig, hade de noterat att andra folk med\r\nstor glädje firade sina s.k. nationaldagar.\r\nPolitikerna som hade lärt sig att lyssna på rörelsen\r\nhängde med, givetvis med några klädsamma års\r\nfördröjning. Och så blev flaggans dag också\r\nnationaldag, och si flaggan var blå och gul.</pre><pre>Rätt som det var stod det den 28 november 1991 på\r\nalmanacksbladet. Under tiden hade förändringens\r\nvind blåst över världen och t.o.m. över fredens hav.</pre><pre>Då kunde man, fru talman, höra detta av\r\nexempelvis mig: Visst skall nationaldagen vara\r\nhelgdag, men visst jobbar vi redan minst i världen.\r\nDärför kan vi inte ha fler helgdagar. Med vissa\r\nhelgdagar följer de äktsvenska klämdagarna,\r\nvarigenom vi jobbar ännu mindre än vi låtsas. I\r\nEuropa hör man sällan talas om Squeeze Days,\r\nZusammangedrückte und zwischenliegende Täge\r\neller Jours de klem.</pre><pre>I lagen 1989:253 om allmänna helgdagar regleras\r\nendast vilka dagar som är helgdagar i borgerligt\r\nhänseende. Den klämdagsframkallande Kristi\r\nHimmelfärdsdag kan därför borgerligt avskaffas\r\neller flyttas till en lördag, om biståndsministern\r\nursäktar.</pre><pre>I detta annandagarnas land får vi se upp. Annandag\r\npingst, som vårt föga kyrksamma folk är ganska\r\nensamma om att fira, råkar också i farozonen.\r\nDenna dag kan ju sammanläggas med pingstdagen\r\nsom därigenom kan bli dubbelt så festlig för dem\r\nsom vill hänryckas.</pre><pre>Första maj, denna symbol för svunna tider och\r\nstrider, behöver väl inte vara helgdag?! Vore det\r\ninte ett internationellt anslående bevis på vår\r\nnukänsla och globalpolitiska framförhållning att\r\navskaffa helgdagen första maj innan Albanien och\r\nRyssland gör det!</pre><pre>Allt detta, fru talman, vore givetvis denna\r\nkammare övermäktigt att besluta. Därför stöder\r\njag det som från början var Anders Björcks m.fl.\r\nyttranden att riksdagen hos regeringen begär en\r\nutredning om att avskaffa eller åtminstone flytta\r\nnågon nu existerande helgdag samt att göra\r\nnationaldagen till helgdag. Jag har förstått att detta\r\nockså är utskottets yrkande.</pre><pre>Till sist, fru talman, det var ingen saga.</pre><pre>(Applåder)</pre><pre>Anf. 24 CATARINA RÖNNUNG (s):</pre><pre>Fru talman! Trots de applåder som Ian\r\nWachtmeister inhöstade från sitt parti, tycker jag\r\natt hans grumliga funderingar i den här saken inte\r\när så mycket att ta fasta på, inte ens för regeringen.</pre><pre>Jag sade i mitt anförande att jag är stolt över\r\nSverige. Det är mig fjärran att använda ett uttryck\r\nsom ''i det här landet''. Inte minst är jag stolt över\r\natt vi har ett världssamvete, och jag är stolt över att\r\ndet kostar 14 miljarder.</pre><pre>Anf. 25 IAN WACHTMEISTER (nyd):</pre><pre>Fru talman! Om mitt uttalande eller min tankegång\r\npå något sätt uppfattades som grumlig, föreslår jag\r\natt man läser den när den kommer ut i\r\nsnabbprotokollet. Den kommer då att framstå i all\r\nsin glans såsom utomordentligt klar och entydig.</pre><pre>Det gläder mig att även socialdemokrater och\r\nandra är stolta och fr.o.m. nu kan kalla Sverige för\r\nSverige och inte för det här landet.</pre><pre>Överläggningen var härmed avslutad.</pre><pre>(Beslut fattades efter 14 §.)</pre><pre>7 § Vallagsfrågor</pre><pre>Föredrogs</pre><pre>konstitutionsutskottets betänkande</pre><pre>1991/92:KU3 Vallagsfrågor.</pre><pre>Talmannen konstaterade att ingen talare var\r\nanmäld.</pre><pre>(Beslut fattades efter 14 §.)</pre><pre>8 § Valkretsfrågor, m.m.</pre><pre>Föredrogs</pre><pre>konstitutionsutskottets betänkande</pre><pre>1991/92:KU15 Valkretsfrågor, m.m.</pre><pre>Talmannen konstaterade att ingen talare var\r\nanmäld.</pre><pre>(Beslut fattades efter 14 §.)</pre><pre>9 § Nordiska samarbetsöverenskommelsen</pre><pre>Föredrogs</pre><pre>utrikesutskottets betänkande</pre><pre>1991/92:UU3 Nordiska\r\nsamarbetsöverenskommelsen.</pre><pre>Talmannen konstaterade att ingen talare var\r\nanmäld.</pre><pre>(Beslut fattades efter 14 §.)</pre><pre>10 § Mellanöstern</pre><pre>Föredrogs</pre><pre>utrikesutskottets betänkande</pre><pre>1991/92:UU4 Mellanöstern.</pre><pre>Anf. 26 BENGT HURTIG (v):</pre><pre>Fru talman! När vi för ett år sedan diskuterade det\r\nförra Mellanösternbetänkandet skedde det mot\r\nbakgrund av den upptrappning av militära styrkor\r\nsom då försiggick i området på grund av att Irak\r\nhade ockuperat Kuwait. Från många håll sågs det\r\ndå som en risk att Israel skulle dras in i denna\r\nmilitära konflikt. Palestinierna hade dragits in i\r\nkonflikten på grund av de ekonomiska\r\nkonsekvenser och den flyktingsituation de hade\r\nråkat ut för. Nu undveks, mycket tack vare Israels\r\npåtvingade återhållsamhet, denna utveckling.</pre><pre>Men det var givetvis orimligt för världssamfundet\r\natt fortsätta att acceptera Israels ockupation av\r\nfrämmande territorium, som varat sedan 1967, när\r\nman samtidigt så kraftfullt reagerade mot Iraks\r\nockupation av Kuwait. Det hade varit orimligt om\r\ninte USA hade agerat kraftfullt för att få till stånd\r\nden process som nu påbörjats. I bästa fall ser vi nu\r\nen verklig början på en fredsprocess, som kommer\r\natt undanröja den centrala grundbulten för\r\nproblemen i Mellanöstern.</pre><pre>I dag har vi också väntat på att Israel skall godta\r\nvillkoren för att fortsätta konferensen i\r\nWashington, och ett sådant besked tycks vi nu ha\r\nfått. PLO och viktiga arabstater har antagit\r\nvillkoren och lovat att palestinier och araber skall\r\nvara närvarande.</pre><pre>De mest pessimistiska befarar att Israel skall\r\nförsöka dra sig ur processen, återigen hamna i\r\nförsök till militära lösningar och därigenom vrida\r\nklockan tillbaka. Anfallen mot flyktingläger i\r\nLibanon, som sker då och då, är också illavarslande\r\ntecken.</pre><pre>För ett år sedan hade Israel också med förakt för\r\nfolkrätten just förklarat att invandrande judar\r\nskulle ges bosättningar på ockuperat område.</pre><pre>Det är minsann inte det enda brott mot folkrätten\r\nsom Israel begått under årens lopp. Massakern på\r\nminst 21 civila, obeväpnade demonstranter var\r\nockså aktuell för ett år sedan när vi diskuterade de\r\nhär problemen. Den kollektiva bestraffningen\r\ngenom husrivningar och trakasserier av anhöriga\r\ntill misstänkta brottslingar hör också hit. Ibland lär\r\ndet också hända att ''fel'' hus demoleras som en\r\nkollektiv bestraffning.</pre><pre>Stängning av universitet och skolor och misshandel\r\noch tortyr av ungdomar har varit ett led i de militära\r\ninsatserna mot stenkastande barn och mot fångar i\r\nfängelser. Dödsfall i samband med polisförhör har\r\nockså redovisats. Antalet dödade sedan intifadan\r\nbörjade uppgår till omkring 1 000 personer, varav\r\nca 160 barn med en medelålder på tio år.</pre><pre>För ett land som vill kalla sig demokratiskt måste\r\ndet givetvis vara ett sätt att ta sig in i fredsprocessen\r\noch låta den få fart att se till att övergreppen mot de\r\nmänskliga rättigheterna upphör. Till att börja med\r\nmåste de nya bosättningarna upphöra omedelbart,\r\npolitiska fångar släppas, skolor och universitet\r\nöppnas och säkerhetsstyrkorna reduceras.</pre><pre>När det gäller ockupationen av Kuwait var\r\nriksdagens majoritet snabb med att godta den\r\nsäkerhetsrådsresolution som innebar ett stort krig\r\nmed ett omätligt lidande för befolkningen i\r\nområdet, medan vi från vårt håll förespråkade ett\r\nfortsatt användande av sanktionsvapnet. I dag\r\nanser jag att vi också borde diskutera\r\nkonsekvenserna av dessa sanktioner för\r\ncivilbefolkningen i Irak. Många rapportörer\r\nuttrycker stark oro för det lidande som särskilt\r\nbarnen utsätts för på grund av en del av innehållet\r\ni sanktionerna.</pre><pre>I fråga om Palestinakonflikten är man inte ens\r\nberedd att i utskottets betänkande hålla dörren\r\nöppen för ett agerande för sanktioner. Det är\r\nuppenbarligen en stor skillnad i attityden till olika\r\nockupationer. Vi anser också att en del av det\r\nbistånd vårt land ger till palestinierna kunde ges\r\ndirekt till PLOs humanitära verksamhet,\r\nexempelvis till utbildningsprogram och hälsovård.\r\nMen det förtroendet vill utskottet tydligen ännu\r\ninte ge PLO. Vi får hoppas att åtminstone den hjälp\r\nsom går via UNRWA kommer att ökas.</pre><pre>Vi har för vår del valt att i en särskild\r\nmeningsyttring markera att vi vill hålla dörren\r\nöppen för svenska initiativ och medverkan i\r\ninternationella sanktioner mot Israel, detta som ett\r\nslags logisk konsekvens av den syn på sanktioner\r\nvårt parti hade när det gällde Irak--Kuwait-\r\nkonflikten. Jag vill därför yrka bifall till den\r\nmeningsyttring vi har avgett.</pre><pre>Anf. 27 PÄR GRANSTEDT (c):</pre><pre>Fru talman! Konflikten i och runt Israel är ett\r\nytterligare exempel på hur den nya globala politiska\r\nsituationen skapar nya öppningar i gamla\r\nkonflikter. Vi måste naturligtvis mycket varmt\r\nvälkomna att man nu äntligen har fått i gång\r\nnågonting som i alla fall kan bli en\r\nförhandlingsprocess. Det är något som man\r\nknappast vågade hoppas på bara för några månader\r\nsedan, även om det var många som ställde det\r\nkravet; vi behandlar ju t.ex. i detta betänkande\r\nmotionsyrkanden som tar upp den frågan.</pre><pre>Ännu har naturligtvis de som skall försöka nå fram\r\ntill en förhandlingslösning många svårigheter\r\nframför sig, och väldigt mycket kan gå fel. Det är\r\ninte säkert att man vågar ha en optimistisk prognos.</pre><pre>Den part som verkar mest ovillig i\r\nförhandlingsprocessen är uppenbarligen Israel, och\r\ndet är kanske inte så konstigt. Det är Israel som har\r\ndet militära övertaget i regionen. Det är Israel som\r\nser störst möjligheter att med militära och polisiära\r\nmaktmedel kunna tillvarata sina intressen. För den\r\narabiska sidan däremot, är det kanske bara genom\r\nen förhandlingslösning som man över huvud taget\r\nhar några chanser att tillgodose sina intressen. Men\r\nvi måste hoppas och tro att också Israel inser att en\r\nmilitär lösning i längden är ohållbar och att det\r\nenda sättet för Israel att kunna tillfredsställa sitt\r\nmycket legitima krav på att få leva i fred bakom\r\nsäkra och erkända gränser är att delta i denna\r\nförhandlingsprocess, som ett led i en\r\nfredsuppgörelse för regionen.</pre><pre>Den utveckling vi har sett i Israel och i de\r\npalestinska områdena -- de ockuperade\r\nområdena -- är tragisk både för de drabbade\r\npalestinierna och för Israel som nation. Det är\r\nallvarliga grymheter som har utövats mot\r\nmänniskorna i de ockuperade områdena,\r\nurskillningslösa bestraffningsåtgärder, osv. Men\r\nden här typen av politik slår också tillbaka mot det\r\nland som utövar den. Det har en demoraliserande\r\neffekt på hela samhällssystemet. Av den\r\nanledningen är detta en mycket farlig väg även ur\r\nden israeliska nationens synpunkt.</pre><pre>Därför finns det verkligen anledning att hoppas att\r\nockså Israel nu skall inse att förhandlingslösningen\r\när den enda lösningen, detta också på grund av att\r\nden politik som hittills har förts har lett till en\r\nväxande internationell isolering av Israel, vilket\r\nnaturligtvis också är olyckligt för landet.</pre><pre>En annan förutsättning för en framgångsrik\r\nförhandlingslösning är att också den arabiska sidan\r\nfår en mer realistisk inställning till problemen och\r\ntill vilka lösningar som är möjliga. Det finns också\r\nmycket starka tecken på att så har skett. Den gamla\r\nföreställningen att man skulle kunna återställa\r\nsituationen sådan den var före Israels existens är\r\nnaturligtvis orimlig och oacceptabel. Det måste\r\nvara en självklar utgångspunkt att det israeliska\r\nfolket har samma rätt att bo i detta område och att\r\nha en nation i detta område som det arabiska folket\r\noch att en lösning också måste innebära respekt för\r\nIsraels rätt till existens.</pre><pre>Nu tycks denna typ av politiska förutsättningar\r\nföreligga, och det är då viktigt att vi på allt sätt\r\nunderstödjer den förhandlingsprocess som nu är i\r\ngång. Detta är också orsaken till att vi avvisar\r\ntanken på att tillgripa sanktioner mot någon part i\r\nförhandlingsprocessen. Att klampa in med\r\ninternationella sanktioner i den här mycket\r\nkänsliga processen skulle helt klart vara ett\r\neffektivt sätt att få alltsammans att gå i baklås.</pre><pre>Däremot finns ett betydande utrymme för\r\nhumanitära insatser i de drabbade områdena, och\r\ndär bör Sverige vara berett att delta. Det görs också\r\nredan en hel del.</pre><pre>Fru talman! Det finns mycket positivt och\r\nhoppingivande i utvecklingen. Sveriges roll i detta\r\nsammanhang är naturligtvis utomordentligt\r\nmarginell, men det vi kan göra för att understödja\r\nprocessen skall vi också göra. Jag yrkar bifall till\r\nutskottets hemställan i utrikesutskottets\r\nbetänkande.</pre><pre></pre><pre>Anf. 28 BENGT HURTIG (v) replik:</pre><pre>Fru talman! Jag kan instämma i stort sett allt vad\r\nPär Granstedt sade, men jag kan också påminna om\r\natt t.ex. EG, i samband med att intifadan bröt ut en\r\ngång för tre år sedan, vidtog åtgärden att förhala ett\r\nhandelsavtal man hade på gång med Israel. De\r\npåtryckningar som USA i dag gör kan väl också\r\nanses ha en ekonomisk innebörd.</pre><pre>Syftet med vår meningsyttring har varit att hålla\r\ndörren öppen också för sanktioner i dessa\r\nsammanhang. Däremot delar jag uppfattningen att\r\ndet i detta speciella skede kan vara olämpligt att dra\r\ni gång den typen av verksamhet.</pre><pre>Anf. 29 PÄR GRANSTEDT (c) replik:</pre><pre>Fru talman! Sanktioner är i sådana här\r\nsammanhang ganska tunga insatser. Som Bengt\r\nHurtig säkert vet beskrivs inte ens de åtgärder som\r\nbåde EG och Sverige i dag vidtar gentemot\r\nJugoslavien som sanktioner. Den benämningen\r\nsparas nämligen för betydligt mer kraftfulla\r\ninsatser, exempelvis handelsbojkotter.</pre><pre>Det vi uppfattar ligger i vänsterns meningsyttring är\r\nkrav på ganska kraftfulla åtgärder mot Israel. Jag\r\nnoterar att också Bengt Hurtig egentligen inser att\r\ndetta inte är det rätta tillfället att väcka sådana\r\nförslag.</pre><pre>Anf. 30 FANNY RIZELL (kds):</pre><pre>Fru talman! I Mellanöstern råder en komplicerad\r\noch svårlöst politisk situation. Historiskt betingade\r\nanspråk på att förändra gränser uttalas av de flesta\r\nländerna i området. Kultur- och\r\nreligionskonfrontationen är mer påtaglig än i de\r\nflesta andra områden. Uppräkningen, som\r\ndokumenterar att krisen i Mellanöstern är oerhört\r\nmångfasetterad, kunde bli lång, något som\r\nutrikesutskottets betänkande är ett exempel på.</pre><pre>Den internationella konferensen i Madrid kan ses\r\nsom ett hoppfullt tecken på att det trots frågans\r\noerhörda komplexitet kan finnas framkomliga\r\nvägar för att nå en fredlig samexistens. Några\r\nillusioner om möjligheten att på kort sikt finna\r\nlösningar som kan anses acceptabla av de\r\ninblandade parterna bör man nog inte ha. Det nya\r\noch positiva är ändå att parterna suttit vid samma\r\nbord och att ett samtal kommit i gång.</pre><pre>I den svenska debatten, och för övrigt också i andra\r\neuropeiska stater, har det ibland funnits en\r\nbenägenhet att göra uttalanden om Mellanöstern,\r\noch framför allt om staten Israel, som om\r\ngränsdragningsproblematiken vore av högst\r\nordinär karaktär. Så är det sannerligen inte. Jag\r\nanser att Israels agerande måste bedömas utifrån de\r\nkomplexa historiska erfarenheterna och från det\r\nreella hot som staten Israel i dag är utsatt för. Jag\r\nstår bakom utskottets betänkande, men jag vill\r\nockså peka på vikten av att inte förytliga\r\ndiskussionen, utan att man beaktar den utsatta\r\nsituation som israelerna har som permanent\r\ntillstånd.</pre><pre>Herr talman! Ett exempel på denna frågas särskilda\r\nkaraktär är de proklamationer som titt och tätt\r\ndeklareras om nationen Israels rätt till säkra och\r\nerkända gränser. Att detta helt självklara ständigt\r\nupprepas är uppseendeväckande. Det är en\r\nsjälvklarhet att suveräna stater skall ha rätt till\r\nsäkra och erkända gränser. FNs kraftfulla agerande\r\ni konflikten vid Persiska viken är ju ett exempel på\r\natt denna doktrin om de suveräna staternas rätt\r\nockså får konsekvenser för hela världssamfundet.</pre><pre>Mellanösternkonflikten handlar ingalunda om\r\nenkla gränsförskjutningar eller om ett\r\nåterlämnande av Västbanken, Gaza och Golan.\r\nKonflikten handlar ytterst om Israels existens. Det\r\nmåste vara rimligt att Israels agerande bedöms\r\nutifrån de historiska erfarenheterna och från de\r\nreella hot som nationen är utsatt för. Det är mycket\r\npositivt att en dialog har kommit till stånd, men\r\nskall fredsarbetet vinna terräng är det nödvändigt\r\natt detta beaktas.</pre><pre>I detta sammanhang vill jag dock understryka att\r\nambitionen att ge palestinierna rätt till\r\nsjälvbestämmande och eget land är en nödvändig\r\nförutsättning i denna fredsprocess. Och det är ett\r\noerhört framsteg att palestinierna nu deltar i\r\nfredliga samtal.</pre><pre>Jag vill också ta detta tillfälle i akt att peka på alla\r\netniska och religiösa minoriteter som finns i detta\r\nområde. Det är assyrier, maroniter, druser och\r\nkurder -- listan kunde göras mycket lång.\r\nGemensamt har dessa folkgrupper att deras\r\nkulturer utvecklats och existerat i detta område\r\nlångt, långt innan flertalet av dagens statsbildningar\r\nsåg dagens ljus. Gemensamt för dem är också det\r\nlidande som tillfogats dem, då de kommit i kläm\r\nmellan starka stater och politiska intressen. Dessa\r\nfolk, som vi för övrigt har så nära oss, då många av\r\ndem i Sverige sökt en fristad, måste i högre grad än\r\nhittills uppmärksammas i den svenska\r\nutrikespolitiken; flera av dem har av olika politiska\r\nregimer förvägrats de mest elementära mänskliga\r\nrättigheter.</pre><pre>Herr talman! Jag yrkar bifall till utrikesutskottets\r\nhemställan.</pre><pre>Anf. 31 GÖRAN LENNMARKER (m):</pre><pre>Herr talman! Händelseutvecklingen har varit\r\nsnabb i Mellanöstern. Läget är nu i väsentliga\r\navseenden annorlunda än det var när de motioner\r\nskrevs som behandlas i detta betänkande.</pre><pre>Vad vi nu bevittnar är början på det andra steget i\r\nfredsprocessen mellan Israel och dess grannländer.\r\nDet första steget var Camp David-\r\növerenskommelsen för 13 år sedan. Det kan vara\r\nskäl att i dag erinra sig det stora och viktiga steg\r\nsom då togs, eftersom det är en förutsättning också\r\nför det andra steg som nu tas.</pre><pre>När Anwar Sadat bröt med Nassers politik och med\r\nden gemensamma arabiska fronten tog han ett\r\noerhört modigt och framsynt steg. Egypten\r\nfördömdes av arabländerna och av palestinierna.\r\nTanken var att Egypten skulle manövreras ut i\r\nkylan och tvingas till reträtt. Men den egyptiska\r\nlinjen var den rätta. Allt fler arabländer inser nu\r\ndet. Det finns i dag en betydligt större beredskap\r\natt erkänna Israel.</pre><pre>Camp David-avtalet öppnade också en viss\r\nmöjlighet för palestinierna, som deras ledning\r\nlänge inte ville utnyttja. Även när den sade sig vara\r\nberedd att gå in mot förhandlingar undergrävdes\r\ntilltron till detta genom olika uttalanden. Vi känner\r\nalla till stödet för Iraks raketangrepp och stödet för\r\njuntan i Moskva. Det blev ett talesätt, att\r\n''palestinierna missade aldrig ett tillfälle att missa\r\nett tillfälle''. De som framför allt har lidit av detta\r\när palestinierna själva.</pre><pre>I stället för att beklaga de förlorade åren är det\r\ndock nu tillfälle att se det positiva. De som nu\r\nföreträder palestinierna i förhandlingarna verkar\r\nha insett betydelsen av den fredliga processen och\r\nav de krav denna ställer. Tecknen har varit mycket\r\nuppmuntrande.</pre><pre>Också för Israel finns det skäl att erinra sig vad man\r\nkom överens om för 13 år sedan. Menachem Begin\r\ntog ett mycket framsynt beslut. Sinai utrymdes i\r\nutbyte mot en erkänd och säker gräns mot Egypten.\r\nPrincipen om land för fred etablerades i Camp\r\nDavid-processen.</pre><pre>Om de förhandlingar som nu påbörjats skall vara\r\nframgångsrika måste de bygga på att israeler och\r\npalestinier erkänner varandras rätt till fredlig\r\nsamlevnad. Israel måste ha rätt att existera inom\r\nsäkra och erkända gränser. Palestiniernas rätt till\r\nsjälvbestämmande, inkl. rätten att bilda en egen\r\nstat, måste accepteras av Israel.</pre><pre>Men vi kan inte ta ett framgångsrikt resultat för\r\ngivet. Det finns stenar på vägen. Ett hinder är\r\nbosättningarna, och ett annat är möjligheten av\r\nvåldsdåd och terroristattacker.</pre><pre>Upprättandet av nya bosättningar på de\r\nockuperade områdena strider mot internationell\r\nrätt och kan inte förenas med viljan att uppnå\r\nframsteg i fredsprocessen.</pre><pre>Mellanöstern lämpar sig sällsynt illa för tvärsäkra\r\nprognoser. Bakslagen har varit legio. Ändock\r\nmåste nu en viss försiktig optimism tillåtas. Det\r\nandra steg som inleddes i Madrid och som nu\r\nförsätter i Washington kanske inte blir den slutliga\r\nlösningen på problemet, men det kan bli det\r\nviktigaste, på vägen mot en lösning av ett av 1900-\r\ntalets allra största problem.</pre><pre>En fredskonferens kan ge grundvalen för freden,\r\nmen den kan i sig inte garantera slutresultatet. För\r\ndetta krävs att säkerheten kan garanteras, att\r\nmänskliga rättigheter respekteras, att demokratin\r\nväxer fram och sist men inte minst att det sker en\r\nekonomisk och social utveckling.</pre><pre>Det kommer säkert att krävas betydande\r\nsäkerhetsarrangemang under långa övergångstider.\r\nDet kommer också att ställas stora krav på\r\npalestinierna att kunna svara för säkerheten inom\r\ndet egna området. Ett mardrömsscenario är ett\r\nVästbanken som utvecklas till ett nytt Libanon, en\r\nstatsledning som vill men inte kan säkra den interna\r\nstabiliteten.</pre><pre>Respekten för mänskliga rättigheter är\r\nfundamental. Utan detta kan inga varaktiga\r\nfredliga förhållanden bestå. Det är också angeläget\r\natt demokratin utvecklas. Den har hittills varit\r\nmycket svagt utvecklad i Mellanöstern.</pre><pre>Sist men inte minst måste det komma i gång en\r\nekonomisk och social utveckling. Det är\r\nanmärkningsvärt att fattigdomen är så stor i en\r\nregion som har haft bättre förutsättningar än de\r\nflesta i tredje världen att utrota fattigdomen.</pre><pre>Mycket stort bistånd ges till länderna i\r\nMellanöstern, inte bara från västvärlden utan också\r\nfrån oljeländerna. Vi finner här några av jordens\r\nmest biståndsberoende länder.</pre><pre>I Världsbankens fattigdomsrapport konstateras att\r\nden kraftiga statliga styrningen i Mellanösterns\r\nländer är ett av problemen. Marknadsekonomin\r\nhar satts på undantag, frihandeln likaså. Den\r\narabiska socialismen har tagit sin dryga tribut.</pre><pre>En bestående fred kräver en snabb ekonomisk\r\nutveckling och en välmående befolkning. Det kan\r\nbara uppnås genom en blomstrande\r\nmarknadsekonomi, på samma sätt som i andra\r\ndelar av världen, och genom fria och öppna gränser.\r\nDet är principer som vi väl känner igen från vår\r\negen världsdel. De har inte mindre relevans i\r\nMellanöstern. Sverige och Europa har här ett\r\nansvar för att se till att Mellanöstern dras in i det\r\nvälståndsskapande arbetet, där Europa har ett stort\r\nansvar i hela Medelhavsregionen.</pre><pre>Med detta, herr talman, yrkar jag bifall till\r\nutskottets hemställan.</pre><pre>Anf. 32 HANS GÖRAN FRANCK (s):</pre><pre>Herr talman! Det utskottsbetänkande som vi har\r\natt behandla i dag är ett uttryck för att det alltjämt\r\nråder en bred politisk enighet här i riksdagen om att\r\nSverige skall fortsätta att verka för en varaktig och\r\nrättvis lösning av Mellanösternkonflikten. Det är\r\nuppmuntrande att de långvariga ansträngningarna\r\nhar lett till att Mellanösternkonferensen har kunnat\r\npåbörjas, genom åtskilliga kompromisser från olika\r\nhåll. Vi socialdemokrater utgår från att regeringen\r\nskall fortsätta att aktivt vara verksam för att\r\nfredliga lösningar skall kunna uppnås.</pre><pre>Sedan utskottet behandlade frågan har det inträffat\r\nen incident som är beklaglig: USAs regering har\r\ninte beviljat visa för en PLO-delegation. PLO har\r\nobservatörsstatus i Förenta nationerna, och det är\r\ndärför olyckligt att man inte tillåter PLOs\r\nrepresentanter att resa in i USA. Den palestinska\r\ndelegationen ingår, som vi alla vet, som en del i den\r\npalestinsk-jordanska delegationen, och det har\r\naccepterats. Den avvikelse som man nu gör från\r\nUSAs regerings sida borde rättas till.</pre><pre>I utlåtandet uttalar sig utskottet mycket bestämt om\r\natt ockupationen måste upphöra. Det är under\r\nockupationen som så många kränkningar har skett\r\nmot mänskliga rättigheter och mot folkrättsliga\r\nregler. Det är därför mycket viktigt att redan nu\r\nåstadkomma förändringar då det gäller dessa\r\nkränkningar. Jag vill särskilt markera att det är av\r\nyttersta vikt -- det framgår också av\r\nutskottsutlåtandet -- att de israeliska\r\nbosättningarna i östra Jerusalem, på Västbanken\r\noch i Gaza upphör. De utgör en stor fara när det\r\ngäller att nå en uppgörelse. Här måste\r\npåtryckningarna kraftigt öka.</pre><pre>Då det gäller kränkningarna av de mänskliga\r\nrättigheterna i de ockuperade områdena kan man\r\nju invända att det försiggår långt större kränkningar\r\nav mänskliga rättigheter i andra länder i\r\nMellanöstern. Det är riktigt, men Israel kan inte\r\nanvända det som ett försvar för att kränka de\r\nmänskliga rättigheterna bl.a. i form av utbredd\r\nanvändning av tortyr och kollektiva bestraffningar.\r\nDet skadar inte bara Israels berättigade krav på att\r\nvara en självständig stat med säkra gränser, utan\r\ndet äventyrar också fredsprocessen på ett sätt som\r\nkan leda till bakslag.</pre><pre>Det är därför angeläget att man i det här läget\r\nvidtar åtgärder som kan minska konfrontationen\r\noch motsättningarna. Man borde exempelvis kunna\r\nfrige dem som av politiska skäl sitter i läger eller i\r\nfängelser. Det är en åtgärd som skulle få en mycket\r\npositiv verkan på fredsprocessen.</pre><pre>Slutligen vill jag särskilt understryka behovet av\r\nfortsatta humanitära insatser i Mellanöstern, inte\r\nminst då i de ockuperade områdena, där det finns\r\nmycket akuta behov av fortsatta humanitära\r\ninsatser.</pre><pre>Överläggningen var härmed avslutad.</pre><pre>(Beslut fattades efter 14 §).</pre><pre>11 § Möjligheten till en särskild svensk insats\r\nför fredlig lösning av tvister</pre><pre>Föredrogs</pre><pre>utrikesutskottets betänkande</pre><pre>1991/92:UU5 Möjligheten till en särskild svensk\r\ninsats för fredlig lösning av tvister (skriv.\r\n1991/92:4).</pre><pre>Förste vice talmannen konstaterade att ingen talare\r\nvar anmäld.</pre><pre>(Beslut fattades efter 14 §.</pre><pre>12 § Kambodja</pre><pre>Föredrogs</pre><pre>utrikesutskottets betänkande</pre><pre>1991/92:UU6 Kambodja.</pre><pre>Anf. 33 BENGT HURTIG (v):</pre><pre>Herr talman! Vi behöver i dag kanske inte repetera\r\nbeskrivningarna av de röda khmerernas\r\nskräckvälde under perioden 1975--1978, då\r\nomkring en miljon människor fick sätta livet till. I\r\nmånga fall var det säkert föräldrar och anhöriga till\r\ndem som i går våldsamt demonstrerade mot Khieu\r\nSampan när han försökte återvända till Pnom Penh\r\nsom företrädare för just röda khmererna.</pre><pre>Den internationella oron för de röda khmerernas\r\nåterkomst till makten har inte minst kommit till\r\nuttryck i USA. Nu visar det sig att ett fredligt och\r\ndemokratiskt Kampuchea kan gå om intet på grund\r\nav att man inte riktigt tagit problemet med de röda\r\nkhmerernas barbariska ledare på allvar när man\r\nförsökt lägga grunden till det.</pre><pre>Förr såväl vanligt folk runt om i världen som för\r\nkambodjanerna är det obegripligt att just de\r\nökända ledare som bär ansvaret för 1970-talets\r\nbarbari skall tillåtas komma tillbaka till makten.\r\nDet är naturligtvis omöjligt att kringgå de röda\r\nkhmererna som organisation. De har militär styrka\r\noch stark ekonomi genom gränshandeln men också\r\ngenom brytningen av ädelsten i deras område; den\r\nkunde enligt min uppfattning också ha nämnts av\r\nutskottet. Men det kan inte vara nödvändigt att just\r\nde mest belastade skall ingå bland de nya\r\nmakthavarna. T.o.m. Sihanouk har föreslagit\r\nnågon form av internationell tribunal mot dessa\r\nansvariga ledare.</pre><pre>Det är en ödets ironi att det var Hun Sen, alltså den\r\nnuvarande Vietnamstödda regimens ledare, som i\r\ngår fick försöka rädda khmerledaren och stoppa in\r\nhonom i en pansarvagn som regimen sannolikt fått\r\nfrån Vietnam. Frågan är vad stormakten Kina nu\r\nkommer att företa sig. Den kan ge sig på att stödja\r\nett återupptagande av gerillakampen och fortsatt\r\nblodbad i det sargade Kambodja. Jag tycker för min\r\ndel att utskottet borde ha tagit dessa problem på\r\nstörre allvar.</pre><pre>Vi har med stor tvekan godtagit skrivningarna i\r\nbetänkandet till svar på vår motion, men jag vill på\r\ndet här sättet markera att en skarpare skrivning\r\nhade varit önskvärd.</pre><pre>Anf. 34 KARL-GÖRAN BIÖRSMARK\r\n(fp):</pre><pre>Herr talman! Vi känner ju alla väl till Kambodjas\r\nhistoria och de röda khmerernas terrorvälde under\r\n70-talet -- det är ju ett av historiens värsta och\r\nkommer att återfinnas i historieböckerna -- då\r\nmiljoner kambodjaner mördades och torterades.\r\nDet skapar naturligtvis djupa sår och starka\r\nhatkänslor.</pre><pre>När samtliga kambodjanska parter ändå den 23\r\noktober i år kunde underteckna den viktiga\r\nfredsöverenskommelsen i Paris var det mycket\r\nglädjande, och man såg med viss försiktig optimism\r\npå framtiden.</pre><pre>FNs fredsskapande arbete ingjöt nytt hopp om en\r\nfredlig utveckling i Kambodja. Äntligen kan\r\narbetet komma i gång.</pre><pre>Detta är en av FNs största operationer. Det talas\r\nom kostnader på 1--3 miljarder US dollar. De\r\npengarna finns i dag inte, så visst vilar operationen\r\npå en bräcklig grund från ekonomisk synpunkt. FN\r\nkommer ju att ha ett stort ansvar. Man kan säga att\r\nFN kommer att så gott som styra Kambodja under\r\nen övergångsperiod. Områden som utrikespolitik,\r\nförsvar, finanser, allmän säkerhet och information\r\nkommer att ledas av FN, är det tänkt.</pre><pre>Flyktingsituationen är besvärlig. 350 000 flyktingar\r\nskall repatrieras. Minröjningsproblemen är\r\nenorma.</pre><pre>De nordiska länderna har i det s.k.\r\nSkagendokumentet dragit upp riktlinjer för hur\r\nman skall arbeta med fredsskapande och\r\nfredsbevarande åtgärder. Man har lagt fram tolv\r\npunkter, och i punkt sex drar man upp riktlinjer för\r\nhur man skall övervaka val och hur man skall kunna\r\nföra ett land in i fred och demokrati. Man talar\r\nockså om att försöka inom FN bygga upp en fond\r\nför sådana operationer. Hade detta varit i gång\r\ntidigare hade det nu funnits möjligheter att\r\nanvända en sådan fond i dagens läge.</pre><pre>När vi öppnar dagens tidningar och ser den\r\nblodbesudlade Khieu Sampan försöka fly och sätta\r\nsig i säkerhet, så förstår man vidden av de\r\nhatkänslor som råder i Kambodja. Kanske dessa\r\nstarka känslor nu har äventyrat fredsoperationerna\r\noch FNs engagemang. Det får utvecklingen\r\nframöver visa. Det är klart att man har tappat\r\ntempo. Den optimism som präglade\r\nundertecknandet i Paris den 23 oktober i år har fått\r\nett svårt bakslag. Trots detta arbetar man på\r\nfredliga val i Kambodja under FNs ledning. Det är\r\nden enda realistiska vägen för att nå en varaktig och\r\nfredlig lösning på Kambodjafrågan.</pre><pre>Jag yrkar bifall till utskottets hemställan.</pre><pre>Anf. 35 HANS GÖRAN FRANCK (s):</pre><pre>Herr talman! Det är förvisso riktigt att de röda\r\nkhmerernas agerande nu kan ställa till stora\r\nproblem. Utskottet har också i sitt betänkande sagt\r\natt de röda khmererna är en faktor att ta hänsyn till\r\nnär det gäller den fortsatta utvecklingen.</pre><pre>Jag tycker det finns all anledning att i dag upprepa\r\nhur skarpt vi fördömer den folkmordspolitik som\r\nde röda khmererna har bedrivit. De\r\nopinionsyttringar som har kommit fram i\r\nKambodja är, som Karl-Göran Biörsmark säger, ett\r\nuttryck för det hat som finns emot denna\r\nfolkmordspolitik.</pre><pre>Det är också angeläget att säga att de stormakter\r\nsom har understött de röda khmererna nu verkligen\r\nmåste hålla tassarna borta och starkt stå fast vid\r\nFNs fredsplan, en fredsplan som kan leda till en\r\nlösning, men som kräver stora insatser ifrån\r\nvärldssamfundet.</pre><pre>Det är viktigt också nu -- vilket utskottet gjort -- att\r\npoängtera vikten och värdet av aktiva fortsatta\r\ninsatser från svensk sida. Vi måste verkligen på allt\r\nsätt medverka till genomförandet av FNs fredsplan\r\noch till att den mycket viktiga minröjningen\r\nkommer till stånd. Där har Sverige tidigare visat ett\r\nstort intresse.</pre><pre>Men det är också viktigt, som utskottet säger, att\r\ndet kan komma till stånd ett snabbt erkännande av\r\nden nya regeringen. Det är av betydelse att den\r\nnuvarande regeringen, av allt att döma med Hun\r\nSen i spetsen, går i politisk koalition med Sihanouk\r\ni det kommande valet.</pre><pre>Det viktiga för det kambodjanska folket är att i fria,\r\ndemokratiska val ge klart underkännande åt Khieu\r\nSampan och de röda kahmererna. Sverige bör\r\nförbereda ett omfattande och kvalificerat bistånd\r\ntill Kambodja, som alltför länge har stått isolerat.\r\nDet är viktigt att nu kompensera det kambodjanska\r\nfolket för att man tidigare inte har kunnat få det\r\nbistånd man så väl behövt.</pre><pre>Överläggningen var härmed avslutad.</pre><pre></pre><pre>13 § ILOs konvention om\r\nursprungsbefolkningar</pre><pre>Föredrogs</pre><pre>utrikesutskottets betänkande</pre><pre>1991/92:UU7 ILOs konvention om\r\nursprungsbefolkningar (skriv. 1990/91:101).</pre><pre>Anf. 36 BERITH ERIKSSON (v):</pre><pre>Herr talman! Som ansvarig för de samepolitiska\r\nfrågorna i mitt parti vill jag börja med att uttala min\r\nglädje över att utbildningsministern, tillika\r\n''sameministern'', har deklarerat att man i\r\nregeringen har ambitionen att för riksdagen\r\nframlägga ett sammanhållet samepolitiskt förslag\r\nredan under vårriksdagen. Man har också, som sägs\r\ni betänkandet, ambitionen att kunna ratificera\r\nILOs konvention nr 169 i nära anslutning till den\r\npropositionen.</pre><pre>Litet smolk i glädjebägaren är det tyvärr att man\r\ninte från utskottets sida har artigt och belevat\r\nbesvarat samernas nationalråds anhållan om att få\r\nlämna sina synpunkter inför utskottet. Om\r\nutskottet har funnit att detta är överflödigt eller på\r\nannat sätt olämpligt, så borde man åtminstone ha\r\nmeddelat det till nationalrådet.</pre><pre>I betänkandet nämns att Finland inte heller har\r\nratificerat konventionen, men har ambitionen att så\r\nsnart som möjligt undanröja de brister som man har\r\ni sin lagstiftning. Jag vill med anledning av detta\r\nberätta om deras arbete.</pre><pre>De har antagit en språklag. Man förstärker sitt\r\nsameparlament, som inrättades på 1970-talet. Man\r\nhar kommit en bra bit på vägen i arbetet med att\r\nlösa frågorna om rätten till land och vatten. Det ser\r\nut att bli en modell som grundar sig på ett kollektivt\r\nägande av de traditionellt brukade områdena. Man\r\nutgår ifrån vilka som stod på renlängd 1890. Det är\r\nderas ättlingar som skall ingå i samekollektivet. Det\r\när alltså inte bara fråga om rättigheter för renägare.</pre><pre>Finska grundlagsutskottet har haft förslaget på\r\nremiss och gett det sitt gillande.</pre><pre>Jag har här i riksdagen tidigare nämnt den finska\r\ndoktorsavhandlingen av Kajsa Korpijakko om\r\nLapparnas rättsställning i Sverige--Finland från\r\n1600-talet. Den är nu översatt till svenska och\r\nutkommer snart i bokform. Jag har lyckats komma\r\növer ett sammandrag av avhandlingen och kan\r\nintyga att den är mycket intressant. Den kommer\r\nsäkert att kunna vara till hjälp även för våra\r\nlagstiftare, men den kommer förhoppningsvis även\r\natt bli ett bra underlag för den debatt och den\r\ndiskussion som sannolikt och förhoppningsvis\r\nkommer till stånd i anslutning till den utlovade\r\npropositionen.</pre><pre>Under förra riksdagsperioden var tre som jag\r\ntycker stora samepolitiska frågor aktuella:\r\nsamerättsutredningens förslag om ett sameting,\r\nILO-konventionen 169 och konflikten mellan\r\nsamer och skogsbolag i Härjedalen. Den ambition\r\nsom utredarna i samerättsutredningen hade om att\r\nett sameting skulle kunna inrättas redan denna höst\r\ngrusades. Inga som helst initiativ togs för att göra\r\ndet möjligt att ratificera ILO-konvention 169. Den\r\nrättsprocess som nu inletts i Härjedalen är inte\r\nvärdig en demokrati. En svensk--samisk konflikt av\r\nden dignitet som det här är fråga om borde\r\nbehandlas på den politiska arenan.</pre><pre>Herr talman! Jag vill som avslutning även påpeka\r\natt det för den samepolitiska saken skulle vara en\r\nfördel om frågorna hanterades av ett enda\r\ndepartement. Jag tror inte att denna gamla modell\r\nmed att frågorna är uppdelade på lika departement\r\när bra. Den nya regeringen borde tänka om även i\r\ndenna fråga och söka en annan modell för att\r\nhantera samepolitiken framöver.</pre><pre>Anf. 37 DANIEL TARSCHYS (fp):</pre><pre>Herr talman! Berith Eriksson beklagade att\r\nutrikesutskottet inte hade givit tillfälle för samernas\r\nnationalråd att ge synpunkter på detta ärende.</pre><pre>Får jag påpeka att varken jag eller utskottets kansli\r\nkänner till någon framställning från samernas\r\nnationalråd i den frågan.</pre><pre>Överläggningen var härmed avslutad.</pre><pre>Beslut</pre><pre>Företogs till avgörande konstitutionsutskottets\r\nbetänkanden 1991/92:KU7, KU4, KU6, KU9, KU3\r\noch KU15, utrikesutskottets betänkanden\r\n1991/92:UU3, UU4, UU5, UU6 och UU7 samt\r\njustitieutskottets betänkande 1991/92:JuU10.</pre><pre>Konstitutionsutskottets betänkande KU7</pre><pre>Utskottets hemställan bifölls.</pre><pre>Konstitutionsutskottets betänkande KU4</pre><pre>Först biträddes reservationen av Bertil Fiskesjö och\r\nIngvar Svensson -- som ställdes mot\r\nmeningsyttringen av Johan Lönnroth -- med\r\nacklamation.</pre><pre>Härefter bifölls utskottets hemställan med 228\r\nröster mot 60 för reservationen av Bertil Fiskesjö\r\noch Ingvar Svensson. 4 ledamöter avstod från att\r\nrösta.</pre><pre>Konstitutionsutskottets betänkande KU6</pre><pre>Mom. 1 (Dalamodellen)</pre><pre>Utskottets hemställan bifölls med 165 röster mot\r\n128 för reservationen av Thage G Peterson m.fl.</pre><pre>Mom. 2--8</pre><pre>Utskottets hemställan bifölls.</pre><pre>Konstitutionsutskottets betänkande KU9</pre><pre>Mom. 1 (nationaldagen som helgdag)</pre><pre>Utskottets hemställan bifölls med 166 röster mot\r\n128 för reservationen av Thage G Peterson m.fl. 1\r\nledamot avstod från att rösta.</pre><pre>Mom. 2</pre><pre>Utskottets hemställan bifölls.</pre><pre>Konstitutionsutskottets betänkande KU3</pre><pre>Utskottets hemställan bifölls.</pre><pre>Konstitutionsutskottets betänkande KU15</pre><pre>Utskottets hemställan bifölls.</pre><pre>Utrikesutskottets betänkande UU3</pre><pre>Utskottets hemställan bifölls.</pre><pre>Utrikesutskottets betänkande UU4</pre><pre>Mom. 4 (sanktioner mot Israel)</pre><pre>Utskottets hemställan bifölls med 279 röster mot 16\r\nför meningsyttringen av Seija Viitamäki-Carlsson.</pre><pre>Övriga moment</pre><pre>Utskottets hemställan bifölls.</pre><pre>Utrikesutskottets betänkande UU5</pre><pre>Utskottets hemställan bifölls.</pre><pre>Utrikesutskottets betänkande UU6</pre><pre>Utskottets hemställan bifölls.</pre><pre>Utrikesutskottets betänkande UU7</pre><pre>Utskottets hemställan bifölls.</pre><pre>Justitieutskottets betänkande JuU10</pre><pre>Utskottets hemställan bifölls.</pre><pre>15 § Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1991/92:53 Förslag till ny\r\nlagstiftning</pre><pre>för kabelsändningar m.m.</pre><pre>1991/92:K4 av Ian Wachtmeister och Harriet\r\nColliander (nyd)</pre><pre>1991/92:K5 av Thage G Peterson m.fl. (s)</pre><pre>1991/92:K6 av Jan Sandberg och Karin Pilsäter\r\n(m,fp)</pre><pre>1991/92:K7 av Lars Werner m.fl. (v)</pre><pre>1991/92:K8 av Björn von der Esch och Henrik S\r\nJärrel (m)</pre><pre>med anledning av prop. 1991/92:72 Sänkt\r\nsocialavgift till sjukförsäkringen</pre><pre>1991/92:Sf16 av Berith Eriksson m.fl. (v)</pre><pre>16 § Anmälan om frågor</pre><pre>Anmäldes att följande frågor framställts</pre><pre>1991/92:205 av Ingela Mårtensson (fp) till\r\nutrikesministern om gatubarn i Brasilien:</pre><pre>Brasilien ratificerade FNs barnkonvention den 24\r\nseptember 1990. Konventionen innehåller\r\nbestämmelser avsedda att tillförsäkra barn\r\ngrundläggande rättigheter och att bereda barn\r\nskydd mot övergrepp och utnyttjande.</pre><pre>I Brasiliens storstäder lever tusentals barn och\r\nungdomar på gatorna och försörjer sig på att stjäla,\r\ndärför att det är det enda sättet för dem att\r\növerleva. Nyligen har jag fått uppgift om att 492 av\r\ndessa barn mördas i Rio de Janeiro under 1990.\r\nBarnen skjuts därför att de tvingas stjäla för att\r\növerleva. Affärsmän i staden ser detta som en\r\nnyttig upprensning. Verksamheten finansieras och\r\norganiseras dessutom av dem. Enligt samma källa\r\när det i första hand poliser som på sin fritid\r\nverkställer dessa dåd. Detta är ett sätt för polisen\r\natt få extra inkomster.</pre><pre>Min fråga:</pre><pre>Avser regeringen att inom ramen för det\r\ninternationella samarbetet agera för att förbättra\r\ngatubarnens situation i Brasiliens storstäder?</pre><pre>1991/92:206 av Olle Schmidt (fp) till\r\nkommunikationsministern om Öresundsbron:</pre><pre>Kommunikationsministern var nyligen i Danmark\r\noch diskuterade med sin kollega om Öresundsbron\r\noch därtill sammanhängande frågor. Uppgifter som\r\nframkommit i dansk och svensk press tyder på att\r\nplaneringsarbetet har tappat fart, såväl på den\r\nsvenska som på danska sidan.</pre><pre>I det avtal som undertecknats av Danmark och\r\nSveriges sägs att inriktningen skall vara att\r\nanläggningsarbetet med Öresundsförbindelsen\r\npåbörjas 1993. Dessutom åligger det de båda\r\nstaterna att snarast möjligt tillse att det bildas ett av\r\nrespektive stat helägt aktiebolag. Så skedde tidigt i\r\nSverige medan däremot bolagsbildningen i\r\nDanmark har dröjt tills i dagarna.</pre><pre>Problem har dessutom uppstått med byggandet av\r\ntunneln under Stora Bält, vilket enligt danska\r\nkällor riskerar försena arbetet med\r\nÖresundsförbindelsen.</pre><pre>Mot bakgrund av ovanstående vill jag fråga\r\nkommunikationsministern om han avser att\r\nmedverka till att den ursprungliga tidsplanen för\r\nÖresundsbron kommer att kunna hållas.</pre><pre>1991/92:207 av Ingbritt Irhammar (c) till\r\narbetsmarknadsministern om arbetslivsfonden:</pre><pre>Centern har medverkat till att inrätta\r\narbetslivsfonden. Medel ur fonden skall användas\r\nför att förbättra arbetsmiljöer och att rehabilitera\r\nanställda. Förhoppningen är bl.a. att fonden skall\r\nskapa positiva förebilder, som visar hur\r\narbetsplatser kan utvecklas och bli mer fysiskt\r\ntrygga och socialt väl fungerande miljöer.</pre><pre>Många projekt har igångsatts i detta syfte med goda\r\nresultat. Det är dock huvudsakligen de större\r\nföretagen som ansökt och beviljats medel ur\r\nfonden. Småföretagsägare får endast en liten\r\nprocentandel av medlen.</pre><pre>Mot denna bakgrund vill jag fråga\r\narbetsmarknadsministern:</pre><pre>Ämnar arbetsmarknadsministern vidtaga några\r\nåtgärder så att fler småföretagare kan få del av\r\narbetslivsfondens medel?</pre><pre>1991/92:208 av Kristina Svensson (s) till\r\nutrikesministern om Burma:</pre><pre>Tecken tyder på att militärregimen i Burma trappar\r\nupp våldet i landet. Oppositionsledaren och\r\nNobelpristagaren Aung San Suu Kyi förblir i\r\nhusarrest.</pre><pre>Sverige är i FN huvudförslagsställare till en\r\nresolution som fördömer brotten mot mänskliga\r\nrättigheter i Burma. I resolutionen krävs vidare att\r\nmilitärregimen skall avgå och att valutslaget skall\r\ngälla.</pre><pre>Vilka övriga åtgärder förbereder regeringen för att\r\nprotestera mot den burmesiska militärregimens\r\nbrott mot mänskliga rättigheter?</pre><pre>1991/92:209 av Pehr Löfgren (m) till statsrådet Bo\r\nLundgren om reavinstbeskattningen av konst\r\nm.m.:</pre><pre>Lagstiftningen om realisationsvinstbeskattning av\r\nlös egendom ändrades fr.o.m. den 1 januari 1991.\r\nInnebörden av den nya lagstiftningen var att\r\nrealisationsvinstbeskattningen blev evig och\r\nutgjorde 30 procent av vinsten.</pre><pre>Med erfarenhet av de försäljningar av konst och\r\nantikviteter som genomförts i Sverige under 1991,\r\ntalar stor sannolikhet för att intäkterna av\r\nreavinstskatten kommer att bli synnerligen\r\nobetydliga, detta dels på grund av att mycket av\r\nhandeln inom landet vad beträffar dyrbara objekt\r\nsuccessivt förs över från den etablerade seriösa\r\nmarknaden till andra kanaler, dels på grund av att\r\nhandeln flyttar utomlands.</pre><pre>De regler som gäller för reavinstbeskattning av\r\nkonst och antikviteter snedvrider den inhemska\r\nkonkurrensen, gynnar utländska konkurrenter i\r\nförhållande till svenska företag och stimulerar till\r\nutförsel av kulturskatter från Sverige, samtidigt\r\nsom de statsfinansiellt i stort sett saknar betydelse.</pre><pre>Vad avser statsrådet göra för att återskapa rimliga\r\nförutsättningar för en fungerande svensk handel\r\nmed konst och antikviteter?</pre><pre>1991/92:210 av Kristina Svensson (s) till\r\nbostadsministern om FNs fjärde kvinnokonferens:</pre><pre>Inför FNs miljökonferens i Rio 1992 har en svensk\r\nkommitté arbetat för att samordna de svenska\r\ninsatserna. Inför FNs läskunnighetskonferens i\r\nBangkok 1990 förbereddes på liknande sätt det\r\nsvenska arbetet.</pre><pre>Jag vill fråga jämställdhetsminister Birgit Friggebo:</pre><pre>På vilket sätt förbereds det svenska deltagandet i\r\nFNs fjärde kvinnokonferens 1995?</pre><pre>1991/92:211 av Anna Stråkander (m) till statsrådet\r\nBeatrice Ask om huvudmannaskapet för\r\ngymnasieskolan:</pre><pre>De senaste skolreformerna har för landstingens del\r\nresulterat i administrativt merarbete och ökade\r\nundervisningskostnader.</pre><pre>Landstingen har varit huvudman för utbildning\r\nmotsvarande omvårdnadsprogrammet och\r\nprogrammet för barn- och fritid. Det senare har\r\növerförts till kommunerna. Landstingen står med i\r\nmånga fall nästan halvfulla vårdskolor. Viss\r\npersonal har använts till båda utbildningarna.\r\nSamlärning i större grupper är ej möjlig.</pre><pre>Statsbidragen för landstingsutbildningarna (även\r\nför naturbruksprogrammet) ges till\r\nprimärkommunerna. Detta medför administrativt\r\nickeproduktivt merarbete.</pre><pre>Min fråga till statsrådet är:</pre><pre>Avser statsrådet att vidtaga några åtgärder för att\r\nundanröja de onödiga besvär och kostnader som\r\novanstående föranleder?</pre><pre>1991/92:212 av Kenth Skårvik (fp) till\r\nkommunikationsministern om Europaväg 6:</pre><pre>E 6:an som motorväg genom Bohuslän är nu klar\r\nfram till Ljungskile till mångas glädje. Från\r\nvägverket finns en färdig utbyggnadsplan för 1990-\r\ntalet. Den fortsatta utbyggnaden från Ljungskile\r\nmed ny bro över Sunnigesund till Torp norr om\r\nUddevalla hade vägverket av ekonomiska,\r\narbetsmarknadsmässiga, praktiska och\r\ntrafiksäkerhetsskäl hoppats få börja med i början\r\nav 1992.</pre><pre>Med anledning av det anförda vill jag ställa följande\r\nfråga till kommunikationsministern: Ämnar\r\nregeringen ställa medel till förfogande för\r\nomedelbar fortsatt utbyggnad av E 6:an från\r\nLjungskile och norr över i Bohuslän?</pre><pre>17 § Kammaren åtskildes kl. 14.13.</pre><pre>Förhandlingarna leddes</pre><pre>av talmannen från sammanträdets början t.o.m.\r\n10 § anf. 30 delvis och av</pre><pre>förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}