{"dokumentstatus":{"dokument":{"hangar_id":"2387652","dok_id":"GF0930","rm":"1991/92","beteckning":"30","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"30","slutnummer":"0","datum":"1991-11-30 00:00:00","systemdatum":"2005-10-27 13:52:42","publicerad":"1991-11-30 00:00:00","titel":"Riksdagens snabbprotokoll 1991/92:30 Lördagen den 30 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{1519358A-738A-46B4-BE56-11EE52E2CCA0}","dokument_url_text":"http://data.riksdagen.se/dokument/GF0930/text","dokument_url_html":"http://data.riksdagen.se/dokument/GF0930","dokumentstatus_url_xml":"http://data.riksdagen.se/dokumentstatus/GF0930","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:30</div>\r\n<div class=\"sidhuvud_datum\">Fredagen den 30 november</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 § Svar på interpellation 1991/92:15 om\r\navskaffandet av bostadsdepartementet</pre><pre>Anf. 1 Statsminister CARL BILDT (m):</pre><pre>Fru talman! Oskar Lindkvist har frågat mig om\r\nvilka motiv som ligger bakom förslaget att avveckla\r\nbostadsdepartementet. Jag ber Oskar Lindkvist om\r\nursäkt för att jag inte har haft möjlighet att besvara\r\ninterpellationen förrän nu. Å andra sidan är det vid\r\ndenna tidpunkt som förändringarna börjar träda i\r\nkraft.</pre><pre>Det är förbehållet regeringen att organisera\r\nregeringskansliet så att arbetet kan bedrivas på ett\r\nändamålsenligt och effektivt sätt. Det är ytterst\r\nstatsministern som beslutar om statsrådens\r\nansvarsområden.</pre><pre>I samband med regeringsförklaringen anmälde jag\r\nhär i kammaren vilka statsråd som skulle ingå i\r\nregeringen, samtidigt som jag aviserade de\r\nkommande förändringarna i\r\ndepartementsindelningen.</pre><pre>Regeringskansliet har vid skilda tillfällen\r\nomorganiserats. De senaste större\r\ndepartementsförändringarna ägde rum åren 1983,\r\n1987, 1989 och 1990.</pre><pre>År 1983 upphörde ekonomi-, budget-, handels- och\r\nkommundepartementen, och två nya departement,\r\nfinans- och civildepartementen, inrättades. År 1987\r\ninrättades miljö- och energidepartementet, och\r\nvissa ärendegrupper omfördelades mellan några\r\ndepartement. År 1989 omfördelades en stor mängd\r\närendegrupper mellan departementen. År 1990,\r\nslutligen, flyttades bl.a. energipolitiken till\r\nindustridepartementet, och ett miljödepartement\r\ntog över den fysiska riksplaneringen från\r\nbostadsdepartementet.</pre><pre>Det är enligt min mening naturligt och nödvändigt\r\natt departementsorganisationen ses över från tid till\r\nannan för att anpassas till de man som utvecklingen\r\ni såväl Sverige som vår omvärld ställer. Det är mot\r\ndenna bakgrund som den nu pågående\r\ndepartementsreformen skall ses. Avsikten är att\r\nden nya departementsorganisationen skall träda i\r\nkraft den 1 december. Den kommer att vara\r\nlokalmässigt genomförd senast den 1 februari 1992.</pre><pre>Bland de förändringar som kommer att vidtas kan\r\nnämnas att polisfrågorna flyttar från civil- till\r\njustitiedepartementet. Därmed åstadkoms bl.a. en\r\nnärmare knytning mellan viktiga rättsliga frågor\r\noch ledningen för den polisiära verksamheten.</pre><pre>Utbildningsdepartementet får i detta sammanhang\r\nett mer renodlat ansvar för utbildningsfrågorna\r\nliksom samordningsansvaret inom\r\nregeringskansliet för forskningsfrågorna, vilket\r\ntidigare har åvilat statsrådsberedningen.</pre><pre>Kulturfrågornas betydelse understryks genom att\r\ndessa bildar stommen i ett helt nytt departement,\r\nsom också får ansvaret för media-, jämställdhets-,\r\ninvandrings- och flyktingpolitiken.</pre><pre>De regionalpolitiska frågorna kan inte ses isolerade\r\nfrån arbetsmarknadspolitiken och flyttas därför\r\nfrån industridepartementet, som ombildats till ett\r\nnäringsdepartement, till\r\narbetsmarknadsdepartementet.</pre><pre>Vissa frågor, som tidigare handlagts inom\r\nregeringskansliet, bedöms numera ha karaktären\r\nav myndighetsuppgifter, varför delar av\r\ncivildepartementets verksamhet flyttats till tre\r\nstabsmyndigheter som är underställda regeringen,\r\nnämligen statskontoret, riksrevisionsverket och\r\narbetsgivarverket.</pre><pre>Vad angår de frågor som i dag handläggs i\r\nbostadsdepartementet, speglar självfallet den nya\r\ndepartementsindelningen en ny syn på\r\nbostadspolitikens roll i samhället. Till en del\r\nhandlar det om förändringar som genomfördes\r\neller förutskickades av den tidigare regeringen och\r\nsom den nuvarande regeringen avser att fullfölja.\r\nDit hör strävan att minska subventionerna och att\r\nstimulera en ökad rörlighet på bostadsmarknaden.</pre><pre>Samtidigt har den nuvarande regeringen i viktiga\r\ndelar signalerat en kursomläggning i\r\nbostadspolitiken. Systemet med räntelån kommer\r\ninte att träda i kraft. Subventioner till boende och\r\nbyggande växlas mot lägre skatter och färre regler\r\nför att främja konkurrens och en\r\nbostadsförsörjning som motsvarar medborgarnas\r\nefterfrågan.</pre><pre>Den detaljerade politiska styrning som varit den\r\nsocialdemokratiska mark- och bostadspolitikens\r\nfrämsta kännetecken är illa anpassad till en ny tids\r\nkrav. I själva verket är det viktigt med en\r\nliberalisering av bostadsmarknaden. Det är en\r\ncentral del i den sanering av svensk ekonomi som är\r\nen av regeringens allra viktigaste uppgifter.</pre><pre>En väl fungerande bostadsmarknad som pressar\r\nbyggkostnaderna, och därmed\r\nboendekostnaderna, påverkar\r\nproduktivitetsutvecklingen i hela ekonomin. Inte\r\nminst av detta skäl är det av stor betydelse att\r\nbegränsa den politiska detaljstyrningen och att\r\nersätta reglering med, så långt det är möjligt,\r\ngenerellt verkande styrmedel.</pre><pre>Detta kommer att ge bostadspolitiken en delvis ny\r\ninriktning. Självfallet får detta konsekvenser också\r\nför regeringens arbete med frågan. Frågor som\r\ngäller byggbranschen har hittills i stora delar\r\nhanterats av bostadsdepartementet. Jag har inte\r\nsett några skäl att särskilja hanteringen av dessa\r\nfrågor från frågor som rör näringslivet i övrigt.\r\nNäringslivsfrågorna bör hanteras på likartat sätt\r\noch ofta i ett sammanhang. Det är därför, enligt min\r\nmening, naturligt och logiskt att\r\nnäringsdepartementet får det samlade ansvaret\r\näven för frågor som rör byggbranschen.</pre><pre>Som bekant svarar transfereringssystemet för en\r\nmycket stor del av statsbudgetens utgifter. Det har\r\nockså stor betydelse för många människors\r\nlevnadsstandard och konsumtionsutrymme.\r\nAvvägningar mellan förändringar av skilda\r\nbidragssystem behöver ofta göras. Riksdagen har\r\nt.ex. vid åtskilliga tillfällen diskuterat huruvida\r\nbostadsbidragen skall ökas eller höjningar av\r\nflerbarnstilläggen skall prioriteras.\r\nBostadsbidragen kan enligt min mening inte ses\r\nisolerade från andra bidrag till hushållen. Det är\r\ndärför naturligt och logiskt att socialdepartementet\r\nfår ansvar för även dessa bidrag.</pre><pre>Riksdagen kommer under år 1992 att få ta ställning\r\ntill förslag om ett nytt system för stöd till\r\nbostadsbyggande m.m. Såväl det nuvarande\r\nsystemet som det som planeras träda i kraft under\r\når 1993 måste, även om det nya systemet avses bli\r\nväsentligt klarare och enklare än nuvarande\r\nordning, självfallet relateras till utformningen av\r\nskattesystemet i skilda hänseenden. Här har det\r\ntidigare funnits alldeles uppenbara brister. Jag har\r\nmot denna bakgrund funnit det naturligt och logiskt\r\natt dessa frågor framöver hanteras av det statsråd\r\nsom i finansdepartementet är ansvarigt också för\r\nskattefrågor liksom för kredit- och\r\nfinansmarknadsfrågor. Även de är självklart av stor\r\nbetydelse inte minst för bostadsbyggandets\r\nframtida utveckling.</pre><pre>Eftersom planfrågorna är av stor betydelse från\r\nmiljö- och naturresurssynpunkt, är det naturligt att\r\nmiljö- och resursdepartementets ansvarsområde\r\nutvidgas också med dessa frågor.</pre><pre>Jag är tacksam för att Oskar Lindkvist givit mig\r\nmöjlighet att i detta interpellationssvar klargöra de\r\nnärmare motiven bakom den förestående\r\nomorganisationen av regeringskansliet. Det är\r\nviktigt att det i riksdagen finns ett levande intresse\r\nockså för den ibland detaljerade frågan om hur\r\nregeringen organiserar sitt arbete. Det är en\r\nsjälvklarhet att regeringskansliet då och då måste\r\nförändras för att anpassas till en ny tids krav. Vi har\r\ngjort den förändring av regeringskansliet som är i\r\növerensstämmelse med den filosofi som vägleder\r\ndenna regerings arbete.</pre><pre>Anf. 2 OSKAR LINDKVIST (s):</pre><pre>Fru talman! Jag får tacka statsministern för hans\r\nlånga och innehållsrika svar på min interpellation\r\nom avskaffandet av bostadsdepartementet. Jag vet\r\nnaturligtvis att det ytterst är ett ansvar för\r\nstatsministern att organisera arbetet i regeringens\r\nkansli och att det därmed också ankommer på\r\nhonom att svara för indelningen av arbetet i\r\ndepartementen. Jag vill redan inledningsvis tillfoga\r\natt det är tur att statsministern inte har möjligheter\r\natt besluta om hur riksdagen skall ordna sitt arbete.</pre><pre>Jag tänker inte nu kommentera alla de beslut om\r\norganisationsförändringar beträffande\r\ndepartementsindelningar som redovisas i\r\ninterpellationssvaret.</pre><pre>Jag nöjer mig med att gå direkt på den fråga som\r\nmin interpellation handlar om, nämligen\r\navvecklingen av bostadsdepartementet. Jag måste\r\nsäga att trots en tämligen lång beskrivning av de\r\nbevekelsegrunder som anförs för en avveckling är\r\nsvaret inte alls övertygande. Vad som däremot\r\nframgår med all önskvärd tydlighet är att den\r\nsociala bostadspolitiken står mycket lågt i kurs hos\r\nden nya regeringen. Regeringen fortsätter därmed\r\nsin satsning från valrörelsen, att låta\r\nmarknadskrafterna ta över också den viktiga\r\nbostadssektorn, till förfång inte minst för de\r\nbetalningssvaga hushållen, bl.a. ungdomar och\r\npensionärer.</pre><pre>Statsministern anför själv att den nya\r\ndepartementsindelningen självfallet speglar en ny\r\nsyn på bostadspolitiken. Om man alltså inte visste\r\ndet förut, fick man nu svart på vitt i detta avseende.\r\nSkulle regeringen visa sig vara långlivad kommer\r\nbostadspolitiken i Sverige att successivt bli\r\nkontinental, dvs. boendet kommer att växla mellan\r\nenorm lyx och djupt armod.</pre><pre>Vad innebär då regeringens bostadspolitik? Jo,\r\nenligt svaret att subventionerna till boendet skall\r\nväxlas mot lägre skatter och färre regler. Kan då\r\nstatsministern förklara hur bl.a. de grupper som jag\r\nnämnde, ungdomar och pensionärer, skall kunna få\r\nnågon reveny av lägre skatter, om de i dag betalar\r\nliten eller kanske ingen skatt alls? Samtidigt stiger\r\nboendekostnaderna. Detta agerande från\r\nregeringens sida kallar jag cyniskt mot de grupper\r\nsom främst behöver ta i anspråk samhällets\r\nbostadspolitiska stödsystem. Allt fler kommer att\r\ninte kunna ställa anspråk på en egen bostad. De har\r\naldrig någon chans att betala de nya högre hyrorna.</pre><pre>Några ytterligare kommentarer: Statsministern\r\nsäger i svaret att motivet för att låta\r\nsocialdepartementet ansvara för bostadsbidragen\r\när att man därigenom skall kunna göra en\r\navvägning mellan dessa bidrag och behovet av\r\nflerbarnstillägg. Detta argument övertygar inte alls\r\noch röjer närmast en generande brist på förståelse\r\nför syftet med bostadsbidragen. Det är nämligen så\r\natt dessa bidrag är den viktigaste individuella\r\nbostadssubventionen; utformningen av\r\nbostadsbidragen kan rimligen inte göras utan att\r\nman också bedömer utformningen av de generella\r\nbostadssubventionerna, dvs. räntebidragen. Man\r\nmå ha vilken uppfattning som helst om\r\nräntebidragens roll i bostadsfinansieringssystemet,\r\nmen så mycket vågar jag tro att dessa bidrag\r\nkommer att leva kvar under flera år framöver;\r\nnågot som också häromdagen verifierades av\r\nstatsrådet Lundgren, som är den som närmast har\r\nansvaret för utformningen av\r\nbostadsfinansieringen.</pre><pre>Ytterligare synpunkter som visar hur illa\r\ngenomtänkt förslaget om att avveckla\r\nbostadsdepartementet är, inser man när man\r\nkonstaterar att frågor som rör plan- och bygglagen\r\nkommer att behandlas av tre statsråd i två\r\ndepartement.</pre><pre>Sammanfattningsvis kan man återigen slå fast\r\nregeringens stora ointresse för bostadsfrågorna.\r\nBostadspolitiken upphör inte att vara av stor vikt\r\nbara för att bostadsdepartementet avskaffas.\r\nLyckligtvis kommer riksdagen att behålla sitt\r\nbostadsutskott. Detta utskott kommer nu i\r\nförgrunden när det gäller den samlade synen på hur\r\nbostadspolitiken skall utformas åren framöver. Jag\r\ntycker det är beklagligt att regeringen, som nu är\r\nfallet, har avhänt sig stora delar av den kompetens\r\ndet onekligen ligger i att ha ett samlat grepp över\r\nbostadsfrågorna. Under den tid som gått har\r\nföreträdare för bostadsbyggnadsbranschen och de\r\nboende starkt kritiserat den nya ordningen med en\r\nuppdelning av bostadsfrågorna på sex\r\ndepartement. Jag delar deras uppfattning.</pre><pre>Anf. 3 EVA JOHANSSON (s):</pre><pre>Fru talman! Oskar Lindkvist har ställt en mycket\r\nviktig interpellation. Det kan tyckas konstigt att vi\r\nlägger oss i hur regeringen gör sin arbetsfördelning,\r\nmen i detta fall handlar det om mycket mer än en\r\nintern arbetsfördelning i regeringen.</pre><pre>I valrörelsen ställde Hyresgästföreningen frågor till\r\noss alla, bl.a. om vi ville införa marknadshyror.\r\nNej, svarade vi allihop. En del gjorde det ganska\r\nsent i debatten, och en del gjorde det inte helt\r\nvilligt. Men t.o.m. moderaterna svarade till sist att\r\nde inte ville införa marknadshyror, i vart fall inte\r\nhelt ut och inte riktigt än.</pre><pre>Splittringen av bostadsfrågorna på denna mängd av\r\ndepartement gör att ingen i regeringen har ansvaret\r\nfullt ut för att det förs en social bostadspolitik i vårt\r\nland. De har gjorts till små marginella frågor i en\r\nrad olika ministrars arbetstyngda vardag. Ingen vill\r\neller kan ta helhetsansvar för att alla människor\r\nskall ha rätt till en god bostad till ett rimligt pris.</pre><pre>Det finns här en mycket klar koppling till de frågor\r\nHyresgästföreningen ställde i valrörelsen. När\r\ningen av oss som är förtroendevalda -- regeringen\r\ntillhör ju den kretsen -- vill ta ansvar, blir det\r\nautomatiskt så att någon annan fattar besluten.\r\nNågon annan tar hand om styrningen. I detta fall är\r\ndet marknadskrafterna. På det sättet inför\r\nregeringen bakvägen ett allt större inflytande för\r\nmarknaden över människors boende. Den som har\r\npengar skall ha rätt att bo, den som inte har det får\r\nklara sin bostadsfråga bäst den kan.</pre><pre>Carl Bildt säger i svaret att liberaliseringen av\r\nbostadsmarknaden är en viktig del av saneringen av\r\nsvensk ekonomi, som är en av den nya regeringens\r\nallra viktigaste uppgifter. Jag måste fråga: Ingår det\r\ni saneringen av ekonomin att öka på en redan förut,\r\nmed svenska mått mätt, mycket hög arbetslöshet?\r\nEr bostadspolitik innebär ju att det blir stopp på\r\nmycket av det planerade byggandet, därför att\r\nlägenheter som har planerats blir så dyra att inga\r\nbostadsföretag vågar sätta i gång att bygga. De tror\r\nsig inte om att kunna hyra ut lägenheterna. Ingår\r\ndet i saneringen av svensk ekonomi, där en\r\nkonjunkturuppgång väl är en önskvärd effekt, att vi\r\nskall stå utan arbetskraft, kompetens och\r\nbyggföretag som kan sätta i gång bostadsbyggandet\r\nigen när konjunkturen vänder och vi\r\nförhoppningsvis har fått ordning på ekonomin i vårt\r\nland? Det blir effekterna nu. Mängder av\r\nbyggnadsarbetare, konstruktörer och arkitekter, ja\r\nmånga inom denna bransch, hotas av arbetslöshet.\r\nMånga har redan blivit arbetslösa. Självklart söker\r\nde sig till något annat. Byggföretagen slås ut ett\r\nefter ett. När konjunkturen vänder riskerar vi att\r\nstå utan den konkurrens som marknaden så väl\r\nbehöver. Vi har redan tidigare haft för liten\r\nkonkurrens. Vi har märkt av det inte minst i\r\nStockholmsregionen under en rad år, där vi har haft\r\nen överhettning.</pre><pre>Om regeringen ser som sin viktigaste uppgift att\r\nsanera svensk ekonomi och göra det möjligt för oss\r\natt inför framtiden ha en sund ekonomi också i\r\nfråga om byggandet, skall regeringen se till att föra\r\nen politik som gör att vi kan ha ett jämnt och lagom\r\nhögt bostadsbyggande. De hastiga ryck som vi\r\ntidigare haft i bostadsbyggandet har varit till\r\nnackdel på många sätt både kostnadsmässigt och\r\nför arbetskraften. Dem har vi under\r\nsocialdemokratisk ledning till stor del kommit till\r\nrätta med under de senaste åren. Det har varit en\r\nav våra ambitioner att få bort ryckigheten. Nu drar\r\nni tvärt och beslutsamt i nödbromsen när ni i stället\r\nborde ha gasat på lagom mycket för att upprätthålla\r\nbostadsbyggandet, se till att inte skapa arbetslöshet\r\noch göra det möjligt för människor att efterfråga en\r\nbostad.</pre><pre>Jag anser att Carl Bildts svar väcker många frågor i\r\növrigt. Menar ni verkligen allvar? De effekter som\r\nvi i dag ser på bostadsmarknaden, vilka de fackliga\r\norganisationerna, byggmästarnas organisationer\r\noch många andra bedömare är fullt eniga om, är det\r\nverkligen det ni vill uppnå?</pre><pre>Anf. 4 Statsminister CARL BILDT (m):</pre><pre>Fru talman! Jag vill först till Oskar Lindkvist och\r\nEva Johansson säga att jag självfallet anser att det\r\när bra att man också i riksdagen kan föra en\r\ndiskussion angående den organisation som\r\nregeringen väljer att ha i sitt arbete. Det påverkar\r\npolitikens ramar och är därmed ett inte bara\r\nlegitimt utan dessutom angeläget diskussionsämne.</pre><pre>Jag har inte uppfattat att lyckan över det gamla\r\nbostadsdepartementet var alldeles odelad under\r\nden tid som det fanns. Det var ett departement som\r\nofta kom litet vid sidan av, som inte förmådde att\r\nhävda sig och där man nog gradvis kände att det\r\ninte riktigt hade sin plats i sin moderna tid som bröt\r\nfram. Jag kan avslöja att regeringen när den vidtog\r\nden omorganisation som nu sker därför också hade\r\nmycket god hjälp av de detaljerade planer på att\r\navskaffa bostadsdepartementet som fanns i\r\nregeringskansliet när vi flyttade in. Även andra\r\ndelar av den departementsreform som vi har\r\ngenomfört har inspirerats av tankar och planer som\r\nredan tidigare fanns i regeringskansliet. Det ligger\r\nen betydande logik i detta.</pre><pre>Oskar Lindkvist har stor erfarenhet av svensk\r\npolitik, inte minst av bostadspolitik. Låt mig bara\r\nnotera att han har suttit i riksdagen i närmare ett\r\ndecennium under vilket det inte fanns något\r\nbostadsdepartement. Det är ingen evig företeelse i\r\nsvensk departementsorganisation som vi nu har\r\navskaffat. Det är ett departement som har funnits\r\nunder en tid, som inte fanns tidigare, bl.a. under\r\nnärmare ett decennium då Oskar Lindkvist fanns i\r\nriksdagen, och som vi nu lägger bakom oss. Detta\r\när en modernare organisation.</pre><pre>Oskar Lindkvist säger att detta är illa genomtänkt,\r\nsamtidigt som han säger att det är logiskt utifrån\r\nregeringens politiska utgångspunkter. Någon\r\nståndpunkt bör väl vara den riktiga från Oskar\r\nLindkvists utgångspunkt. Antingen är det illa\r\ngenomtänkt i största allmänhet -- men då kan han\r\ninte samtidigt säga att det är logiskt och väl\r\ngenomtänkt från regeringens utgångspunkt. Jag\r\nföredrar att ta fasta på den senare delen av hans\r\nargumentation. Det är väl genomtänkt från\r\nregeringens utgångspunkt.</pre><pre>Vi har övertagit en bostadssituation där, till att\r\nbörja med, en period av mycket kraftiga\r\nhyreshöjningar ligger bakom oss. Hyrorna har\r\nunder de senaste tre åren höjts i storleksordningen\r\n50 %. Detta har lett till en mycket svår situation för\r\nmånga människor. Vi vet dessutom att rörligheten\r\när mycket liten, konkurrensen alltför begränsad,\r\nmed den prispress uppåt som detta medför, höga\r\nkostnader och ett stort behov av bidrag för att klara\r\nkostnaderna för boendet. Detta har lett till en\r\npåtaglig brist på bra bostäder för inte minst unga\r\noch pensionärer. Detta måste vi ändra på.</pre><pre>Hur kan detta ske samtidigt som vi befinner oss i,\r\ndet är alldeles rätt, en mycket kraftig avmattning av\r\nden svenska konjunkturen? Det kan bara ske om vi\r\nbörjar att pressa priserna genom att öka\r\nkonkurrensen. Det synsätt som fanns hos Eva\r\nJohansson, och sannoligt också hos Oskar\r\nLindkvist, att allt skall klaras genom att vi blåser\r\nupp subventionsvolymerna -- vi skall hålla\r\nbyggandet uppe med stora, ökande statliga\r\nsubventioner -- kommer att leda till att kostnaderna\r\nökar. Det gäller självfallet inte bara kostnaderna\r\nför skattebetalarna, utan också kostnaderna för\r\nnyproduktionen som förr eller senare kommer att\r\nbetalas av dem som bor. Minskade subventioner\r\noch ökad konkurrens ger prispress och ökad\r\nvalfrihet. Det finns i grunden ingen annan väg\r\nframåt när det gäller den bostadspolitiska\r\nutvecklingen.</pre><pre>Sedan är det alldeles rätt att vi står inför ett mycket\r\nbesvärligt arbetsmarknadsläge. Vi har ärvt en\r\nsituation där arbetslösheten ökar snabbare än den\r\nnågonsin tidigare har gjort under de senaste\r\ndecennierna. Det varnade jag för i valrörelsen. Jag\r\nhar inte anledning att ta tillbaka någonting av det\r\njag sade i valrörelsen på denna punkt. Regeringen\r\növertar en mycket besvärlig situation.</pre><pre>Det inträffar förvisso att byggföretag, även sådana\r\nsom bygger bostäder, nu har mycket stora\r\nsvårigheter. Det kan sägas vara nästa steg i krisen\r\nefter den utslagning av industriföretag som har\r\nrullat fram över landet under det senaste året. Vi\r\nhar inte haft möjlighet att gå in och rädda varje\r\nindustriföretag via subventioner med\r\nskattebetalarnas pengar. Vi kan inte heller göra det\r\nmed de företag som får svårigheter på bostads- eller\r\nbyggnadsmarknaden. Det är enbart genom att\r\nlägga om politiken så att vi åter får tillväxt i\r\nekonomin som vi kan få i gång byggandet.</pre><pre>Det refererades här litet grand till vad olika\r\nbyggentreprenörer och andra hade sagt. En sak\r\nsäger de alldeles entydigt: Det avgörande för hur\r\nmycket det byggs i Sverige i framtiden i form av\r\nbostäder och andra investeringar är tillväxten. I en\r\nekonomi som inte växer kommer det heller inte att\r\nbyggas. I en ekonomi som växer kommer det att\r\nbyggas. Vi skall se till att det blir en ekonomi som\r\nväxer, och då kommer det också att byggas.</pre><pre>Anf. 5 OSKAR LINDKVIST (s):</pre><pre>Fru talman! Det är alldeles riktigt, Carl Bildt, att\r\njag varit i riksdagen ett decennium utan något\r\nbostadsdepartement. Men jag har också varit i\r\nriksdagen under perioder med\r\nbostadsdepartement. Det är därför jag slåss för att\r\ndet skall finnas ett bostadsdepartement. Jag har\r\nalltså erfarenhet av två olika perioder i vårt sätt att\r\nhantera bostadsfrågorna. Under ena perioden var\r\nman tvungen att gå till flera departementschefer,\r\nleta upp den som har ansvaret och försöka få rätt\r\nkontakt för att föra fram sina frågor och få någon\r\natt stå i riksdagens talarstol och ta ansvaret för\r\nregeringens bostadspolitik.</pre><pre>Det är det jag är ute efter. Vi skall ha ett\r\nbostadsdepartement med en ansvarig\r\nbostadsminister som på regeringens vägnar\r\nkommer till riksdagen och diskuterar\r\nbostadspolitiken med riksdagens ledamöter, som\r\nkan ta emot uppvaktningar, lyssna på\r\nkonsumenterna, byggnadsintressena,\r\nentreprenörer och byggfirmor, vilka i dag\r\nuppvaktar oss här i riksdagen och begär att vi skall\r\nse till att de får möjlighet att arbeta litet mer\r\nkontinuerligt.</pre><pre>Vad handlar det hela om? Man får av\r\nstatsministerns senaste inlägg intrycket att en\r\nmycket systematisk och väl genomtänkt\r\nbostadspolitik nu skall presenteras för riksdagen.\r\nÄr den verkligen väl genomtänkt? Jag menar att\r\npolitiken är väl genomtänkt rent strategiskt,\r\npartipolitiskt, och att det är en moderat politik.\r\nMen är bostadspolitiken genomtänkt för\r\nriksdagen? Jag står här som företrädare för\r\nriksdagen och inte enbart för socialdemokraterna.\r\nJag vill ha ett statsråd som är ansvarig för\r\nbostadsfrågorna och med honom eller henne här i\r\nriksdagen kunna diskutera vad jag anser är\r\nnödvändigt när det gäller hur bostadsfrågorna skall\r\nhanteras.</pre><pre>Sedan säger statsministern att det gäller att pressa\r\npriserna. Men varför lägger då regeringen fram ett\r\nförslag om bostadspolitiken som riksdagen om\r\nnågra veckor skall fatta beslut om där ni går ifrån\r\nräntelånen och återgår till räntebidragen?\r\nRäntelånen skulle innebära en besparing för\r\nstatens budget på mellan 8 och 9 miljarder kronor.\r\nDet är ju ganska märkligt att man inför en\r\nbostadspolitik som är dyrare. Dessutom vill jag att\r\nCarl Bildt skall lägga på minnet att en ettårig\r\nbostadspolitik är dålig. I er proposition till\r\nriksdagen lägger ni fram ett förslag om\r\nbostadspolitiken för 1992. Det har aldrig tidigare\r\ninträffat att en regering, med eller utan\r\nbostadsdepartement, har haft en ettårig\r\nbostadspolitik.</pre><pre></pre><pre>Anf. 6 EVA JOHANSSON (s):</pre><pre>Fru talman! Carl Bildt säger att han har haft god\r\nhjälp av planer som redan fanns i departementet på\r\ndet här området. Visst, det har alltid diskuterats\r\ndepartementsindelningar på departementen, men\r\njag kan garantera Carl Bildt att det aldrig har\r\nfunnits några som helst planer hos den\r\nsocialdemokratiska regeringen på att avskaffa den\r\nsociala bostadspolitiken. Jag tycker att detta har\r\nblivit effekterna av den omläggning som Carl Bildt\r\nnu står för och av den praktiska politik som vi\r\nhittills har sett som följd av den omläggningen. Det\r\när dess värre logiskt utifrån den här regeringens\r\nutgångspunkter att göra på det här sättet, eftersom\r\ndet verkar som om man inte vill ha möjligheter att\r\nföra en bostadspolitik värd namnet.</pre><pre>Carl Bildt säger i debatten här att man vill pressa\r\npriserna genom att öka konkurrensen. Vad har\r\nstatsministern då för kommentarer till det som sker\r\npå marknaden i dag? Arbetskraften sägs upp, och\r\ndet får till följd att färre ungdomar vill utbilda sig\r\ninom den här branschen. Företag går i konkurs,\r\ndrar ner sin verksamhet och går på sparlåga. De\r\nkommer att ha oerhört svårt att motsvara de krav\r\nsom jag hoppas skall ställas från marknaden i ett\r\nannat politiskt läge när man får möjligheter att\r\nbygga bostäder igen.</pre><pre>Effekten av de slopade räntelånen och förslaget om\r\natt man skall minska investeringsbidraget till\r\nbyggandet av nya bostäder får till konsekvens, Carl\r\nBildt, att en trea i Upplands Väsby -- det här är\r\ningenting påhittat, utan det är en ytterst konkret\r\ntrea som vi hade planerat att bygga i Upplands\r\nVäsby -- stiger i inflyttningshyra nästa år med 1 500\r\nkronor. Då är det ganska naturligt att\r\nbostadsföretaget drar sig för att sätta i gång detta --\r\nsärskilt som nästan inte någon enda skärv av alla de\r\nskattesänkningar som Carl Bildt säger skall betala\r\ndetta, kommer de hyresgäster till godo som\r\nefterfrågar bostäderna. Det är unga ensamstående\r\nmänniskor och unga människor som nyss har bildat\r\nfamilj som står i våra bostadsköer. De får inte\r\nsärskilt mycket med av alla skattesänkningslöften\r\ntill aktieägare, kapitalägare och andra som Carl\r\nBildt värnar om.</pre><pre>Bostaden är ju inte vilken vara som helst. Det\r\nhandlar inte om att köpa TV, ett par nya skor eller\r\nnågonting sådant. Bostaden är någonting mycket\r\ngrundläggande för alla människors välfärd. Frågan\r\när då vem i regeringen jag skall prata med om jag\r\nvill ha en diskussionspartner i dessa viktiga frågor.\r\nVem är det som har ansvaret i regeringen för den\r\nsociala bostadspolitiken och för alla människors\r\nrätt till en bra bostad?</pre><pre>Anf. 7 Statsminister CARL BILDT (m):</pre><pre>Fru talman! Såväl Oskar Lindkvist som Eva\r\nJohansson beklagar mycket att det inte finns någon\r\natt debattera med. Oskar Lindkvist sade att det är\r\nbeklagligt att det inte finns någon som kan ta emot\r\nuppvaktningar, och Eva Johansson vill ha någon\r\nsom står i riksdagens talarstol. Jag skall villigt\r\nmedge att detta kan vara en olägenhet, men\r\npolitiken är inte utformad främst med denna\r\nutgångspunkt. Politiken är utformad med\r\nutgångspunkt i att vi skall se till att vi får fram bra\r\nbostäder och bra byggande till rimliga priser. Det\r\nhar vi inte i Sverige i dag.</pre><pre>Jag håller med Eva Johansson när hon talar om\r\npriserna för nyproduktionen. Det är inte något\r\nalldeles nytt fenomen. När man under senare år har\r\ngått omkring och tittat på vad nyproduktionen\r\nkostar, har man ställt sig frågan: Vad är det för\r\nmänniskor som över huvud taget kan betala de\r\npriser som det har blivit när det gäller\r\nnyproduktionen? De har drivits upp till orimliga\r\nnivåer genom en kombination bestående av\r\nskatteregler, av brist på konkurrens och av\r\nregleringar. Vad vi nu skall göra är att pressa\r\npriserna genom att öka konkurrensen. Det är bara\r\ndetta som kan pressa priset på nyproduktionen.\r\nDet gör man inte genom ständigt ökade\r\nsubventionsnivåer. Huruvida det finns en\r\nbostadsminister som står i riksdagens talarstol eller\r\nsom tar emot uppvaktningar betyder oerhört litet,\r\ningenting alls, för den hyreskostnad som familjen i\r\nUpplands Väsby skall betala. Det är detta som är\r\nalldeles avgörande.</pre><pre>Oskar Lindkvist hade litet av den här\r\nargumentationen också -- att någon måste stå i\r\nriksdagens talarstol och att någon måste ta emot\r\nuppvaktningar. Det är icke det viktiga. Det\r\nviktigaste är vad som händer ute i människors\r\nverklighet. Tage Erlander klarade sig hyggligt utan\r\nett bostadsdepartement, och jag tror nog att det\r\nskall gå nu också.</pre><pre>Eva Johansson säger att detta är att avskaffa den\r\nsociala bostadspolitiken. Låt mig bara fråga, när vi\r\nnu diskuterar bostadspolitik mer än\r\ndepartementsorganisation, vad som var socialt med\r\natt driva upp hyrorna med 50 % under de senaste\r\ntre åren. Kan Eva Johansson ge mig det sociala\r\nskälet för denna politik som drev upp\r\nhyreskostnaderna på ett sätt som drabbade\r\npensionärer, ungdomar och unga familjer som\r\nsökte sin första bostad? Vad var det för socialt med\r\ndessa enorma priser i nyproduktionen? De gjorde\r\nju att man fick just dessa effekter. Enligt min\r\nmening var det inte något socialt alls i denna\r\npolitik. Det var en förlegad regleringspolitik som\r\nledde till en orimlig situation. Det skall vi nu bryta.</pre><pre>Det kommer vi inte att göra på en gång. Oskar\r\nLindkvist har självfallet en poäng när han säger att\r\ndet är beklagligt att det blir ett glapp på ett år. Men\r\ndet är en följd av att socialdemokraterna drev\r\nigenom det omöjliga räntelånesystemet som vi nu\r\ntvingas upphäva. Sedan lägger vi fram det nya\r\nsystemet. Det är då rimligt med en viss\r\nframförhållningstid, och att det nya systemet träder\r\ni kraft från den 1 januari 1993. Det kommer det\r\nockså att göra efter en ordentlig\r\nriksdagsbehandling. Det hade självfallet varit en\r\nbättre ordning om vi hade sluppit detta intermezzo\r\nsom räntelånesystemet har kommit att utgöra.</pre><pre>Det talas om de sjunkande volymerna på\r\nbyggandet. I byggentreprenörernas senaste\r\npublikation, Byggkonjunkturen, skriver man så\r\nhär: ''Regeringsförklaringens inriktning på\r\nskattesänkningar, avregleringar och andra åtgärder\r\nför att skapa ett bättre företagsklimat är centrala\r\nför byggbranschen. Med ökad tillväxt följer ökat\r\nbyggande.'' Detta är det ena som är avgörande för\r\natt politiken har utformats på det här sättet.\r\nTillväxt ger byggande.</pre><pre>Det andra som är viktigt är insikten om att\r\nkonkurrens pressar priser. Vi kan aldrig\r\nsubventionera oss ur de problem vi har på\r\nbostadsmarknaden. Men med ökad konkurrens,\r\nvalfrihet och avreglering kan vi åstadkomma den\r\nprispress som är absolut nödvändig för att vi skall\r\nkunna bryta med de mindre sociala, närmast\r\nasociala, inslag som bostadspolitiken genom sin\r\nkostnadsuppdrivande effekt har haft under senare\r\når.</pre><pre>Talmannen anmälde att Eva Johansson anhållit att\r\ntill protokollet få antecknat att hon inte ägde rätt\r\ntill ytterligare inlägg.</pre><pre>Anf. 8 OSKAR LINDKVIST (s):</pre><pre>Fru talman! Jag har samma uppfattning som\r\nstatsministern när det gäller behovet av att bygga\r\nbra bostäder, att pressa priserna och att\r\nåstadkomma ökad konkurrens. Vi är helt överens.\r\nDet är ett utmärkt utgångsläge för att få billigare\r\nbostäder med bra kvalitet. Om detta råder det inget\r\ntvivel. Det har alltid varit målsättningen och\r\nvägledningen för den socialdemokratiska\r\nbostadspolitik som jag under flera år har varit aktivt\r\nverksam för.</pre><pre>Nu säger statsministern att ni hade att ta över efter\r\ndet omöjliga räntelånet. Det är alltså ett\r\nkonstaterande. Statsministern använder inte tiden\r\ntill att diskutera vari det omöjliga bestod, och det\r\ngör han rätt i. Det finns inslag i räntelånet som jag\r\ntror att många mycket observanta iakttagare tycker\r\nskulle vara till fördel för en funktionell\r\nbostadspolitik. Men det får vi diskutera vid annat\r\ntillfälle.</pre><pre>Jag vill i detta mitt sista inlägg i denna\r\ninterpellationsdebatt först lämna en liten\r\nupplysning. Att Tage Erlander var med om att\r\ninrätta ett bostadsdepartement berodde helt enkelt\r\npå att bostadsfrågorna låg utspridda på olika\r\ndepartement. Man samlade ihop det som hörde till\r\nbostadsområdet, man satte en bostadsminister på\r\nuppgiften, och det har varit till gagn för hela\r\nbostadsfrågans lösning i Sverige. Jag hoppas att\r\nCarl Bildt vid något tillfälle när han har regerat ett\r\ntag -- förhoppningsvis inte alltför länge -- kommer\r\natt upptäcka att kanske också statsministern har\r\nfördel av att ha en bostadsminister, som kan leda\r\noch vara engagerad i den bostadspolitiska\r\ndebatten.</pre><pre>Jag vill också säga till Carl Bildt att era bostäder\r\nkommer att bli avsevärt dyrare än under den\r\nsocialdemokratiska regimen. Ni kommer redan\r\n1992 att få göra ett kraftigt hyreslyft. Om ni inte går\r\nin för bidrag, vilket ni inte kommer att göra,\r\nkommer det att bli ett sådant kraftigt genomslag.\r\nJag skall förklara varför.</pre><pre>Ni kommer i ert nya ettårsprogram för\r\nbostadspolitiken att behålla räntebidragstrappan.\r\nNi kommer att sänka belåningsnivån till 95 %,\r\nnågot som drabbar allmännyttan, de allmännyttiga\r\nbostadsföretagen. Ni kommer att se till att\r\nparkeringsanläggningar fr.o.m. den 1 maj 1992 inte\r\nlängre får ingå i bidragsunderlaget. Det sker en\r\nminskning av avdragsrätten, och framför allt: ni\r\nkommer att minska investeringsbidragen med\r\nverkan redan från den 5 november 1991.</pre><pre>Carl Bildt! Alla lägenheter i er regi kommer att bli\r\nmycket dyrare än under den socialdemokratiska\r\nregimen.</pre><pre>Anf. 9 Statsminister CARL BILDT (m):</pre><pre>Fru talman! Jag skall vara mycket kortfattad.\r\nOskar Lindkvist har inte möjlighet att komma\r\ntillbaka, och jag skall därför inte polemisera.</pre><pre>Låt mig bara säga att jag är övertygad om\r\nnödvändigheten av att anpassa\r\ndepartementsorganisationen. Det har skett vid\r\nåtskilliga tillfällen tidigare. Det har berört både\r\nbostadsdepartementet och andra departement. Det\r\när en nödvändig del i moderniseringen av\r\nregeringens sätt att arbeta.</pre><pre>Jag vet inte hur länge jag kommer att ha ansvaret\r\nför just den arbetsuppgift som jag har nu -- Oskar\r\nLindqvist och jag kan ha olika meningar på den\r\npunkten -- men om det blir någon tid framöver vill\r\njag säga att jag inte tror att detta är den sista\r\nförändring som kommer att genomföras av\r\ndepartementsorganisationen under detta 1990-tal,\r\ndå så mycket kommer att förändras.</pre><pre>Denna förändring är nödvändig för att möjliggöra\r\nen rationellare hantering, där bidragsfrågor med\r\nsocial profil handläggs av socialdepartementet, där\r\nnäringsfrågor, oavsett om de hör hemma inom\r\nbyggnäringen eller annan näring, handläggs av ett\r\nnäringsdepartement och där finansieringsfrågor,\r\noavsett om det handlar om finansiering av\r\nbyggande eller någonting annat, handläggs av ett\r\nfinansdepartement. Det är jag absolut övertygad\r\nom.</pre><pre>Till slut bara några ord om kostnader. Oskar\r\nLindkvist och jag har något olika språkbruk. När\r\nOskar Lindkvist talar om kostnader syftar han bara\r\npå en del av kostnaderna. Kostnaderna för t.ex.\r\nnyproduktion är det som det faktiskt kostar att\r\nbygga huset, och det avgörs av näringens villkor, av\r\nkonkurrensen och av prisutvecklingen i samhället.\r\nDet är de kostnaderna som vi skall pressa, och det\r\när jag alldeles övertygad om att vår politik kommer\r\natt göra.</pre><pre>Det börjar för övrigt redan ske, även om\r\nnedgången i ekonomin har sin del i förklaringen till\r\natt kostnaderna för nyproduktionen nu enligt de\r\nanbud som kommer in håller på att sjunka riktigt\r\nordentligt.</pre><pre>Men också fördelningen av kostnaderna mellan\r\nsubventioner och det som vi kan betala själva när vi\r\nfår en bättre ekonomisk situation spelar in. Det är\r\nmin absoluta mening att vi inte kan tro att vi genom\r\nökade skatteintäkter eller höjt skattetryck skall\r\nkunna subventionera bort de effekter i form av\r\nhöga kostnader som kommer genom en bristande\r\nkonkurrens. Det är ju så det har varit. Bristande\r\nkonkurrens har givit högre kostnader, som har lett\r\ntill krav på både bidrag och subventioner. Det går\r\ninte i längden. Det behövs mera av konkurrens som\r\ngör att vi pressar priserna i nyproduktionen och får\r\nbättre möjligheter att betala de boendekostnader\r\nsom då blir rimliga.</pre><pre>Det är en bostadspolitik som förvisso är liberal,\r\nmen som också får ett socialt inntehåll.</pre><pre>Överläggningen var härmed avslutad.</pre><pre>\r\n2 § Svar på interpellation 1991/92:34 om\r\nomvandling av universitet och högskolor till\r\nfristående stiftelser</pre><pre>Anf. 10 Utbildningsminister PER UNCKEL\r\n(m):</pre><pre>Fru talman! Bengt Silfverstrand har ställt ett antal\r\nfrågor till mig rörande regeringens strävan att\r\nomvandla några universitet och högskolor till\r\nstiftelser.</pre><pre>Låt mig först korrigera Bengt Silfverstrands\r\ninledande historieskrivning. Påståendet att ett stort\r\nantal åtgärder på initiativ av den\r\nsocialdemokratiska regeringen under senare år\r\nvidtagits ''för att öka friheten och stärka\r\nkreativiteten i det svenska högskolesystemet'' vilar\r\npå bräcklig grund. Den förnyelseprocess Bengt\r\nSilfverstrand pekar på har genomförts under\r\ngalgen. Riksdagen såg sig 1987 föranlåten att\r\ngenom ett tillkännagivande lägga press på\r\nregeringen att påskynda förändringar i högskolans\r\nstyr- och anslagssystem. De förslag från den\r\ndåvarande regeringen som Silfverstrand nu\r\nrefererar till kunde behandlas av riksdagen först\r\nvåren 1991.</pre><pre>Det socialdemokratiska initiativ som har haft störst\r\nbetydelse inom högskolans område rör dess värre\r\nutvecklingen av det system som vi nu strävar efter\r\natt avveckla. Linjesystem och en mångfald andra\r\ncentrala regler har införts på initiativ av\r\nsocialdemokratiska regeringar.</pre><pre>Jag har, fru talman, valt att uppehålla mig något vid\r\ndet historiska perspektivet, eftersom det ger en\r\nväsentlig bakgrund till tanken på icke-statliga\r\nuniversitet. Högre utbildning och forskning i\r\nSverige har under efterkrigstiden blivit föremål för\r\nen minst sagt skadlig experimentverksamhet från\r\nsocialdemokraternas sida. För den kritiken har\r\nsocialdemokratin nu motvilligt börjat falla undan.</pre><pre>Det är, fru talman, regeringens uppfattning att ett\r\nfritt universitet bäst gagnar såväl den nödvändiga\r\nöppenheten och vidsyntheten som kvaliteten i\r\nundervisning och forskning. Staten bör garantera\r\nden högre utbildningens och forskningens\r\nfristående ställning i förhållande till olika\r\nsärintressen i samhället. Därför bör också staten\r\nvara huvudansvarig. Det är emellertid för mig\r\nviktigt att man för universiteten skall söka\r\nalternativ till den statliga myndighetsformen i\r\nansträngningarna att stärka universitetens\r\nställning.</pre><pre>Bengt Silfverstrand konstaterar bl.a.: ''Universitet\r\noch högskolor har ett mycket stort samhällsansvar.\r\nSamtidigt måste samhället på olika sätt stå som\r\ngarant för att självständighet och kritiskt tänkande\r\nständigt skall kunna ha sin hemvist där.''</pre><pre>Så är det. Samhället och staten är emellertid inte\r\nsynonyma begrepp. Samhällsgarantin blir starkast\r\ngenom en mångfald institutionella lösningar.\r\nStiftelseuniversitet kan vara en av dessa.</pre><pre>I sin interpellation antar Bengt Silfverstrand att\r\nökad frihet i förhållande till staten innebär ökat\r\nberoende av kommersiella intressen. Jag förstår\r\ninte det resonemanget. Låt mig emellertid innan\r\njag kommenterar det närmaste understryka att ett\r\nkonstruktivt samarbete mellan universitet och\r\nföretag är riktigt och viktigt om Sverige skall kunna\r\nåterta en plats i den industriella världstoppen. Tetra\r\nPak, Gambro och andra liknande exempel är\r\ningenting som någon har anledning att beklaga.</pre><pre>Mig veterligt har det inte från någon tillskyndares\r\nsida förutsatts att statlig finansiering av\r\nuniversiteten skall ersättas med exempelvis\r\nfinansiering från näringslivet. Omvandlas några\r\nuniversitet och högskolor till stiftelser förefaller det\r\nrimligare att anta att den ökade autonomin\r\nkommer att gälla i förhållande till alla externa\r\nintressen, inkl. stat och näringsliv.</pre><pre>Beträffande Bengt Silfverstrands sju frågor bygger\r\nsamtliga på en missuppfattning. Det finns inte nu\r\nnågon modell för stiftelsebildningar från\r\nregeringens sida. Vissa grundläggande\r\nfrågeställningar av juridisk och ekonomisk art\r\nbearbetas för närvarande inom regeringskansliet.\r\nJag kan dessutom till min glädje konstatera att de\r\nsignaler som regeringsförklaringen i detta avseende\r\ngivit har lett till en intensiv och konstruktiv debatt\r\ninom flera universitet och högskolor. Av allt att\r\ndöma kommer man från flera håll att föra fram\r\negna förslag till hur ett stiftelseuniversitet skall\r\nkunna skapas, vilka i så fall kommer att ingå i\r\ngrunden för en dialog mellan regeringen och\r\nhögskolan.</pre><pre>Regeringen har alltså ingen ambition att påtvinga\r\nuniversitet och högskolor en färdig stiftelsemodell.\r\nI stället är det frågan om ett erbjudande till dialog.\r\nJag måste mot denna bakgrund svara Bengt\r\nSilfverstrand genom att förklara vad jag hoppas att\r\nett universitet i stiftelseform skall kunna innebära\r\nför den högre utbildningen och forskningen.</pre><pre>1. En stimulans för internationellt\r\nkonkurrenskraftiga studier och forskning inom den\r\nsvenska högskolan.</pre><pre>Jag är övertygad om att mångfald i organisatorisk\r\nform ger de bästa förutsättningarna för konkurrens\r\noch därmed för hög kvalitet.</pre><pre>Väl fungerande, privata universitet kommer i\r\nframtiden att kunna fungera som ''riktkarlar'' för\r\natt motverka ett orättmätigt politiskt inflytande\r\növer högre utbildning och forskning.</pre><pre>2. Mångfalden kommer även att stärka\r\nuniversitetens integritet i förhållande till både stat\r\noch andra intressen.</pre><pre>Silfverstrands interpellation andas en oro för\r\nintegriteten i förhållande till främst s.k.\r\nkommersiella intressen. Ett universitet i\r\nstiftelseform bör ha sin finansiering i sådana former\r\natt det kan hävda sin självständighet åt alla håll.\r\nSjälva mångfalden i organisatoriska lösningar blir\r\nen väg att garantera frihet för kritiskt tänkande.</pre><pre>3. I ett långsiktigt perspektiv är jag övertygad om\r\natt förekomsten av privata universitet eller tekniska\r\nhögskolor även kommer att leda fram till\r\nspännande och kreativa fall av profilering. Redan\r\nden debatt som tanken på en relationsförändring\r\ntill staten stimulerat, leder i riktning mot nya\r\nlösningar, såväl i fråga om arbetsformer som\r\ninnehåll i forskningen och den högre utbildningen.</pre><pre>Alldeles bortsett från att det inte finns något\r\nstiftelseförslag från regeringen att kommentera, är\r\nmina svar på Silfverstrands frågor dessa:</pre><pre>1. Allas delaktighet i utbildning och forskning\r\nfrämjas bäst genom mångfald i organisatoriska\r\nlösningar.</pre><pre>2. Väljarnas valda ombud avsvär sig inte rätten att\r\npåverka universitet och högskolor bara därför att\r\nman accepterar och främjar olika juridiska och\r\norganisatoriska lösningar. Däremot litar man mera\r\npå universitetens eget ansvar.</pre><pre>3. Tror man inte att universitet och högskolor\r\nförmår att hävda sin integritet bör man återgå till en\r\nmera fullständig statsstyrning. Det vill inte jag.</pre><pre>4. I ett fritt universitets- och högskolesystem är\r\nforskarnas och lärarnas frihet större än i ett system\r\ndär staten bestämmer allt.</pre><pre>5. Det är inte ''näringslivet'' som skall avgöra vad\r\nuniversiteten och högskolorna skall göra. Det skall\r\nhögskolorna och universiteten göra själva.</pre><pre>6. De mindre högskolorna är viktiga delar av vårt\r\nnationella högskolesystem. De mindre högskolorna\r\när också viktiga inte minst för utvecklingen av en\r\nstark regional infrastruktur.</pre><pre>7. Samarbete främjas genom olikhet. Samarbetet\r\nskall ske på de inblandade högskolornas och\r\nuniversitetens egna villkor.</pre><pre>Det är svårt att komma ifrån känslan att Bengt\r\nSilfverstrand egentligen inte vill frigöra universitet\r\noch högskolor från statens inflytande. Hans frågor\r\nsynes mig bekräfta att det socialdemokratiska\r\nreformarbetet på dessa område sker just under den\r\ngalge jag inledningsvis diskuterade.</pre><pre></pre><pre>Anf. 11 BENGT SILFVERSTRAND (s):</pre><pre>Fru talman! Jag ber att få tacka\r\nutbildningsministern för svaret på min\r\ninterpellation. Låt mig redan från början utmönstra\r\nPer Unckels tal om socialdemokratisk förnyelse\r\nunder galgen. I så fall är det åtskilliga både\r\nframstående forskare och professorer liksom\r\nmånga Per Unckel närstående personer som\r\nhamnat under eller i denna galge.</pre><pre>Min historieskrivning är nämligen helt korrekt. Det\r\nråder inte det minsta tvivel om att våra universitet\r\noch högskolor befinner sig i en dynamisk\r\nförnyelseprocess, en process som socialdemokratin\r\nbåde bejakat och befrämjat. Att så är fallet\r\nbekräftas för övrigt av både prominenta\r\nföreträdare för universitetsvärlden och den\r\nborgerliga pressen. Ja, förnyelsens hjul snurrar så\r\nsnabbt att en sådan auktoritet som professor Stig\r\nStrömholm, rektor vid Uppsala universitet, t.o.m.\r\nvarnat för att en avreglerad högskola riskerar att\r\ninskränkas till en enfaldig produktionsapparat.</pre><pre>Den senaste propositionen från den\r\nsocialdemokratiska regeringen gick mycket långt i\r\nsjälvbestämmande, skriver t.ex. Sydsvenska\r\nDagbladet. Vad som sedan hänt är att den nya\r\nborgerliga regeringen fört upp ägarfrågan på\r\ndagordningen. Därmed reses den inte oväsentliga\r\nfrågan vem som skall ha makten över en av\r\nsamhällets allra viktigaste sektorer. Vem skall\r\nbestämma över kunskapens villkor?</pre><pre>Utbildningsministern är på flera punkter\r\nmotsägelsefull i sitt svar. Redan i den inledande\r\nmeningen frångår han regeringsdeklarationen. Den\r\ntalar om fristående stiftelser. Per Unckel talar bara\r\nom stiftelser. Han använder sedan termen icke\r\nstatliga universitet, något som han senare tar\r\navstånd från genom att deklarera att staten skall\r\ngarantera den högre utbildningens och\r\nforskningens fristående ställning i förhållande till\r\nolika särintressen.</pre><pre>Litet längre fram i texten talas det så plötsligt om\r\natt väl fungerande privata universitet i framtiden\r\nkommer att fungera som ''riktkarlar'', för att\r\nmotverka ''orättmätigt politiskt inflytande'' över\r\nhögre utbildning och forskning.</pre><pre>Syftar Per Unckel här på stiftelseuniversiteten, när\r\nhan talar om privata? Eller vill han föra in\r\nytterligare någon form? Och vad innebär ett\r\norättmätigt politiskt inflytande? Är det\r\nförekomsten av moderata riksdagsledamöter --\r\nElisabeth Fleetwood, Margaretha af Ugglas, Rune\r\nRydén, Görel Bohlin m.fl. -- i styrelser för\r\nuniversitet, institut och danshögskolor som beskär\r\nmångfalden? Eller är det de socialdemokratiska\r\nhögskolestyrelseledamöterna som hindrar Fågel\r\nFenix fria flykt?</pre><pre>Jag har inte, som utbildningsministern påstår,\r\nhävdat att ökad frihet i förhållande till staten\r\ninnebär ökat beroende av kommersiella intressen.\r\nDet är ett exempel på en medveten eller i bästa fall\r\nomedveten feltolkning av interpellationen.</pre><pre>Däremot, och det framgår klart av texten, har jag\r\nställt den helt avgörande frågan på vilket sätt\r\nuniversitets och högskolors möjligheter att stå emot\r\nkraven från starka kommersiella intressen skulle\r\nförstärkas, när avtal om försäljning av utbildning\r\noch forskning skall ingå, enligt den modell\r\nregeringen föreslår. Det är en väsentlig skillnad.</pre><pre>Hur blir det bättre och friare på alla sätt, en mera\r\nkonstruktiv och utvecklingsbar framtid för\r\nuniversiteten, om de får in mer av den privata sfär\r\nsom Per Unckel, moderaterna och regeringen vill\r\nföra in i stiftelserna? På den frågan har\r\nutbildningsministern inte lämnat något svar.</pre><pre>För att kunna stå emot starka kommersiella\r\nintressen på en marknad där utbildning och\r\nforskning skall säljas, samtidigt som man frigör sig\r\nfrån det statliga beroendet, måste man -- det borde\r\nvi ändå vara överens om -- ha en mycket stark\r\nekonomisk bas. Om man bättre än i dag skall kunna\r\nhävda sig mot dessa starka ekonomiska intressen,\r\nmåste ju basen ytterligare förstärkas. Det är logik\r\noch borde inte vara främmande för den nya\r\nregeringen.</pre><pre>Detta kan bara ske om stiftelsekapitalet är\r\ntillräckligt stort. Per Unckel undviker sorgfälligt att\r\nkommentera kapitalavkastningskravet. Jag har i\r\ninterpellationen angivit vilka nästan gigantiska\r\nsummor det handlar om: ett stiftelsekapital som är\r\nfemtio gånger årsförbrukningen vid en så måttlig\r\nrealavkastning som 2 %.</pre><pre>I Lund har man räknat mera pretentiöst och\r\nkalkylerat med 5 % avkastning. Av universitetets\r\nomsättning på 2,5 miljarder går ca 1 miljard i Lund\r\ntill forskning. Detta förutsätter ett kapital på 20\r\nmiljarder kronor, dvs. ungefär lika mycket som det\r\nsamlade löntagarfondskapitalet.</pre><pre>Jag vill gärna instämma i vad utbildningsministern\r\nsade om att förslaget att omvandla universitet och\r\nhögskolor till stiftelser har lett till en intensiv\r\ndebatt. Det har det förvisso. Men inte ens vid det\r\nuniversitet som har förgreningar ända in i\r\nutbildningsdepartementet har glädjen varit odelad.\r\nFlera framstående forskare ställer de inte\r\noberättigade frågorna: Vad menas med ökd\r\nautonomi? Vilken forskning och utbildning har\r\nhämmats av det nuvarande högskolesystemet?\r\nVilka problem avser stiftelsebildningen primärt att\r\nlösa?</pre><pre>Eftersom utbildningsministern i ett ögonblick av\r\nklarsyn uttrycker tveksamhet inför\r\nstiftelsemodellen, vill jag uppmana honom att vila\r\npå hanen inför det tilltänkta snabba stiftelseklippet\r\ni Umeå och att erbjuda de berörda en dialog. Jag\r\nhoppas att jag på så sätt skall kunna få klara och\r\npreciserade svar på mina frågor.</pre><pre>Anf. 12 KRISTINA SVENSSON (s):</pre><pre>Fru talman! Regeringen vill skapa mer autonoma\r\nuniversitet och högskolor. I ett led för att uppnå\r\ndetta tänker man ombilda något eller några av våra\r\nuniversitet och högskolor till fristående stiftelser.\r\nDetta reser naturligtvis en mängd frågor och kräver\r\nförtydliganden.</pre><pre>I media har det framkommit att det är Umeå\r\nuniversitet och Chalmers som skulle kunna vara\r\naktuella för den nya organisationsformen.</pre><pre>Den övergripande frågan är naturligtvis: Vad lägger\r\nutbildningsministern i begreppet ''mer autonoma\r\nhögskolor''? Vad är innebörden i den terminologin?\r\nJag tycker inte att detta framgår av det\r\ninterpellationssvar som har lämnats i dag.</pre><pre>Jag vill koncentrera mig på några av alla de frågor\r\nsom detta reser. Hur kommer öppenhet och insyn\r\natt garanteras i stiftelseformen?</pre><pre>Vilka konsekvenser får en ny organisationsform för\r\nanställda och studerande? I dag finns\r\nrepresentanter för dessa grupper i\r\nhögskolestyrelserna tillsammans med\r\nallmänrepresentanter. Vilka kommer att ha\r\nrepresentation i stiftelsernas styrelse? Instiftarna\r\nkommer naturligtvis att ha det, men vad händer\r\nmed just grupperna anställda och studerande?\r\nVilket inflytande och vilken insyn kommer de att\r\nfå? Det kommer naturligtvis att stadgas i resp.\r\nstiftelseurkund, men jag vill gärna veta hur\r\nutbildningsministern ser på detta, hur man\r\ngaranterar öppenhet och insyn för allmänhet och\r\nbrukare.</pre><pre>Min nästa fråga berördes också av Bengt\r\nSilfverstrand. Vad händer när stiftelsekapitalet inte\r\nlängre är tillräckligt och statsbidrag kanske inte\r\nställs i utsikt? Det är väl då man kommer i den\r\nsituationen att man måste anpassa verksamheten\r\ntill marknadens krav. Vad betyder det för\r\nverksamhetens innehåll och inriktning? Vad\r\nbetyder det för den fria forskningens ställning? Och\r\nvad betyder det för de olika ämnena? Vilka ämnen\r\nkommer då att prioriteras? Eller snarare: Vilka\r\nämnen blir inte längre intressanta?</pre><pre>Jag kan tänka mig att det i en sådan negativ\r\nsituation, när en högskola kommer i ett sådant läge\r\natt man blir beroende av ekonomiska resurser\r\nutifrån, är delar av humaniora som får svårt att\r\nhävda sin position. Mig förefaller det som om det\r\ndå finns en risk att uppdragsutbildning och\r\nuppdragsforskning får alltför stort utrymme på\r\nbekostnad av grundutbildning och grundforskning.</pre><pre>Jag måste fråga mig om detta verkligen leder till att\r\nvi får mer självständiga och fria universitet och\r\nhögskolor. Mig förefaller det som om resultatet kan\r\nbli det omvända, att vi kan få mer beroende\r\nuniversitet och högskolor.</pre><pre>Vad kommer att hända med sådana delar av\r\nverksamheten som inte är direkt lönsamma? Jag\r\nkan exemplifiera med distansutbildningarna. En\r\nbärande princip är att högskolan skall vara\r\ntillgänglig för alla, det är vi säkert överens om.\r\nÄven om man bor utanför en högskoleort skall\r\nmöjligheten finnas att studera på högskola.</pre><pre>En marknadsanpassning kan också innebära att\r\nman tvingas ta ut elevavgifter. Jag menar att\r\ntillgängligheten minskar också genom detta. Om\r\nman begränsar möjligheten för de studenter som\r\nenbart har studiemedel för finansieringen av sina\r\nstudier att läsa vid en speciell högskola, kan det\r\nleda till att vi får elitistiska högskolor, där många\r\nutestängs.</pre><pre>Jag har svårt att se att en ny organisationsform\r\nleder till större pluralism och mångfald. Den\r\nviktigaste frågan jag vill ställa är den jag började\r\nmed: Hur kommer öppenhet och insyn att\r\ngaranteras i en ny organisationsform?</pre><pre>Anf. 13 MARGITTA EDGREN (fp):</pre><pre>Fru talman! För att Sverige också i fortsättningen\r\nskall vara ett vitalt och konkurrenskraftigt\r\nvälfärdsland är vi överens om att forsknings- och\r\nhögskolepolitiken är ett prioriterat område.\r\nHögskolan är en spjutspets in i framtiden på samma\r\ngång som en hävstång för tillväxten.</pre><pre>Jag tror på en utveckling mot mer autonoma\r\nuniversitet och högskolor. Motiven är att vi\r\nbehöver bättre pedagogik och bättre kvalitet i\r\ngrundutbildningen. Vi behöver fler som vill skaffa\r\nsig en forskarutbildning. Vi behöver högre\r\nexaminationsfrekvens. Vi behöver ytterligare\r\nminska den centrala byråkratin och öka det lokala\r\nansvaret. Vi behöver bättre utvärderingsmetoder.\r\nVi behöver fler kvinnor som vill satsa på\r\nakademiskt arbete. Vi behöver ta till vara alla våra\r\nhögutbildade invandrare. Vi behöver också ökade\r\ninternationella kontakter och en ökad\r\ninternationalisering i utbildning och forskning.</pre><pre>Makten över utbildningens innehåll och\r\nforskningens inriktning är viktig. Att söka sprida\r\nden makten på många händer, och därmed öka den\r\nakademiska friheten och utbildningarnas frihet, är\r\ncentrala inslag i ett liberalt samhälle. Institutioner\r\nför utbildning och forskning som i kraft av egen\r\nekonomisk styrka är oberoende av\r\nanslagsbeviljande organ -- näringsliv, kommuner,\r\nstat och landsting -- är därmed en tilltalande tanke.</pre><pre>Bara det faktum att det i regeringsdeklarationen\r\nfinns uttryckt en önskan om att öka denna frihet\r\nhar, precis som Per Unckel sade, lett till en intensiv\r\ndebatt i högskolevärlden. Den debatten gäller\r\nverksamhetens innehåll, dvs. det som är det\r\ncentrala i universitets och högskolors verksamhet.\r\nOm något universitet efter denna debatt kommer\r\nfram till att stiftelseformen gagnar verksamhetens\r\ninnehåll, borde även Bengt Silfverstrand kunna\r\nacceptera det beslutet.</pre><pre>Anf. 14 Utbildningsminister PER UNCKEL\r\n(m):</pre><pre>Fru talman! Bengt Silfverstrand började med att\r\nunderstryka att förnyelsens hjul nu snurrar fort. Ja,\r\ngudskelov! Vad han glömde att lägga till var att\r\nförnyelsens hjul snurrar fort bort från U 68 och\r\nH 75, dessa monument över socialdemokratisk\r\nhögskolepolitik. Tänk om vi hade sluppit att\r\nbehöva låta hjulen snurra! Då hade 15 generationer\r\nstudenter sluppit experimentet.</pre><pre>Under galgen omprövar nu socialdemokraterna\r\ndelar av sin gamla högskolepolitik. Jag välkomnar\r\ndetta. Jag välkomnar också den som har tänkt fel\r\natt komma tillbaka in i den fria akademiska\r\ngemenskapen.</pre><pre>Problemet är bara att Bengt Silfverstrand, när han\r\nsäger sig vara på väg in i denna fria gemenskap på\r\nnytt, avslöjar att det inte är riktigt på riktigt som\r\nhan är på väg dit. Han frågar mig nämligen vad det\r\när för fel med att han, Margaretha af Ugglas, Görel\r\nBohlin och andra förtjänstfulla riksdagsledamöter\r\neller förutvarande ledamöter av kammaren\r\nsäkerställer friheten i högskoleväsendet, och i och\r\nmed den frågan avslöjar han att han inte tror på\r\nmångfalden. Mångfalden säkerställs nämligen inte\r\ngenom att man i en och samma styrelse får olika\r\nriksdagsledamöter representerande olika idéer.\r\nFriheten säkerställs genom att många universitet\r\noch högskolor, med olikartade juridiska och\r\nekonomiska organisationsformer, får möjlighet att\r\nfritt erbjuda sina tjänster till studenterna. I Bengt\r\nSilfverstrands anförande fick jag därför, fru talman,\r\nmin bekräftelse på att omvändelsen verkligen sker\r\nunder galgen, och knappt det, då det är en\r\nomvändelse endast i fråga om vad läpparna säger.</pre><pre>Kristina Svensson frågar mig vad innebörden är av\r\nbegreppet frihet. Jo, innebörden av begreppet\r\nfrihet är att vi i denna kammare, i regering och i\r\nhögskoleämbete litar på att forskarna och\r\nuniversitetslärarna förstår idén med kvalitet i sin\r\nverksamhet, att vi låter dem bestämma innebörden\r\nav kvalitet på resp. ort och i resp. disciplin samt att\r\nvi inser, att hur kloka och förnuftiga vi än må vara\r\nså är de ännu klokare och bör få friheten att\r\nutveckla denna klokskap.</pre><pre>Man måste bestämma sig för att man litar på att\r\nuniversiteten verkligen förstår klokskapen, annars\r\nskall man, som jag antydde i svaret till Bengt\r\nSilfverstrand, säga tvärtom, nämligen att man i\r\nstället tar det centrala, statsdirigerade\r\nuniversitetssystemet. Annars kan det bli som i\r\nRyssland, som står någonstans mitt emellan alla\r\nsystemen. Man avvecklar ett system men man inför\r\ninte ett annat, och då blir det dålig kvalitet.</pre><pre>Vår utgångspunkt är att låta konkurrensen mellan\r\nde olika organisationsformerna skapa kvaliteten\r\noch därmed öppenheten för omvärlden, då de\r\nkommer att vilja konkurrera också om att locka till\r\nsig studenter.</pre><pre>Kristina Svensson frågar hur man kan garantera\r\nöppenheten vid de fria universiteten. Det är mycket\r\nenkelt. Om vi från riksdagens sida t.ex. vill\r\nsäkerställa att en viss typ av\r\nstuderanderepresentation skall finnas också i\r\nstiftelseuniversiteten föreskriver vi detta i avtalen.\r\nOm vi tror att någon smal sektor t.ex. inom det\r\nhumanistiska området, som Kristina Svensson var\r\ninne på, riskerar att gå förlorad vid ett\r\nstiftelseuniversitet skriver vi in i avtalet med\r\nuniversitetet att detta inte får ske, dvs. detta blir ett\r\nvillkor för stiftelsebildningen.</pre><pre>Allt det som vi vill att ett universitet skall göra i\r\nenskildheter kan alltså staten förutsätta inom\r\nramen för stiftelseorganisationen. Därmed, fru\r\ntalman, slipper man oroa sig över att de små smala\r\nsektorer som förvisso är viktiga i ett kultursamhälle\r\nskulle gå förlustiga bara därför att vi tillåter en\r\nstörre mångfald i organisationssystemet.</pre><pre>Fru talman! Får jag understryka vad jag började\r\nmed att säga i mitt svar, nämligen att det inte\r\nexisterar någon färdig stiftelsemodell. Det förhåller\r\nsig så att hela regeringens ansats är ett erbjudande\r\ntill universitet och högskolor som de som är\r\nintresserade reagerar på. De som inte är\r\nintresserade fortsätter enligt en annan modell.\r\nDärmed hamnar vi i en intressant dialog med\r\nenskilda högskolor och universitet som är\r\nengagerade i detta, varav vi redan har inlett\r\npreliminära samtal med tre fyra stycken.</pre><pre></pre><pre>Anf. 15 BENGT SILFVERSTRAND (s):</pre><pre>Fru talman! Det är rätt fantastiskt.\r\nBeslutsamhetens friska hy återfinns nu som\r\neftertankens kranka blekhet. Nu är det inte längre\r\nfråga om några snabba klipp à la Umeå, som\r\nomedelbart skulle införa en stiftelsemodell bara\r\nman fick klartecken. Nu handlar det om dialoger\r\noch om att stiftelseformen möjligen kan vara en\r\nsådan form.</pre><pre>Då är svaret till Margitta Edgren mycket enkelt: Vi\r\nhar inga förutfattade meningar. Men i de regioner\r\noch den styrelse som både jag, Margitta Edgren och\r\nRune Rydén ingår i har entusiasmen inför denna\r\nnya form inte varit särskilt stor. Kom gärna tillbaka\r\ni talarstolen och bekräfta det!</pre><pre>Jag råkar kunna litet om stiftelser, och jag vet att\r\nhela stiftelsefrågan befinner sig i en\r\nutredningsprocess. Det är inte klart med\r\nskattelagstiftningen, och det finns ännu inte någon\r\nstiftelselag -- den ligger någonstans i\r\njustitiedepartementet. Det vore värdefullt att få\r\nupplysningar av Per Unckel om hur det går med de\r\nutredningarna.</pre><pre>Om det nu är på det sättet, Per Unckel, att\r\nregeringen menar allvar med detta med att frigöra,\r\nmåste jag fråga: Hur kan den borgerliga regeringen\r\nlägga fram en proposition om statens framtida\r\nfastighetsförvaltning som går i rakt motsatt\r\nriktning, som innebär att det inte bara skall bildas\r\nett fastighetsbolag, som sedan kan sälja ut bl.a.\r\nundervisningsfastigheter, och därmed frångå\r\nverksamhetsmålet, utan också bildas en ny\r\nbyggnadsstyrelse, som skall svara för\r\nservicefunktioner, dvs. införa ytterligare ett\r\nbyråkratiskt organ? Jag vill verkligen ha svar av Per\r\nUnckel på frågan om hur regeringen i\r\nregeringsdeklarationen kan tala om ökad frihet och\r\nsedan lägga fram propositioner som klavbinder\r\nuniversitet och högskolor. Regeringens intentioner\r\nvar ju frigörelse.</pre><pre>Låt mig sedan slå fast att den utbildnings- och\r\nforskningspolitik som under socialdemokratisk\r\nledning har bedrivits i vårt land har en bred\r\nförankring. Den har starka försänkningar långt in i\r\nden regering som Per Unckel företräder. Jag tänker\r\npå centerpartiet, som med sin kunnige\r\nutbildningspolitiker Larz Johansson i spetsen\r\ngjorde gemensam sak med socialdemokraterna då\r\nriksdagen under våren avslog moderaternas och\r\nfolkpartiets illa genomtänkta förslag att utan vare\r\nsig motiveringar eller verksamhetsanalyser ombilda\r\nuniversitet och högskolor till stiftelser.</pre><pre>Jag upprepar, i saklighetens och den konstruktiva\r\ndebattens intresse, frågan till Per Unckel: På vilket\r\nsätt frigörs och förstärks den högre utbildningen\r\noch forskningen genom omvandling av universitet\r\noch högskolor till stiftelser? Vad är orättmätigt\r\npolitiskt inflytande i dagens system? Svara gärna på\r\nfrågorna, med litet mindre retorik och mera\r\nsaklighet, i det inlägg som snart kommer!</pre><pre>Anf. 16 KRISTINA SVENSSON (s):</pre><pre>Fru talman! Jag inser också, som jag sade i mitt\r\nanförande, att det naturligtvis är de avtal som\r\ntecknas som kommer att fastställa graden av t.ex.\r\nöppenhet och insyn. Då kommer nästa intressanta\r\nfråga: Vad anser utbildningsministern att det skall\r\nstå i de här avtalen när det gäller inflytande och\r\ninsyn från t.ex. de studerandes sida? De studerande\r\nnämns inte med ett ord från utbildningsministerns\r\nsida -- de lyser helt med sin frånvaro.</pre><pre>Det finns många frågetecken kring detta. Vilka\r\nlagar och förordningar är det som i fortsättningen\r\nskall gälla för t.ex. de anställda? Hur kommer\r\nantagningssystemet att se ut? Skall det fortfarande\r\nvara en central antagning, eller blir det egen\r\nantagning vid resp. högskola? Det är ytterligare\r\nnågra frågor i detta stora och komplexa\r\nsammanhang.</pre><pre>Anf. 17 JOHAN BROHULT (nyd):</pre><pre>Fru talman, ärade riksdagsledamöter! Vi har\r\ndiskuterat olika organisatoriska modeller. Det är i\r\nviss mån en semantisk fråga, om det är stiftelse,\r\nuniversitet eller högskola. Vad som är viktigt är att\r\ninnehållet i undervisningen är vad det skall vara.\r\nDen bästa garantin för detta är att undervisningen\r\ngörs producentoberoende. Det innebär alltså, att\r\nom en enhet inte fungerar finns det möjligheter för\r\nstudenter att välja andra enheter. På det sättet får\r\nman ett reellt inflytande.</pre><pre>Jag håller med om att det har varit alldeles för\r\nmycket statlig styrning av universiteten. U 68 och\r\nH 75 har nämnts. Det har tagit mycket lång tid att\r\nbromsa denna oceanångare, då\r\nintagningskriterierna har varit felaktiga, t.ex. till\r\nolika studerandelinjer. Reaktionsförmågan måste\r\nvara mycket snabbare, och därför tror jag på den\r\nhär modellen. Det viktiga är att undervisningen är\r\nproducentoberoende och att den politiska\r\nstyrningen är så litet uttalad som möjligt.</pre><pre>Anf. 18 MARGITTA EDGREN (fp):</pre><pre>Fru talman! När Bengt Silfverstrand slår sig för\r\nbröstet med anledning av den socialdemokratiska\r\nhögskole- och forskningspolitiken är det en aning\r\nför mycket. Det är nämligen så att det vid\r\ninternationella jämförelser visar sig, att av den\r\nprocentuellt stora andel av BNP som går till\r\nutbildning i Sverige går en liten del till högskolornas\r\ngrundutbildning. I våra konkurrentländer är den\r\nandel av befolkningen som har högre utbildning\r\nmycket större, t.ex. i USA, Canada,\r\nNederländerna, Tyskland, Frankrike och\r\nDanmark. I Sverige har 2,3 % av befolkningen\r\nregistrerad högskoleutbildning, och i Canada och\r\nAmerika är det dubbelt så många. Detta inkluderar\r\natt Sverige har en mycket vidare definition av\r\nhögskoleutbildning än vad andra länder har. Andra\r\nvästländer planerar dessutom en mycket stor\r\nexpansion av sin högre utbildning.</pre><pre>Ett annat problem är att vi inte gör så stora insatser\r\nför forskning och utveckling som andra länder gör.\r\nDetta visades bl.a. i boken Tillväxtens drivkrafter.\r\nDet är också mycket intressant, med anledning av\r\nvad Bengt Silfverstrand säger, att statens\r\nforskningssatsningar i förhållande till BNP\r\ningalunda är särskilt märkvärdiga. Det har lett till\r\nproblem. Det är svårt att attrahera begåvningar till\r\nfortsatt forskarutbildning. Utrustningssituationen\r\när direkt alarmerande på sina håll. Det är brister i\r\ngrundutbildningarnas kvalitet. Balansen mellan\r\ngrundutbildning och forskning har under 80-talet --\r\nsocialdemokraternas 80-tal -- förskjutits så att\r\ngrundutbildningsanslaget har minskat och\r\nforskningen har tagit en större andel.</pre><pre>Dessa problem kan lösas, Bengt Silfverstrand,\r\ngenom att vi ger högskolor och universitet större\r\nautonomi i stiftelseform. Om de själva accepterar\r\noch önskar det kan jag inte se annat än att detta är\r\nen mycket bra och mycket framkomlig väg.</pre><pre>Anf. 19 Utbildningsminister PER UNCKEL\r\n(m):</pre><pre>Fru talman! Bengt Silfverstrand sade att jag i mitt\r\ninlägg plötsligt hade gripits av eftertankens kranka\r\nblekhet och slagit av på ambitionerna. Om mitt\r\ninlägg gav det intrycket ber jag om ursäkt. Jag har\r\ninte gripits av eftertanke när det gäller frihetens\r\nbetydelse. Däremot har jag sedan lång tid gripits av\r\nmedvetenheten om att de som skall vara med i detta\r\narbete måste känna entusiasm inför uppgiften.\r\nDärför säger vi oss att det är en rimlig metod, inte\r\natt genom ett riksdagsbeslut påtvinga alla en\r\nmodell, utan att tala med dem som känner\r\nentusiasm inför idén.</pre><pre>Bengt Silfverstrand säger att alla inte känner\r\nentusiasm inför idén. Nej, men då behöver de inte\r\ntala med oss. Det räcker så gott med dem som\r\nkänner entusiasm. De är många nog som vill bidra\r\ni den vidgning av mångfalden inom vårt\r\nuniversitetssystem som regeringen eftersträvar.</pre><pre>Bengt Silfverstrand säger sig inte ha några\r\nförutfattade meningar. Åjo, visst har han det!\r\nLovsången till den gamla, socialdemokratiska\r\nhögskolepolitiken för ett ögonblick sedan låter inte\r\ndirekt antyda en vidsynthet och vilja hos Bengt\r\nSilfverstrand att nu ta sig an de utmaningar som\r\nregeringen skisserar. Nej, han vill nog vara kvar i\r\ndet gamla.</pre><pre>Inte heller hans exempel med\r\nbyggnadsstyrelseförändringen låter antyda någon\r\nvilja till förändring. Om jag har förstått det hela\r\nrätt, tycker Bengt Silfverstrand att det är bra som\r\ndet är, nämligen att en statlig byggnadsstyrelse\r\nbestämmer över universitetens huvuden. Om\r\nBengt Silfverstrand har läst den proposition i denna\r\ndel som regeringen har lämnat till riksdagen skall\r\nhan finna, att vad vi nu gör är att lägga\r\nförvaltningen av universitetens och högskolornas\r\nbyggnader närmare dem som verkligen berörs och\r\nlängre bort från den gamla, från högskolorna\r\ndistanserade byggnadsstyrelsemodellen.</pre><pre>Jag fick frågan hur det enligt min uppfattning skulle\r\nbli med de studerande. Självfallet tycker jag att de\r\nstuderande skall säkerställas ett mycket stort mått\r\nav inflytande. Utan att föregripa de diskussioner\r\nsom vi nu skall ha med de intresserade högskolor\r\noch universitet som har anmält sig tar jag för givet\r\natt vi i ett avtal med dessa kommer att skriva in att\r\nde studerande skall ha minst lika stort inflytande\r\nsom de har i dag.</pre><pre>Jag fick vidare frågan om vad vi skulle göra med\r\nantagningssystemet. Tror man på friheten och är\r\nberedd att låta högskolorna utveckla sin särart och\r\nsin profil är det i det långa loppet omöjligt att\r\ngenomföra den typ av central antagning som sker i\r\ndag. Hur kan man ha en gemensam antagning till\r\näpplen och päron? Det skulle vara att sätta\r\norättvisan i system, oberoende av juridiska\r\nkonstruktioner för resp. universitet.</pre><pre>Jag får en känsla, när debatten går vidare, av att de\r\nsocialdemokratiska debattörerna helt enkelt inte\r\nriktigt förstår vad frihet egentligen är, inte riktigt\r\nförstår vad som är själva idén med att låta många\r\nuniversitet ha olika associationsformer och därmed\r\nverka under olikartade villkor.</pre><pre>Poängen med friheten är för det första att man\r\nöppnar för konkurrens som skärper\r\nkvalitetskraven. Poängen är för det andra att man\r\nökar valfriheten för studenterna att välja den\r\nuniversitetsform som de tycker är bäst. Poängen är\r\nför det tredje att man därmed motverkar nya U 68\r\noch H 75, som någon riksdagsmajoritet någon gång\r\ni framtiden skulle kunna få för sig att introducera.\r\nDet var det jag menade med att de fria\r\nuniversiteten blir ett slags riktkara, eller om man så\r\nvill en motkara, mot tokigheter från en statlig\r\nhegemoni.</pre><pre>Vår ambition är alltså att nu gå vidare i diskussioner\r\nmed de högskolor och universitet som är\r\nintresserade av friheten och se under vilka former\r\nden skall kunna utövas. Vi tvingar ingen att vara\r\nmed, men jag har en känsla av att de som vill vara\r\nmed så småningom kommer att bli många, därför\r\natt friheten är engagerande och utmanande.</pre><pre>Anf. 20 BENGT SILFVERSTRAND (s):</pre><pre>Fru talman! På en punkt råder det en alldeles klar\r\nsamstämmighet och enighet. Vi är för en fortsatt\r\nprocess mot ökad frihet, den process som är på\r\ngång och i stora drag redan är genomförd när det\r\ngäller själva forskningen och utbildningen. Här har\r\nden ena företrädaren efter den andra från\r\nuniversitetsvärlden ställt sig upp och sagt att\r\nforskning och utbildning inte är beskurna. Det är\r\nstatsbidragssystemet och möjligheterna att friare få\r\ndisponera sina fastigheter som är problemet. Då\r\nhar vi sagt att det är rimligt och riktigt att\r\nuniversitet och högskolor får disponera sina\r\nfastigheter på ett annat sätt.</pre><pre>Den proposition som regeringen har lagt fram går\r\nprecis i motsatt riktning. En ledande företrädare\r\nför ett sydligt universitet har sagt att det t.o.m. var\r\nvärre än man trodde. Lyssnar inte\r\nutbildningsministern på företrädarna för\r\nuniversiteten? Lyssnar utbildningsministern inte på\r\nstudenterna vid det universitet som har blivit något\r\nav en plog -- som av någon anledning har fått\r\nmotorstopp -- nämligen universitetet i Umeå, som\r\nskulle gå i spetsen för detta? Rektorn där gick ut\r\noch trodde att han hade alla på sin sida, och sedan\r\nvisade verkligheten att både lärare, professorer och\r\nstudenter var emot detta. De var alltifrån tvivlande\r\ntill negativa.</pre><pre>Per Unckels partikollega Ulf Kristersson har\r\nkommenterat detta i Sydsvenska Dagbladet. Det är\r\nmycket intressant, och på den punkten önskar jag\r\nverkligen en precisering. Han har sagt, att om inte\r\nrektor Lars Beckman står fast vid sin uppfattning\r\nskall Per Unckel köra över både honom och\r\nstudenterna. Enligt Moderata ungdomsförbundets\r\nordförande representerar inte kårstyrelsen\r\nstudenterna i Umeå.</pre><pre>Då vill jag fråga: Tänker Per Unckel köra över den\r\nopinion som är negativ till stiftelser?</pre><pre>Jag vill också att Per Unckel svarar på följande\r\nfrågor:</pre><pre>Vad är det som gör stiftelseformen särskilt ägnad\r\natt frigöra det som är ofritt i dag? På vilket sätt\r\nhämmar nuvarande former för bedrivande av\r\nutbildning och forskning inom universitet och\r\nhögskola utvecklingen samt forskningens och\r\nutbildningens integritet? På vilket sätt kränker den\r\nformen möjligheterna att bli ännu friare än man är\r\ni dag?</pre><pre>Det är detta, Per Unckel, som debatten handlar\r\nom. Försök besvara dessa konkreta frågor! Vi har\r\ninte klavbundit oss för någon speciell\r\norganisationsform, utan vi står fria både i tanke och\r\nmöjligheter. Bevisa att det är genom denna\r\nstiftelseform som man når resultat!</pre><pre>Anf. 21 KRISTINA SVENSSON (s):</pre><pre>Fru talman! Jag noterar svaret och stryker under\r\nvad utbildningsministern har sagt. De studerande\r\nskall ha minst lika stort inflytande som i dag; det var\r\nPer Unckels ord. Det tycker jag låter\r\nhoppingivande, det erkänner jag gärna.</pre><pre>Vad gäller frihetsdebatten tycker jag att man skall\r\nställa den klassiska frågan: frihet för vem och till\r\nvad? Den frågan är relevant i sammanhanget. Jag\r\nkommer inte ifrån -- det säger jag av egen\r\nerfarenhet -- att stiftelseuniversitet kan hamna i\r\nekonomisk beroendeställning. Jag har just kommit\r\nhem från USA där jag föreläste vid ett\r\nstiftelseuniversitet. Eleverna där betalar 10 000\r\ndollar i årsavgift, dvs. ungefär 60 000 svenska\r\nkronor. Till detta belopp kommer alla övriga\r\nutgifter.</pre><pre>Lärarna, professorerna och docenterna har fått sina\r\nlöner sänkta därför att man är inne i en mycket\r\nbesvärlig ekonomisk situation. Det här är\r\nnaturligtvis inte vad vi vill ha i Sverige. Jag vill\r\nvarna för just den ekonomiska beroendesituation\r\nsom man kan hamna i. Uppdragsutbildning och\r\nuppdragsforskning kan komma att utgöra en\r\nalldeles för stor del av verksamheten på bekostnad\r\nav grundutbildning och grundforskning. Vi lär få\r\nanledning att återkomma till den här frågan vid\r\nflera tillfällen. Jag ser fram mot fler debatter i den.</pre><pre>Anf. 22 Utbildningsminister PER UNCKEL\r\n(m):</pre><pre>Fru talman! Eftersom övriga debattörer inte har\r\nmöjlighet att återkomma skall jag nöja mig med att\r\navsluta diskussionen med några klarlägganden.</pre><pre>Bengt Silfverstrand har uppenbarligen fastnat i ett\r\nmissförstånd när han talar om Umeå universitets\r\nsyn på stiftelsen. Det är visserligen sant att en\r\nkårstyrelse som representerar 9 % av studenterna\r\nvid Umeå universitet till en början sade nej, men\r\ndet är också sant att en enig universitetsstyrelse har\r\nbett om diskussioner med staten för att utröna\r\nförutsättningarna för att sätta Umeå universitet på\r\nstiftelse.</pre><pre>Vi ser fram mot konstruktiva diskussioner. Vid\r\nbetydande delar av Umeå universitet finns ett\r\nbetydande intresse och en entusiasm för\r\nstiftelseformen.</pre><pre>Vad är det då som gör stiftelseformen särskilt\r\nlämpad att säkerställa friheten? Även på den\r\npunkten föreligger ett missförstånd. Jag säger inte\r\natt stiftelsen är lika med friheten. Jag säger i stället\r\natt mångfalden och organisationsformerna\r\nsäkerställer friheten. Det handlar inte om varje\r\norganisationsform för sig. Det är därför som jag i\r\ndag säger att jag inte exakt vet hur stiftelseformen\r\nskall gestalta sig. Min strävan är att se till att det\r\nsvenska högskolesystemet innehåller många olika\r\nrelationer till staten för att i mångfalden säkerställa\r\natt vi inte råkar ut för det statsstyrda\r\nuniversitetsväsende som vi hade för bara några år\r\nsedan.</pre><pre>Låt mig till slut säga några ord till Kristina\r\nSvensson. Vad händer om universitetet eller\r\nhögskolan i fråga får ont om pengar? Om den\r\nsituationen inträffar beror den sannolikt på att\r\nstaten, vilket jag underströk i mitt\r\ninterpellationssvar, som har huvudansvaret för det\r\nsvenska universitets- och högskoleväsendet, illa har\r\nsett om sitt ansvar. Hamnar en enskild högskola\r\neller ett enskilt universitet i den typ av bekymmer\r\nsom Kristina Svensson ser framför sig, så skall\r\nsvaret i debaclet sannolikt sökas i denna kammare\r\noch inte någon annanstans.</pre><pre>Talmannen anmälde att Bengt Silfverstrand och\r\nKristina Svensson anhållit att till protokollet få\r\nantecknat att de inte ägde rätt till ytterligare inlägg.</pre><pre>Överläggningen var härmed avslutad.</pre><pre></pre><pre>3 § Svar på interpellation 1991/92:21 om\r\nvuxenutbildningen</pre><pre>Anf. 23 Statsrådet BEATRICE ASK (m):</pre><pre>Fru talman! Ingvar Johnsson har frågat mig dels\r\nom regeringens syn på behovet av livslångt lärande\r\noch kortutbildades behov av vuxenutbildning, dels\r\nom regeringen kommer att föreslå ökad eller\r\noförändrad nivå på anslagen inom\r\nvuxenutbildningsområdet och framlägga förslag till\r\nstudiesociala förbättringar för vuxna.</pre><pre>Återkommande utbildning är enligt regeringens\r\nuppfattning allt viktigare inom alla yrkesområden.\r\nKraven på t.ex. basfärdigheter i form av språklig\r\nkompetens och på nya kunskaper ökar. Därför är\r\ndet viktigt att erbjuda vuxna nya och\r\nåterkommande utbildningsmöjligheter. Det är\r\nviktigt för yrkeslivet och för den personliga\r\nutvecklingen.</pre><pre>När det gäller anslagsfrågor på kort sikt vill jag\r\npåminna om att regeringen i sina förslag till\r\ntilläggsbudget I har föreslagit riksdagen att, mot\r\nbakgrund av det sysselsättningsläge som nu råder,\r\nöka resurserna för komvux under vårterminen 1992\r\nmed ytterligare 50 milj.kr. Det motsvarar\r\nheltidsstudier för 5 000 vuxna eller halvtid för\r\ndubbelt så många.</pre><pre>Nivån på det finansiella stöd som staten bör ställa\r\ntill förfogande inom vuxenutbildningsområdet\r\nunder kommande år, prövas inom ramen för det\r\nbudgetarbete som pågår för närvarande.\r\nBeredningen av förslagen från finvuxutredningen\r\npågår också. Jag är naturligtvis inte beredd att\r\ninformera om eller ta någon debatt i dessa frågor\r\nmedan regeringens arbete med dem pågår.</pre><pre>I det här sammanhanget vill jag dock passa på att\r\ndeklarera att regeringens hållning -- generellt sett --\r\när, att vi i ett ekonomiskt trängt läge i första hand\r\nmåste satsa på ungdomsutbildningen. En\r\nförbättrad samordning mellan i första hand komvux\r\noch gymnasieskolan och ett förbättrat\r\nresursutnyttjande ser jag för närvarande som den\r\nbästa vägen att värna om utbildningsmöjligheterna\r\nför vuxna.</pre><pre>Anf. 24 INGVAR JOHNSSON (s):</pre><pre>Fru talman! Jag ber först att få tacka statsrådet för\r\nsvaret.</pre><pre>Anledningen till att jag har ställt mina frågor är att\r\ndet i dag bland många finns en stark oro för\r\nvuxenutbildningen. Det finns en stark oro för att\r\nmoderaternas politik på vuxenutbildningsområdet\r\nnu har blivit regeringens. Det finns också en oro för\r\natt de nyss beslutade reformerna skall förfuskas\r\ngenom ekonomiska nedskärningar.</pre><pre>Moderaterna har ett ansvar för att många\r\nkommuner inte prioriterar vuxenutbildningen. När\r\nmoderaterna i riksdagen år efter år har velat skära\r\nned anslagen då följer partiets kommunalpolitiker\r\nefter. Det blir en sorts moderat variant av att '' Följa\r\nJohn''. Senast har vi hört att man i Karlstads\r\nkommun talar om att skära ned komvux med 20--\r\n25 %.</pre><pre>Beatrice Ask kunde ha skingrat oron genom att\r\nförklara att det inte blir några nedskärningar på\r\nvuxenutbildningsområdet. Statsrådet kunde också\r\nha sagt ifrån och framhållit att kommunerna skall\r\nerbjuda vuxenutbildning på olika nivåer. Det är\r\nsynd att statsrådet inte tog den chansen. Det är\r\nockså synd att hon inte tog chansen att tala med lite\r\nmera glöd om många vuxnas lust och behov av att\r\nlära, deras drömmar om att gå vidare och utvecklas.</pre><pre>De vuxenstuderande offrar både fritid och ekonomi\r\nför att få den utbildning som de inte fick i sin\r\nungdom. Jag tycker att de hade förtjänat att få höra\r\nden ansvarige ministern säga att det de gör är en fin\r\noch nyttig insats. Inser inte statsrådet att\r\nvuxenstuderandes engagemang faktiskt är en\r\ntillgång för hela vårt samhälle och näringsliv? Nu\r\nfår de i stället genom svaret höra att regeringen i ett\r\nträngt ekonomiskt läge i första hand måste satsa på\r\nungdomsutbildningen.</pre><pre>Varför skall ni moderater alltid ställa vuxnas behov\r\nav utbildning mot ungdomsutbildningen? Varför\r\nställer inte Beatrice Ask behovet av\r\nvuxenutbildning mot de miljarder som regeringen\r\nnu vill ge till de rika? Bara skattesänkningarna för\r\nBeatrice Asks regeringskollegor skulle säkert räcka\r\ntill ett hundratal platser inom vuxenutbildningen.</pre><pre>Inser inte statsrådet vilken jämlikhets och\r\nfördelningspolitisk fråga det är att de över 800 000\r\nyrkesverksamma som har kortare utbildningar än 9\r\når får tillgång till vuxenutbildning? Statsrådet säger\r\nnu i svaret att återkommande\r\nutbildningsmöjligheter är viktigt för yrkeslivet och\r\nden personliga utvecklingen. Det är bra. Men om\r\ndetta inte bara skall bli en läpparnas bekännelse\r\nmåste regeringen satsa på vuxenutbildning och\r\nreformera vuxenstudiestöden. Det är bra att\r\narbetsmarknadspengar skall satsas på\r\nvuxenutbildningen under kommande vår. Däremot\r\nmåste jag tyvärr säga att svaret på frågan om nästa\r\nårs anslag inger onda aningar om att nedskärningar\r\nplaneras. Om man därtill lägger Bo Lundgrens\r\nuttalande om att man skall ta bort\r\nvuxenutbildningsavgiften under 1990-talet blir man\r\nän mer orolig.</pre><pre>För de kortutbildades behov är alla former av\r\nvuxenutbildning angeläget. Mina frågor gäller\r\ndärför stödet både till den kompetensgivande\r\nvuxenutbildningen, folkbildningen och\r\norganisationen central kursverksamhet. Den\r\nsocialdemokratiska regeringen har därför\r\nreformerat såväl den kompetensgivande\r\nvuxenutbildningen som folkbildningen. Man\r\ntillsatte dessutom en utredning med syfte att\r\nförbättra de studiesociala villkoren för vuxna. Det\r\nfinns nu rika möjligheter till vuxenutbildning. Det\r\ngäller därför att undanröja de ekonomiska hindren\r\nför deltagande. Resurser skall satsas på att nå de\r\nsom har störst behov av utbildning.\r\nFinvuxutredningen har lämnat förslag till\r\nförbättringar.</pre><pre>Under de senaste nio åren har jag ständigt hört\r\nborgerliga debattörer säga att statsrådet kan\r\nkommentera frågor som är föremål för beredning i\r\nregeringskansliet. Men jag inser ändå att Beatrice\r\nAsk inte kan redogöra för detaljer. Men visst kan\r\nBeatrice Ask om hon vill uttala sig för att hon vill\r\nmedverka till att skapa bättre ekonomiska villkor\r\nför de kortutbildade. Kan vi få ett tydligare svar i\r\nett kommande inlägg? Jag vill upprepa mina frågor.\r\nKommer det att bli förbättrade studiesociala villkor\r\nför de vuxenstuderande? Kommer det att bli\r\noförändrade eller ökade satsningar på\r\nvuxenutbildningsområdet i den kommande\r\nbudgetpropositionen?</pre><pre>Anf. 25 ULF MELIN (m):</pre><pre>Fru talman! Fru statsråd och herr och fru\r\nmeddebattörer! Jag vill gå in i den här debatten\r\ndärför att jag läste Ingvar Johnssons interpellation,\r\ndär jag tycker att han i sann anda svartmålar något\r\nnär han ger sin syn på den moderata politiken när\r\ndet gäller vuxenutbildning. Jag har haft ett visst\r\nansvar för den under mina tre år i riksdagen. Jag\r\nskulle även vilja kommentera och vidga debatten\r\nlitet grand när det gäller vuxenutbildningen.</pre><pre>På det här området har vi haft ett stort regelverk.\r\nNär jag kom som ny till riksdagen gällde en av mina\r\nförsta motioner och interpellationer just den\r\nkommunala vuxenutbildningen och de\r\nkortutbildades situation. Det regelverk som\r\nsocialdemokraterna på den tiden hade skapat\r\ngynnade inte de kortutbildade. Det fanns mängder\r\nav olika ramar och statsbidrag som gjorde att man\r\npå den lokala nivån inte kunde omfördela inom\r\nkommunerna. Därigenom drabbades de\r\ngrundvuxstuderande och de kortutbildade.</pre><pre>Vad har hänt sedan dess? Jo, vi moderater har drivit\r\npå i den här frågan under flera år. Vi vill\r\nåstadkomma en större flexibilitet. Det tog några år.\r\nFörst nu i våras när vi fattade beslut om\r\ngymnasiepropositionen ''Växa med kunskaper''\r\ninförde man även ett sektorsbidrag. Vi hade många\r\nsynpunkter på gymnasiepropositionen, men jag\r\ntycker att det är bra att det infördes ett\r\nsektorsbidrag. Man kan då få en större och bättre\r\nresursanvändning på den lokala nivån.</pre><pre>Efter att ha debatterat den här frågan många\r\ngånger med socialdemokraterna har jag fått\r\nintrycket av att man för att ha ett gott samvete hela\r\ntiden ser till att höja med någon miljon. Jag vill\r\npåstå att man på det här området -- jag talar då även\r\nom studieförbunden och folkhögskolorna -- hellre\r\nhar sett till kvantitet än kvalitet. Vi moderater har\r\nförvisso gjort besparingar när det gäller\r\nstudieförbunden och den kommunala\r\nvuxenutbildningen. Vi har emellertid även vågat\r\nanvisa hur man skall prioritera och vilka\r\navregleringan man kan göra för att kunna använda\r\npengarna bättre.</pre><pre>Jag vill påminna Ingvar Johnsson om behandlingen\r\ni våras av frågan om samverkan mellan komvux och\r\ngymnasieskolan och samordningen mellan\r\ngrundvuxutbildningen och grundskolan i etapp 1. I\r\ndetta sammanhang gjordes en besparing på 50\r\nmilj.kr. Vem drabbade det i så fall? Jag tycker\r\nemellertid att detta var ett riktigt beslut, eftersom\r\ndet kopplades till denna avreglering.</pre><pre>När vi i våras fattade beslut om folkhögskolan\r\ngjorde vi ett stort misstag såsom jag ser det. Man\r\nvågade inte prioritera de långa kurserna kontra de\r\nkorta kurserna. Det är viktigt att folkhögskolorna\r\nhar långa utbildningar. Det gynnar de\r\nkortutbildade. Man prioriterade i stället\r\nkortkurser, vilket jag tycker är mycket tråkigt. Jag\r\nhoppas att statsrådet ser över detta. Eftersom de\r\nfolkhögskolestuderande har möjlighet att i en\r\nsärskild kvotgrupp söka till högre utbildning,\r\ntycker jag att man skulle ha kvar högskoleprovet.\r\nMan vill ta bort det, vilket inte heller gynnar de\r\nkortutbildade. Ingvar Johnsson säger att man har\r\nsatsat mera pengar på vuxenutbildning. Det är en\r\nsanning med modifikation. När det gäller\r\nregelverket känner vi till de problem som SIS har\r\nhaft under många år. Det har gjorts en ökad\r\nsatsning beroende på att man har kommunaliserat\r\nlärarkåren. Det var i samband med detta anslagen\r\ntill komvux höjdes -- inte fick man flera timmar för\r\ndetta.</pre><pre>Jag anser att vuxenutbildningen skall bestå av två\r\ndelar. För det första har det allmänna ett ansvar.\r\nDet gäller för den kommunala vuxenutbildningen\r\noch folkhögskolan. Det gäller den allmänna\r\nkompetensnivån. För det andra måste man göra\r\nstora satsningar på yrkeslivet. Ingvar Johnsson har\r\nrätt i sin fråga om att det är viktigt att arbetslivet\r\nhänger med och att vi ser till att höja\r\nutbildningsnivån. Jag sitter själv med i den statliga\r\nkompetensutredningen. Vi har där konstaterat att\r\ndet finns stora brister. Man måste då se till att det\r\nfinns en grundutbildning, grundskola och\r\ngymnasieskola och att det satsas på högre\r\nutbildning. Det är tre hörnpelare som är oerhört\r\nviktiga i utbildningssamhället. De pengar som det\r\nallmänna satsar på vuxenutbildningen skall vara en\r\nkomplettering. Morötterna skall finnas inom den\r\nvuxenutbildning som sker som\r\nkompetensförsörjning i arbetslivet, både inom\r\nföretag och den offentliga förvaltningen. På detta\r\nområde finns oerhört mycket att göra. Via\r\nuppdragsutbildning kan man anlita kommunal\r\nvuxenutbildning, högskola och folkhögskola.</pre><pre>Avslutningsvis skulle jag vilja ställa ett par frågor\r\ntill statsrådet Ask. Min första fråga gäller Finvux.\r\nPer Unckel har tillsatt en snabbutredning när det\r\ngäller studiemedlen. Kommer man att lägga in\r\nfinvux i den översynen? 50 miljoner skall satsas på\r\n5 000 platser. Det tycker jag är mycket bra. Ser man\r\ndå till att man kan bedriva dessa studier på heltid\r\neller halvfart?</pre><pre>Anf. 26 a BERIT OSCARSSON (s):</pre><pre>Fru talman! Jag har begärt ordet därför att det\r\nförekommer en stor oro för hur den borgerliga\r\nregeringen kommer att agera i frågor som rör\r\nvuxenutbildning och folkbildning.</pre><pre>Vi vet att behovet av vuxenutbildning är mycket\r\nstort. I den föränderliga värld som vi lever i\r\nkommer behovet av kunskaper att bli ännu större.</pre><pre>Vi vet också att många vuxna saknar en\r\ngrundläggande utbildning. Av rättviseskäl är det\r\ndärför viktigt med en satsning på vuxenutbildning.\r\nVi vet också att den som har minst utbildning först\r\nblir utslagen ur arbetslivet vid en lågkonjunktur och\r\ndessutom har svårt att komma tillbaka till\r\narbetslivet.</pre><pre>När vi vet detta måste slutsatsen bli att det är viktigt\r\natt man ger folkbildningen och vuxenutbildningen\r\nett stöd.</pre><pre>Folkbildning och demokrati är nära förbundna med\r\nvarandra. Den breda medborgerliga bildningen,\r\nförmedlad och utvecklad i studiecirklar och på\r\nfolkhögskolor, är grunden för vår demokrati.</pre><pre>Vi vet att information och kunskap om samhället\r\noch demokratin i dag sprids mest visa massmedia,\r\nsom ger människor information om politiken\r\ngenom många gånger ytliga och glättiga bilder. Det\r\när därför viktigt att vi har lokala mötesplatser, där\r\nen fördjupning och balansering av diskussionen kan\r\nske. Detta är studiecirkelns naturliga och viktiga\r\nroll.</pre><pre>Det finns också tendenser till en elitistisk\r\ndemokratisyn. Med en sådan syn vänder sig\r\nopinionsbildningen till de redan välutbildade, som\r\nhar arbete och bostad och som är friska. De som har\r\nfått minst utbildning ställs utanför. De är inte\r\nintressanta -- de syns inte. Vi kallar detta ibland för\r\ntvåtredjedelsamhället. Vi vet också att i ett sådant\r\nsamhälle kan odemokratiska rörelser lätt vinna\r\nframgångar.</pre><pre>För ''det glömda Sverige'', som Bengt Westerberg\r\nibland brukar tala om, betyder folkbildningen\r\nmycket. Både studieförbund och folkhögskolor\r\nuträttar ett mycket fint jobb för de grupper som\r\nräknas in i det glömda Sverige. Vi vet att\r\nstudieförbunden har en bred verksamhet med\r\nhandikappade, långtidssjukskrivna, invandrare\r\nm.fl. grupper.</pre><pre>Vi kan alltså slå fast att det finns stora\r\nutbildningsklyftor, och vi måste se till att ge mest till\r\ndem som har fått minst. Det är folkbildningen som\r\nalltid har nått de kortutbildade på det bästa sättet.</pre><pre>Hur skall vi då tolka det interpellationssvar som\r\nIngvar Johnsson har fått? Är det så att regeringen\r\nsatsar på folkbildning och vuxenutbildning? Eller\r\när det så att man tänker dra ner på denna\r\nutbildning. Kommer man att ta vara på den\r\nflexibilitet och anpassningsbarhet som\r\nfolkbildningen har och som gör att den snabbt kan\r\nnå ut till varenda liten by? Vi behöver ett fortsatt\r\nstöd till uppsökande verksamhet.</pre><pre>Anf. 26 b TALMANNEN:</pre><pre>Enligt de regler som gäller för\r\ninterpellationsdebatter är taletiden nu slut.</pre><pre>Anf. 27 KRISTINA SVENSSON (s):</pre><pre>Fru talman! Det är nästan litet tragiskt att\r\nskolministern använder sin tid så dåligt. Reglerna\r\nför interpellationsdebatter ger ju statsrådet tio\r\nminuter för det första inlägget. Det hade varit\r\nmycket intressant att få höra skolministern utveckla\r\nsin syn på vuxenutbildningens roll i samhället. Nu\r\nfick vi inte veta så mycket om det, och det är vi nog\r\nmånga som beklagar.</pre><pre>Ulf Melins inlägg i denna debatt om\r\nvuxenutbildningens roll och om var moderaterna\r\nstår i denna fråga tyder på bristande självinsikt. Era\r\npartikamrater ute i landet arbetar intensivt för att\r\nminska landstingens budgetar för folkhögskolorna.\r\nEra partikamrater arbetar t.o.m. för att lägga ner\r\nfolkhögskolor ute i landet.</pre><pre>Vilka är det då som drabbas, om ni inte kommer att\r\nstödja vuxenutbildningen i stort i den utsträckning\r\nsom vi har gjort tidigare? Det är de svaga\r\ngrupperna i samhället. Det är, som Ingvar Johnsson\r\noch Berit Oscarsson sade, t.ex. kvinnor, de kvinnor\r\nsom hittills genom vuxenutbildningen haft\r\nmöjligheter att förbereda sitt inträde på\r\narbetsmarknaden. Det är kvinnor som har sin\r\nskolutbildning långt tillbaka i tiden. Dessa kvinnor\r\nbehöver just vuxenutbildningen för att skaffa sig\r\nden kompetens som behövs för att de skall kunna\r\ngå vidare i sin yrkesutbildning.</pre><pre>Det drabbar även dem som bor i glesbygden. De\r\nhar folkhögskolor och komvux som enda möjlighet\r\natt vidareförkovra sig för att sedan kunna gå vidare\r\ni högskolestudier.</pre><pre>Självfallet drabbas också den stora gruppen\r\nhandikappade, som genom särskilda kurser,\r\nframför allt inom folkhögskolorna, har möjlighet\r\natt få en utbildning som är integrerad med icke\r\nhandikappades.</pre><pre>En grupp som inte har nämnts i debatten men som\r\njag anser vara mycket viktig är de ungdomar som av\r\nolika anledningar slagits ut ur grundskolan. Dessa\r\nungdomar har genom våra satsningar på\r\nvuxenutbildning, på komvux och folkhögskolor,\r\nmöjlighet att komma igen. Jag har sett många\r\nexempel på ungdomar som framför allt genom\r\nfolkhögskolestudier har lyckats komma igen och\r\nskaffa sig en yrkesutbildning och därmed kunnat\r\nanpassa sig i samhället.</pre><pre>Det är dessa grupper som kommer att drabbas om\r\ndet blir nedskärningar. Det är kvinnor, det är\r\nmänniskor i glesbygd, handikappade och sådana\r\nsom inte har platsat riktigt i grundskolan.</pre><pre>Skolministern nämnde i sitt svar ingenting om\r\nvuxenstudiestödet. Man kan inte diskutera frågan\r\nom vuxenutbildning utan att samtidigt diskutera\r\nden studiesociala situationen. En fråga om detta\r\nfanns med i Ingvar Johnssons interpellation.\r\nStudiestödet är av avgörande betydelse, och jag vill\r\ngärna ha ett klarläggande av skolministern om var\r\nni står i denna fråga.</pre><pre></pre><pre>Anf. 28 Statsrådet BEATRICE ASK (m):</pre><pre>Fru talman! Hade jag vetat att Ingvar Johnsson\r\nskulle ha blivit mer nöjd om jag hade använt tio\r\nminuter till att brodera ut texten om varför\r\nvuxenutbildning är viktig, skulle jag naturligtvis ha\r\ngjort det. Jag utgick faktiskt från att det var\r\nnågonting ganska självklart. Med min kommunala\r\nerfarenhet -- vi har ganska mycket vuxenutbildning\r\ni Stockholm -- känner jag mycket väl till behoven\r\noch de möjligheter vuxenutbildningen ger\r\nmänniskor som av olika skäl inte har fått den\r\nutbildning som de visar sig behöva. Jag tyckte\r\nemellertid inte att det var meningsfullt att använda\r\ntiden till att tala om detta.</pre><pre>Problemet med att svara på frågan om anslagen till\r\nvuxenutbildningen kommer att bli oförändrade\r\neller öka är, som jag sade, att budgetarbetet nu\r\npågår och att jag inte vill föregripa det arbetet\r\ngenom att i riksdagen nu ge klara besked. Det var\r\nfaktiskt ett svar på den frågan.</pre><pre>Detta gäller även den tredje frågan om det\r\nstudiesociala stödet. Även den frågan omfattas\r\ngivetvis av budgetarbetet.</pre><pre>Det kan naturligtvis inte vara främmande för\r\nriksdagsledamöterna att vi har en mycket besvärlig\r\nekonomisk situation. Jag redovisade också ärligt i\r\nsvaret att i ett trängt ekonomiskt läge är det min\r\nuppfattning att ungdomsutbildningen skall\r\nprioriteras. Prioritering innebär inte att man\r\nstruntar i det som man inte prioriterar, men det\r\ninnebär i detta fall att tyngdpunkten läggs på\r\nungdomsutbildningen. Skälet till det är att många\r\nav dem som i dag söker sig till Komvux gör det på\r\ngrund av att grundskolan har misslyckats. Jag kan\r\nhålla med om att folkbildningsarbetet på många\r\nsätt är en viktig del av vårt demokratiska samhälle\r\noch skapar förutsättningar för en vital demokrati\r\ndär många kan delta i debatten. Men den yttersta\r\ngrunden måste ändå vara den nioåriga grundskola\r\nvi har. Jag accepterar inte att vi inte ens kan sätta\r\nbetyg på 5 % av dem som lämnar den skolan.</pre><pre>Vi i regeringen vill prioritera\r\nungdomsutbildningen. Men det betyder inte att vi\r\nskall strunta i vuxenutbildningen.</pre><pre>Jag har fått fler frågor. Jag delar Ulf Melins\r\nuppfattning om behovet av att satsa på kvalitativa\r\nutbildningar. Jag tror att det är viktigt att inte låta\r\nundervisningen inom folkhögskolan eller komvux\r\npräglas av något slags snuttifiering. Det har skett en\r\nmodernisering inom komvux där mycket av detta\r\nhar försvunnit.</pre><pre>Det är riktigt att det sker besparingar i\r\nkommunerna. Men det finns en väldig vilja i den\r\npolitiska debatten från socialdemokraternas sida\r\natt hitta på saker. Jag har fått många frågor om vad\r\nsocialdemokraterna gör i Linköping. Där skall\r\nenligt uppgift den kommunala vuxenutbildningen\r\nläggas ned. Först och främst är det inte möjligt.\r\nNågon har här i dag sagt att jag har inte nämnt att\r\ndet måste finnas kommunal vuxenutbildning enligt\r\nde regler som gäller.</pre><pre>Det som har hänt i Linköping är att en enskild\r\ntjänsteman när chefen var bortrest hade kommit\r\nmed detta förslag. Det var ingen i förvaltningen\r\neller någon politiker som var intresserad av att\r\nhantera ett nedläggningsförslag. Det är\r\nfrämmande. Trots det kommer detta fram i debatt\r\nefter debatt. Det är viktigt att vi alla inser att\r\nregeringen inte kommer att engagera sig åt den\r\ntypen av aktivitet.</pre><pre>Ulf Melin nämnde finvuxutredningen. Ja, den finns\r\nmed i det utredningsarbete som Per Unckel har satt\r\ni gång när det gäller de studiefinansiella frågorna.\r\nDärför är det svårt att säga exakt hur slutresultatet\r\nkommer att se ut.</pre><pre>Vi skall vara på det klara med att\r\nvuxenutbildningen som helhet står inför ganska\r\nmånga förändringar. Det finns ett spektrum av\r\nutbildningar. Det förvånar mig att ingen har tagit\r\nupp den fråga som jag finner vara ett bekymmer.\r\nDen personalutbildning som bedrivs i näringslivet\r\noch som är oerhört väsentlig -- här måste\r\nnäringslivet göra mer -- riktas ensidigt till män.\r\nKvinnorna får gå till den kommunala\r\nvuxenutbildningen. Jag tycker att det är ett\r\nallvarligt bekymmer. Arbetsmarknaden måste ta\r\nett större ansvar för sin personal än vad man hittills\r\nhar gjort. Det gäller oavsett vilket kön\r\narbetstagarna har.</pre><pre>Jag är inte säker än på att vi har hittat rätt\r\narbetsfördelning mellan olika\r\nutbildningsanordnare. Det finns en hel del\r\nfrågeställningar i alla fall. Jag tycker t.ex. att man\r\nkan diskutera studieförbundens möjligheter att ge\r\nkompetensgivande utbildning -- ävenså\r\nfolkhögskolorna.</pre><pre>Riksdagen har nyligen fattat ett beslut rörande\r\nfolkbildningen. I det beslutet finns det delar där\r\nmoderaterna hade avvikande uppfattningar. Jag\r\ndelar dessa uppfattningar. Det står också i beslutet\r\nsom riksdagen har fattat att en utvärdering skall ske\r\nvart tredje år. Jag skall huvudsakligen arbeta för att\r\nse till att vi i god tid lägger upp en bra utvärdering.\r\nDet vore dumt att omedelbart rumstera om i ett\r\nfattat beslut, som ändå är radikalt och verkligen\r\ninte är dåligt i alla delar. Det är med utgångspunkt\r\ni en utvärdering och eventuella synpunkter som vi\r\nsedan kan fatta ett gott beslut. Det får hellre ta litet\r\ntid. Jag tycker att man skall ge sig litet tid att\r\nbegrunda nyheterna i verksamheten.</pre><pre>Anf. 29 TALMANNEN:</pre><pre>Innan jag ger Berit Oscarsson ordet för anförande\r\nvill jag oförbehållsamt be Berit Oscarsson om\r\nursäkt. Jag har fått uppgift om att Berit Oscarsson\r\ntalade fyra minuter trots att den medgivna tiden var\r\nsex minuter. Det måste ha berott på att jag tryckte\r\npå treminutersknappen i stället för\r\nsexminutersknappen. Som en kompensation får\r\nBerit Oscarsson nu sex minuter till sitt förfogande i\r\nstället för de tre minuter som reglerna annars\r\ninnebär.</pre><pre>Anf. 30 BERIT OSCARSSON (s):</pre><pre>Fru talman! Jag tackar för detta. Jag kände att sex\r\nminuter inte kunde gå så fort. Men när man har\r\nmycket att säga om sådana saker som man är\r\nengagerad i springer tiden lätt i väg.</pre><pre>Jag hade ytterligare några frågor som jag ville ta\r\nupp i mitt första inlägg men som jag nu får tillfälle\r\natt ta upp.</pre><pre>En fråga handlar om att nå de grupper som har fått\r\nminst utbildning. Vi vet att folkbildningen har\r\nbetytt mycket för dem. Alla undersökningar visar\r\natt om man går med i en studiecirkel väcks ett\r\nintresse för att studera vidare. Att komma med i en\r\nstudiecirkel är därför första steget in i en\r\nutbildningssituation.</pre><pre>Vi vet att många människor behöver denna ökade\r\nbaskunskap. I framtiden är det ännu fler som\r\nkommer att behöva ökad kunskap på många\r\nområden. Vi har t.ex. behovet av språkkunskaper.\r\nJag tror inte att en utbildningsanordnare kan klara\r\ndet stora behov som finns för att människor skall\r\nkunna lära sig ett språk när gränserna öppnas.\r\nDärför måste studieförbunden få en chans med den\r\npedagogik som finns där och som många gånger\r\npassar dem som inte har gått i skolan på länge. Det\r\när viktigt att dessa människor i grupper får samtala\r\noch lära sig saker som är viktiga för dem. Det gäller\r\ni deras yrkesliv men också för att ge dem\r\nsjälvförtroende.</pre><pre>Jag tror att detta är viktigt för samhället som\r\nhelhet, men också för den svenska industrin, att\r\nden breda baskunskapen finns. Det finns många\r\nexempel på att studieförbunden här har gjort ett\r\nviktigt arbete. Det är också viktigt för människorna\r\natt få tillfälle att stärka sitt självförtroende. Det\r\ninnebär också ett rikare liv som helhet.</pre><pre>Jag tror också att det är viktigt att folkbildningen\r\nfår resurser för att kunna delta i den aktuella\r\nsamhällsdebatten. Det är den\r\nutbildningsanordnare som har resurser som snabbt\r\nkan hänga med i de vindar som blåser. Låt mig ta\r\nsom exempel invandrarfientligheten. Från\r\nstudieförbundet ABFs sida har initiativ tagits till att\r\nhela folkrörelse -- Sverige skall vara aktivt för att\r\nmotverka de vindar som blåser när det gäller\r\ninvandrarfientlighet. Jag vill framhålla de\r\nmöjligheter som folkbildningen har när det gäller\r\natt ge kunskap om Europa och om EG. Vi vet att\r\nväljarna snart skall ta ställning inför den\r\nfolkomröstning som stundar. Här är\r\nstudieförbunden oslagbara -- i små grupper ges\r\nytterligare kunskap så att man sedan kan ta\r\nställning i frågan.</pre><pre>Beatrice Ask tog upp frågan om det beslut som\r\nfattades i våras. Vi var eniga i riksdagen om det\r\nbeslutet och ansåg att det var viktigt. Jag blev glad\r\növer vad Beatrice Ask sade om beslutet. Jag\r\nförutsätter att Beatrice Ask står bakom de treårs-\r\nbudgetar som nu gäller. Det är viktigt att både\r\nfolkhögskolor och studieförbund har tid till\r\nplanering. Det är den långsiktiga planeringen som\r\ngör att det finns tid att utveckla den verksamhet\r\nsom finns, dvs. att öka kvaliteten och arbeta mer\r\nför att nå dem som behöver utbildningen mest. Jag\r\nser fram emot att vi får behålla de medel som\r\nredovisades i det riksdagsbeslutet.</pre><pre>Hur ser Beatrice Ask på folkbildningen? Ingvar\r\nJohnsson ställde tidigare en fråga om\r\nåterkommande utbildning och ett livslångt lärande.\r\nHar folkbildningen en uppgift på 1990-talet, som\r\nBeatrice Ask antydde?</pre><pre>Anf. 31 INGVAR JOHNSSON (s):</pre><pre>Herr talman! Först måste jag säga att jag häpnade\r\nnär jag lyssnade till Ulf Melin. Han försöker säga\r\natt det är moderaterna som har stått för att satsa på\r\nde kortutbildade. Jag har i nio år debatterat med\r\nherrar Hökmark, Unckel, Hagård, Allmér och\r\nMelin, och alla har de talat för stora nedskärningar.\r\nJag skulle uppskatta det till sammanlagt 5 miljarder\r\nkronor i nedskärningar på\r\nvuxenutbildningsområdet under dessa år. När vi\r\nhade regler som innebar att vi styrde mer i detalj,\r\nvar det ständigt nedskärningar på områden inom\r\nstudieförbundens verksamhet, som skulle rikta sig\r\nmot de kortutbildade. Det var också verksamheter\r\nsom var mycket viktiga för glesbygden.</pre><pre>Det inlägg som Ulf Melin gör är häpnadsväckande.\r\nSå sent som i juni månad tyckte han att vi skulle\r\nskära ned på satsningarna på komvux just detta år.\r\nJag skulle därför vilja säga till statsrådet: Visa nu\r\nlitet friska ideér och självständighet och ta avstånd\r\nfrån alla de här gubbarna i partiet!</pre><pre>Det är märkligt att vi i debatter med moderater\r\nalltid blir överens om att grundskolan,\r\ngymnasieskolan och högskolan är viktiga för vår\r\nutveckling. Men när vi börjar tala om\r\nvuxenutbildningen, talar ni alltid med litet mindre\r\nbokstäver. Ni talar mer om att detta är möjliga\r\nbesparingsprojekt.</pre><pre>När vi talar om kortutbildades behov av utbildning\r\nskall vi uppmärksamma de stora\r\nfolkbildningsinsatser som studieförbunden har\r\ngjort, men också de stora folkbildningsinsatser som\r\nutförs av svensk fackföreningsrörelse i form av\r\nstudiecirklar och centrala kurser.\r\nFackföreningsrörelsen har genom åren tagit på sig\r\nkostnader för kortutbildades utbildning i svenska,\r\nmatematik, engelska, företagsekonomi,\r\nsamhällskunskap m.m. Det är sådant som de flesta\r\nmed längre utbildning har fått på skattebetalarnas\r\nbekostnad i ungdomsutbildningen.</pre><pre>Jag skulle också än en gång vilja betona att de\r\nstudiesociala villkoren måste förbättras för alla\r\nformer av vuxenutbildning. Det måste också finnas\r\nresurser för rekrytering. Särskilt viktigt med\r\nreformen ''Växa för kunskap'', som vi genomförde\r\ni våras, var att alla med mindre än nio års utbildning\r\nfick rätt till grundläggande vuxenutbildning. Om\r\nden reformen nu inte skall förfuskas, måste\r\ndeltagande i sådan utbildning kunna ske utan\r\nekonomiska uppoffringar.</pre><pre>Jag vädjar än en gång till statsrådet att uttala sig i\r\nstarkare positiva ordalag om satsningar på\r\nstudiesociala åtgärder för vuxna.</pre><pre>Anf. 32 ULF MELIN (m):</pre><pre>Herr talman! Ingvar Johnsson häpnar över mitt\r\nanförande och mina påståenden. Jag skall nöja mig\r\nmed att säga att jag blev förvånad över Ingvar\r\nJohnssons påstående. Han säger att vi föreslog\r\nkraftiga nedskärningar på den kommunala\r\nvuxenutbildningen i samband med att vi fattade\r\nbeslut om sektorsbidraget i våras. Det är rent\r\nnonsens. Sakläget var att ni föreslog att man skulle\r\ngöra en besparing på 50 milj.kr., som jag sade i mitt\r\ninledningsanförande. Vi föreslog 100 milj.kr. i\r\nbesparingar, på en budget som omfattade över 1,6\r\nmiljarder kronor. Då pratar Ingvar Johnsson om\r\nkraftiga nedskärningar. Jag tycker trots allt att man\r\nskall väga orden något, så att vi får en saklig debatt.</pre><pre>Jag vill också understryka en annan sak som är\r\nganska viktig. Så länge jag har suttit i riksdagen och\r\nsysslat med vuxenutbildning har vi hårt drivit att\r\nman inom den kommunala vuxenutbildningen skall\r\nprioritera grundutbildningen. Det har vi haft med i\r\nvarenda motion som jag har varit med och skrivit.\r\nVi har haft ett antal debatter. Ingvar Johnsson\r\nborde faktiskt ha sett detta åtminstone någon gång,\r\nnär han har läst våra motioner, och också komma\r\nihåg det. Vi har varit helt överens om det. Vi har\r\nockså varit överens om frivilligheten när det gäller\r\nkommunal vuxenutbildning på gymnasienivå.</pre><pre>Kristina Svensson säger att jag har bristande\r\nsjälvinsikt. Men vilken regering är det som har sett\r\ntill att vi har fått det budgetläge som landsting och\r\nkommuner nu har? Det är väl ändå inte en\r\nborgerlig regering. Det är en socialdemokratisk\r\nregering som har sett till att man har urholkat\r\nekonomin.</pre><pre>Det är min uppfattning, och mitt partis, att\r\nlandstinget inte skall syssla med utbildningen på\r\nfolkhögskolor. Det har vi drivit under många år.\r\nDärmed är det inte sagt att den utbildningen skall\r\nläggas ned. Vi tycker att den skall överlåtas till\r\nandra huvudmän.</pre><pre>Det är viktigt att man kan bedriva kommunal\r\nvuxenutbildning på gymnasienivå i de mindre\r\nsamhällena. Det är därför vi har drivit kravet på en\r\nsamverkan mellan gymnasieskola och kommunal\r\nvuxenutbildning. Det är nödvändigt, framför allt på\r\nde mindre orterna. Däremot tycker jag inte att det\r\nskall vara ett självändamål.</pre><pre>Slutligen vill jag ta upp en annan sak. Svensk skola\r\nlider egentligen inte brist på pengar. Jag var i mitt\r\ninledningsanförande inne på\r\nkompetensutredningen. Vi kan konstatera att det\r\nfinns en mängd olika statliga myndigheter på\r\ncentral och regional nivå som sysslar med\r\nkompetensutveckling i arbetslivet. Men problemet\r\när att den ena handen inte vet vad den andra gör.\r\nFör att kunna utnyttja pengarna mycket effektivare\r\nän vad vi gör i dag skulle jag vilja skicka med\r\nBeatrice Ask ett förslag att man skall göra en\r\növersyn av de regionala myndigheterna när det\r\ngäller kompetensutvecklande utbildning.</pre><pre>Anf. 33 Statsrådet BEATRICE ASK (m):</pre><pre>Herr talman! Berit Oscarsson pratar varmt för\r\nstudiecirklarna och studieförbundens verksamhet.\r\nJag kan hålla med om det hon säger, efter att ha\r\nverkat ganska mycket i folkbildningsarbete inom\r\ndet området. Det är också viktigt att folkbildningen\r\nkan ge oss möjlighet att sprida kunskap i s.k.\r\nsnabba frågor. Studieförbunden är ju i färd med att\r\ndiskutera vad man skall göra bl.a. när det gäller\r\nEG-frågan.</pre><pre>Jag nämnde de beslut som har fattats tidigare och\r\natt jag tycker att man skall utvärdera i enlighet med\r\nvad som har sagts, möjligen att det skall ske något\r\ntidigare. Jag tycker att grunderna för de beslut som\r\nhar fattats skall hålla. För att vara ärlig -- jag har\r\nförsökt vara konkret och ärlig -- vill jag säga att\r\nskillnaden mellan mig och socialdemokraterna är\r\natt jag vet att vi inte har oändliga budgetar. Jag vet\r\natt vi hamnar i ett trängt ekonomiskt läge. Därför\r\nförsöker jag tala om att vi prioriterar\r\nungdomsutbildningen. Jag har försökt att på ett\r\nnyanserat sätt beskriva hur jag ser på det. Det är väl\r\ndärför jag pratar med litet mindre bokstäver när det\r\ngäller komvux. Varför skall man stå och lova i\r\nriksdagens talarstol, om man inte vet att man kan\r\nfullfölja allt det som man eventuellt skapar\r\nförhoppningar kring?</pre><pre>När vi byggde upp den kommunala\r\nvuxenutbildningen och annan typ av\r\nvuxenutbildning, trodde många att det skulle vara\r\nett tidsbegränsat projekt. Vi hade då byggt ut vår\r\ngrundskola, och vi hade byggt upp en\r\nfortsättningsutbildning, när vi insåg att många\r\nvuxna saknade utbildning. Nu visar erfarenheten\r\natt vi på grund av brister i ungdomsutbildningen får\r\nen hel del människor som inte har fått den\r\nutbildning de i grunden behöver. Vi har en ganska\r\nomfattande invandring och en rörlighet som gör att\r\ndet finns människor som i sitt vuxna liv behöver få\r\nen grundläggande utbildning. Det gör att\r\nvuxenutbildningen måste ta sig delvis nya former\r\noch få en ny roll. Jag är mycket väl medveten om\r\nbehovet av det. Det är väsentligt att återkommande\r\nförnya kunskaperna hos alla medborgare, om vi\r\nskall klara av konkurrensen med omvärlden. Det är\r\nmin syn på vuxenutbildningen.</pre><pre>Det finns ett spektrum av olika\r\nutbildningsanordnare. Det är litet rörigt, minst\r\nsagt. Man har inte riktigt definierat vem som gör\r\nvad. Det vore inte något bekymmer om vi hade hur\r\nmycket pengar som helst. Men det är ett bekymmer\r\nnär vi tvingas att prioritera. Det är det jag tror att vi\r\nmåste göra framöver. Vi bör samordna kommunal\r\nvuxenutbildning mer med gymansieskolan. Jag har\r\nsett praktiska exempel på att det kan ge mycket\r\ngoda kvalitativa fördelar samtidigt som man\r\neffektiviserar resursanvändningen, och det anser\r\njag är bra.</pre><pre>Folkhögskolor är något som jag personligen tror\r\nväldigt mycket på. Men det förutsätter att vi inte\r\ntillåter att folkhögskolorna snuttifierar sin\r\nutbildning. Folkhögskolorna var i varje fall under\r\nen tid den enda fria skolformen i Sverige, och de\r\nhar visat sig vara fenomenala på att ta sig an\r\nmänniskor som ingen annan riktigt har velat arbeta\r\nmed och ge en undervisning av mycket hög kvalitet\r\nför den gruppen. Jag tror vi bör vara mycket rädda\r\nom folkhögskolornas frihet, och av just det skälet\r\nbör vi värna den verksamheten. Men det innebär\r\nsamtidigt att vi bör se till att vi inte styr med bidrag\r\noch annat så att det finns en risk för snabba klipp\r\neller snuttifiering. Då förlorar man i den kvalitet\r\nsom är alldeles nödvändig.</pre><pre>Herr talman! Jag är övertygad om att vi många\r\ngånger kommer att få återkomma till dessa ämnen.\r\nEftersom jag har en ärlig morgon vill jag säga att\r\njag kanske hade kunnat tala litet mer mångordigt\r\nom också jag hade 7--10 års erfarenhet av att\r\ndiskutera vuxenutbildningsfrågor i riksdagen. Jag\r\nlovar att det kommer att bli längre anföranden med\r\ntiden. Min ambition är att ge er tydliga svar på\r\nfrågorna, men håller man på med ett budgetarbete\r\nkan det inte bli riktigt så raka svar som man kanske\r\nskulle önska.</pre><pre>Anf. 34 INGVAR JOHNSSON (s):</pre><pre>Herr talman! Jag önskar i första hand inte längre\r\nanföranden från statsrådet utan bättre materiellt\r\ninnehåll för de vuxenstuderandes del.</pre><pre>Ulf Melin säger att moderaterna har ställt upp för\r\ndem som har kort utbildning. Jag vill uppmana\r\nhonom att läsa de egna reservationerna som\r\nlämnats under nio år här i riksdagen, så får han se\r\nom det går att komma fram till det resultatet. Det\r\när ett vinglande hit och dit, och slutresultatet blir att\r\ndet är de som har bäst utbildning som moderaterna\r\ni första hand ömmar för.</pre><pre>Jag tror att vi alla egentligen är överens om att den\r\ntid är förbi då man i ungdomen skaffade sig en\r\nutbildning som räckte hela livet. Jag tror också att\r\nalla i samhället är överens om att möjligheten till\r\nvuxenutbildning är viktig både för individen och för\r\nsamhället. Mycket ofta motiverar man nedskurna\r\nanslag till vuxenutbildningen med att det är fråga\r\nom utbildning som kan ges i form av\r\npersonalutbildning inom företag. Jag tillhör dem\r\nsom anser att en stor del av det ökade behovet av\r\nkunskaper kommer att tillgodoses på så sätt. Men\r\njag tycker ändå att det finns några utomordentligt\r\nstarka skäl till att vi behöver väl utbyggd\r\nsamhällsunderstödd vuxenutbildning av olika slag.\r\nDet viktigaste skälet är alla individers rätt och\r\nmöjlighet till utbildning. För att klara detta\r\nbehöver vi en vuxenutbildning som är fri och står\r\nöppen för alla och som framför allt bygger på den\r\nenskildes vilja att delta.</pre><pre>Personalutbildning däremot handlar till stor del om\r\narbetsplatsens behov och därmed arbetsgivarens\r\nönskemål och prioriteringar. Hitintills har\r\npersonalutbildning tyvärr erbjudits mer till dem\r\nsom har lång utbildning och mindre till dem som\r\nhar kort utbildning.</pre><pre>Jag vill litet mer personligt tillägga något om\r\nmoderaterna och deras syn på vuxenutbildning. Jag\r\ntillhör dem som bara gått sju år i folkskola. När jag\r\nunder ett tidigare år hade en debatt här med\r\nherrarna gick jag igenom alla de kurser jag gått\r\ngenom Metallindustriarbetareförbundet, ABF och\r\nandra organisationer efter att ha slutat sjuårig\r\nfolkskola. Jag kunde då konstatera att varje kurs i\r\nsvenska, matematik, engelska, företagsekonomi\r\noch samhällskunskap som jag har genomgått har\r\nmoderaterna antingen helt velat ta bort anslagen till\r\neller också genomföra kraftiga nedskärningar för.\r\nJag anser att detta i sig beskriver litet grand vad\r\ndebatten mellan socialdemokraterna och\r\nmoderaterna handlar om när det gäller\r\nvuxenutbildningen.</pre><pre>Anf. 35 KRISTINA SVENSSON (s):</pre><pre>Herr talman! Det är intressant att lägga märke till\r\natt alla de honnörsord som användes av\r\nmoderaterna i den föregående debatten, som\r\nhandlade om privatisering av högskolorna, finns i\r\nvuxenutbildningens verklighet: mångfald,\r\npluralism, olika huvudmän osv. Men här går ni på\r\nen helt annan linje. Här talar Beatrice Ask om att\r\nman måste göra någonting för att samordna det\r\nhela. Det finns för många huvudmän och för många\r\nolika organisationsformer.</pre><pre>Jag studsade till litet grand inför något statsrådet\r\nsade, nämligen att vuxenutbildningen i sin helhet\r\nstår inför förändringar. Jag undrar vad det innebär.\r\nSedan talade Beatrice Ask om att antalet kvinnor i\r\npersonalutbildning är lågt och menade att man\r\nmåste medverka till att en större andel kvinnor\r\ndeltar i den formen av vuxenutbildning. Det är\r\nnaturligtvis helt riktigt. Men jag vill påminna om att\r\nkvinnorna utgör en stor andel av eleverna i den\r\ntraditionella formen av vuxenutbildning i komvux\r\noch folkhögskolor. Det är just för kvinnorna det är\r\nså viktigt att vuxenutbildningen prioriteras. Av\r\ninläggen här i dag har jag förstått att det tänker inte\r\nmoderaterna göra. Jag vill ställa samma fråga som\r\ntidigare har ställts: Vad kommer att hända med\r\nvuxenstudiestödet?</pre><pre>Anf. 36 ULF MELIN (m):</pre><pre>Herr talman! Både Ingvar Johnsson och Kristina\r\nSvensson talar om de svaga grupperna, kvinnor,\r\nhandikappade osv. Det är sådana argument som\r\nman ibland brukar ta till. Innan jag gick upp i\r\ndebatten här i dag roade jag mig med att titta litet\r\ngrand på hur förnyelsefonderna använts. Man har\r\ngjort en utvärdering av detta. De skulle framför allt\r\nanvändas i arbetslivet, och åtgärderna skulle rikta\r\nsig just till de kortutbildade, de handikappade och\r\nkvinnorna. Facket var också med i det\r\nsammanhanget, och det skall tydligen lösa allt\r\nenligt Ingvar Johnsson.</pre><pre>Vid utvärderingen av hur förnyelsefonderna\r\nanvänts visade det sig att medlen tyvärr inte alltid\r\ngick till utbildning utan med fackets medverkan till\r\nandra investeringar i företagen, men det kan vi\r\nlämna därhän. Det visade sig att pengarna inte\r\nriktades till de kortutbildade, kvinnorna och de\r\nhandikappade. Om ni inte tror mig skall jag visa er\r\ndenna utvärdering.</pre><pre>En annan sak som också förvånar mig är att man\r\ntalar om att komvux skall ta hand om dem som blir\r\nutslagna. Det är i och för sig alldeles riktigt. Men vi\r\nförde i våras en diskussion om folkhögskolornas\r\nroll där vi moderater sade att de är ett komplement,\r\nprecis som Beatrice Ask nämnde här, som kan\r\nfungera utmärkt för vissa grupper. Vi ville att de\r\nockså skulle kunna ta in elever som var 16 år. Vilka\r\nsade nej till detta? Socialdemokraterna\r\nnaturligtvis. Där skulle de gamla reglerna med en\r\ngräns på 18 år gälla.</pre><pre>Sedan till detta om samverkan och att vi vill ha en\r\nhelhet. Jag tog upp frågan om samverkan när det\r\ngäller kompetensutveckling. Arbetslivsfonden,\r\narbetsmarknadsinstitutet, länsstyrelserna -- jag\r\nskulle kunna räkna upp ytterligare några -- har i\r\nsina instruktioner som en del av sin uppgift att\r\nsyssla med kompetensutveckling i arbetslivet. Men\r\ndetta arbete samordnas inte. Jag vill påstå att det\r\nhär finns ett antal miljarder som skvalpar runt, och\r\njag anser att man bör göra en översyn av detta och\r\nkanske också se till hur dessa pengar skall kunna\r\nanvändas rätt. Vi är nog ganska överens om att 90-\r\ntalet blir ekonomiskt kärvt för vårt land. Då gäller\r\ndet att vi utnyttjar de offentliga medlen på ett\r\nbättre sätt.</pre><pre>Kompetensutvecklingen i arbetslivet är en av de\r\nviktigaste frågorna när det gäller om Sverige\r\nframöver skall klara sig som en välfärdsnation och\r\nsom en industrination. Då är det nödvändigt att vi\r\nhar rätt morötter, så att man satsar på\r\nkompetensutvecklingen i arbetslivet. Det är klart\r\natt vi har ett ansvar, att branscherna har ett ansvar\r\noch att arbetsgivare och arbetstagare har ett ansvar,\r\nmen detta är en oerhört viktig fråga. Vi lär\r\nåterkomma till den framöver för att lösa dessa\r\nfrågor.</pre><pre>Anf. 37 BERIT OSCARSSON (s):</pre><pre>Herr talman! Låt mig börja med att ta upp\r\nförnyelsefonderna. De fackliga organisationerna\r\nhar verkligen kämpat för att man skulle få starta\r\nutbildning just för dem som fått en kort utbildning\r\ntidigare. Men man har inte fått med sig andra\r\norganisationer eller företag för att komma i gång\r\nmed en basutbildning. Det finns kanske inte någon\r\nannan som har kämpat så hårt för att komma åt de\r\npengar som fanns i förnyelsefonderna och för att de\r\nskulle användas till dem som hade en kort\r\nutbildning.</pre><pre>När det gäller de stora pengar som läggs på\r\npersonalutbildning i dag går ju de till dem som\r\nredan har en hög utbildning. Det är för det mesta\r\nmän som har en hög utbildning. Så det finns en\r\nförklaring till att det inte finns så många kvinnor\r\nmed i personalutbildningen. Om jag kommer ihåg\r\nrätt, är det nätt och jämnt 20 % av LOs medlemmar\r\nsom över huvud taget kommer i åtnjutande av\r\npersonalutbildningspengarna. Det rör sig om\r\nnärmare 20 miljarder kronor. Det finns alltså\r\nresurser i personalutbildningen, men de går till dem\r\nsom redan tidigare har en bra grundutbildning att\r\nstå på. Det är därför som folkhögskolan och\r\nstudiecirkeln ligger mig så varmt om hjärtat. Vi\r\nmåste se till att vi ökar rättvisan mellan människor.\r\nDärför kan vi inte ställa ungdomsutbildning mot\r\nvuxenutbildning. De vuxna har också rättighet att\r\nfå den utbildning som ungdomar får så naturligt i\r\ndag. Det är viktigt för att vi inte skall få det två\r\ntredjedels-samhälle som jag beskrev tidigare.</pre><pre>Det är inte så konstigt att man känner en oro, när\r\nman har läst moderata samlingspartiets motioner.\r\nDär har det funnits förslag till neddragningar på\r\njust vuxenutbildningsområdet under alla år som jag\r\nhar suttit i Sveriges riksdag. Därför blir jag glad när\r\nBeatrice Ask talar om att det måste satsas på\r\nfolkbildning utifrån det beslut som fattades i våras.\r\nJag håller med om att det är oerhört viktigt att vi\r\nbehåller och t.o.m. förstärker kvaliteten i vad\r\nfolkbildningen gör. Vi skall göra en utvärdering\r\ntillsammans, och folkbildningsrådet är långt\r\nframme i sina diskussioner om hur man vill\r\nutvärdera detta. Det är viktigt att vi inför nästa\r\ntreårsbudget har en gemensam syn på kvalitet och\r\npå att vi skall ha en bred verksamhet för den som\r\nbehöver mest utbildning. Jag tror att vi är överens\r\npå den punkten.</pre><pre>Andre vice talmannen anmälde att Ulf Melin\r\nanhållit att till protokollet få antecknat att han inte\r\nägde rätt till ytterligare inlägg.</pre><pre>Anf. 38 Statsrådet BEATRICE ASK (m):</pre><pre>Herr talman! Man kan ju tycka, Berit Oscarsson,\r\natt det är problematiskt om man utgår ifrån att man\r\nmåste ställa vuxna mot ungdomar. Jag tycker inte\r\natt man skall göra det i första hand, men man\r\ntvingas i ett trängt ekonomiskt läge att välja. Då har\r\nvi från regeringens sida deklarerat en tydlig\r\nuppfattning. Vi tycker att det är skräp om vi inte\r\nklarar av ungdomsutbildningen, som faktiskt när\r\ndet gäller grundskolan i 150 år har varit till här i\r\nlandet i form av allmän folkbildning med syfte att\r\ngarantera att alla får utbildning av hög kvalitet, och\r\nen gemensam grundutbildning. Det finns brister\r\ndär och de måste åtgärdas först. Det är alldeles\r\nsjälvklart.</pre><pre>Sedan gäller det Kristina Svenssons litet\r\nkonspiratoriska idé när jag hade sagt att\r\nvuxenutbildning som helhet står inför förändringar.\r\nDet är ju alldeles uppenbart. Det händer ju massor\r\ninom vuxenutbildningens område, även utan min\r\nmedverkan. Komvux ändras genom\r\nriksdagsbeslutet, och hela SFI-undervisningen\r\nhåller på att få nya former. Det sker utifrån ett\r\nriksperspektiv, men framför allt ute i kommunerna.</pre><pre>Studieförbunden sitter i rävsaxen mellan att de\r\nstatliga anslagen är begränsade och att\r\nkommunerna faktiskt också sparar på\r\nstudieförbunden. De tvingas till att leta nya former.\r\nDe har också fått ökad frihet. Man prövar andra\r\nsaker än den gamla traditionella, ganska stela\r\nformen av studiecirklar för att hitta\r\nkortstudiecirklar och pröva olika varianter.\r\nVartenda studieförbund arbetar mycket med nya\r\nformer. Man söker nya områden att bedriva\r\nfolkbildningsarbete inom.</pre><pre>Vi har samordningen mellan gymnasiet och\r\nkomvux och vi har allt fler invandrare i vår\r\nvuxenutbildning. Det innebär förändringar\r\neftersom det blir andra språk och andra kulturella\r\nerfarenheter att ta hänsyn till. Det är en mycket\r\nstor skillnad mellan en grupp med tio\r\ninvandrarkvinnor där en del knappast kan läsa och\r\nen mycket traditionell kommunal\r\nvuxenutbildningsgrupp med relativt välutbildade\r\nsvenska medborgare. Det är faktiskt en otrolig\r\nskillnad.</pre><pre>AMU har förnyats och förändrats de senaste åren\r\npå ett sätt som många inte har uppfattat. Det\r\narbetet fortgår. Man behöver inte vara så\r\nkonspiratorisk när jag säger att det pågår en mängd\r\nförändringar här. Jag upplever nog att det rör på sig\r\nåt många håll. I de flesta fall går det framåt. Jag ser\r\nmycket positivt på det här förändringsarbetet. Jag\r\nbehöver nog inte ställa till så mycket för att det skall\r\nhända något. Det pågår hela tiden ett\r\nutvecklingsarbete här, och det är bra. Men vi skall\r\nnaturligtvis diskutera detta. Vi vet att pengarna är\r\nbegränsade, och då tvingas vi prioritera.</pre><pre>Andre vice talmannen anmälde att Ingvar Johnsson\r\nanhållit att till protokollet få antecknat att han inte\r\nägde rätt till ytterligare inlägg.</pre><pre>Överläggningen var härmed avslutad.</pre><pre></pre><pre>4 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1991/92:Fi7 till finansutskottet</pre><pre>1991/92:Fi8 yrkandena 1-3 till finansutskottet</pre><pre>yrkande 4 till bostadsutskottet</pre><pre>1991/92:So15-So17 till socialutskottet</pre><pre>1991/92:Ub2-Ub7 till utbildningsutskottet</pre><pre>1991/92:T4-T10 till trafikutskottet</pre><pre>1991/92:T11 yrkandena 1 och 3 till trafikutskottet</pre><pre>yrkande 2 till utbildningsutskottet</pre><pre>1991/92:Jo18-Jo20 till jordbruksutskottet</pre><pre>1991/92:A1 yrkande 1 till finansutskottet</pre><pre>yrkandena 2-4 till arbetsmarknadsutskottet</pre><pre>1991/92:A2 yrkandena 1-4 till\r\narbetsmarknadsutskottet</pre><pre>yrkande 5 till finansutskottet</pre><pre>1991/92:A3 till arbetsmarknadsutskottet</pre><pre>1991/92:Bo5 till bostadsutskottet</pre><pre>1991/92:Bo6 yrkande 1 till bostadsutskottet</pre><pre>yrkande 2 till finansutskottet</pre><pre>1991/92:Fi9-Fi30 till finansutskottet</pre><pre>1991/92:N5-N7 till näringsutskottet</pre><pre>1991/92:L5-10 till lagutskottet</pre><pre>1991/92:T12 och T13 till trafikutskottet</pre><pre>5 § Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1991/92:43 Vissa ändringar\r\ni bestämmelserna om skattetillägg, preliminär B-\r\nskatt m.m.</pre><pre>1991/92:Sk4 av Lars Hedfors m.fl. (s)</pre><pre>med anledning av prop. 1991/92:50 Sänkning av\r\nmervärdeskatten på vissa varor och tjänster, m.m.</pre><pre>1991/92:Sk5 av Ian Wachtmeister m.fl. (nyd)</pre><pre>1991/92:Sk6 av Lars Hedfors m.fl. (s)</pre><pre>1991/92:Sk7 av Karin Israelsson och Rune Thorén\r\n(c)</pre><pre>1991/92:Sk8 av Lars Werner m.fl. (v)</pre><pre>med anledning av prop. 1991/92:54\r\nReavinstbeskattning av bostadsrätter</pre><pre>1991/92:Sk9 av Lars Hedfors m.fl. (s)</pre><pre>med anledning av prop. 1991/92:66 Kommunalt\r\npartistöd</pre><pre>1991/92:K3 av Johan Lönnroth m.fl. (v)</pre><pre>Skatteutskottets betänkande</pre><pre>1991/92:SkU4 Ändring i tulltaxelagen, m.m.</pre><pre>Justitieutskottets betänkanden</pre><pre>1991/92:JuU1 Säkerheten vid domstolarna</pre><pre>1991/92:JuU2 Rattfylleri</pre><pre>1991/92:JuU3 Ersättare för justitieråd och\r\nregeringsråd</pre><pre>1991/92:JuU4 Personutredning i brottmål</pre><pre>1991/92:JuU5 Fortsatt giltighet av 1952 års\r\ntvångsmedelslag</pre><pre>Lagutskottets betänkanden</pre><pre>1991/92:LU5 Upphovsrättsliga frågor</pre><pre>1991/92:LU6 Konkursrättsliga frågor</pre><pre>1991/92:LU7 Sakrättsliga frågor</pre><pre>Socialutskottets betänkanden</pre><pre>1991/92:SoU3 Äldrefrågor</pre><pre>1991/92:SoU4 Handikapp</pre><pre>1991/92:SoU8 Barnbidrag m.m.</pre><pre>Kulturutskottets betänkanden</pre><pre>1991/92:KrU4 Bevarande av kulturmiljöer och\r\nindustriminnen</pre><pre>1991/92:KrU5 Viss statlig lokalförsörjning</pre><pre>Utbildningsutskottets betänkanden</pre><pre>1991/92:UbU4 Vissa skolfrågor</pre><pre>1991/92:UbU5 Bostäder för gäststuderande m.fl.</pre><pre>1991/92:UbU6 Statsibdrag till miljöförbättringar i\r\nskolan</pre><pre>Trafikutskottets betänkande</pre><pre>1991/92:TU2 Trafiksäkerhet och trafikföreskrifter\r\nm.m.</pre><pre>Jordbruksutskottets betänkande</pre><pre>1991/92:JoU4 Livsmedelskontroll</pre><pre>Näringsutskottets betänkanden</pre><pre>1991/92:NU5 Värdepappershandel m.m.</pre><pre>1991/92:NU6 Ändrad träfiberprövning</pre><pre>1991/92:NU8 Detaljhandel</pre><pre>1991/92:NU11 Ändringar i försäkringsrörelselagen</pre><pre>6 § Anmälan om interpellationer</pre><pre>Anmäldes att följande interpellationer framställts</pre><pre>den 21 november</pre><pre>1991/92:49 av Lennart Fridén (m) till\r\nkommunikationsministern om postverket:</pre><pre>Postverkets nät av kontor över hela landet är en av\r\nSveriges viktigaste infrastrukturella faktorer. Som\r\nsådan samverkar posten med t.ex. televerket,\r\ntransportföretag, banker och affärskedjor. På\r\nmånga orter är dessa starkt beroende av varandra.\r\nNär posten, banken eller affären lägger ner blir\r\ndärför ofta följden att även andra följer efter. Det\r\när en självklarhet att postverket skall drivas med ett\r\nsunt ekonomiskt tänkande som ledstjärna, men det\r\nhar också i en utredning för ca 1,5 år sedan påtalats\r\natt posten har ett speciellt ansvar bl.a. för\r\nglesbygden. Även om man främst talar om glesbygd\r\ni vedertagen mening, så kan samma effekter uppstå\r\näven i storstadsområden. Dessa effekter är\r\nnegativa för såväl boende som näringslivet i orten.</pre><pre>Nu läggs nya förslag i postverkets olika regioner\r\nsom kommer att väsentligt förändra företagets\r\nstruktur. Många av åtgärderna är säkert\r\nvälmotiverade ur företagsekonomisk synvinkel,\r\nmen det som är oroande för många är att man nu\r\nliksom tidigare tycks bestämma om nedläggningar\r\nförst och fundera över eventuell ersättningsservice\r\nefteråt. Visserligen har i enstaka fall förekommit\r\natt posten låtit entreprenörer ta över\r\nverksamheten, men det skulle kunna vara en\r\nlösning som oftare väljs för att ge bättre service\r\nsamtidigt som synen på posten skulle bli positivare.</pre><pre>I Storbritannien omhänderhas flertalet av postens\r\nserviceställen av den lokale bokhandlaren,\r\nspecerihandlaren eller motsvarande. Jag ser inget\r\nsom skulle hindra ett motsvarande förfaringssätt\r\nhos oss. I samband med planarbete i kommunerna\r\nföreligger skyldighet att göra servicebeskrivningar\r\noch därvidlag till olika intressenter remittera\r\nplanförslagen eller kontakta dem på annat sätt.\r\nNågon sådan motsvarande skyldighet att kontakta\r\nkommunen från företags sida i samband med\r\nupphörande av service i ett område synes dock inte\r\nföreligga. Med tanke på den samverkaneffekten\r\nmellan olika serviceorgan och infrastrukturella\r\nfaktorer borde sådana kontakter och diskussioner\r\nvara naturliga.</pre><pre>Med anledning av det nu anförda och i ljuset av\r\nnära förestående omfattande förändringar, önskar\r\njag till kommunikationsminister Mats Odell rikta\r\nföljande fråga:</pre><pre>Vilken strategi kommer\r\nkommunikationsdepartementet att arbeta efter för\r\natt åtgärder skall kunna vidtagas i tid för att\r\nmotverka för kunderna negativa effekter av\r\npostens förändringsplaner?</pre><pre>1991/92:50 av Pierre Schori (s) till statsministern\r\nom åtgärder mot främlingsfientlighet och rasism:</pre><pre>För att förhindra att främlingsfientlighet och rasism\r\nfår ytterligare spridning är det nödvändigt med\r\nkraftfulla åtgärder både i samverkan över\r\ngränserna och i det egna landet. En viktig\r\nopinionsrörelse har startats i Sverige för att\r\nbekämpa dessa odemokratiska avarter.</pre><pre>Mot denna bakgrund vill jag ställa följande frågor\r\ntill statsministern:</pre><pre>Är statsministern beredd att ta internationella\r\ninitiativ till stöd för denna angelägna verksamhet?</pre><pre>Är statsministern villig att i kraft av sitt ämbete ge\r\ntill känna sin inställning samt redovisa regeringens\r\nsamlade avsikter i dessa frågor?</pre><pre>1991/92:51 av Sture Ericson (s) till\r\nförsvarsministern om avbrytande av viss\r\nbefälsutbildning inom försvaret:</pre><pre>Regeringen har beslutat att avbryta utbildningen\r\nför 2 500 befälsuttagna värnpliktiga och sända hem\r\ndem med mycket kort varsel. 4 500 värnpliktiga\r\nsom redan inkallats till fem månaders\r\ngrundutbildning med början i januari får nu besked\r\nom att de inte skall rycka in. Motivet för beslutet är\r\natt spara pengar.</pre><pre>Detta regeringsbeslut får allvarliga konsekvenser\r\nför många av de ca 7 000 värnpliktiga som drabbas.\r\nDe har planerat för den värnpliktstjänstgöring som\r\nde nu inte får genomgå. Det betyder att många står\r\nutan arbete, många har ingen bostad ordnad för\r\nden här tiden, många får svårt att omedelbart ta\r\nupp studier som de skulle ha ägnat sig åt om de inte\r\ninkallats till värnplikt. De som drabbas av\r\narbetslöshet har ofta ingen arbetslöshetsförsäkring\r\noch får det därför ekonomiskt mycket besvärligt.\r\nDen fast anställda personal inom försvaret som\r\nskulle ha arbetat med dessa värnpliktiga får nu i\r\nhuvudsak ägna sig åt vidareutbildning för att över\r\nhuvud taget ha något att göra.</pre><pre>Många av de konsekvenser regeringens plötsliga\r\nbeslut får för dessa ungdomar bör dock kunna\r\navhjälpas. De värnpliktigas egna\r\nintresseföreträdare har ställt en rad krav som\r\nförefaller rimliga i den situation regeringens\r\nåtgärder skapat. De innefattar bl.a. att de\r\nbefälsuttagna värnpliktiga som vill fortsätta sin\r\nutbildning skall få göra det. De\r\nfemmånadersuttagna som nu förvägras utbildning\r\nskulle kunna erbjudas frivillig ommönstring.\r\nErsättningen för bostad och utryckningsbidraget\r\nbör höjas. Återupptagande av högskolestudier bör\r\nunderlättas och AMS åtgärder för dem som\r\ndrabbas av arbetslöshet bör förstärkas.</pre><pre>Det kan mot den här bakgrunden starkt ifrågasättas\r\nom regeringsbeslutet verkligen innebär någon\r\nnettobesparing för staten under innevarande\r\nbudgetår. Det blir naturligtvis ett plus på\r\nförsvarsministerns konto, men samtidigt ökar\r\nutgifterna för flera av hans regeringskollegor.</pre><pre>Mot denna bakgrund hade det varit bättre att vänta\r\nungefär ett halvt år med att inställa\r\nförsöksverksamheten med fem månaders\r\ngrundutbildning. Då skulle de värnpliktiga som\r\nberörs få tid att planera för denna förändring och\r\nmånga av de kostnader som nu uppstår för enskilda\r\noch samhället skulle ha undvikits.</pre><pre>Jag vill fråga försvarsministern:</pre><pre>1.  Vilka praktiska, konkreta åtgärder förbereder\r\nregeringen för att mildra konsekvenserna för de\r\nvärnpliktiga som nu drabbas av detta vårdslösa\r\nregeringsbeslut?</pre><pre>2.  Har regeringen inför beslutet gjort någon kalkyl\r\nsom inte bara visar besparingarna inom\r\nförsvarssektorn utan också tar hänsyn till de\r\nkostnadsökningar som drabbar statskassan inom\r\nandra sektorer?</pre><pre>1991/92:52 av Gudrun Schyman (v) till\r\nstatsministern om benämningen på utrikes- och\r\nsäkerhetspolitiken:</pre><pre>''Det är uppenbart att termen neutralitetspolitik\r\ninte längre på ett adekvat sätt kan användas som\r\nbeskrivning på den utrikes- och säkerhetspolitik vi\r\nönskar föra inom den europeiska ramen. Vi vill föra\r\nen politik med en klar europeisk identitet.''</pre><pre>Så lyder den närmast rituella diplomatiska\r\nformulering som numera är regeringens officiella\r\nhållning i neutralitetsfrågan inför ett eventuellt\r\nEG-inträde. Det är den ordagranna beskrivning\r\nsom statsminister Carl Bildt använder när han reser\r\nrunt i EG-huvudstäderna. Därför är det viktigt,\r\nsäger hans pressekreterare, att man konsekvent\r\nförmedlar samma formulering, så att inga\r\nmissförstånd uppstår.</pre><pre>Möjligen kan en konsekvent upprepning av två\r\nmeningar i samma följd få till följd att missförstånd\r\nundviks, men en viktigare fråga är väl om någon\r\növer huvud taget förstår. Vad betyder orden?</pre><pre>Vid en frågestund i riksdagen för någon tid sedan\r\ngav statsministern följande föga klargörande svar:\r\n''Det förändrar ingenting i den militära\r\nalliansfriheten. Det finns ingenting i den\r\neuropeiska process som nu pågår som fritar oss från\r\nvårt ansvar att självständigt svara för försvaret av\r\nsvenska territoriet. Men (min kurs.) det innebär\r\n(samtidigt) en klar signal om att Sverige är berett\r\noch t.o.m. intresserat av att delta i den dialog\r\nmellan samtliga europeiska nationer som nu inleds\r\nom hur vi skall bygga upp en säkerhetsordning som\r\nger bättre säkerhet för alla européer i de olika\r\nsituationer som kan komma att inträffa.''</pre><pre>Är inte detta något motsägelsefullt? Vi skall\r\nfortsätta att ha ett överdimensionerat och kostsamt\r\nmilitärt försvar samtidigt som vi, om det blir som\r\nCarl Bildt vill, skall delta i den gemensamma\r\nutrikes- och säkerhetspolitik som EGs\r\nmedlemsländer har ambitionen att förverkliga och\r\ndär en gemensam vapenproduktion och\r\ngemensamma försvarsstyrkor ses som en naturlig\r\ningrediens!</pre><pre>Detta går inte ihop. Den moderata (hela\r\nregeringens?) europapolitik haltar.</pre><pre>I avsaknad av stormaktsmotsättningar och med\r\nframväxande demokratier runt Östersjön borde\r\nSveriges säkerhetspolitiska huvudlinje vara fredlig\r\nintegration och nedrustning, så att krig mellan\r\nstater i Europa blir lika otänkbart som det redan är\r\nmellan de nordiska länderna. En alleuropeisk\r\nsäkerhetsgemenskap, som också omfattar östra\r\nEuropa och Sovjet, skulle skapa en betydligt\r\nstabilare säkerhet för Sverige och Europa, än vad\r\nen fortsatt mångmiljardsatsning på militära\r\nrustningar gör.</pre><pre>Ett lands utrikes- och säkerhetspolitik är viktiga\r\nfrågor och bör enligt min mening vara föremål för\r\nomfattande öppen och demokratisk debatt. Därför\r\nföranleder statsministerns oprecisa uttalande\r\nföljande frågor:</pre><pre>1.  Var utformas den svenska utrikes- och\r\nsäkerhetspolitiken -- i regeringskansliet eller i\r\nriksdagen?</pre><pre>2.  Vad anser statsministern vara ett lämpligt\r\nbegrepp för att definiera vår utrikes- och\r\nsäkerhetspolitik?</pre><pre>3.  Hur skall denna ''europeiska identitet'' uttydas i\r\nförhållande till övriga världen?</pre><pre>1991/92:53 av Gudrun Schyman (v) till statsrådet\r\nUlf Dinkelspiel om information m.m. med\r\nanledning av ansökningen om medlemskap i EG:</pre><pre>''Vi godtar inga försämringar'', ''Full fart mot EG'',\r\n''EG-medlemskap kräver offentlig åtstramning'',\r\n''Ödesdigert EG-medlemskap'', ''Norrland ska\r\noffras'', ''Ny järnridå genom Europa'', ''EG-tvekan\r\nväxer'', ''EES katastrof för radikal miljöpolitik'',\r\n''Debatt behövs om EG''. . .</pre><pre>Rubrikerna ovan, slumpvis utvalda under den\r\nsenaste veckan, är hämtade från artiklar i\r\ndagspressen som speglat både en positiv och en\r\nnegativ hållning till ett ev. framtida medlemskap i\r\nEG. Debattörerna eller de intervjuade är samtliga\r\ninsatta och pålästa i ämnet.</pre><pre>För en överväldigande majoritet i Sverige är\r\nintrycket av EG-frågan ett komplicerat och diffust\r\nvirrvarr där de egna kunskaperna är förhållandevis\r\nsmå, där den massmediala debatten ger föga\r\nvägledning och där tillgången på lättillgängliga\r\nfakta och allsidig information är försvinnande liten.</pre><pre>''Jag vet inte så mycket själv, men det blir nog bra.\r\nDe flesta säger ju det och förresten har vi väl inget\r\nval?'' är en mycket vanligt förekommande\r\nkommentar från en bred allmänhet. Och det är\r\ninget att förundra sig över med tanke på hur\r\ninformationsflödet har sett ut. Den starka och\r\nvälorganiserade EG-lobbyn i Sverige har lyckats få\r\nkritikerna att framstå som passkontrollanternas och\r\nväskrotarnas vänner, samtidigt som man lyckats\r\nförknippa sig själv med Berlinmurens fall, med\r\ntågluffandet och med en gammal god europeisk\r\nkulturgemenskap.</pre><pre>Lättillgängliga regeringsskrifter har haft glättade\r\nbeskrivningar på glättat papper, samtidigt som man\r\nhemligstämplat de konsekvensanalyser som visat\r\npå några som helst svårigheter. Politiska\r\npositionsförflyttningar, från harmonisering och\r\nEES-avtal under vissa förutsättningar till\r\nnödvändigheten av ett fullt medlemskap, har skett\r\nutan demokratisk debatt. Samtliga politiska partier\r\nsom fanns i riksdagen före valet 1991, utom\r\nvänsterpartiet och miljöpartiet, bär ett stort ansvar\r\nför denna djupt odemokratiska process.</pre><pre>I dag är läget följande: riksdagen skall inom kort\r\noch under kort tid ta ställning till ett EES-avtal som\r\ninnefattar ett omfattande regelverk och vars\r\nkonsekvenser är ytterst svåra att analysera i detalj.\r\nAvtalet är färdigförhandlat så det vi skall göra är att\r\nsäga ja eller nej. Inför förhandlingarna tillsatte den\r\ndåvarande regeringen en lång rad arbets- och\r\nreferensgrupper som skulle undersöka vilka\r\nkonsekvenser denna harmonisering till EGs regler\r\nskulle få för Sverige. Delar av analysmaterialet har\r\noffentliggjorts i s.k. grönböcker, men fortfarande\r\när en del material hemligstämplat; det gäller både\r\nmaterial som rör enskilda sakområden och det\r\nmaterial som var underlag för den\r\nsäkerhetspolitiska bedömning som låg till grund för\r\nbeslutet att lämna in Sveriges medlemsansökan.\r\nHemligstämplandet har motiverats med att\r\n''förhandlingar pågår''. Förhandlingarna är nu\r\navslutade och konsekvensanalyserna borde nu\r\nkunna utgöra ett välkommet bidrag som kan\r\nunderlätta för en bredare allmänhet att ta ställning\r\ntill EES-avtalet och ett ev. framtida medlemskap i\r\nEG.</pre><pre>Jag utgår ifrån att regeringen instämmer i min\r\nuppfattning att ambitionen måste vara att varje\r\nröstberättigad människa i Sverige skall vara\r\nmedveten om vad hon säger ja eller nej till i den\r\nkommande folkomröstningen om ett EG-\r\nmedlemskap. Så mycket fakta som möjligt på\r\nbordet alltså, i så lättillgänglig form som möjligt.</pre><pre>Det krävs en stor insats av folkbildning, på alla\r\nnivåer och av alla tillgängliga parter -- alltifrån det\r\nlokala studieförbundet till regeringskansliet. Och\r\ndet krävs att fördelningen och tillgången på\r\nresurser (människor, material, pengar,\r\nutredningsresurser m.m.) är tillfredsställande\r\njämnt fördelad, mellan olika nivåer och mellan\r\nolika uppfattningar. Statsvetaren Sören Holmberg\r\n(bl.a.) har argumenterat för att folkomröstningen\r\nskall hållas separat, så att man inte går miste om\r\nden stora folkbildningseffekten.</pre><pre>Jag delar den uppfattningen, också utifrån det\r\nfaktum att EG-medlemskapsfrågan är en för stor\r\noch viktig framtidsfråga för att blandas ihop med\r\nfrågan om vem som skall ha regeringsmakten i\r\nSverige. EG-medlemskapet handlar ju i grund och\r\nbotten om huruvida vi över huvud taget skall ha så\r\nmycket mer regeringsmakt i Sverige. Den senaste\r\nvalrörelsen var ju också mycket illustrativ i denna\r\nfråga: Största möjliga tystnad. . .</pre><pre>Frågorna är många, men svaren har hittills varit få.\r\nJag vill därför ställa följande frågor:</pre><pre>1.  Kommer samtliga av de resterande\r\nkonsekvensanalyserna att offentliggöras?</pre><pre>2.  Om inte, vad är skälet?</pre><pre>3.  Hur kommer regeringen att ta ansvar för att EG-\r\nfrågan får en allsidig belysning inför\r\nfolkomröstningen?</pre><pre>4.  Hur ser regeringen på frågan om tidpunkten för\r\nen folkomröstning?</pre><pre></pre><pre>7 § Anmälan om frågor</pre><pre>Anmäldes att följande frågor framställts</pre><pre>den 20 november</pre><pre>1991/92:169 av Jan Bergqvist (s) till statsministern\r\nom regeringen och de nya debattformerna i\r\nriksdagen:</pre><pre>För att få bättre och mer koncentrerade debatter\r\nhar riksdagens talmanskonferens på förslag av\r\ntalmannen enats om att rekommendera försök med\r\nnya debattformer fr.o.m. den 20 november.\r\nTalmanskonferensens förslag innefattade också\r\nstatsrådens deltagande i försöket. Trots att\r\nregeringen på ett tidigt stadium tillfrågades om sin\r\nmedverkan, har den ännu inte givit något besked.</pre><pre>Jag vill därför fråga statsministern:</pre><pre>Varför har regeringen dröjt så länge med att ge ett\r\nklart och positivt svar på riksdagens inbjudan till\r\nregeringen att medverka i det fortsatta arbetet med\r\natt utveckla riksdagens debattformer?</pre><pre>den 21 november</pre><pre>1991/92:170 av Berndt Ekholm (s) till\r\nmiljöministern om miljövänliga drivmedel:</pre><pre>Försurningsläget är allvarligt. I ett\r\npressmeddelande från miljödepartementet påstås\r\natt: ''Målet skall vara att nya fordon skall kunna\r\ndrivas utan fossilbränslen. Det måste bli ett av våra\r\nbidrag för att långsiktigt minska försurningen.''</pre><pre>Jag vill fråga miljöminister Olof Johansson hur\r\nstort han räknar med att detta bidrag blir och i\r\nvilken utsträckning detta kan kompensera att\r\nkilometerskatterna eventuellt slopas.</pre><pre>1991/92:171 av Elvy Söderström (s) till\r\narbetsmarknadsministern om arbetslösheten i\r\nVästernorrland:</pre><pre>Den öppna arbetslösheten i Västernorrland är i\r\ndagsläget 3,7 %. Räknar man med de som går i\r\nutbildning och är under utredning stiger siffran till\r\n8 %.</pre><pre>Hittills har den ökade arbetslösheten mötts genom\r\nolika aktiva insatser.</pre><pre>Signalerna från LAN och arbetsförmedlingarna\r\nrunt om i länet pekar på att insatserna på utbildning\r\noch andra aktiva åtgärder måste öka ytterligare.</pre><pre>Regeringen har i tilläggsbudgeten bara givit AMS\r\nhälften av det anslag man utlovade tidigare. Enligt\r\nuppgift från AMS måste därför antalet i utbildning\r\nminska i förhållande till dagens nivå.</pre><pre>Tänker arbetsmarknadsministern vidta några\r\nåtgärder?</pre><pre>1991/92:172 av Sten-Ove Sundström (s) till\r\nnäringsministern om valsverksproduktionen i\r\nLuleå:</pre><pre>Enligt massmedia planerar SKF att lägga ner\r\nOvako profiler i Luleå, 600 löntagare kastas ut i\r\narbetslöshet i en region som redan har landets\r\nhögsta arbetslöshet.</pre><pre>SSAB har tidigare bedrivit egen produktion i\r\nvalsverken. Det bör därför vara naturligt att pröva\r\nmöjligheten att SSAB tar över hela eller delar av\r\nvalsverksproduktionen. Under de senaste två åren\r\nhar mer än 500 miljoner investerats i verket.</pre><pre>Mot den bakgrunden vill jag fråga\r\nnäringsministern:</pre><pre>Är statsrådet beredd att vidta åtgärder för att säkra\r\nvalsverksproduktion i Luleå?</pre><pre>1991/92:173 av Göran Magnusson (s) till\r\njustitieministern om domstolsväsendets\r\norganisation:</pre><pre>Justitieministern har uttalat att ''frågan om hur vårt\r\ndomstolsväsende skall vara organiserat är viktig''.\r\nUttalandet gjordes i samband med att den\r\nparlamentariskt sammansatta domstolsutredningen\r\ni slutskedet av sitt arbete fråntagits uppgiften att\r\nutreda just domstolsväsendets organisation. Enligt\r\nregeringsbeslutet skall organisationen utredas med\r\ndelvis andra utgångspunkter och med en\r\nannorlunda inriktning än som framgått av\r\nutredningens direktiv.</pre><pre>Direktiven angav att utredningen organisatoriskt\r\nskulle eftersträva ''sådana lösningar som främjar\r\nrättssäkerheten och rättskipningens kvalitet, som\r\nger rationella lösningar och väl fungerande\r\narbetsenheter och som bevarar goda\r\nförutsättningar för en lokal förankring av\r\nrättskipningen och ett vitalt lekmannainflytande''.</pre><pre>Min fråga till justitieministern är:</pre><pre>Vad innebär ''andra utgångspunkter och\r\nannorlunda inriktning'' för domstolsväsendets\r\norganisation?</pre><pre>1991/92:174 av Göran Magnusson (s) till\r\njustitieministern om domstolsutredningen:</pre><pre>Domstolsutredningen är efter nära två års arbete i\r\nsitt absoluta slutskede, med avslutning i mitten av\r\ndecember. Regeringen har i mitten av november\r\nmånad utsett tre nya ledamöter; en från vardera\r\nmoderaterna, kds och Ny Demokrati. Samtidigt\r\nentledigades ledamoten från miljöpartiet.</pre><pre>De nya ledamöterna får endast några veckor på sig\r\nför att sätta sig in i det material som utredningen\r\narbetar med. Redan den 4 december skall\r\nutredningen fatta beslut i en rad frågor.</pre><pre>Därför frågar jag om justitieminister Gun Hellsvik\r\när beredd att förlänga utredningens uppdrag så att\r\näven de nya ledamöterna hinner överväga\r\nbeslutsunderlaget ordentligt.</pre><pre>1991/92:175 av Elvy Söderström (s) till\r\nkommunikationsministern om en framtida brist på\r\nsovvagnar:</pre><pre>Enligt uppgift kommer det efter 1994 att uppstå en\r\nskriande brist på sovvagnar på grund av att asbest\r\ninte längre får förekomma som isoleringsmaterial.</pre><pre>Hur skall trafikförsörjningen kunna upprätthållas?</pre><pre>1991/92:176 av Lennart Nilsson (s) till\r\nförsvarsministern om den förkortade\r\nvärnpliktsutbildningen:</pre><pre>Många ungdomar skickas i dagarna hem från en\r\navbruten militärtjänstgöring. Många har avbrutit\r\neller uppskjutit sina studier på grund av\r\nmilitärtjänstgöringen. Andra har tjänstledigt från\r\nsina arbeten. En del går ut i arbetslöshet och får\r\nsvårigheter att klara bostadskostnaderna.</pre><pre>Vilka åtgärder är regeringen beredd att vidta för att\r\nbl.a. klara de ekonomiska problem som den\r\navbrutna militärtjänstgöringen medför?</pre><pre>1991/92:177 av Bruno Poromaa (s) till\r\nnäringsministern om LKAB:</pre><pre>Den 1 oktober 1957 inlöste staten\r\nTrafikaktiebolaget Grängesberg--Oxelösunds\r\naktier i LKAB. Denna inlösen föregicks av en av\r\nsärskilda sakkunniga verkställd utredning som\r\nföreslog att staten begagnade sin avtalsenliga rätt\r\natt inlösa stamaktierna.</pre><pre>Ett av de främsta skälen för statens inlösen var de\r\nsociala. Utredningen ansåg att det krävdes stora\r\nstatliga insatser för överförande av befolkningen i\r\nmalmfälten till andra verksamhetsgrenar och andra\r\ndelar av landet när denna naturresurs, som\r\nmalmfyndigheterna är, började sina.</pre><pre>Regeringen föreslår nu att riksdagen bemyndigar\r\nregeringen att genomföra en försäljning av statens\r\naktier i bl.a. LKAB.</pre><pre>Mot bakgrund härav vill jag fråga näringsministern:</pre><pre>På vilket sätt har i dag de sociala skälen så\r\nförändrats att det motiverar en försäljning av\r\nLKAB?</pre><pre>1991/92:178 av Birgit Henriksson (m) till\r\nkommunikationsministern om tidpunkten för\r\ninförande av AXE-telefonväxelsystem i\r\nVästmanland:</pre><pre>Västmanland har under en lång följd av år skakats\r\nav stora industrirationaliseringar. Från att ha varit\r\nhelt beroende av tung industri har man under det\r\nsenaste årtiondet satsat på ökad småindustri och\r\nturism. Västmanland är centralt beläget i Sverige,\r\nmed närhet till huvudstad och med relativt goda\r\ntransportleder, som dessutom är under utbyggnad.</pre><pre>Det finns dock ett allvarligt hinder och en stötesten\r\nför etableringarna. Endast i Västerås är AXE-\r\nsystemet utbyggt. Det är av största betydelse för\r\nsmåföretagare m.fl. att kunna utnyttja det nya\r\nsystemets fördelar.</pre><pre>När kan AXE-systemet vara infört i Västmanland?</pre><pre>1991/92:179 av Birgit Henriksson (m) till\r\nkommunikationsministern om Bergslagspendeln:</pre><pre>För någon vecka sedan invigdes Bergslagspendeln,\r\ndelen Kolbäck--Ramnäs, med tal, musik och\r\nflygande fanor. Detta innebär att tågen nu skulle\r\nkunna gå mellan Ludvika och Västerås.</pre><pre>Redan första vardagen började man med indragen\r\nförsta tur. Motorvagnshaveri. Hela veckan följde\r\nsedan med förseningar och trassel av alla de slag.\r\nLokaltidningarna fylldes med arga insändare.</pre><pre>Samtidigt som man lagt ned hundratals miljoner på\r\nförstärkt banvall har man underlåtit att se till att\r\nman har en funktionsduglig vagnpark. Helheten\r\nslås sönder, tågen går inte som de skall, ilskan\r\nsprider sig.</pre><pre>Vad avser kommunikationsministern göra för att\r\nden nya Bergslagspendeln skall fungera?</pre><pre>1991/92:180 av Lena Öhrsvik (s) till socialministern\r\nom barns talerätt i sociala mål:</pre><pre>Frågan om barns talerätt i sociala mål har\r\nkontinuerligt utretts sedan 1977.</pre><pre>Riksdagen har under årens lopp avslagit mina\r\nmotioner i ärendet med hänvisning till utredning\r\neller beredning i regeringskansliet.</pre><pre>Senast hänvisades till en riksdagsbeställning om en\r\nstarkare ställning för barn i vårdnads- och\r\numgängesmål.</pre><pre>Min fråga är:</pre><pre>Kommer frågan om barns talerätt i sociala mål att\r\ningå i denna beredning?</pre><pre>1991/92:181 av Tage Påhlsson (c) till statsrådet Ulf\r\nDinkelspiel om kreditgaranti för export till\r\nösteuropeiska stater:</pre><pre>Flera av våra exportindustrier har långt\r\nframskridna förhandlingar om affärer med\r\nösteuropeiska företag, främst i Sovjetunionen och\r\ndess delstater. Det gäller produkter och\r\nanläggningar som är speciellt lämpade för\r\nösteuropamarknaden, ofta med stora möjligheter\r\ntill följdbeställningar.</pre><pre>Det föreligger dock vissa problem beträffande\r\nbetalning och kreditgivning. Köparna i öst har\r\nsvårigheter med att betala efter våra villkor, och de\r\nsvenska exportindustrierna har inte ekonomiska\r\nmöjligheter att lämna långa krediter.</pre><pre>Enligt uppgift får Exportkreditnämnden inte lämna\r\nkreditgarantier för leveranser till bl.a.\r\nSovjetunionen. Ett intressant och sannolikt mycket\r\ngivande handelsutbyte hindras på så sätt, till\r\nnackdel för såväl arbetsmarknaden här hemma som\r\nutvecklingen i Sovjet.</pre><pre>Jag vill med anledning härav fråga\r\nutrikeshandelsministern:</pre><pre>Överväger regeringen att ge Exportkreditnämnden\r\ngenerösare regler för kreditgarantigivningen när\r\ndet gäller export till de östeuropeiska staterna, i\r\nförsta hand Sovjetunionen?</pre><pre>1991/92:182 av Anna Corshammar-Bojerud (c) till\r\nstatsrådet Bo Lundgren om åtgärder för att\r\nmotverka införseln av illegala varor:</pre><pre>Tullen kommer av naturliga skäl att i hög grad\r\npåverkas av ett svenskt medlemskap i EG.\r\nPåverkan blir olika i olika delar av landet beroende\r\npå i vilken utsträckning trafik förekommer med EG\r\noch med länder utanför EG. Helsingborg kan\r\npåverkas mer än vad som genomsnittligt kommer\r\natt gälla för landet i övrigt.</pre><pre>Det har från olika håll, bl.a. från\r\nHelsingborgstullens sida, uttryckts farhågor för att\r\nomläggningen av tullrutinerna kommer att leda till\r\nkontrollen av införsel av bl.a. narkotika och vapen\r\nallvarligt försvåras med risk för ökad illegal\r\ninförsel.</pre><pre>Vad avser regeringen vidtaga för åtgärder för att\r\nmotverka införsel av illegala varor?</pre><pre>1991/92:183 av Leif Bergdahl (nyd) till statsrådet\r\nAlf Svensson om humanitär hjälp åt Tibets folk:</pre><pre>Tibets folk har sedan 1949 då kineserna ockuperade\r\nlandet utsatts för svår förföljelse. Fortfarande\r\nförekommer tvångssteriliseringar och\r\ntvångsaborter bland tibetanerna med syfte att\r\ndecimera den inhemska befolkningen. Kineser\r\nflyttar in och f.n. bor det fler kineser än tibetaner i\r\nlandet. Cirka 100 000 tibetaner bor nu utanför\r\nTibets gränser, de flesta i Indien. Tibetanerna har\r\näven utsatts för svår kulturell och religiös\r\nförföljelse och nästan 100 % av de många\r\ntibetanska klostren har förstörts. Den rika\r\ntibetanska kulturen har dock tack vare H.H. Dalai\r\nLamas energiska insatser bevarats bland\r\nexiltibetanerna i Indien. Denna grupp av tibetaner\r\när en förutsättning för att den tibetanska kulturen\r\nskall överleva. Nöden är dock stor bland\r\nexiltibetanerna. Tuberkulos och malaria utgör\r\nsvåra hälsoproblem. Bara inom en av de tibetanska\r\nbosättningarna har hittills i år 54 personer avlidit i\r\nmalaria, man har nämligen inte råd att skaffa fram\r\nantimalariamedel. Viss sjukvård bedrivs i\r\nDharamsala av fransk, engelsk och australiensisk\r\nsjukvårdspersonal medan svenskarna lyser med sin\r\nfrånvaro. Jag har med stor glädje noterat att\r\nstatsrådet tar emot Dalai Lama vid dennes\r\nförestående besök i början av december.</pre><pre>Kan regeringen vid detta besök erbjuda Dalai\r\nLama humanitär hjälp utöver det diplomatiska stöd\r\nsom vår utrikesminister tidigare utlovat?</pre><pre>1991/92:184 av Gudrun Schyman (v) till statsrådet\r\nUlf Dinkelspiel om hanteringen av EES-avtalet i\r\nriksdagen:</pre><pre>EG-domstolen har med hänvisning till de\r\n''allvarliga och mycket komplexa problem'' som rör\r\ndet juridiska området, kallat till förhör om EES-\r\navtalet. EG-kommissionen anser att det inte går att\r\nparafera avtalet innan domstolen fått svar på sina\r\nfrågor.</pre><pre>Min fråga är:</pre><pre>På vilket sätt kommer detta att påverka\r\nhanteringen av EES-avtalet i Sveriges riksdag?</pre><pre>1991/92:185 av Bengt Hurtig (v) till\r\nnäringsministern om verksamheten vid Ovako\r\nProfiler i Luleå:</pre><pre>När detta skrivs väntas ett besked om nedläggning\r\nav företaget Ovako Profiler i Luleå. Ytterligare 600\r\nanställda i Norrbottens län riskerar därmed att\r\nförlora sina arbeten. Höstens nya start för\r\nNorrbotten har inneburit att 315 jobb vid ASSI\r\nKarlsborg försvinner, 54 jobb vid Esselte i Töre och\r\n200 jobb vid Televerket försvinner också.\r\nDärutöver hotas 50 jobb vid företaget Borohus och\r\n60 jobb vid Malmbanan. Nedläggningen av Ovako\r\nProfiler innebär att en viktig länk i landets\r\nstålproduktionssystem försvinner. Dessutom\r\nförlorar SSAB en viktig köpare av ämnen.</pre><pre>Avser näringsministern att vidta några åtgärder för\r\natt förhindra att vidareförädlingen av stålämnen i\r\nLuleå försvinner?</pre><pre>1991/92:186 av Hugo Bergdahl (fp) till\r\njustitieministern om våldet i butiker och varuhus:</pre><pre>För drygt en vecka sedan upphörde handeln i\r\nsvenska butiker under två minuter -- en\r\nmanifestation mot hot, våld och rån.</pre><pre>Faktum är att det grova våldet -- överfall och rån --\r\nökar. Statistik från SCB visar att 487 butiker och\r\nvaruhus rånades de första nio månaderna i år -- att\r\njämföra med 195 rån 1981.</pre><pre>Många butiksanställda känner i dag rädsla och\r\npsykiskt tryck, både de som drabbats och deras\r\nkollegor.</pre><pre>Med anledning av ovanstående vill jag fråga\r\njustitieministern:</pre><pre>Har regeringen för avsikt att vidta några konkreta\r\nåtgärder för att få bukt med det ökade grova våldet\r\ni butiker och varuhus?</pre><pre>1991/92:187 av Sören Lekberg (s) till civilministern\r\nom civilministerns besök hos påven:</pre><pre>I ett pressmeddelande från civildepartementet med\r\nnummer 146 och daterat den 19 november sägs att\r\ncivilministern skall träffa påven i samband med en\r\nkonferens i Rom. Meddelandet ger intryck av ett\r\nofficiellt besök och jag vill därför ställa följande\r\nfråga till civilministern.</pre><pre>I vilken egenskap besöker civilministern Italien och\r\npåven?</pre><pre>1991/92:188 av Berith Eriksson (v) till\r\nutrikesministern om handläggningen av\r\navräkningen om uppehållstillstånd:</pre><pre>Sveriges ambassader har bl.a. den viktiga uppgiften\r\natt handlägga ansökningar om uppehållstillstånd i\r\nSverige. Det är vanligt att familjen till en flykting\r\nsom beviljats asyl i Sverige ansöker hos svenska\r\nambassaden i sitt hemland om familjeåterförening i\r\nSverige.</pre><pre>Tyvärr förekommer det vid vissa ambassader\r\nproblem och missförhållanden vid handläggningen\r\nav dessa ärenden. Ambassaden i Teheran har\r\nsålunda en väntetid på ca två år för att få en tid för\r\nintervju i samband med ansökningen. Ambassaden\r\nhar endast en person som på heltid arbetar med att\r\ngöra anknytningsutredningar.</pre><pre>Ambassaden i Belgrad anlitar lokalanställd serbisk\r\npersonal för att intervjua bl.a. kosovoalbaner, vilka\r\nju anser sig förföljda av Serbien, och på våra\r\nambassader i både Teheran och Damaskus finns\r\nmånga exempel på att man inte använt sig av tolkar\r\nsom behärskar det språk som den sökande talar.</pre><pre>Jag vill därför fråga utrikesministern:</pre><pre>Är man i regeringen och på utrikesdepartementet\r\nmedvetna om dessa förhållanden och är regeringen\r\nberedd att vidta åtgärder för att få en ändring till\r\nstånd?</pre><pre>1991/92:189 av Birger Andersson (c) till statsrådet\r\nBo Lundgren om skattereformen och\r\nidrottsrörelsen:</pre><pre>Skattereformen förändrade villkoren för\r\nidrottsrörelsen. Nu gällande regler upplevs som\r\nförsämringar i form av bl.a. ökad byråkrati och\r\nökade kostnader.</pre><pre>Jag vill fråga statsrådet:</pre><pre>Vilka förbättringar för idrottsrörelsen avser\r\nstatsrådet att föreslå?</pre><pre>1991/92:190 av Birger Andersson (c) till statsrådet\r\nBo Lundgren om beskattning vid inkomst av\r\nhobbyverksamhet:</pre><pre>I och med skattereformen infördes nya\r\ninkomstregler för hobbyverksamhet. Reglerna har\r\ngett upphov till irritationer.</pre><pre>Jag vill fråga statsrådet:</pre><pre>Avser statsrådet att göra några ändringar i nu\r\ngällande regler vad avser beskattning av inkomster\r\nav hobbyverksamhet och i så fall vilka ändringar?</pre><pre>1991/92:191 av Berith Eriksson (v) till\r\nbostadsministern om flyktingmottagandet:</pre><pre>Från vissa av SIVs förläggningar kommer det ofta\r\nrapporter om att man tolkar regler och\r\nrekommendationer, som tillkommit för att\r\nrationalisera flyktingmottagandet, väldigt\r\noflexibelt och inhumant. Några exempel från\r\nförläggningen i Bollnäs.</pre><pre>En syriansk kvinna med tre barn som fått\r\nuppehållstillstånd och skulle kommunplaceras,\r\nville flytta till Nässjö kommun därför att det där\r\nfinns andra syrianer. Nässjö kommun var villig att\r\nta emot henne. Enligt kvinnan hotades hon med att\r\ndet skulle bli polistransport om hon inte godtog\r\nSöderhamn som placeringskommun vilket\r\nförläggningschefen hade ordnat.</pre><pre>Ett äldre par som ville besöka sin son bosatt i\r\nMellansverige fick beskedet att de måste finnas på\r\nförläggningen varje dag för att visa upp sig. Det\r\ngamla paret är mycket deprimerat på grund av\r\ndenna behandling.</pre><pre>Två bröder från Libanon finns nu på olika\r\nförläggningar, en i Bollnäs och en i Mariestad. Den\r\nsom finns i Bollnäs är i mycket dålig psykisk\r\nkondition och bröderna vill bli återförenade på\r\nsamma förläggning, vilket nekats dem av\r\nförläggningschefen i Bollnäs.</pre><pre>Mot bakgrund av de uttalanden som ministern har\r\ngjort om att större möjligheter bör finnas för\r\nflyktingarna att själva ordna sitt boende och mot\r\nbakgrund av Europakonventionen art. 4 om\r\nmänskliga rättigheter vill jag fråga ministern om\r\nhon är beredd att vidta åtgärder med anledning av\r\nde förhållanden som jag påtalat.</pre><pre>1991/92:192 av Sören Lekberg (s) till statsrådet Bo\r\nLundgren om krisen inom byggnadsverksamheten i\r\nStockholms län:</pre><pre>Vid ett informationsmöte nyligen med\r\nriksdagsledamöterna i Stockholms län och stad\r\nredovisade representanter för fack och arbetsgivare\r\nsamt länsmyndigheterna att situationen dramatiskt\r\nhar försämrats på byggmarknaden i\r\nStockholmsområdet. Sju gånger fler\r\nbyggnadsarbetare är i dag arbetslösa än för ett\r\nknappt ett år sedan. Men läget är ännu dystrare\r\neftersom det bakom varje byggnadsarbetare finns\r\ntre eller fyra inom andra yrken. Enligt\r\nByggmästarföreningen får Stockholms\r\nbyggmarknad snabbt Norrlandsproblem och\r\nregeringens tilläggsproposition har förvärrat\r\nsituationen.</pre><pre>Jag vill mot denna bakgrund fråga statsrådet Bo\r\nLundgren:</pre><pre>Vilka åtgärder tänker du vidta för att lindra krisen\r\ninom byggnadsverksamheten i Stockholms län?</pre><pre>1991/92:193 av Jan Backman (m) till statsrådet\r\nBeatrice Ask om produktivitetsdelegationens\r\nbetänkande:</pre><pre>I produktivitetsdelegationens betänkande\r\n''Drivkrafter för produktivitet och välstånd'' hittar\r\nman följande påpekande i kapitlet Utbildningens\r\nKvalitet:</pre><pre>''. . .Sverige vid en internationell jämförelse\r\nnumera har ett mycket lågt antal elever i varje\r\nklass. Det finns emellertid inga pedagogiska\r\nforskningsresultat som ger stöd för ett direkt\r\nsamband mellan klasstorlek och\r\nelevprestationer;. . .Däremot finns ett tydligt\r\nsamband mellan mängden hemarbete å ena sidan\r\noch elevernas prestationer å den andra.''</pre><pre>Vilka slutsatser drar statsrådet av\r\nproduktivitetsdelegationens betänkande?</pre><pre>1991/92:194 av Jan Backman (m) till\r\narbetsmarknadsministern om inträde i\r\narbetslöshetskassa:</pre><pre>Enligt uppgift i dagspressen kan de som utan att\r\nvara medlemmar i fackföreningar och önskar\r\ninträde i en arbetslöshetskassa mötas av stora\r\nsvårigheter som tolkas som ovilja från de fackliga\r\nföreträdarna att ge den service som de sökande har\r\nrätt att kräva.</pre><pre>Vad avser arbetsmarknadsministern göra för att\r\nunderlätta för alla arbetstagare att vara med i en\r\narbetslöshetskassa?</pre><pre>1991/92:195 av Karl Gustaf Sjödin (nyd) till\r\njustitieministern om nedläggning av\r\nkriminalvårdsanstalten i Karlskrona:</pre><pre>I regeringsbeslut 91-732 från 1991-0425, så\r\nbeslutade den dåvarande regeringen att lägga ned\r\nnämnda lokalanstalt. Ärendet hade i vederbörlig\r\nordning behandlats i JuU. Utskottet avstyrkte bifall\r\ntill motionerna Ju 505, Ju 506 samt Ju 507. Mot\r\ndetta reserverade sig en del utskottsledamöter.</pre><pre>Jag ämnar inte gå in på olika teknikaliteter på det\r\nsom anförts tidigare eller på regionalpolitiska\r\naspekter. Vad jag däremot vill ta upp, det är\r\ninnehållet i det narkotikaprogram som erbjuds på\r\nKarlskronaanstalten. Detta mot bakgrund till det\r\nklientel som vistas där och som bl.a. kommer från\r\nMalmö-Lund-Helsingborgsområdet. Vars problem\r\noch karaktär justitieministern säkert känner till\r\nbättre än jag.</pre><pre>Enligt de uppgifter jag erhållit så kan man på\r\nanstalten i Karlskrona erbjuda ett konsekvent\r\nbekämpande av narkotika och narkomani.</pre><pre>Enligt mitt sätt och se på dett komplexa problem\r\nsom narkotikan utgör så måste man se till\r\nhelhetsbilden av bekämpningen av detta, bildlikt\r\ntalat, förlamande problem.</pre><pre>I regeringsförklaringen sägs att man skall öka\r\nresurserna till bekämpning av narkotikabrotten. I\r\ndessa intentioner som angavs i\r\nregeringsförklaringen så bör man ge sådana\r\nanstalter som kan erbjuda narkomanen, under sin\r\nanstaltstid, ett program som bygger upp och\r\nförstärker deras motivation att sluta med sitt\r\nmissbruk, en chans att finnas kvar.</pre><pre>Mot bakgrund av ovanstående vill jag höra\r\njustitieministerns uppfattning angående\r\nKarlskronaanstalten och om hon är villig att\r\nmedverka till att riva upp ovannämnda beslut?</pre><pre>1991/92:196 av Göran Persson (s) till\r\njordbruksministern om prisregleringsavgiften på\r\nhandelsgödsel m.m.:</pre><pre>En alltför omfattande kemikalieanvändning inom\r\njordbruket har varit ett stort miljöproblem. Rester\r\nav växtnäringsämnen och bekämpningsmedel har\r\nrunnit ut i havsområden, vattendrag och\r\ngrundvatten.</pre><pre>Från 1985 fram till i dag har användningen av\r\nbekämpningsmedel halverats och ytterligare en\r\nhalvering skall ske till strax efter mitten av 1990-\r\ntalet. Detta blir möjligt genom den minskade\r\nintensiteten i jordbruket, som är ett av målen för\r\nden nya livsmedelspolitiken.</pre><pre>Regeringen föreslår i propositionen om\r\ntilläggsbudget 1 att prisregleringsavgiften på\r\nhandelsgödsel och bekämpningsmedel skall\r\nreduceras.</pre><pre>Jag vill ställa följande fråga till jordbruksministern:</pre><pre>På vilket sätt medverkar reduktionen av\r\nprisregleringsavgiften på handelsgödsel och\r\nbekämpningsmedel till att nå målet om en halvering\r\nav kemikalieanvändningen inom jordbruket?</pre><pre>1991/92:197 av Ulla Pettersson (s) till statsrådet Bo\r\nLundgren om kasinoverksamheten:</pre><pre>Skatteminister Bo Lundgren kommer enligt uppgift\r\natt låta utreda möjligheterna till kasinoverksamhet\r\ni Malmö. Förslag har tidigare framförts om kasino\r\npå turistorter i glesbygd, bl.a. Gotland.</pre><pre>Av vilken anledning anser Bo Lundgren att ett\r\neventuellt kasino skall placeras i en storstad?</pre><pre>1991/92:198 av Göran Persson (s) till\r\nmiljöministern om kilometerskatten:</pre><pre>Miljösituationen är allvarlig, vilket bl.a. redovisas i\r\nnaturvårdsverkets senaste rapport om\r\nförsurningen. De miljöpolitiska styrmedlen har\r\nsuccessivt skärpts för att miljömålen skall kunna\r\nnås. 1988 års trafikpolitiska beslut innebar\r\nexempelvis att miljökostnaderna skall ingå i\r\ntrafikens rörliga avgifter. Som ett resultat av detta\r\nhöjdes den s.k. kilometerskatten för lastbilar\r\nmycket kraftigt.</pre><pre>Jag vill fråga miljöminister Olof Johansson på\r\nvilket sätt ett slopande av kilometerskatten\r\nmedverkar till att nå målet om att minska\r\nkväveoxidutsläppen med 30 %.</pre><pre>1991/92:199 av Lars Moquist (nyd) till\r\nutrikesministern om erkännande av Slovenien:</pre><pre>Den jugoslaviska delrepubliken Slovenien har efter\r\ngenomförd folkomröstning utropat sig som\r\nsjälvständig stat den 25 juni 1991.</pre><pre>Efter de två veckor långa striderna i Slovenien\r\nkring månadsskiftet juni/juli har den slovenska\r\nregeringen full kontroll över sitt eget territorium\r\nbåde politiskt, ekonomiskt och militärt. De\r\nfederala styrkorna har lämnat landet. De etniska\r\nminoriteterna, som lär uppgå till mindre än 10 % av\r\nbefolkningen, garanteras samma rättigheter som\r\nslovenerna själva. Ingen presscensur finns.\r\nFlerpartisystem råder. Sist men inte minst --\r\nSlovenien vill själv att frågan om dess\r\nsjälvständighet inte skall kopplas samman med\r\növriga delrepublikers självständighetsförklaringar.</pre><pre>De baltiska staterna har erkänt Slovenien. Men\r\nSverige tvekar. Inget tyder på att ett erkännande\r\nskulle försvåra en lösning av den jugoslaviska\r\nkonflikten. Tvärtom borde det vara en fördel att\r\nden slovenska problematiken inte belastar de\r\nfortsatta fredsinitiativen i Jugoslavien.</pre><pre>Min fråga till utrikesministern:</pre><pre>Är det inte dags -- nu -- för ett svenskt erkännande\r\nav Slovenien?</pre><pre>1991/92:200 av Göran Persson (s) till\r\nmiljöministern om kilometerskatten och eventuellt\r\nmedlemskap i EG:</pre><pre>I regeringens proposition om den ekonomiska\r\npolitiken anförs att det vid ett medlemskap i EG\r\nfinns formellt bindande krav för ett slopande av\r\nkilometerskatten.</pre><pre>Med anledning härav vill jag fråga miljöminister\r\nOlof Johansson:</pre><pre>På vilket sätt finns det formellt bindande krav för\r\natt slopa kilometerskatten?</pre><pre>8 § Kammaren åtskildes kl. 11.38.</pre><pre>Förhandlingarna leddes</pre><pre>av talmannen från sammanträdets början t.o.m. 3 §\r\namf. 30 (delvis) och</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}