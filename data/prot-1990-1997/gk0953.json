{"dokumentstatus":{"dokument":{"hangar_id":"2348963","dok_id":"GK0953","rm":"1996/97","beteckning":"53","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"53","slutnummer":"0","datum":"1997-01-22 00:00:00","systemdatum":"2005-10-27 13:12:21","publicerad":"1997-01-22 00:00:00","titel":"Riksdagens snabbprotokoll 1996/97:53 Onsdagen den 22 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{A860A6C2-59A4-4FD5-AF3D-4DB41175E3BE}","dokument_url_text":"http://data.riksdagen.se/dokument/GK0953/text","dokument_url_html":"http://data.riksdagen.se/dokument/GK0953","dokumentstatus_url_xml":"http://data.riksdagen.se/dokumentstatus/GK0953","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:53</div>\r\n<div class=\"sidhuvud_datum\">Onsdagen den 22 januari</div>\r\n<div class=\"sidhuvud_klockslag\">Kl. 9.00 - 12.26</div>\r\n<hr class=\"sidhuvud_linje\">\r\n<pre>14.00 - 22.30</pre><pre>Det justerade protokollet beräknas utkomma om 3 veckor</pre><pre>\r\n-------------------------------------------------------------</pre><pre>1 §  Skrivelse från statsministern</pre><pre>Följande skrivelse hade inkommit från statsminis-\r\nter Göran Persson:</pre><pre>Till riksdagens talman\r\nJag vill härmed informera om att jag avser att\r\nentlediga statsrådet och chefen för Försvarsdeparte-\r\nmentet Thage G Peterson från uppdraget att vara chef\r\nför Försvarsdepartementet vid utgången av januari\r\n1997. Statsrådet Peterson kommer därefter att vara\r\nstatsråd i Statsrådsberedningen.\r\nJag avser vidare att, med verkan från och med den\r\n1 februari 1997, förordna statsrådet Björn von Sydow\r\natt vara chef för Försvarsdepartementet och statsrådet\r\nLeif Pagrotsky att i cheferna för Utrikes- samt Nä-\r\nrings- och handelsdepartementens ställe föredra vissa\r\närenden i dessa departement, bl.a. de ärenden som\r\ntidigare utgjort statsrådet von Sydows ansvarsområde.\r\nStockholm den 21 januari 1997\r\nGöran Persson</pre><pre>Skrivelsen lades till handlingarna.</pre><pre>2 §  Allmänpolitisk debatt\r\nPartiledardebatt</pre><pre>Anf.  1  LARS TOBISSON (m):\r\nFru talman! Politiskt arbete handlar om att söka\r\nstöd för vad man anser leda till en god samhällsut-\r\nveckling. Vår uppgift som politiker är att utifrån våra\r\nvärderingar och våra kunskaper om hur samhälle och\r\nekonomi fungerar presentera en vision, en uppfattning\r\nom hur ett gott samhälle bör vara organiserat. Att vara\r\npolitiker är att be om förtroende, att begära den poli-\r\ntiska makten för att använda den till att skapa förut-\r\nsättningar för det man ser som ett rättfärdigt och\r\nlyckligt samhälle.\r\nDen politiska debatten i en demokrati går därmed\r\nut på att inför väljarna redovisa och be om stöd för\r\nsitt program. Det är därför vi moderater sitter här i\r\nriksdagen. Vi söker det svenska folkets förtroende för\r\natt genomföra det vi tror på. För den som vill leda ett\r\nland är det inte bara en rättighet att ha och ge uttryck\r\nför politiska uppfattningar - det är faktiskt en skyl-\r\ndighet. Ty om ett samhälles ledande politiska företrä-\r\ndare inte redovisar sina uppfattningar, om de inte\r\norkar stå för någonting, förflackas det politiska samta-\r\nlet - det blir naturligtvis tråkigt, men framför allt\r\nfråntas väljarna sin demokratiska rätt att välja mellan\r\ntydliga och klara alternativ.\r\nSedan mitten av 1980-talet har Socialdemokrater-\r\nna sökt fly undan denna skyldighet, detta ansvar mot\r\nväljarna. Visst fattar socialdemokratiska regeringar\r\nbeslut, men jag har svårt att urskilja vad partiet och\r\ndess ledning vill med den politiska makten. För drygt\r\ntio år sedan tog idéerna slut - inte sedan Socialdemo-\r\nkraterna med löntagarfonder ville socialisera det\r\nsvenska näringslivet har de haft ett eget politiskt pro-\r\njekt. Man slutade bygga, man slutade tänka - man\r\nbörjade hantera, man började administrera. 1997 styrs\r\nSverige av ett parti som i huvudsak tycks söka makten\r\nför dess egen skull. Idémässigt verkar regeringen\r\nfungera som en expeditionsministär.\r\nDet aktuella politiska projektet för Socialdemokra-\r\nterna tycks vara att göra politik till en sorts medial\r\nmenuettdans, där det optiska och det taktiska får gå\r\nföre idéer, analys och kritisk reflexion. Det är ingen\r\nslump att det är samma person som ledde den social-\r\ndemokratiska eftervalsanalysen 1991 som i dag ägnar\r\nsig åt en energipolitisk akrobatik som ligger bortanför\r\nfattningsförmågan för varje utomstående. Det politis-\r\nka arbetet reduceras till positionsspel.\r\nDetta sker i ett samhälle med stora problem. Vi\r\nstår inför flera för framtiden avgörande beslut. Skall\r\nvi förmå genomföra den liberalisering av arbetsmark-\r\nnaden som alltfler - nu senast återigen OECD i sin\r\nSverigerapport - ser som nödvändig för att arbetslös-\r\nheten skall kunna bekämpas? Skall vi även fortsätt-\r\nningsvis kunna erbjuda svenska företag och hushåll\r\nsäker, miljövänlig och billig energi? Skall vi kunna få\r\ntill stånd ett pensionssystem som är långsiktigt håll-\r\nbart, både ekonomiskt och politiskt och som såväl\r\ngamla som unga kan lita på? Hur ser vår säkerhets-\r\npolitiska framtid ut? Vilken roll skall vi spela i Euro-\r\npa? Skall vi delta i det europeiska valutasamarbetet\r\nfullt ut eller skall vi välja utanförskapet?\r\nSocialdemokraterna saknar i dag en klar linje i så\r\ngott som alla viktiga framtidsfrågor. Otydlighet har\r\nupphöjts till norm, och regeringspartiet missköter\r\ndärmed enligt min mening en central demokratisk\r\nuppgift. I många frågor vägrar statsministern och\r\nregeringen att redovisa vad de tycker, i andra har de\r\npå kort tid lyckats inta de flesta kända uppfattningar.\r\nVi lever i ett land där regeringens åsikt om a-kassan\r\nalltid är dagsaktuell - jag skulle uppriktigt sagt inte\r\nbli förvånad om statsministern här i dag redovisade\r\nytterligare någon ståndpunkt i frågan. Den kortsiktiga\r\npartitaktiken har inte bara gått före det långsiktiga\r\nansvarstagandet, den har fått gå före det demokratins\r\nkrav på tydlighet som faller på ett parti av Socialde-\r\nmokraternas storlek.\r\nLåt mig hämta några exempel från de områden\r\nsom rör ekonomi, jobb och energi. Industriförbundet\r\nvisade i går att tillväxten har svårt att komma i gång\r\noch att massarbetslösheten består. I stället för att ta itu\r\nmed strukturproblemen såsom bl.a. OECD och nu\r\nsenast SNS-ekonomerna förordar agerar regeringen\r\nkortsiktigt och duckar undan för kravet på tydlighet.\r\nOch i stället för att påbörja sin halvering steg därmed\r\narbetslösheten under 1996, varslen blev fler och de\r\nlediga platserna färre. Allt tyder på att denna utveck-\r\nling fortsätter i år.\r\nRunt en miljon människor som kan, vill eller bor-\r\nde arbeta gör det inte. Skall detta gigantiska antal\r\nannat än naggas i kanten krävs en helt annan politik\r\nän dagens. Det krävs en företagandets och det fria\r\narbetslivets renässans. Vi måste få till stånd en växt-\r\nkraft i näringslivet som är så kraftig att den lyfter vårt\r\nsamhälle upp ur arbetslösheten. Det är den enda vä-\r\ngen. Värdiga slut på arbetslivet, utbildningssatsningar\r\noch RAS kan aldrig ge annat än marginella föränd-\r\nringar.\r\nOch så till råga på allt - i ett läge där vi verkligen\r\nbehöver utveckla våra produktiva resurser är rege-\r\nringen på väg att avveckla dem. Om ni socialdemo-\r\nkrater i kärnkraftsfrågan låter det politiska spelet vara\r\nviktigare än välfärden och jobben, riskerar denna\r\nkammare att fatta beslut som kommer att slå ut många\r\ntusen arbetstillfällen. Men inte nog med det: Det blir\r\ndyrare för oss alla att leva. Och eftersom förnybara\r\nenergikällor ännu inte är tillgängliga som alternativ,\r\nfår vi på köpet luftföroreningar och annan miljöför-\r\nstöring alldeles i onödan.\r\nFru talman! Det är min förhoppning att vi under\r\nde kommande åren skall kunna föra en öppen, tydlig -\r\noch gärna hård - politisk diskussion om Sveriges\r\nframtid, en diskussion där väljarna ges möjlighet att\r\nvälja mellan klara regeringsalternativ, där de som gör\r\nanspråk på den yttersta politiska makten i vårt land\r\ntalar om vad man vill använda den till.\r\nDet kräver att man har en övertygelse. Det kräver\r\natt man tar ned sitt nervöst fuktiga finger ur opini-\r\nonsvinden och säger sin mening. Göran Persson måste\r\nsom Sveriges statsminister tala om vad han vill an-\r\nvända den politiska makten till.\r\nVi moderater har med all önskvärd tydlighet klar-\r\ngjort vårt alternativ. Vi vill leda Sverige in i 2000-\r\ntalet med en politik grundad på övertygelsen att ett\r\nfritt samhälle, där människor tillåts ge uttryck för sin\r\nvilja till arbete, företagande och förkovran, skapar\r\nvälstånd, en verklig trygghet och social rättvisa.\r\nVi har föreslagit skattesänkningar som underlättar\r\nför företagande och tillväxt och som framför allt ger\r\nutsatta grupper bättre möjligheter att försörja sig\r\nsjälva. Vi har föreslagit en långtgående avreglering av\r\nden svenska arbetsmarknaden. När en miljon männi-\r\nskor står utan riktiga jobb, vore det ansvarslöst att inte\r\nriva ned de hinder som utestänger alla dem som inget\r\nhellre vill än att klara sin egen försörjning.\r\nVi vill att Sverige satsar på det europeiska samar-\r\nbetet. Den gemensamma valutan säkrar ett stabilt\r\npenningvärde, och tidigt inträde i valutaunionen är\r\nsjälvklart, om man avvisar devalveringspolitik och om\r\nman inte vill att Sverige skall bli en marginaliserad\r\nnation i Europas periferi.\r\nVi vill att Sverige behåller kärnkraften så länge\r\ndet är ekonomiskt, miljö- och säkerhetsmässigt för-\r\nsvarbart. Att störta stora delar av svensk basindustri i\r\nekonomisk katastrof och försätta hela vårt land i ett\r\nberoende av fossila bränslen eller östeuropeisk kärn-\r\nkraft vore en självmordspolitik utan motsvarighet i\r\nmodern politisk historia.\r\nI alla dessa frågor har Göran Persson valt tystna-\r\ndens - eller, kanske mer riktigt, mumlandets - strate-\r\ngi. Vi lever i ett land där den som besitter det högsta\r\npolitiska ämbetet inte redovisar sin uppfattning i för\r\nvårt land viktiga framtidsfrågor. Därför uppmanar jag\r\nstatsministern att här i dag ta chansen och tala om vad\r\nhan vill, att klargöra vart han vill leda det svenska\r\nsamhället. Kan Göran Persson här, inför den riksdag\r\noch det folk som valt honom, redovisa vart han syf-\r\ntar?\r\nAnser statsministern att Sverige skall delta fullt ut\r\ni det europeiska valutasamarbetet? Vad anser han om\r\nkärnkraften? Om arbetsrätt och lönebildning? Om\r\narbetslöshetsförsäkringen? Om pensionerna? Om\r\nSveriges säkerhetspolitiska framtid?\r\nKan Göran Persson här och nu tala om vad han\r\nvill med den politiska makt han besitter? Det skulle\r\ninte bara stilla min nyfikenhet - det skulle också in-\r\nnebära att statsministern faktiskt tar det demokratiska\r\nansvar som faller på honom.\r\n(Applåder)</pre><pre>Anf.  2  Statsminister GÖRAN PERSSON (s)\r\nreplik:\r\nFru talman! Jag får tillfälle att utveckla min syn på\r\npolitiken senare i debatten.\r\nFörst har jag en reflexion. Klarsynen omkring ar-\r\nbetslösheten kom litet sent i det moderata fallet. Det\r\nhade varit på sin plats när den tredubblades och ni\r\nhade ansvaret. Vad vi gör är att röja efter ert storstila-\r\nde projekt, det nyliberala systemskiftet. Vad det har\r\nbetytt vet svenska folket.\r\nJag har dock en fråga till Lars Tobisson om den\r\nmonetära unionen. Så här sade Carl Bildt i en intervju\r\ni Svenska Dagbladet den 20 oktober 1996: \"Jag var\r\nmycket tydlig på den punkten under folkomröstnings-\r\nkampanjen. Ett ja innebar också ett ja till svenskt\r\ndeltagande i EMU. Om man var emot EMU borde\r\nman ha röstat nej till svenskt medlemskap.\" Jag vill\r\nfråga moderaterna och Lars Tobisson: Har Sveriges\r\nriksdag rätten att fatta beslut om ett svenskt medlem-\r\nskap i EMU eller ej? Är frågan redan avgjord, enligt\r\nmoderaternas uppfattning?</pre><pre>Anf.  3  LARS TOBISSON (m) replik:\r\nFru talman! Svaret på detta är enkelt. Jag har läm-\r\nnat det förut till statsministern. Vi har naturligtvis\r\ntraktatsmässigt förbundit oss att delta i EMU. Vi har\r\ninga förbehåll, förutsatt att vi uppfyller de giltiga\r\nvillkoren. Det är den juridiska tolkningen.\r\nSamtidigt är det naturligtvis så, att om vi politiskt\r\ni Sverige bestämmer oss för att inte vara med kommer\r\ningen att kunna tvinga oss till detta. Tvärtom blir\r\nnaturligtvis reaktionen att man inte vill ha med ett\r\nland som inte kan samarbeta. Avgörandet ligger här i\r\nSveriges riksdag.\r\nVad vi moderater tycker är vad Carl Bildt har ut-\r\ntryckt, att vi skall gå med så snart det är möjligt. Ge-\r\nnom att såsa har regeringen sett till att vi sannolikt\r\ninte får komma med från början, eftersom vi inte\r\nuppfyller kravet på anslutning till ERM.\r\nJag ställer frågor till statsministern: Vad vill rege-\r\nringen? Vad vill statsministern själv beträffande\r\nmedlemskap i det europeiska valutasamarbetet? Det\r\nfår vi inte veta. Han frågar vad andra tycker. Han som\r\när ansvarig för att leda Sverige i denna som han själv\r\nhar betecknat som den viktigaste frågan i vår tid,\r\nviktigare än medlemskapet i EU, har ingen uppfatt-\r\nning. Han vet inte. Han skall tala om vad han tycker.\r\nDet skall enligt partisekreteraren ske så sent som\r\nnågonsin är möjligt. Så kan man inte leda ett land.</pre><pre>Anf.  4  Statsminister GÖRAN PERSSON (s)\r\nreplik:\r\nFru talman! Det var ett bra besked. Det är Sveri-\r\nges riksdag som tar ställning. Visserligen var det litet\r\nkrumbukter innan Lars Tobisson kom fram till detta,\r\nmen det är välkommet. Det kontrasterar mot de kavata\r\nuttalanden som Carl Bildt fällde i Svenska Dagbladet.\r\nDet andra som jag vill ha ett besked om är kärn-\r\nkraftsfrågan. Vi skall avveckla kärnkraften. Vi kom-\r\nmer att göra det med politiska beslut. Får jag fråga\r\nLars Tobisson om Moderaterna kan sätta sig i en\r\nregering som med politiska beslut tar en kärnkraftsre-\r\naktor ur drift.</pre><pre>Anf.  5  LARS TOBISSON (m) replik:\r\nFru talman! Detta börjar bli parodiskt. Jag ställer\r\nfrågor till statsministern som företrädare för regering-\r\nen om vad regeringen vill göra med den politiska\r\nmakten. Statsministern svarar inte, utan kommer till-\r\nbaka genom att ställa frågor till mig om hur jag skulle\r\nvilja bete mig om jag sutte i en regering som för när-\r\nvarande inte finns och som vi inte vet hur den ser ut.\r\nJag kan försäkra statsministern att går regeringen\r\nin för att i förtid avveckla kärnkraften - som jag\r\ntyckte det lät som var på väg - kommer vi att med all\r\nvår kraft här i kammaren och inte minst ute på fältet\r\nbland väljarna tala om vilken katastrof det skulle\r\ninnebära. Jag är övertygad om att problemet, att ett\r\nbeslut skall vara fattat när det bildas en borgerlig\r\nregering, därmed inte behöver uppstå.</pre><pre>Anf.  6  GUDRUN SCHYMAN  (v) replik:\r\nFru talman! Jag är överens med Lars Tobisson om\r\nhans syn på politiken och oss politiker. Vi har ett\r\nförtroende, och det förtroendet har väljarna gett oss.\r\nDärför skall vi vara mycket noga med att redovisa för\r\nväljarna vad vi tycker och vilka framtidsplaner vi har.\r\nUtifrån den situation som vi nu har i landet, med\r\ntätt duggande rapporter om tillståndet inom vården,\r\ninom omsorgen, inom utbildningen, i kommunala\r\nangelägenheter, vill jag ställa frågan till Lars Tobis-\r\nson: Vilka konsekvenser tror Lars Tobisson att era\r\nbesparingsförslag, som är 50 miljarder kronor på tre\r\når just vad gäller kommunerna, kommer att få för\r\nverksamheterna? Hur kommer det att påverka utveck-\r\nlingen inom sjukvården, barnomsorgen och skolan?\r\nJag tror att det är många väljare som är intresserade\r\nav att få veta det.\r\nDet andra som är viktigt för oss politiker är att vi\r\nupprätthåller respekten för demokratin. Jag vill fråga\r\nLars Tobisson, apropå debatten om kärnkraftsav-\r\nvecklingen: Tycker Lars Tobisson att det rimmar väl\r\nmed demokratin att de än så länge två största politiska\r\npartierna i den svenska politiken, Moderaterna och\r\nSocialdemokraterna, så effektivt har blockerat den\r\navveckling av kärnkraften som en folkomröstning\r\nredan år 1980 faktiskt gav uttryck för skulle ske och\r\nsom sedan följdes upp med beslut här i riksdagen om\r\nen avveckling? Rimmar det väl att tala om denna nu\r\nförsenade avveckling i termer av förtida avveckling?</pre><pre>Anf.  7  LARS TOBISSON (m) replik:\r\nFru talman! Våra besparingar på de offentliga ut-\r\ngifterna är alldeles tydligt så avvägda att de ger ut-\r\nrymme för människor att med de skattelättnader vi\r\ngenomför klara sin egen försörjning bättre.\r\nGudrun Schyman räknar upp ett antal områden\r\nsom hon varit orolig för. Vården är ett exempel. Det\r\nfinns uppgifter om att pengarna inte räcker till, och en\r\nvårdskatt förordas. Sanningen är ju den att av de\r\npengar vi redan anslagit för vård - landstingsskatten -\r\ngår en mycket stor del till annan verksamhet. Den del\r\nsom satsas på vård har minskat, och den del som går\r\ntill administration och annat har ökat. Likadant är det\r\nmed sjukförsäkringen. Där höjdes avgiften med en\r\nprocentenhet vid årsskiftet, men denna höjning går\r\ninte till vård. Den går till ett redan stort överskott i\r\nsjukförsäkringen och går sedan in i statskassan för\r\nannan användning. Pengar finns det. Det gäller att\r\norganisera det här på ett bättre sätt.\r\nSedan undrar Gudrun Schyman om det inte är de-\r\nmokratiskt ofullkomligt att man inte har genomfört\r\navvecklingen av kärnkraften. Jag vill påstå att vi har\r\nlevt upp till det resultat vi fick i folkomröstningen.\r\nDet föreskrev att vi skall använda våra reaktorer så\r\nlänge det är ekonomiskt och säkerhetsmässigt för-\r\nsvarbart och i avvaktan på att förnybara energikällor\r\nblir konkurrenskraftiga. Där är vi inte ännu. Den som\r\nvill avveckla i förtid är alltså den som bryter mot\r\nfolkomröstningen.\r\nJag känner ingen som helst rädsla för att gå till\r\nfolket i den här frågan. Jag är mycket klar över att det\r\nskulle ge besked om att vi skall fortsätta använda\r\nkärnkraften.</pre><pre>Anf.  8  GUDRUN SCHYMAN (v) replik:\r\nFru talman! Man kan inte använda demokratiska\r\ninstitutioner som folkomröstningsinstitutet till att tjata\r\npå tills man får det beslut man vill ha. Vi hade en\r\nfolkomröstning om kärnkraften. En klar majoritet -\r\nom vi lägger ihop linje 2 och linje 3 - sade mycket\r\ntydligt: Avveckla kärnkraften! Sedan har detta beslut,\r\nfattat i demokratisk ordning, blockerats av moderater\r\noch socialdemokrater i riksdagen under mycket lång\r\ntid. Nu närmar vi oss, tack och lov, en lösning på den\r\nhär frågan. Men att använda ett sådant språk så att\r\nman talar om en förtida avveckling av någonting, när\r\ndenna avveckling borde ha varit påbörjad för 15 år\r\nsedan, måste skapa stor förvirring, också bland de\r\nmoderata väljarna hoppas jag. Det är att slarva med\r\ndemokratin.\r\nVad gäller besparingar av 50 miljarder kronor in-\r\nom kommuner och landsting tror inte jag att någon\r\nblev särskilt klok på det svar som Lars Tobisson gav.\r\nVad kommer det att innebära för sjukvården? Vad\r\nkommer det att innebära för barnomsorgen? Vilka\r\nkonsekvenser får det i den grundskola som i dag dig-\r\nnar under stora problem? På Lars Tobisson verkar det\r\nsom om människor kommer att få mer pengar och allt\r\nkommer att bli mycket bättre om vi spar 50 miljarder\r\nkronor. Jag tror inte att de som arbetar inom sjukvår-\r\nden uppfattar det på det viset. Jag tror inte att förskol-\r\nläraren inom barnomsorgen som har för stora barn-\r\ngrupper uppfattar det så. Jag tror inte att lärarna inom\r\ngrundskolan, som står med oöverstigliga problem -\r\ntiden räcker inte till och klasserna blir för stora -\r\nuppfattar det så, Lars Tobisson.\r\nDet krävs tydlighet i politiken om vi skall få för-\r\ntroende av de människor som vi förutsätter skall gå\r\noch rösta vart fjärde år. Annars får vi den situation vi\r\nhar i dag; alltfler säger: Vad spelar det för roll? Det\r\nkrävs tydlighet, Lars Tobisson. 50 miljarder kronor är\r\nmycket pengar. Vad får det för konsekvenser i vården,\r\nomsorgen och utbildningen?</pre><pre>Anf.  9  LARS TOBISSON (m) replik:\r\nFru talman! Genom att spara på de offentliga ut-\r\ngifterna skapar vi utrymme för skattelättnader. Vi\r\ngenomför avregleringar. Det får i gång tillväxten, och\r\ndärmed får också människor möjlighet att själva beta-\r\nla mera för sin egen försörjning, inklusive sin vård.\r\nOm det vore så att man löser de här problemen\r\ngenom att hälla mera pengar på dem skulle vi inte ha\r\nnågra problem. Vi har den överlägset största andelen\r\noffentliga utgifter av alla länder i västvärlden, men vi\r\nhar bestående problem därför att vi inte får ekonomin\r\natt fungera och därför att människor inte har möjlighet\r\natt själva träffa sina val.\r\nNär det gäller kärnkraften är det att alldeles\r\nvränga sanningen ut och in att säga att man skall lägga\r\nihop linje 2 och linje 3. Det var linje 1 och linje 2 som\r\nvar gemensamma i ställningstagandet till hur vi skall\r\nanvända kärnkraftverken. Det är den modellen vi\r\nföljer. Linje 3, som ville avveckla snabbt, är besegrad.\r\nDet är det vi skall rätta oss efter i fortsättningen ock-\r\nså.</pre><pre>Anf.  10  MARIANNE SAMUELSSON (mp)\r\nreplik:\r\nFru talman! Lars Tobisson började med att tala om\r\natt vi skulle skapa ett gott samhälle och om hur det\r\nskulle vara organiserat. Gudrun Schyman tog upp en\r\ndel av de frågor som jag hade tänkt ställa.\r\nMen svaren, framför allt det sista svaret, tyckte jag\r\nvar litet klargörande, äntligen. Människor skulle få\r\nbättre utrymme att betala för sin vård och sin omsorg.\r\nInnebär det, Lars Tobisson, att moderaterna menar att\r\nfolkpensionärerna, som i dag inte har råd att ens\r\nhämta ut sina mediciner, skall ha råd att betala ytterli-\r\ngare för sin vård? Menar Lars Tobisson att de arbets-\r\nlösa, som i dag kämpar för att få sin ekonomi att gå\r\nihop, skall ha råd att betala för sina barns skolor?\r\nMenar Lars Tobisson att vi skall höja alla avgifter i\r\nsamhället så att det blir bara de som redan har råd\r\nsom har nytta av den skattesänkning som Lars Tobis-\r\nson talar om?\r\nDet är klart att Lars Tobisson och jag, vi med våra\r\nhöga inkomster, har glädje av en skattesänkning i den\r\nbemärkelsen att vi får råd med mer, men den största\r\nandelen av människorna i det här samhället behöver\r\nett trygghetssystem som bygger på att vi, Lars Tobis-\r\nson och jag, är med och betalar till det. Jag tycker att\r\nLars Tobisson bör klargöra hur man skall kunna göra\r\ndessa enorma besparingar på kommunerna och på det\r\ntotala trygghetssystemet genom att sänka skatterna så\r\nmycket som moderaterna vill.</pre><pre>Anf.  11  LARS TOBISSON (m) replik:\r\nFru talman! Självklart skall vi slå vakt om dem\r\nsom har det svårt: folkpensionärer, ensamstående\r\nföräldrar och andra grupper som inte får pengarna att\r\nräcka till. Det har varit kännetecknande för våra\r\nställningstaganden här i riksdagen under det gångna\r\nåret och under lång tid tillbaka att vi har sett till att\r\njust de grupperna inte skall bli utsatta för en del ony-\r\nanserade besparingar som regeringen har föreslagit,\r\nt.ex. änkepensionerna, förslag som rör ensamstående\r\nmödrar o.d.\r\nDäremot kan jag inte förstå hur vi i längden skall\r\nkunna hålla i gång den väldiga rundgången för männi-\r\nskor som har vanliga inkomster men som drabbas så\r\nhårt av skatten att de inte har någon rörelsefrihet utan\r\ntvärtom hamnar i situationer där de måste hämta bi-\r\ndrag för att klara sig. Det är den situationen, som\r\nberör de många människorna, som vi vill ändra så att\r\nman får behålla mera av sina inkomster sedan skatten\r\när dragen och därmed på ett helt annat sätt förmår att\r\nsjälv bestämma hur man skall rikta in sitt liv och vad\r\nman vill satsa sina resurser på. Det kommer vi att\r\nfortsätta driva.\r\nJag räknar inte med att Vänsterpartiet och Miljö-\r\npartiet kommer att kunna ställa upp på detta - de har\r\nen helt annan inställning till de här frågorna. Men jag\r\nhoppas att regeringen förstår att det här kommer att\r\nvara nödvändigt om vi skall få en vändning i den\r\nbedrövliga ekonomiska utveckling som vi har här i\r\nlandet.</pre><pre>Anf.  12  MARIANNE SAMUELSSON (mp)\r\nreplik:\r\nFru talman! Det var ju ganska klargörande. Mode-\r\nraterna menar alltså att genom att skatten sänks för\r\noss som är med och betalar trygghetssystemet skall de\r\nsom redan i dag har fått vidkännas kraftiga nedskär-\r\nningar få det bättre. Jag kan inte få det att gå ihop. Jag\r\nvet att Moderaterna t.ex. inte vill minska EU-avgiften,\r\nvill vara med fullt ut i EU, vill att vi skall ha ett för-\r\nsvar som kostar mer än det gör i dag, oftast inte vill\r\nspara på några satsningar på vägar osv.\r\nVem skall då betala? Det var väl 30 miljarder som\r\nenligt Moderaternas budget skulle tas på transfere-\r\nringarna just till de svaga grupperna, just till dem som\r\nbehöver trygghetssystem i samhället i dag.</pre><pre>Anf.  13  LARS TOBISSON (m) replik:\r\nFru talman! Vi sänker skatter för vanliga männi-\r\nskor. Vi finansierar våra skattesänkningar med be-\r\nsparingar, krona för krona och litet till. Men vi ser till\r\natt uppläggningen blir sådan att ingen faller igenom\r\nsäkerhetsnätet. Det här är en del i ett reformarbete\r\nsom kommer att ta decennier. Det krävs en genomgri-\r\npande förnyelse av Sverige. Vi har inbjudit alla att\r\ndelta i den.\r\nMarianne Samuelsson kommer aldrig att göra det.\r\nHon vill att Sverige skall lämna det europeiska sam-\r\narbetet, att vi skall lägga ned försvaret och att vi skall\r\nslå sönder vårt lands energiförsörjning. Marianne\r\nSamuelssons och Miljöpartiets Sverige skulle bli\r\nkallt, fattigt, isolerat och otryggt. Det är inte vårt\r\nSverige, och jag är övertygad om att det inte är det\r\nsamhälle som medborgarna vill ha.</pre><pre>Anf.  14  OLOF JOHANSSON (c):\r\nFru talman! Vi har hört av de tidigare replikskifte-\r\nna att man kan se på politikens uppgifter på olika sätt.\r\nEnligt vårt synsätt kräver det politiska vardagsarbetet\r\nidéer, visioner och långsiktiga mål. De kommer lätt i\r\nbakgrunden när handlingsfriheten begränsas av vack-\r\nlande ekonomiska förutsättningar och bristande tilltro\r\ntill det demokratiska systemet. Vi har tyvärr länge\r\nvarit i den situationen.\r\nI en sådan situation krävs förmåga att samarbeta,\r\noch det finns ingen tid att förlora genom att bara\r\nvädja till opinionen.\r\nGenom samarbete skapas långsiktighet och tro-\r\nvärdighet. Det krävs för att rätta till ekonomiska oba-\r\nlanser. Det krävs för att skapa generationskontrakt,\r\nsom ger tilltro till pensionssystemet för våra äldre, för\r\natt ta ett exempel som är aktuellt. Det krävs för att\r\nlägga fast trögrörliga system, som Energiförsörjning-\r\nen i vårt land. Det krävs för att värna vårt lands frihet\r\noch oberoende i försvars- och säkerhetspolitiken.\r\nPå alla dessa områden krävs strukturpåverkande\r\nreformer, där de långsiktiga målen är tydliga och\r\ninriktningen är fast förankrad i vår demokrati. Detta\r\när vår uppgift som politiker.\r\nFör Centerpartiet är visionen ett decentraliserat\r\nsamhälle, med en fördjupad demokrati, rättssäkerhet\r\nunder lagarna och likvärdiga levnadsförhållanden i\r\nhela landet. Decentralisering, dvs. spridning av makt\r\noch inflytande är inriktningen. Och då får man inte\r\növerlåta denna makt åt någon annan, t.ex. marknaden.\r\nVårt enda klot kräver hållbar utveckling. Ekonomi\r\noch ekologi är bara olika sidor av samma sak. Krets-\r\nloppssamhället är en förutsättning för ett uthålligt\r\nnyttjande av knappa resurser. Det förnybara är grun-\r\nden. Därför är ett energisystem som bygger på förny-\r\nbara och miljövänliga - helst inhemska - råvaror så\r\navgörande. Kärnkraften är en parentes, med eviga\r\navfallsproblem. De fossila bränslena är ett hot mot\r\nvårt klimat.\r\nSamhället måste vara en gemenskap, där alla be-\r\nhövs. Det är vår vision för ett socialt, ansvarsfullt\r\nvälfärdssamhälle. Det förutsätter rättvisa och solidari-\r\ntet, där samhället prioriterar och garanterar grund-\r\ntryggheten. Därutöver är välfärden i mycket ett delat\r\nansvar.\r\nPolitik är idéer och visioner men också vilja, att ta\r\nsamhällsansvar, att påverka, att efter förmåga motsva-\r\nra väljarnas krav.\r\nVäljarna har inte sagt att vi inte får samarbeta el-\r\nler - än mer långsökt! - att partierna skall gruppera sig\r\ni två block. Väljarna i Sverige har sagt att sju partier\r\nskall vara representerade i riksdagen och inget parti\r\nunder denna valperiod skall ha eget flertal. Det förut-\r\nsätter samarbete.\r\nGenom samarbete i den ekonomiska politiken är\r\nSverige nu på väg att reda ut en ekonomisk kris, som\r\nhotat både välfärden och demokratin. Det hade varit\r\nförödande om alla partier våren 1995 hukat för pro-\r\nblemen. Centerpartiet har vågat bryta blockpolitiken,\r\nför Sveriges bästa. Handling ljuger inte och har gett\r\nresultat.\r\nDe flesta ekonomiska faktorer utvecklar sig nu\r\npositivt.\r\nSedan i april 1995 har räntan på den femåriga\r\nstatsobligationen sjunkit med ca 5,75 procentenhe-\r\nter. Knappast någon sörjer över att det är mindre\r\nän hälften kvar.\r\nStockholmsbörsen utvecklas kraftigt positivt. Det\r\nhandlar om tiotals miljarder.\r\nInflationen är med EU-mått mätt rekordlåg. Ge-\r\nnom sänkta räntor och sänkt matmoms har vi\r\nt.o.m. haft sjunkande priser. Då tittar ofta pessi-\r\nmisterna upp. Deflation, säger de. Ja, det beror på\r\nsänkta räntor och sänkt matmoms - är det något\r\nfel? Det ger ökade reallöner och möjligheter för\r\nmänniskor att leva på sin lön.\r\nStaten behövde 1996 låna ca 115 miljarder kronor\r\nmindre än 1995.\r\nBudgeten beräknas komma i balans för staten\r\n1998.\r\nInget av detta hade åstadkommits med en osäker\r\npolitisk situation i Sverige. Ekonomin har utvecklats\r\nlångt mer positivt än vad de mest optimistiska bedö-\r\nmare vågade tro. Industriförbundet, som nämndes här\r\nsenast, är uppe i 3,7 % tillväxt 1998. Jag tycker att de\r\ntar till. De borde ha lagt en del av det här närmare,\r\ndärför att det kommer fortare.\r\nDet krävdes politisk vilja och samarbete, inte kon-\r\nfrontation. Det krävdes att mer av politiken förankra-\r\ndes på mittfältet, och så har skett. Ytterkantspolitik till\r\nvänster eller höger löser inte Sveriges problem.\r\nMot bakgrund av att de flesta kurvorna pekar rätt\r\nborde Sverige vara fyllt av framtidstro och optimism.\r\nMen vi får fortfarande dyrt betala för att vi levt över\r\nvåra tillgångar och för att vi inte i tid tog itu med\r\nstrukturfelen i ekonomin. Det är naturligtvis ett oer-\r\nhört ansvar för oss politiker att rätta till detta, att ge\r\njust de människor som under denna saneringsprocess\r\nhar kommit i kläm. Det är ju för deras skull som vi\r\nmåste ta kommandot. Ingen annan gör det på våra\r\nvägnar.\r\nNu finns möjligheten att på allvar attackera arbets-\r\nlösheten utan att resultaten hotas av marknadens\r\nmisstro. Sänkt ränta handlar inte bara om billigare\r\nbolån och minskat lånebehov för staten. Det handlar\r\nockså om många miljarder i lägre kostnad för företag,\r\nkommuner och landsting samt lägre kostnader för att\r\ninvestera i kommande jobb. Låg inflation handlar inte\r\nbara om stabila priser utan också om grunden för en\r\nansvarsfull lönebildning. Den processen är nu aktuell.\r\nAnnars går saneringsvinsterna snabbt förlorade.\r\nNu skapas utrymme för att lindra situationen för\r\ndem som drabbats hårdast av saneringsåtgärderna. Jag\r\nvill deklarera att Centerpartiet är berett att ta ansvar\r\näven i denna del. Men lejonparten av det ekonomiska\r\nutrymme som skapas framöver successivt måste inrik-\r\ntas på att stärka vård och omsorg samt skapa förut-\r\nsättningar för fler jobb i övrigt. Det är ingen tvekan\r\nom att den inhemska efterfrågeökning som nu kom-\r\nmer hålls tillbaka av osäkerheten på arbetsmarknaden.\r\nNu måste osäkerheten skingras.\r\nArbetsgivaravgifterna har sänkts, arbetsrätten har\r\nreformerats och skattesänkningar sker för aktier i\r\nonoterade bolag. Tre miljardpaket för småföretag,\r\nkretsloppsanpassning och Östersjösamarbete sätts i\r\ngång. Kommuner och landsting tillförs tre extra mil-\r\njarder. En omfattande utbildningssatsning har presen-\r\nterats. De för vissa storföretagsledare och moderata\r\ncentralister så förhatliga mindre högskolorna får ökat\r\nantal elevplatser. Etc.\r\nMen det måste komma mera. Trots ett flertal åt-\r\ngärder har det inte varit möjligt att bryta den negativa\r\nbefolkningsutvecklingen i främst skogslänen. Sverige\r\nriskerar att kantra. Det skapar svagare ekonomi i\r\nutflyttningskommuner och är på sikt ett hot mot mil-\r\njön i koncentrationsorterna och ekonomin genom\r\növerhettning. Den \"lilla\" regionalpolitiken kan inte\r\nensam vända utvecklingen. Det stora lyftet finns att\r\nsöka i strukturförändringar.\r\nArboga är ett övertydligt exempel. Om motsva-\r\nrande andel av jobben skulle försvinna i Stockholms-\r\nregionen rör det sig om 50 000 jobb, på ett bräde. Det\r\när svårt att mobilisera framtidstro efter ett sådant\r\ndråpslag. Med en del industriledares fenomenala logik\r\när det ju oförklarligt att antalet jobb kan sjunka på en\r\nort när Sverige har kärnkraft. Volvos ordförande har\r\nju annonserat i saken. Frågan är vad regeringen kan\r\ngöra efter det avslöjade avtalet mellan Försvarets\r\nmaterielverk och Volvo. Vad säger statsministern?\r\nDet krävs åtgärder för fler jobb i hela Sverige.\r\nEnergiomställningen och miljötekniken kommer att ge\r\nsådana, likaså vård och omsorg. Skatteväxling kan\r\nsänka arbetsgivaravgifterna ytterligare. Småföretagen\r\nmåste få förenklade regler och bättre konsoliderings-\r\nmöjligheter. Utbildningssatsningarna måste drivas\r\nvidare.\r\nOmställningen av det svenska energisystemet kan\r\ngenerera tiotusentals nya jobb, inte minst i skogslä-\r\nnen. Det handlar om att byta dyrbar, importerad och\r\nmiljöskadlig energi som uran, kol och olja mot in-\r\nhemsk, förnybar och miljövänlig energi, främst bioe-\r\nnergi men även vindkraft. Ett kretsloppsanpassat\r\nenergisystem är den viktigaste satsning som kan göras\r\nför jobben och för miljön här i landet. Sverige måste\r\nbli grönare.\r\nMöjligheterna för jobben ligger inom Sveriges\r\ngränser, i vår egen initiativkraft och förmåga, vår\r\nkonkurrenskraft gentemot omvärlden, inte i att fjättras\r\nvid omvärlden, som t.ex. i den ekonomiska och mone-\r\ntära unionen EMU.\r\nKärnkraftskramarna - vi har hört någon av dem\r\nhär - förutsätter nu elbrist för att kunna använda sys-\r\nselsättningen som vapen mot kärnkraftsavvecklingen.\r\nJag misstänker att vissa rent av har intresse av att\r\nskapa elbrist - men inte Centerpartiet. Varför blev vi\r\nensamma i kampen mot direktverkande el för upp-\r\nvärmning under 70-talet? Jag har ett historiskt per-\r\nspektiv på det här. Det förtjänar att påminnas om att\r\nde som verkligen vill värna om svensk industris el\r\nnaturligtvis inte skall använda el i övermått för upp-\r\nvärmningsändamål.\r\nNästa argument är att olja och kol skulle bli alter-\r\nnativ till kärnkraften. Det är bara om avvecklingen\r\npressas fram av nästa olyckstillbud som vi kan tvingas\r\nta till fossila ersättningsbränslen. Fasas kärnkraften ut\r\nunder ordnade former finns miljövänliga alternativ.\r\nOch hur ser de partier som genomdrev en så stor\r\nkoldioxidskattesänkning för industrin 1993 på facit?\r\nDet har kommit sedan vi senast debatterade här i\r\nkammaren. Nu vet vi att oljeanvändningen sköt i\r\nhöjden, precis som jag och Centerpartiet varnade för i\r\nden dåvarande fyrpartiregeringen, men då var koldi-\r\noxid inget hot. Varför uppkommer koldioxidhotet\r\nbara när kärnkraften skall avvecklas?\r\nDen viktigaste skiljelinjen går emellertid mellan\r\ndem som sviker svenska folkets besked att kärnkraf-\r\nten skall avvecklas genom politiska beslut och med\r\npolitiskt ansvar, och dem som anser att företagseko-\r\nnomisk lönsamhet, dvs. marknaden och säkerhetsbe-\r\ndömningar av myndigheter med dagens lagstiftning,\r\nskall avgöra avvecklingen.\r\nModeraterna och Folkpartiet skulle med denna\r\nuppfattning ha gått emot folkomröstningen 1980. Nu\r\nvet ju jag att man tog ställning under Harrisburgs\r\ngalge, men ändå! Att det skulle ta 16 år att få detta\r\nbekräftat! Men det är ju er nuvarande politik och\r\nposition efter energiförhandlingarna. Varför besvära\r\nsvenska folket med en folkomröstning när kärn-\r\nkraftsavvecklingen enligt er uppfattning inte är en\r\npolitisk fråga som demokratin skall befatta sig med?\r\n(Applåder)</pre><pre>Anf.  15  Statsminister GÖRAN PERSSON (s)\r\nreplik:\r\nFru talman! Ett kort svar till Olof Johansson om\r\nArboga.\r\nDet finns ett avtal mellan staten och Volvo om\r\nunderhåll. Det ingick regeringen i december 1996.\r\nDessutom finns det uppenbarligen ytterligare ett avtal,\r\nsom ingen på regeringssidan har känt till. Det är det\r\navtalet som nu diskuteras, bl.a. i medierna.\r\nMot den bakgrunden har regeringen givit JK i\r\nuppdrag att skyndsamt granska förhållandena omkring\r\ndessa avtal. Vi har också ställt resurser till JK:s förfo-\r\ngande för att detta skall gå snabbt.</pre><pre>Anf.  16  GUDRUN SCHYMAN (v) replik:\r\nFru talman! På temat att det är viktigt att hålla\r\ndemokratins flagga högt vill jag till Olof Johansson\r\nställa en fråga som gäller just diskussionen om kärn-\r\nkraftsavvecklingen.\r\nCenterpartiet, Vänsterpartiet och kd sitter ju till-\r\nsammans med regeringens företrädare i en liten ar-\r\nbetsgrupp och diskuterar hur vi så fort som möjligt\r\nskall komma fram till ett beslut om en avveckling av\r\nkärnkraften på ett klokt och snabbt sätt. Det spekule-\r\nras samtidigt väldigt mycket om huruvida det pågår\r\nandra diskussioner vid sidan om, om Olof Johansson\r\noch Göran Persson har en egen samtalsgrupp i den här\r\nfrågan.\r\nJag har fått frågan av medierna, och det spekuleras\r\nganska mycket. Det gör man på grund av att vi har fått\r\nen situation i Sverige där vi ibland har ett beslutsfat-\r\ntande som ser ut så, att Olof Johansson och Göran\r\nPersson kommer överens. Sedan kommer ärendet till\r\nriksdagen och här fattas det beslut. Sedan går det ut\r\npå diskussion och i förankringsprocesser i de politiska\r\npartierna. Därefter kommer den allmänna opinionen\r\noch talar om att det beslutet inte var klokt, och sedan\r\nsäger regeringen: Nej, det var det inte. Och så ändrar\r\nman kanske beslutet.\r\nDetta är en bakvänd ordning. Jag tror inte att den\r\nökar respekten för demokratin. I förhoppningen att\r\njag skall få ett mycket klart och tydligt nej till svar vill\r\njag nu ställa frågan: Pågår det några parallella för-\r\nhandlingar om kraften och omfattningen av kärn-\r\nkraftsavvecklingen mellan Olof Johansson och Göran\r\nPersson?</pre><pre>Anf.  17  OLOF JOHANSSON (c) replik:\r\nFru talman! Jag vet inte om jag skall känna mig\r\nsmickrad av Gudrun Schymans bild av hur beslutsfat-\r\ntandet går till. Det är jag i varje fall inte - så går det\r\ninte till.\r\nSom alla vet finns det mycket av förankringspro-\r\ncesser, både i riksdagsgrupper och ute bland folk, när\r\nman har möjlighet till det. Det är det som är det stora\r\narbetet. Det är därför som vi i politiska debatter som\r\nden här framför den principiella inriktningen. Det gör\r\nvi för att få reaktioner. Jag har angivit några sådana\r\ninriktningar när det gäller att bekämpa arbetslösheten.\r\nStryk alltså den myten!\r\nEnergifrågan är ju av en speciell karaktär, och den\r\nhar varit föremål för flerpartiöverläggningar. Alla\r\npartier har varit inbjudna, men en del har efter hand\r\nsorterat ut sig själva. Det är självklart att när en ar-\r\nbetsgrupp har fått den här uppgiften så är det där som\r\nförhandlingsansvaret finns och förhandlingsarbetet\r\nsker. För att detta skulle kunna ske förordade jag i ett\r\ntidigt skede en sortering i gruppen - sju olika upp-\r\nfattningar är svåra att förena; det kan vara svårt nog\r\nmed fyra, om de är olika. Jag hoppas att det skall visa\r\nsig att de inte är det, till slut.\r\nGöran Persson och jag har samma rätt som alla\r\nandra medborgare att prata med varandra, men vi för\r\nbara samtal. Vi har berört ämnet hur man gör för att\r\navveckla kärnkraft - det är korrekt. Men ansvaret och\r\nförhandlingarna ligger helt och hållet i arbetsgruppen.</pre><pre>Anf.  18  GUDRUN SCHYMAN (v) replik:\r\nFru talman! I sakfrågan är ju Olof Johansson och\r\njag helt överens. Det har vi varit ända sedan folkom-\r\nröstningen: Kärnkraften skall avvecklas, och det så\r\nfort som möjligt, och vi skall naturligtvis göra det på\r\nett klokt sätt också.\r\nAnledningen till att jag ställde den här frågan var\r\ninte att jag hade drabbats av mytbildningar, utan det\r\nberor på den faktiska verkligheten: En hel del av de\r\nbeslut som fattats här i riksdagen har haft just en så-\r\ndan förhistoria.\r\nDet mest uppseendeväckande som vi nu håller på\r\nmed är väl pensionsöverenskommelsen. Det är ju inte\r\nbara Olof Johansson som är inblandad i den politiska\r\nteater som vi fick bevittna förra veckan med par-\r\ntiöverläggningar på hög nivå för att ta del av redan\r\nfattade beslut, ingångna avtal och upplästa pressmed-\r\ndelanden. Jag tror inte att det gynnar människors\r\nrespekt för den demokratiska processen, om man tror\r\natt det pågår diskussioner och samtal på ställen där de\r\ninte borde pågå och det sedan visar sig att det gick till\r\npå ett helt annat sätt än det borde.\r\nMen jag tolkar detta som att Olof Johansson nu\r\nhar sagt att ni talar med varandra. Det skall jag inte\r\nförbjuda er - absolut inte. Det har ni er fulla rätt att\r\ngöra. Jag vill bara vara säker på att ni inte kör över\r\nden förhandlingsgrupp som finns, utan att den gruup-\r\npen är fullständigt informerad om vad som händer och\r\natt vi inte sedan får läsa protokoll som visar att frågan\r\navgjordes på ett helt annat sätt än vad det var tänkt.\r\nVi förenas i respekt för de demokratiska arbetsfor-\r\nmerna, Olof Johansson.</pre><pre>Anf.  19  OLOF JOHANSSON (c) replik:\r\nFru talman! Jag vill bara tillfoga en sak när det\r\ngäller pensionsöverenskommelsen. Jag berörde det\r\nlitet i mitt inledningsanförande. Det är just den typ av\r\nlångsiktiga reformer som kräver just stabilitet och att\r\nmänniskor uppfattar att det finns en säkerhet. Efter-\r\nsom den demokratiska processen inom det socialde-\r\nmokratiska partiet har pågått fullt legitimt med ett\r\nrådslag är det viktigt, och det var därför vi framförde\r\ndet kravet i en partimotion från Centerns sida, att man\r\nklargör om det kommer några förändringar och i så\r\nfall vilken räckvidd de har. De fem partier som har\r\nslutit denna överenskommelse har varit överens om\r\natt pensionsöverenskommelsen ligger fast i sina prin-\r\nciper. Det beskedet har varit entydigt, och därmed bör\r\ndet inte vara ekonomiskt hämmande för Sverige. Att\r\ndessutom Vänsterpartiet och Miljöpartiet injöds var\r\nväl en gest av generositet.</pre><pre>Anf.  20  MARIANNE SAMUELSSON (mp)\r\nreplik:\r\nFru talman! Det var ganska fascinerande att höra\r\nOlof Johansson beskriva Centerpartiet som ett decent-\r\nraliserat parti som jobbar för att man skall decentrali-\r\nsera i samhället. Jag känner en förvåning inför detta,\r\näven om jag har hört det förut, eftersom Centern rös-\r\ntade för ett medlemskap i den europeiska unionen,\r\nvilket har inneburit kraftiga överflyttningar från de-\r\ncentralisering till en stark centralisering.\r\nSedan till en fråga jag tänkte ställa. Det gäller\r\nenergi och Arboga, som Olof Johansson var inne på.\r\nStatsministern sade att det pågick förhandlingar om\r\natt Volvo skulle stanna kvar i Arboga. Det vore gott\r\noch väl för dem som i dag arbetar inom industrin där\r\nom så kunde bli fallet. Oavsett detta är det en för-\r\nsvarsindustri som Arboga är oerhört beroende av. Vi\r\nlever i ett samhälle som måste nedrusta och satsa på\r\nhållbar utveckling. Då kommer Arboga på sikt att\r\ndrabbas.\r\nJag besökte Arboga och talade med dem där om\r\nden kunskap och kompetens som finns i Arboga och\r\nmöjligheten att satsa på vindkraftstillverkning i Arbo-\r\nga. Därför vill jag höra med Olof Johansson, som\r\nnumera har så nära kontakt med regeringen, om Cen-\r\nterpartiet kommer att stödja idén att Arboga skulle\r\nkunna bli ett centrum för vindkraftssatsningar. Vi\r\nbehöver, för att få till en hållbar energi, satsningar på\r\nvindkraften. Vi behöver kunna bygga vindkraftverk\r\nockså här i landet och inte vara beroende av dansk\r\ntillverkning. Vi vet att vi står inför ett beslut om att\r\nkärnkraften skall avvecklas. Då måste alternativen in.\r\nVindkraften är naturligtvis en stor del av detta.\r\nJag har en fråga till: Kommer Olof Johansson att\r\njobba för att de stödformer som har funnits för\r\nvind- och solenergi kommer att finnas kvar?</pre><pre>Anf.  21  OLOF JOHANSSON (c) replik:\r\nFru talman! Världen slutar inte vid Sveriges grän-\r\nser. Det kan möjligen ses som ett problem från Miljö-\r\npartiets utgångspunkt, men det är det som är utgångs-\r\npunkten för vårt ställningstagande till EU-\r\nmedlemskapet. EU är ett fredsprojekt för Europa,\r\nenligt vårt synsätt. Då måste man försöka få i gång en\r\ngemensam ekonomisk utveckling som ger framtidstro\r\ni Öst- och Centraleuropa, etc. Jag skall inte gå djupare\r\nin på det.\r\nDäremot sätter vi klara gränser. EMU är ett typex-\r\nempel på en centralisering som inte är nödvändig. Det\r\nkan snarare vara kontraproduktivt i förhållande till\r\nfredsprojektet.\r\nEnergifrågan är föremål för partiöverläggningar.\r\nDe skall först vara klara. Jag lägger mig inte i över-\r\nläggningarna konkret i dagsläget, men jag tycker att\r\ndet är en självklarhet att vi skall satsa på alternativen\r\noch motverka det som skall ut. Det är precis det jag\r\nhar sagt i mitt anförande. Till de alternativ som finns,\r\noch som Sverige måste satsa mer på, hör vindkraften.\r\nDet finns också andra energiprojekt som är aktuella i\r\ndet berörda området. Jag behöver bara nämna tankar-\r\nna på etanol som drivmedel så förstår Marianne Sa-\r\nmuelsson vad jag syftar till. Det är självklart att vi\r\ninte nu i detta skede skall sitta och peka ut exakt vilka\r\norter vi skall satsa på, men det får gärna bli Arboga.\r\nJag hoppas naturligtvis att avtalen skall ge möjlighet\r\nför regeringen att sätta press på Volvo att ta ansvar\r\nför den situation man har skapat.</pre><pre>Anf.  22  MARIANNE SAMUELSSON (mp)\r\nreplik:\r\nFru talman! Till skillnad från Olof Johansson tror\r\njag att det är mycket angeläget att vi mycket konkret\r\npekar ut orter och platser och ser till att få i gång de\r\nsatsningar vi vill ha. Att bara vänta och se har vi\r\nsysslat med i väldigt många år. Det har inte kommit\r\ntill några beslut om att satsa på de alternativa energi-\r\nkällorna i form av bl.a. byggnation. Det behövs ett\r\nbeslut. Det behövs naturligtvis politiker som driver på\r\ni frågan och ser till att det händer någonting.\r\nVad gäller EU-projektet kan jag säga att det vore\r\nganska katastrofalt om Sverige vore hela världen,\r\nOlof Johansson. Det skulle inte alls hålla. Även om\r\notroligt många delar av Sverige är glesbefolkat och\r\näven om vi skulle behöva fler människor som klarade\r\natt bo och leva i de delarna innebär det inte att vi\r\nskulle kunna vara hela världen. Men EU är heller inte\r\nhela världen. Det var inte samarbete jag var emot. Det\r\nvar den andra delen - centraliseringen av besluten.\r\nOlof Johansson menar väl ändå inte att det har skett\r\nen decentralisering av besluten sedan vi blev med-\r\nlemmar i den europeiska unionen? Denna riksdag har\r\nfått erfara otroligt många centraliserade beslut. Vi har\r\nbara fått besluten på bordet, därför att EU har fattat\r\nbesluten och därför att de gäller i Sverige. Det gäller\r\näven på miljöområdet. Det blir mycket negativt i en\r\ndel fall.</pre><pre>Anf.  23  OLOF JOHANSSON (c) replik:\r\nFru talman! Att ge energiförhandlingarna ett par\r\nveckor till är inte att vänta och se. Marianne Samuels-\r\nsons resonemang kring världen och Sverige var något\r\nluddigt, om jag får uttrycka mig så. Samarbete kräver\r\nfaktiskt att man samtalar med andra och beslutar till-\r\nsammans med andra för att i de frågor som man inte\r\nsjälv kan bestämma över komma fram till gemen-\r\nsamma uppfattningar. Det är så ett fredsprojekt måste\r\nfungera, för att man skall kunna undvika krig.</pre><pre>Anf.  24  LARS LEIJONBORG (fp):\r\nFru talman! Låt oss återvända till Volvo Aero i\r\nArboga ett ögonblick. Vi har sett intervjuerna med de\r\ndrabbade familjerna. 650 personer har drabbats av\r\nuppsägning. Tänk er att vi får en sådan jättesmäll på\r\narbetsmarknaden varje vecka i ett helt år. Det skulle\r\nbli mellan 30 000 och 40 000 människor. Men faktum\r\när att arbetslösheten ökade så mycket under förra året.\r\nDe flesta av de uppsägningarna föranledde inte minis-\r\nterbesök och TV-reportage och justitiekansler och allt\r\nvad det skall bli. De flesta skedde i tysthet. Men vi\r\nmåste komma ihåg att verkligheten bakom varje upp-\r\nsägning ofta är precis lika dramatisk som den vi har\r\nfått belyst i Arboga.\r\nJag vill understryka att statsministern måste hitta\r\npå en annan replik till mig än till Lars Tobisson när\r\ndet gäller arbetslösheten. Jag talar bara om ökningen\r\nfrån förra året. Arbetslösheten ligger nu högre än den\r\ngjorde någon gång vid motsvarande tid på året under\r\nden borgerliga regeringen.\r\nDet är också 30 000 fler än det var vintern 1993,\r\ndå vi hade ansvaret. Då var den ekonomiska bakgrun-\r\nden mycket besvärligare. Jag tror att det är väldigt\r\nviktigt att utgå från en realistisk bild av verkligheten.\r\nJag tror inte att de som följer den här debatten via TV\r\noch radio känner igen sig i det som Olof Johansson\r\ntalade om - att börserna stiger osv. För många männi-\r\nskor innebär verkligheten att Sverige har blivit ett\r\nland med massarbetslöshet.\r\nTill verkligheten hör också att misstron mot väl-\r\nfärden växer. Alltfler tvivlar på att de kommer att få\r\nnågon vård och omsorg när de blir gamla och att\r\nstaten kommer att kunna betala deras pensioner.\r\nMånga märker krisen in på bara skinnet. Det är svårt\r\natt få pengarna att räcka till. Barnen får inte det stöd i\r\nskolan som de skulle behöva. Gamla får ligga länge\r\noch vänta på hemtjänsten. Utslagningen ökar. De\r\nkriminella mc-gängen representerar en ny skrämman-\r\nde brottslighet av maffiatyp.\r\nDet är sådan verkligheten är. Den ljusning som vi\r\nständigt utlovas skjuts hela tiden på framtiden.\r\nVarför lyfter inte Sverige? Man kan tycka att vi\r\nförtjänar det. Man kan säga vad man vill om Sverige,\r\nmen faktum är att vi svenskar under 90-talet - under\r\nalla regeringar - faktiskt har tagit oss an ett antal av\r\nvåra stora ekonomiska problem, de s.k. struktur-\r\nproblemen. Vi har faktiskt fått ned inflationen. Vi har\r\nplus i bytesbalansen. Vi har brutit vår isolering gen-\r\ntemot Europa. Vi är på väg att få balans i de offentli-\r\nga finanserna.\r\nTrots detta är ljusningen inte i sikte. Sverige lyfter\r\ninte. Vad beror det på? Jag tror att den viktigaste\r\nförklaringen är att socialdemokraterna av ideologiska\r\nskäl är oförmögna att ta itu med de två största struk-\r\nturproblemen: det ogynnsamma företagsklimatet och\r\nlönebildningen. Er övertro på storskaliga lösningar\r\noch central planering och er bindning till den största\r\nfackföreningsrörelsen har lett till en stelhet i hela\r\nsamhällsstrukturen som hämmar den tillväxt, som\r\nannars vore möjlig.\r\nDet finns idéer som skulle kunna lyfta Sverige.\r\nSläpp loss tjänstesektorn, inte minst den som är riktad\r\nmot hushåll!  Rörelsen säger nej. Låt dem som träffar\r\navtal som innebär arbetslöshet ta ansvar för den ar-\r\nbetslösheten! Låt facket åtminstone delvis finansiera\r\na-kassan! Vi har föreslagit att man skall växla en\r\nskattesänkning med att man låter egenavgifter finansi-\r\nera en del av a-kassan, så att det blev raka rör. Men\r\nrörelsen säger nej. Gör någonting för att få fler före-\r\ntag att starta genom att ändra skattereglerna för s.k.\r\nfåmansbolag! Rörelsen säger nej.\r\nJag har funderat på ordet \"rörelsen\". Det blir allt-\r\nmer oegentligt. Rörelsen står ju inte längre för rörelse.\r\nRörelsen står för stillastående. Rörelsen hindrar de\r\nförändringar som är nödvändiga för att Sverige skall\r\nlyfta.\r\nNär det gäller liberaliseringar som skulle kunna få\r\nfart på jobben verkar det som om Göran Persson mest\r\när ute efter att någon främmande statsman skall kunna\r\nkomma hit och berömma Sverige för stabilitet. Det\r\nhänder nämligen ingenting.\r\nDen öppna arbetslösheten, som ni lovade skulle\r\nvara nere i 5 % för ett år sedan, är nu uppe i 9 %. En\r\nperson som själv är socialdemokrat och har god euro-\r\npeisk utblick har sagt till mig att en socialdemokratisk\r\nseger inte i något annat europeiskt land skulle resulte-\r\nra i en så företagsfientlig politik som den som Göran\r\nPersson, som finansminister, slog in på hösten 1994.\r\nSå blir det inte om Blair vinner i England, inte om\r\nGonzalez kommer tillbaka i Spanien och inte om\r\nLafontaine vinner i Tyskland. Ingenstans blir det så\r\nnegativa åtgärder för företagen.\r\nDet var fel att återinföra dubbelskatten på inves-\r\nteringar; vi behöver ju fler investeringar. Det var fel\r\natt göra det krångligare att anställa; vi behöver ju fler\r\nanställda. Det var fel att höja arbetsgivaravgiften; vi\r\nbehöver ju fler arbetsgivare. Fel, fel, fel - den enda\r\nlösningen på de problem som jag har talat om är\r\nnämligen att det blir jobb genom företagande.\r\nApropå Arboga hörde jag att näringslivssekretera-\r\nren i kommunen hade fått många samtal från företag\r\nsom är övertygade om att regeringen nu måste göra\r\nnågot och införa bra regler för företag just i Arboga.\r\nDärför funderar de på att flytta dit. Men tänk om det\r\nsom gäller i Arboga gäller i hela landet! Tänk om\r\npositiva åtgärder för företagen skulle kunna lyfta\r\nSverige!\r\nDet har blivit en vana hos socialdemokrater att\r\nskriva memoarer och artiklar när de har avgått om allt\r\nsom de skulle ha velat göra när de satt vid makten.\r\nKjell-Olof Feldt, Anna-Greta Leijon, Mona Sahlin,\r\nOdd Engström och andra har gjort det. Om statsminis-\r\ntern inser vad som är nödvändigt att göra bör han göra\r\ndet nu när han fortfarande har chansen att påverka. Ett\r\n\"Leijon\" på Skansen fäller inget byte. Det är nu, när\r\nstatsministern ännu har maktinstrumenten - och inte i\r\nmemoarerna - som initiativen skall komma.\r\nNu varslas 250 människor varje dag. Sverige är ett\r\nkrisland. Arbetarregeringen har blivit en arbetslös-\r\nhetsregering. Kanske är det allvarligaste av allt att den\r\noffentliga sektorn - eftersom över 700 000 människor\r\när arbetslösa - dräneras på de resurser som skulle\r\nbehövas för att säkerställa bra vård och trygga social-\r\nförsäkringar.\r\nDet talas om nya skatter till vården. Men Sverige\r\nhar ju redan världens högsta skatter. Vi behöver inte\r\nhögre skatter utan fler som betalar skatter. Fler skat-\r\ntebetalare är receptet mot vårdkrisen. Om vi får ned\r\narbetslösheten en procentenhet förbättras de offentliga\r\nfinanserna med minst 10 miljarder kronor.\r\nVi trodde att vi stod nära Socialdemokraterna i\r\nvälfärdspolitiken. Men resultatet av två och ett halvt\r\nårs socialdemokratiskt regerande är att misstron mot\r\nvälfärdssystemen växer och att alltfler människor\r\nkänner oro inför att bli gamla och sjuka. Därför har vi\r\ntvingats till ett tvåfrontskrig.\r\nVi är vana vid attackerna från höger. Vi läser\r\nständigt på högerpressens ledarsidor att vi är för ett\r\nbevarande när det gäller välfärdspolitiken. Jag tar\r\nmycket lätt på den kritiken. Vi försvarar några\r\ngrundläggande principer. Vi har byggt de här syste-\r\nmen tillsammans med andra i hundra år. Vi har också\r\nreformerat dem efter nya förutsättningar. Det är ett\r\narbete som startades av Adolf Hedin och har fortsatts\r\nav Bo Könberg, och det kommer att fortsätta länge än.\r\nVi har många spännande idéer, men de grundläggande\r\nprinciperna är värda att försvara.\r\nDet nya är att välfärden nu också i hög grad at-\r\ntackeras från vänster. Efter maktskiftet 1994 har det\r\nutbrutit fullständigt kaos i de stora trygghetssystemen.\r\nDen allmänna a-kassa som vi införde är avskaffad,\r\noch tusentals människor har på nytt kastats ut i\r\notrygghet. Reglerna i dessa system ändras ständigt.\r\nÄnkepensionen har nämnts här. Den förändringen var\r\nganska häpnadsväckande, eftersom tusentals männi-\r\nskor med ett par månaders varsel fick sin privateko-\r\nnomi försämrad med flera tusen kronor. Det råder stor\r\nosäkerhet om vad som händer med pensionsuppgörel-\r\nsen. Vi hör visserligen vad statsministern säger till\r\noss, men vi vet också att det brukar bli annat ljud i\r\nskällan när han möter sina egna. Och den matchen\r\nåterstår ju. Vårdgarantin - denna viktiga sociala re-\r\nform som stärkte patienternas ställning gentemot\r\nvårdgivarna - har avskaffats. Nedskärningarna i vår-\r\nden fortsätter. Och köerna, som hade avskaffats, växer\r\npå nytt.\r\nResultatet av detta är, som sagt, att oron växer.\r\nGöran Persson lär ha anställt en känd planhushål-\r\nlare som medarbetare. Men i ert agerande på trygg-\r\nhetsområdet finns det varken plan eller hållning. När\r\ndet gäller trygghetssystemen lär det nog dröja tills\r\nnågon kommer hit och prisar stabiliteten.\r\nSamhällsklimatet hårdnar. I krisens spår ökar po-\r\nlariseringen. De politiska budskap som utlovar en\r\nsnabb förbättring av den egna privatekonomin genom\r\nlägre skatter eller högre bidrag har naturligtvis en\r\nstark lockelse i tider som dessa. Krisen märks också\r\npå människors attityder; det kan man mäta. Bi-\r\nståndsviljan sjunker. Skepsisen mot europeiskt sam-\r\narbete ökar. Främlingsrädslan tilltar. Det lär finnas en\r\nundersökning som t.o.m. visar att 40 % av svenska\r\nfolket kan tänka sig dödsstraff.För ett socialliberalt\r\nparti som Folkpartiet är en sådan miljö naturligtvis\r\ninte den bästa. Mycket av det som vi liberaler tror på,\r\nalltifrån internationalism till marknadsekonomi och\r\ngenerell välfärdspolitik, blir starkt ifrågasatt i sådana\r\ntider.\r\nMaria Leissner arbetade mycket hårt i två år för\r\natt hålla den liberala fanan högt i den snålblåsten.\r\nHon har nu bestämt sig för att lämna över ledarupp-\r\ngiften till någon annan. Jag beklagar det. Men jag vet\r\natt hur ledarfrågan än löses kommer vår politiska kurs\r\natt ligga fast.\r\nOm tidsandan är oliberal gäller naturligtvis också\r\natt behovet av vår opinionsbildning och vårt agerande\r\nväxer. Ett land utan liberalt parti lever farligt. Erfa-\r\nrenheten visar att när de mörka krafterna sticker upp\r\nsina fula trynen och utmanar tolerans och demokrati\r\nbehövs en levande liberalism som motkraft.\r\nDe senaste dagarna har dödsattesten över libera-\r\nlismen återigen skrivits ut. Men jag tror att de som har\r\nskrivit har agerat för tidigt. Det behövs ett parti som\r\nförenar frihetslidelse med ett starkt socialt engage-\r\nmang. Den kämpande liberalismen är segare än våra\r\nbelackare tror. Och det är tur för Sverige!\r\n(Applåder)</pre><pre>Anf.  25  OLOF JOHANSSON (c) replik:\r\nFru talman! Jag vill bara rätta till en felbild som\r\nLars Leijonborg gav av det som jag sade. Jag delar\r\nhans uppfattning om att arbetslösheten har cancerns\r\nkaraktär - rädslan, hotet, spridningen och riskerna för\r\nmånga människor. Det sätter sig fast i folksjälen. Det\r\när inget tvivel om att arbetet med att bekämpa arbets-\r\nlösheten är den svåraste uppgiften som vi som politi-\r\nker över huvud taget har, att hantera problemet på ett\r\nkonstruktivt sätt och att försöka få en ändring till\r\nstånd. De som har varit med ett tag vet att detta inte\r\nsker omedelbart. Man kan inte bara bestämma hur det\r\nskall vara.\r\nApropå verkligheten tycker jag att man också skall\r\nberätta om de delar som visar något annat och som\r\nger hopp, möjligheter och förutsättningar. Det kan väl\r\naldrig vara fel från Lars Leijonborgs utgångspunkt att\r\nmänniskor är beredda att satsa riskkapital. Det har ju\r\nvarit en stor debatt under många år. Det är precis den\r\nsituationen som vi nu befinner oss i, att människor är\r\nberedda att satsa riskkapital. Låt oss då ta fasta på\r\ndetta. Jag beskrev bara verkligheten. Jag angav fakta,\r\nmen jag sade inte att det var en dominerande del av\r\nverkligheten.\r\nDäremot är frågan, om man nu skall vara litet po-\r\nlemisk mot vännen Lars, vad Folkpartiet anser att t.ex.\r\nsänkta matpriser betyder för människors verklighet.\r\nFolkpartiet har röstat mot en sänkning av matmomsen.\r\nFolkpartiet förordar EMU-medlemskap som en hjälp\r\nför att klara arbetslösheten. Vilka garantier finns det\r\nför detta när eländet är europeiskt? Jag vill gärna ha\r\nsvar på det.</pre><pre>Anf.  26  LARS LEIJONBORG (fp) replik:\r\nFru talman! Det var riktigt inspirerande att för en\r\ngångs skull höra Olof Johansson engagerad i vår tids\r\nstora sociala fråga, massarbetslösheten. Jag har del-\r\ntagit i många sådana debatter. Från våren 1995 har\r\nOlof Johanssons anföranden alltid varit desamma,\r\nnämligen en lovprisning till samarbete. Det är jätte-\r\nvackert. Men man väntar på att det skall komma ett\r\navsnitt om vad samarbetet handlar om. Man får efter\r\nen stund en stark känsla av att Olof Johansson inte\r\nbryr sig om vad han samarbetar om bara han får sam-\r\narbeta.\r\nNu fick vi emellertid ändå en ordentlig bekännelse\r\nom att arbetslösheten är vår tids stora problem och att\r\ndet krävs många åtgärder. Ett viktigt problem i detta\r\nsammanhang är ju just riskkapitalförsörjningen. Det\r\när en av de punkter där jag tyvärr tycker att Olof\r\nJohansson är en svikare. Vi avskaffade tillsammans\r\ndubbelskatten på investeringar, nyckelfaktorn för att\r\nfå fram riskkapital till ett omfattande nyföretagande\r\nhär i landet. Olof Johansson har icke lyckats förmå sin\r\ngode vän i Rosenbad att återinföra ett totalt avskaf-\r\nfande av dubbelbeskattningen. Det har skett några\r\nsteg, men det är halvmesyrer. Om vi verkligen skall få\r\nfart på företagandet här i landet och se till att det\r\nväxer fram en privat riskkapitalmarknad, då skall vi\r\ninte dubbelbeskatta detta viktiga. Det har Olof Jo-\r\nhansson inte uppnått, och det är ett av de svek som\r\nOlof Johansson kommer att få svara för inför de bor-\r\ngerliga väljare som noga följer hur Centern, som\r\nbrukar kalla sig för småföretagarparti, utnyttjar den\r\nposition som man har skaffat sig.\r\nJag tänkte passa på att ställa ett par frågor till Olof\r\nJohansson. Olof Johansson är ju den stora avhopparen\r\ni svensk politik. Han lämnade en borgerlig regering\r\ndärför att den skulle ladda några kärnkraftverk, och\r\nhan lämnade en annan borgerlig regering därför att\r\nden tänkte bygga Öresundsbron. Nu stöder han med\r\nstor entusiasm en regering som bygger Öresundsbron\r\noch som tycker att kärnkraften skall kunna användas\r\nbetydligt längre, såvitt jag förstår, än vad Olof Jo-\r\nhansson önskar. Kan Olof Johansson stödja en rege-\r\nring som använder kärnkraft och som är beredd att\r\nanvända kärnkraft efter år 2010? Kan Olof Johansson\r\nfortsätta att stödja en regering som accepterar att\r\nkärnkraft används efter 2010?</pre><pre>Anf.  27  OLOF JOHANSSON (c) replik:\r\nFru talman! Lars Leijonborg har en benägenhet att\r\nmåla antingen i svart eller vitt. Men verkligheten ser\r\ninte ut på det sättet - inte för enskilda människor och\r\nindivider heller. Medborgarna har kunnat notera att de\r\nhar fått lägre kostnader för boendet under dessa två år\r\n- 1 000-1 500 kr lägre boendekostnad per månad för\r\nmånga - och 400 kr lägre matkostnader för ett fyra-\r\npersonershushåll per månad. Man måste komplettera\r\nbilden. Då har jag anledning att även lyfta fram det\r\nsom är positivt och det som vi skall ta fasta på. Jag\r\nkunde naturligtvis enkelt och retoriskt säga att mark-\r\nnaden har gett besked om hur den ser på riskkapitalet.\r\nI annat fall skulle inte börsen ha gått upp som den\r\ngjorde under förra året. Det bygger på att det finns\r\nframtidstro och att man är beredd att satsa och att de\r\nalternativa investeringarna, dvs. att tjäna pengar på\r\npengar, inte är lika attraktiva som de har varit tidiga-\r\nre. Låga bankräntor är ett exempel på detta.\r\nDet är precis denna omställning av politiken som\r\när nödvändig för att man skall rikta in kraften i eko-\r\nnomin på det som skapar nya jobb. Detta innebär att\r\nen grund har lagts. Sedan bestämmer vi inte själva.\r\nDet betyder att man inte får igenom allt som man\r\nönskar. Det får man inte i en fyrpartiregering heller,\r\nvilket Lars Leijonborg är mycket väl medveten om.\r\nMen däremot kan man inte frånsäga sig ansvaret när\r\nväljarna har sagt sitt och tänka att man kan vänta en\r\nperiod och i stället söka förtroende. Så låter man\r\nsaker och ting gå som de gick under sista kvartalet\r\n1994 och en bit framåt och ställer sig vid sidan och\r\nbara tittar på. Centern är inte ett sådant parti. Vi tar\r\nverkligheten på allvar.\r\nSedan försöker Lars Leijonborg dra in mig i en\r\ndebatt om att jag skulle vara någon sorts avhoppare.\r\nSanningen, Lars Leijonborg, är följande. Jag var\r\nnämligen med, så jag vet. Lars Leijonborg har förvis-\r\nso varit med länge, men det var inte jag som hoppade\r\nav regeringen 1978. Det var ju en hel regering som\r\navgick på kärnkraftsfrågan. Det är ett memento i dag.\r\nDet är väl tid nu att lösa det problemet, så att vi slip-\r\nper ha det draggande decennium in och decennium ut\r\ni svensk politik. Det är precis det som vi just nu ef-\r\ntersträvar. Det här är ju något som har hämmat hela\r\nden svenska samhällsutvecklingen. Därför krävs det\r\npartier som är beredda att ta ansvar i detta avseende.\r\nJag hänvisar, som jag tidigare gjort, till de för-\r\nhandlingar som pågår i energiarbetsgruppen. Det är\r\ndär som problemen skall lösas, inte uppifrån och ned\r\n- som Gudrun Schyman och jag tidigare var överens\r\nom.</pre><pre>Anf.  28  LARS LEIJONBORG (fp) replik:\r\nFru talman! Jag tror att alla noterade att jag inte\r\nfick något svar på den konkreta fråga som jag ställde.\r\nFör glädjen att få vara med där något händer är Olof\r\nJohansson tydligen beredd att acceptera också oänd-\r\nligt många gånger upprepade principer för sin politis-\r\nka hållning.\r\nMatmomsen var, det är en rätt spridd uppfattning,\r\nen ovanligt egendomlig och befängd åtgärd. Också\r\nmånga människor, som naturligtvis gläder sig åt att\r\ndet blir litet billigare att handla, har förstått att de\r\npengarna - över 10 miljarder kronor - skulle mycket\r\nbättre skulle kunna användas i det svenska samhället.\r\nTänk om vi hade fått använda de pengarna till att\r\nsänka skatter - något som skapar jobb! Då hade vi\r\nvarit i en mycket bättre situation. I andra ledet skulle\r\nockså den offentliga sektorn ha varit i en mycket\r\nbättre situation, därför att resurserna hade växt. Livs-\r\nmedelsproduktionen är Sveriges mest subventionera-\r\nde bransch. När det gäller att lägga en skattesubven-\r\ntion just där hoppas jag att Olof Johansson och jag\r\nhar samma uppfattning. Jag är i varje fall på just den-\r\nna punkt kritisk mot det europeiska samarbetet, därför\r\natt det har låst fast oss i en ännu större subventions-\r\napparat gentemot jordbruket.\r\nT.o.m. jordbruksministern själv var ju för en tid\r\ninne på att spannmålsodlare, framför allt i Sydsverige,\r\nhar fått en orimligt förbättrad ekonomi tack vare dessa\r\nsubventioner. Men det dröjde visst inte många minu-\r\nter förrän Per-Ola Eriksson ringde och slog fast att så\r\nfick man inte säga. Därefter lade regeringen ned det\r\nspåret. Det är klart att vi fått en subventionering av\r\ndenna bransch, som sakligt sett och jämfört med hur\r\nandra svenskar har det, har blivit orimlig.\r\nDet här är naturligtvis inte den allra bästa torgmö-\r\ntesfrågan. Det kan jag erkänna, Olof Johansson! Det\r\när klart att det är roligare att prata för något lägre\r\nmatpriser än för något högre. Men politik får inte\r\nformas på ett sådant sätt att man bara tänker på vad\r\nsom är lätt att formulera ute på gator och torg. Vi\r\nmåste säga till människor: Sverige är i kris. Vi måste\r\nprioritera de allra viktigaste uppgifterna. Dit hör inte\r\natt göra maten billigare.</pre><pre>Anf.  29  Statsminister GÖRAN PERSSON (s)\r\nreplik:\r\nFru talman! Låt mig ta detta tillfälle i akt för att\r\nrikta ett tack till Maria Leissner. Hon har varit parti-\r\nledare i två år och arbetat för sitt parti och har för vår\r\ndemokrati gjort en arbetsinsats under svåra personliga\r\nförhållanden. Hon är värd respekt och ett tack för den\r\ninsatsen.\r\nLars Leijonborg sade att man hade skrivit ut en\r\ndödsdom över liberalismen. Det tror jag ingen vågar\r\nsig på. Liberalismen kommer nog att leva som en\r\nsamhällsriktning. Vad det handlat om är ju om Folk-\r\npartiet är uttrycket för liberalismen i Sverige. Det är\r\nväl den debatten som rasar. Vi får väl se vad som\r\nhänder där.\r\nDetta ger mig anledning att ställa en fråga - Lars\r\nLeijonborg säger sig ju ha en socialliberal framtoning\r\n- mot bakgrund av den diskussion som rasat i Folk-\r\npartiet under de senaste dagarna. Man kritiserar ju\r\npartiledningen mycket hårt för att ha lagt sig så nära\r\nModeraterna. När Lars Leijonborg nu har hört Lars\r\nTobissons vision av den framtida välfärdspolitiken -\r\nsänkta skatter och en reducerad kommunal verksam-\r\nhet inom vård, omsorg och utbildning - ställer jag\r\nalltså frågan: Är det ett recept som Folkpartiet i rege-\r\nringsställning kan tänka sig att stödja?</pre><pre>Anf.  30  LARS LEIJONBORG (fp) replik:\r\nFru talman! Jag tror att alla som hörde Lars Tobis-\r\nsons och mitt inlägg inser att det som gällt i svensk\r\npolitik under hela 1900-talet fortfarande gäller, näm-\r\nligen att det finns betydande ideologiska skillnader\r\nmellan konservatism och liberalism och att vi i Folk-\r\npartiet är stolta över att företräda en idétradition som\r\nt.ex. innebär en tro på välfärdspolitiken och på att den\r\noffentliga sektorn är ett viktigt instrument för att upp-\r\nrätthålla solidariteten mellan människor.\r\nDen här debatten har förts i årtionden. Socialde-\r\nmokraterna har sagt: Ni kan aldrig regera ihop. Den\r\ndebatten var väl periodvis svår. Men jag tycker att\r\nden har förändrats på det sättet att vi nu mycket har\r\nfacit. Vi vet att folkpartister och moderater möts i\r\nförhandlingar, vilka kan vara hårda. Vi har ju vitt\r\nskilda utgångspunkter, men vi brukar kunna enas om\r\nen politik som är mycket bättre för de svaga i detta\r\nsamhälle än den politik är som Socialdemokraterna nu\r\nför.\r\nBo Könbergs och Bengt Westerbergs tid i Social-\r\ndepartementet var en social reformperiod med handi-\r\nkappreform, med pensionsuppgörelse, med reforme-\r\nring av en rad sociala system och med framsteg på\r\njämställdhetsområdet - pappamånaden etc. På nästan\r\nalla de punkterna har ni antingen försämrat eller kas-\r\ntat tvivelsmål om arbetet kan fullföljas.\r\nJag gör bedömningen att det är lättare för oss att\r\nfå med Moderaterna på en socialt ansvarig politik än\r\ndet är att få med Socialdemokraterna på en politik\r\nsom dels är bra för välfärden, dels skapar ett bra före-\r\ntagsklimat här i landet.</pre><pre>Anf.  31  Statsminister GÖRAN PERSSON (s)\r\nreplik:\r\nFru talman! Det var klara besked. Folkpartiet skall\r\nalltså utveckla välfärden tillsammans med Moderater-\r\nna. Jag vill bara erinra om hur det gick förra gången.\r\nVisst, det är en reformkatalog som kan visas upp\r\nfrån Socialdepartementet. Men, Lars Leijonborg, det\r\nvar på kredit. Det var lånade pengar. Det i sin tur\r\nförorsakade statsfinansiellt kaos. Det i sin tur förorsa-\r\nkade skyhöga räntor. Det i sin tur drog\r\n50 000 småföretagare i konkurs. Det var företagskli-\r\nmatet, reformarbetet och välfärdspolitiken ihop med\r\nModeraterna!\r\nDet är alltså ingen nyorientering från Folkpartiets\r\nsida. Det är möjligt att de som tvivlar på Folkpartiets\r\nförmåga att hävda liberalismen har en poäng. Det\r\nverkar vara så när man hör Lars Leijonborg.</pre><pre>Anf.  32  LARS LEIJONBORG (fp) replik:\r\nFru talman! Det var ett mycket intressant besked.\r\nDet var alltså välfärdspolitiken som skapade Sveriges\r\nekonomiska problem. Där har jag emellertid en helt\r\nannan uppfattning.\r\nSveriges ekonomiska problem skapades av sam-\r\nmanbrottet i näringslivet genom mångåriga försyndel-\r\nser på 70- och 80-talen, som framför allt Socialdemo-\r\nkraterna bar ansvaret för. Det var inte på grund av en\r\nambitiös välfärdspolitik som det här landet i första\r\nhand fick problem, utan därför att finansieringen bröt\r\nsamman.\r\nJag kan lova att skall vi ta ansvar för politiska be-\r\nslut framöver, kommer högsta prioritet att ligga på att\r\nresurser skapas. Skapas inte resurser - det har vi nu\r\nlärt oss - är nämligen välfärden det som offras först.\r\nDet vill vi socialliberaler aldrig vara med om.</pre><pre>Anf.  33  GUDRUN SCHYMAN (v):\r\nFru talman! Jag tänkte ta min utgångspunkt i det\r\nfaktum att vi kommit drygt halvvägs på den här man-\r\ndatperioden. Vi har ungefär lika mycket tid kvar till\r\nnästa val som vi har förbrukat. Då kan det vara intres-\r\nsant att göra någon form av summering av vad som\r\nhänt och kanske ännu mer av vad som inte hänt.\r\nDet finns en del saker som gör i alla fall mig väl-\r\ndigt bekymrad. Det finns en uppgivenhet som jag ser\r\nväxa sig allt starkare hos alltfler människor i Sverige i\r\ndag. Det tar sig olika uttryck - brev, telefonsamtal,\r\nprotestlistor och uppvaktningar. Jag var själv i förra\r\nveckan med på en uppvaktning hos socialministern\r\nför att föra fram alla de synpunkter och all den oro\r\nsom jag har fått mig till del på mina resor runt om i\r\nSverige.\r\nDet handlar i dag väldigt ofta om människor som\r\nblir bemötta på ett kränkande sätt i den gemensamma\r\nsektorn, som väldigt många av oss värnar, människor\r\nsom inte får respekt vid sitt besök på socialbyrån och\r\nsom blir behandlade av försäkringstjänstemännen på\r\nett sådant sätt att de känner sig djupt kränkta. De får\r\ninte någon rättelse på sina problem och inga svar på\r\nsina frågor.\r\nDet här har gjort att det börjat växa upp nya kli-\r\nentorganisationer i Sverige som har till uppgift att\r\nfölja med människor till myndigheter och vara ett stöd\r\nför att människor skall få sina lagliga rättigheter och\r\nskall orka stå emot den massiva byråkrati som möter\r\ndem. Det är ett växande fenomen, som jag tycker att\r\nregeringen måste se allvarligt på, inte minst med tan-\r\nke på att vi står inför en omarbetning och förändring\r\nav socialtjänstlagstiftningen. Jag tror att det här är ett\r\nuttryck för en uppgivenhet hos många. Det börjar bli\r\nen groende vacklan inför förtroendet för folkhemmet.\r\nJag tror att den behandling som många får leder\r\ntill att man också börjar tvivla på politiken som verk-\r\ntyg och som garant för att människor som inte har\r\nmakt och inflytande genom pengar och styrelseposter\r\nskall kunna ha någonting att säga till om. Jag vet\r\nockså att denna behandling av människor som kom-\r\nmer till socialbyrån eller försäkringskassan inte utförs\r\nav tjänstemän eller tjänstekvinnor som tycker att det\r\när roligt att sätta sig på folk. Det är ett resultat av att\r\nmånga som arbetar inom olika verksamheter, också\r\ninom sjukvården och äldreomsorgen, är hårt pressade\r\nav ständiga omorganisationer och ständiga bespa-\r\nringskrav av sina chefer, som i sin tur är hårt pressade\r\nav kommunpolitiker som skall hålla budgeten. Dessa i\r\nsin tur är hårt pressade av det faktum att skulle en\r\nmajoritet i kommunen vilja betala för vård, trygghet\r\noch omsorg genom en höjd kommunalskatt får de inte\r\ndet därför att staten tar de pengarna.\r\nI den här karusellen av osynliggörande av politiskt\r\nansvar, någon form av övervältringsstrategi, uppstår\r\nen stor förvirring som är mycket allvarlig för demo-\r\nkratin. Det finns ingen att rikta sin vrede till. Det finns\r\ningenstans att utkräva ansvar. Förskolläraren går till\r\nen högre tjänsteman, som går till sin politiker, som\r\nhänvisar till statskassan där man hänvisar till vad då?\r\nJa, i förlängningen kanske regeringen hänvisar till\r\nEMU-processen och konvergenskraven. Så har vi\r\nslutit cirkeln och kan gå ut på gator och torg och säga,\r\nom vi vill gör det enkelt för oss, att det är EU:s och\r\nEMU:s fel. Men så är det inte. Felet ligger hos den\r\npolitiska ledning som väljer att anpassa sin politik till\r\nde heliga konvergenskrav som föreskriver just denna\r\ntyp av balans i finanserna, vilket gör det omöjligt att\r\nverkställa beslut som innebär en expanderande ge-\r\nmensam sektor och offensiva satsningar på vård,\r\nomsorg, utbildning och kultur. Där ligger det politiska\r\nansvaret, och där skall det politiska ansvaret utkrävas.\r\nMen i dag har vi tendensen att alla slår nedåt. Också\r\nkommunpolitiker, som borde sparka uppåt, sitter och\r\nfilar på att få ned socialbidragsnormerna i stället för\r\natt kräva lagstiftning mot dem som fifflar med skatter\r\noch utvecklar fallskärmar.\r\nDet här är en brutalisering av samhällsklimatet,\r\nsom alltid drabbar dem som inte har möjligheter ge-\r\nnom maktpositioner. Det här är en väldigt allvarlig\r\nutveckling. Det är ett svartepetterspel där individen\r\ntill slut är den som förlorar och där vi mister respek-\r\nten för de demokratiska institutionerna och det demo-\r\nkratiska systemet. Där växer sedan ropen på starka\r\nmän.\r\nDetta är allvarligt, och jag hoppas att regeringen\r\nnoga tänker över dessa problem och tar till sig alla\r\nprotester och nödrop från människor. Jag har med mig\r\nett tjockt kuvert som jag fått i uppdrag att lämna över\r\ntill Göran Persson, och jag tänker ta mig friheten att\r\ngöra det. Han har säkert fått många fler, men jag skall\r\ngöra det i alla fall.\r\nDet som ändå är optimistiskt i den här utveckling-\r\nen är att det faktiskt finns alternativ. De alternativ\r\nsom finns är också förankrade, tror jag, i den här\r\nförsamlingen men framför allt utanför den här för-\r\nsamlingen. Det finns alternativ. Det går att göra nå-\r\ngonting åt den situation som vi har. Det finns ett brett\r\nstöd utanför riksdagen. Det har märkligt nog visat sig\r\natt stödet för en generell gemensamt finansierad och\r\ngemensamt organiserad offentlig sektor i termer av\r\nskola, vård, utbildning, kultur, äldreomsorg osv. är\r\nmycket starkt. Det har vuxit hos människor, samtidigt\r\nsom den ideologiska debatten och den maktpolitiska\r\ndebatten har förts i termer av att det är välfärden som\r\näter upp våra finanser, att vi skall skrota och privati-\r\nsera den. Men stödet bland människor i Sverige har\r\nökat för den här typen av trygghetssystem och välfärd.\r\nDet finns ett stort gensvar om vi lägger fram förslag\r\nsom har som syfte att komma till rätta med både ar-\r\nbetslösheten och trygghetsproblemen i samhället.\r\nJag vill ta upp fem punkter som jag tycker det\r\nvore nödvändigt och bra att genomföra under resten\r\nav mandatperioden.\r\nNär det gäller vården vet vi att det är stora pro-\r\nblem. Det kommer ideligen rapporter, t.ex. i morse\r\nhörde vi det på radion, om att det fungerar dåligt. Vi\r\nvet att pengarna inte räcker till. Det finns svart på vitt\r\n- Landstingsförbundet har talat om det i en sjuk-\r\nvårdsutredning - att det finns ett glapp på 2 miljarder\r\nkronor för 1998. Detta måste fyllas. Det handlar inte\r\nom att säga nej till nödvändiga reformer eller effekti-\r\nviseringar, utan det handlar om att det måste till mer\r\npengar, 2 miljarder. Det är helt möjligt att klara detta\r\ninom ramen för en balanserad budget. Det förutsätter\r\natt vi har värnskatten kvar, och det hoppas jag att vi är\r\növerens om, Göran Persson.\r\nI grundskolan krävs också ett tillskott av pengar,\r\nsärskilt i kommuner där det finns många flyktingar\r\noch invandrare och som har växande problem, vilka\r\nvi måste göra någonting åt för att komma till rätta\r\nmed segregationen men också för att höja kvaliteten i\r\nskolan.\r\nVi behöver en ordentlig debatt om bildningens roll\r\noch det kunskapslyft som behövs i Sverige.\r\nJag tänker på bostadsbidragen. Om vi behåller\r\nvärnskatten finns det ett utrymme för att höja dem för\r\nde sämst ställda pensionärerna och för barnfamiljer\r\nmed låga inkomster. På det sättet kan också den in-\r\nhemska efterfrågan ökas.\r\nDet gäller frågan om kortare arbetsdag, som är en\r\nmycket viktig strukturell fråga, Göran Persson. Ar-\r\nbetsmarknaden står inför stora förändringar som inte\r\nbara beror på den ekonomiska utvecklingen utan\r\nockså på den tekniska utvecklingen. Strukturella för-\r\nändringar skall genomföras med strukturella reformer.\r\nArbetstidsförkortning är en sådan förändring.\r\nDet har redan skett en arbetstidsförkortning, men\r\nen mycket brutal sådan. En halv miljon människor\r\nstår utan arbete samtidigt som de som har arbete arbe-\r\ntar heltid plus övertid och sliter ut sig. Det är en form\r\nav arbetstidsförkortning, ett sätt att dela på syssel-\r\nsättningen, som vi inte har fattat något demokratiskt\r\nbeslut om, som slår ut människor och marginaliserar\r\nstora grupper och som i förlängningen innebär ökade\r\nkostnader för staten. Jag förordar en annan typ av\r\narbetstidsförkortning, nämligen en demokratisk och\r\nhuman sådan. Vi skall dela på den sysselsättning som\r\nfinns.\r\nVäxjömodellen, som faktiskt är ett initiativ från\r\nvänstern i Växjö, har visat sig vara väldigt bra. Många\r\npolitiska partier stöder den och fackföreningsrörelsen\r\när intresserad av den. Vad som krävs är initiativ från\r\nregeringen och tillskjutande av pengar så att också de\r\nsom har låga löner kan omfattas av arbetstidsförkort-\r\nningen. Det ger inte fler nya jobb, men det ger fler\r\nmänniskor arbete och egen lön att leva på. Det ger\r\nvärdighet och är samhällsekonomiskt mycket klokt.\r\nDen femte frågan gäller miljösatsningar. Det be-\r\nhövs investeringar i miljöomställning, och det behövs\r\nmycket mer än vad som nu har gjorts. Efter valet\r\n1994 kom vi överens med regeringen om 200 miljo-\r\nner kronor till en miljöpott. Den tog slut fort. Det\r\nfinns ansökningar som motsvarar över 4 miljarder och\r\nde innebär nya och framtidsinriktade jobb. Där behö-\r\nver vi sätta i gång.\r\nDet innebär att vårt alternativ kräver en större och\r\nstarkare gemensam sektor och större investeringar i\r\nmiljöomställning. Utrymmet för privat konsumtion\r\nblir därför mindre, vilket i sin tur innebär att det är\r\nviktigt att det blir en rättvis fördelning så att de som\r\nhar för litet får mera och så att de som har för mycket\r\nskall vara med och bidra.\r\n(Applåder)</pre><pre>Anf.  34  MARIANNE\r\nSAMUELSSON (mp):\r\nFru talman! Kära åhörare! Det finns en saga som\r\npåminner mig om Göran Perssons politik. Minns ni\r\nmannen som skulle låta sy upp en ny kostym? Han\r\ngick till skräddaren som lovade att göra det. När han\r\nkom tillbaka sade skräddaren: Det blev ingen kostym,\r\ndet blev en rock. Nästa gång hade det blivit ett par\r\nbyxor. Sedan blev det en väst, en vante och en tumme.\r\nTill sist bidde det ingenting.\r\nI Göran Perssons politik är det som i sagan om\r\nskräddaren. Han lovar att halvera arbetslösheten, att\r\nbygga det hållbara samhället, att avveckla kärnkraften\r\nosv. Skall det fortsätta som hittills får vi nog samman-\r\nfatta Perssons period som statsminister när den är slut\r\n1998 med: \"Det bidde ingenting\".\r\nFru talman! Minns ni? Den öppna arbetslösheten\r\nskall halveras, utlovade statsminister Persson. Sedan\r\ndess har arbetslösheten knappt ens darrat på man-\r\nschetten, för att använda skräddarens ord. Senaste nytt\r\när 650 arbetslösa när Volvo lägger ned i Arboga.\r\nArbetsmarknadsminister Margareta Winberg skick-\r\nades dit med tre nya jobb .\r\nÄndå finns det utmärkta möjligheter.\r\nNu finns i Arboga 650 personer som riskerar att\r\nbli arbetslösa. Det rör sig om yrkesskickliga mekani-\r\nker, civilingenjörer, svetsare, elektriker, dataexperter\r\noch annan kompetent arbetskraft.\r\nHos riksdag och regering finns ett tydligt uttalat\r\nmål att ställa om till ett hållbart energisystem. För-\r\nhandlingarna är i slutskedet. Låt oss då utnyttja alla\r\nkompetenta arbetssökande till att börja omställningen!\r\nI Arboga finns ett ypperligt tillfälle att starta en\r\nsvensk vindkraftsindustri. De som nu blir arbetslösa\r\nhar den kompetens som behövs i en vindkraftsin-\r\ndustri. Till för några år sedan var 30 % av arbogabor-\r\nna anställda inom tillverkningsindustrin, så det finns\r\nmassor av erfarenheter och rätt grund att bygga vidare\r\npå.\r\nVid en satsning på vindkraft i Arboga kan man ta\r\nefter det danska undret. Vindkraften är nu Danmarks\r\nstörsta exportindustri med totalt ca 10 000 anställda.\r\nÄr regeringen villig att satsa så att den kompetens\r\nsom finns i Arboga tas till vara i en framtidsbransch,\r\nen bransch som dessutom leder till en hållbar utveck-\r\nling och till en bättre miljö? Eller väljer regeringen att\r\nlåta flyttlassen gå från Arboga? Tyvärr är det inte bara\r\nfrån Arboga som flyttlassen riskerar att gå. SJ varslar\r\n1 500 personer. Kommuner och landsting säger i sina\r\nrapporter att 60 000 personer riskerar att få gå under\r\nde närmaste åren.\r\nHalverad arbetslöshet, sade statsministern. Nej,\r\ndet bidde ingenting.\r\nAlla vägar skall prövas för att minska arbetslöshe-\r\nten, sade Persson till LO:s kongress i höstas. \"Det\r\nfinns ingenting som är för dumt för att prövas\", sade\r\nhan. Vi skickade över våra förslag till bra åtgärder för\r\natt minska arbetslösheten. Vi föreslog att man skulle\r\nsänka arbetstiden till 35 timmar. Skatteväxla så att det\r\nblir billigare att anställa och dyrare att miljöförstöra,\r\nföreslog vi. Inför ett sabbatsår så att man kan ta ledigt\r\nett år med 85 % av a-kassan om en arbetslös träder in,\r\nföreslog vi. Ta krafttag för att få in långtidsarbetslösa\r\npå arbetsmarknaden, krävde vi. Satsa på de miljöjobb\r\nsom ändå behöver göras och behåll personal inom\r\nbarnomsorg, skola och vård i stället för att göra den\r\narbetslös, föreslog vi i Miljöpartiet.\r\nAtt man skall jobba åtta timmar om dagen och 40\r\ntimmar i veckan år ut och år in är ingen naturlag, även\r\nom det intrycket kan ges av debatten i riksdagen. Vi\r\nkan göra som man har gjort i Danmark, Norge,\r\nFrankrike och Tyskland, dvs. sänka arbetstiden till 35\r\ntimmar i veckan. Vi kan fatta ett sådant beslut i år.\r\nDet vill vi i Miljöpartiet göra.\r\nOpinionsundersökningarna visar också att de\r\nflesta vill sänka sin arbetstid och i större utsträckning\r\ndela på jobben.\r\nExperterna beräknar att en sänkt arbetstid ger\r\n200 000 nya jobb. Det ger ökad flexibilitet, som ar-\r\nbetsgivarna vill ha. Det ger stärkt konkurrenskraft,\r\nsom Sverige behöver. Försök i kommuner visar att\r\narbetsskadorna och stressen minskar med kortare\r\narbetsdagar. Det finns alltså stora vinster att göra med\r\nen kortare arbetstid.\r\nVarför lyssnar inte Göran Persson på sin egen\r\nkongress som uttalat att arbetstiden skall sänkas?\r\nVarför lyssnar han inte på socialdemokraternas kvin-\r\nnoförbund som drivit frågan om sänkt arbetstid i över\r\ntjugo år?\r\nMan skall pröva alla vägar för att minska arbets-\r\nlösheten, sade statsministern. Men det bidde ingen-\r\nting.\r\nSverige skall ställa om till ett ekologiskt hållbart\r\nsamhälle, sade statsministern i sin programförklaring\r\nför knappt ett år sedan. Kretsloppssamhället skall\r\nbyggas steg för steg. Äntligen en viljeinriktning för ett\r\nhållbart samhälle, sade vi i Miljöpartiet och erbjöd\r\nregeringen våra sedan länge framtagna förslag till ett\r\nhållbart samhälle.\r\nSatsa hårt på att bygga ut snabbtågsförbindelserna\r\noch bygg viktiga förbindelser som saknas, skrota\r\nDennispaketet, satsa på miljövänligare drivmedel för\r\nbilarna! Låt oss ta bort ett antal farliga kemikalier och\r\nlivsmedelstillsatser. Låt oss fortsätta allergisaneringen\r\nav skolor och dagis. Låt oss släppa ut burhönsen ur\r\nburarna. Låt oss rädda de sista naturskogarna i Sveri-\r\nge.\r\nAllt detta och mycket mer föreslog vi i Miljöpar-\r\ntiet. Det är mycket som behövs för att nå ett ekolo-\r\ngiskt hållbart samhälle. Men på sikt är det en mycket\r\nstor vinst och ger människor fler jobb.\r\nMen vi var nog för optimistiska. På område efter\r\nområde har vi fått erfara hur regeringen har saknat\r\nhandlingskraft, hur man i stället har ökat klyftorna i\r\nsamhället, hur den sociala utslagningen har ökat och\r\nhur besluten om en avveckling av kärnkraften har\r\ndröjt. Men vi hoppas ändå på att regeringen tar sitt\r\nförnuft till fånga och inser att det finns möjligheter i\r\nden tid som vi lever i i dag. Det finns möjligheter att\r\nställa om samhället till ett hållbart ekologiskt samhäl-\r\nle, där också de sociala aspekterna finns med och där\r\nmöjligheterna finns för människor att må bra.\r\n(Applåder)</pre><pre>Anf.  35  ALF SVENSSON (kd):\r\nFru talman! \"Många av dagens samhällsproblem,\r\nsåsom sjuklig masskonsumtion, samvetslös miljöför-\r\nstöring, respektlöshet mot äldre och politikerförakt\r\nhar, enligt vår mening, sin yttersta orsak i frånvaron\r\nav en religiöst och kulturellt förankrad värdegrund.\r\nSverige genomgår en djup identitetskris där allt fler\r\nbörjar omvärdera och ifrågasätta det moderna projek-\r\ntets innehållslöshet, utpräglade relativism och värde-\r\nnihilism. Det är ett gott tecken.\"\r\nFru talman! Detta är inte ord som jag har formule-\r\nrat. Så uttrycker sig nämligen två unga svenska mus-\r\nlimer. De tar Uddevallapolitikernas klåfingrighet inför\r\nskolavslutningen som utgångspunkt, när de skriver om\r\ndet moderna projektets rotlöshet. Deras budskap är\r\negentligen en ivrig uppmaning till oss att inte visa\r\nförakt för svensk tradition och kultur, att inse att om\r\nvi svenskar inte känner oss trygga i vår egen identitet,\r\nså kommer vi inte att respektera andras. Och en kultu-\r\nrell eller etnisk respektlöshet, en brist på etik i vårt\r\nvardagsliv, är sannolikt ett av de största framtidsho-\r\nten.\r\nFru talman! Personligen blir jag förskräckt när jag\r\nhör och läser om att det monteras övervakningskame-\r\nror på skolor, att det är synnerligen vanligt med poli-\r\nser på skolgårdar nuförtiden, att lärare utsätts för våld\r\noch känner sig ängsliga och rädda, att ca 100 000\r\nelever är mobbade, att massor av elever inte får betyg\r\nosv. Vi kan ju sitta här i riksdagen - en del gör ju det\r\näven om det inte är så många - och tala oss hesa om\r\nutbildningens roll för framtiden, och vi kan satsa\r\nresurser i det oändliga. Men rinner dessa ut i svarta\r\nhål och skolorna blir förvaringsplatser där oordning\r\noch rädsla råder, då har vi alla anledning att frukta\r\nframtiden.\r\nVi vet att morgondagens samhälle kräver utbild-\r\nning och kunskaper. Jag tror dessutom att det är ange-\r\nläget att stryka under att en förutsättning för att vi\r\nskall slippa de stora och splittrande löneskillnaderna\r\noch en stor social spänning i vårt samhälle är att vi\r\nkan garantera lugn, ro och trivsel i våra skolor. Det är\r\ningen hemlighet för någon - jag vågar säga inte för\r\nnågon i Europa - att de ungdomar som kommer efter i\r\nskolan, de grupper som hamnar vid sidan om och\r\nenbart genomlider skolan, lätt blir de grupper som\r\nfastnar i svåra sociala och ekonomiska omständighe-\r\nter.\r\nFru talman! Det finns mycket som vi politiker har\r\nanledning att engagera oss i, mycket som inte kostar\r\npengar. Ingen bestrider att vi har ett ansvar för hur\r\nanslag fördelas. Men vi har också ett ansvar för att\r\nhålen i samhällsekonomins botten tätas, så att inte\r\nresurser i onödan bara försvinner. Vi har ett ansvar\r\nför att ordning och trygghet är förhärskande på gator\r\noch torg, på skolgårdar och, förstås, i undervisnings-\r\nsalar.\r\nVi vet alltför väl att välfärdssamhället inte regleras\r\nenbart via kronor och ören. Vi vet ju att trivsel och\r\nförutsättningar för en trygg framtid inte enbart har\r\nmed BNP-siffror att göra.\r\nVi gör ständigt gällande att Sverige måste få en\r\nkraftig ekonomisk tillväxt för att kunna placera sig\r\nbland de ledande nationerna i världen, och det är\r\nnaturligtvis helt riktigt och sant. Men jag vågar frankt\r\npåstå att Sverige inte placerar sig där med mindre än\r\natt vi får fason på skol- och undervisningsväsendet,\r\nvinner tillbaka respektfullhet och kvalitet i svenska\r\nskolor. Och så måste vi uppgradera föräldrarnas och\r\nhemmens möjlighet att främja trygghet och överföra\r\nrespekt för medmänniskors värde och integritet. Jag\r\nbegriper inte att det skall behöva gå år efter år utan att\r\nvi samfällt tillstår att välfärdssamhället är beroende av\r\nfungerande hem, att våld och rotlöshet som motkraft\r\nkräver den trygghet som hem och familjer kan ge och\r\ni regel också ger. Det är inte att ropa på Sörgården\r\neller att tro på något  \"Idyllien\". Det är att våga göra\r\nsig kvitt en del ideologisk rappakalja som har spridits\r\nunder senare decennier, då familjemiljöer har miss-\r\nkrediterats genom kollektivismen.\r\nFru talman! Under helguppehållet har vi av för-\r\nklarliga skäl via medierna fått oss till del en mängd\r\nintervjuer och uttalanden av statsministern och stats-\r\nråden. Alla dessa deklarationer har ett genomgående\r\ntema: Vi socialdemokrater har inte gjort några fel, vi\r\ngör inga fel och vi kommer aldrig att göra några fel.\r\nSkulle det någon enstaka gång tillstås att det kan-\r\nske har funnits någon skavank i uppträdande och\r\nbeslut, så är det LO som nås av detta. För övrigt gäller\r\nnågot slags ofelbarhetsdogm. Gå in i databaser och läs\r\nvad som har sagts, så skall ni se vilken uppsjö på\r\nsjälvförtroende och fullkomlighet ni möter.\r\nHerr talman! Det är väl i och för sig lätt att förstå\r\natt varje regeringsledamot vill uppamma optimism.\r\nNär arbetslösheten plågar, när människor känner\r\nängslan över att hemtjänsten inte räcker till och fak-\r\ntiskt får uppleva detta inpå bara kroppen, när barn-\r\nfamiljer pustar inför alla ekonomiska uppförsbackar,\r\nnär många äldre med rätta tycker sig orättvist behand-\r\nlade, då är det inte ett uns egendomligt att regeringen\r\nmed Göran Persson i spetsen vill skapa optimism.\r\nMen finns det verkligen inte någon gång anledning till\r\nnågra nypor ödmjukhet? Jag tror faktiskt att det är en\r\nförutsättning för att politiken skall återvinna en del\r\ntrovärdighet.\r\nHerr talman! Påtalar man från oppositionshåll att\r\npengarna till vården inte räcker, vilket för övrigt alla\r\npartiers representanter i den stora sjukvårdsutredning-\r\nen är överens om, då börjar de socialdemokratiska\r\nregeringsledamöterna genast att rabbla den läxa som\r\nde kan som ett rinnande vatten. Då får vi höra hur\r\nSocialdemokraterna 1994 fick överta nära nog allt\r\nelände under solen.\r\nPresenterar man från oppositionshåll förslag på\r\nåtgärder som skulle lätta bördorna för de ekonomiskt\r\nsvagaste grupperna - flerbarnsfamiljer med små in-\r\nkomster och pensionärer med ingen eller liten ATP -\r\ndå vet man att nästa utantilläxa kommer med rekyl-\r\nverkan. Då heter det: Ni kristdemokrater skall ju ty er\r\ntill Moderaterna, och Moderaterna vill ju beröva\r\nkommunerna en väldig massa miljarder.\r\nDetta säger en socialdemokrat år 1997 utan att\r\nblinka, trots att hon eller han innerligt väl vet att det\r\nvar Socialdemokraterna själva, inte fyrpartiregering-\r\nen, som sänkte arbetslöshetsersättningen, sänkte\r\nbarnbidraget, tog bort flerbarnstillägget, försämrade\r\npensionärers hyresbidrag, ökade medicinkostnaderna\r\noch förpassade u-hjälpen under den s.k. skammens\r\ngräns.\r\nBlir sedan Göran Persson riktigt trängd, drar han\r\ntill med att han är utsatt för personförföljelse, för\r\nkampanjer mot honom som person.\r\nEfter två års regerande, och därtill kan förstås läg-\r\ngas att socialdemokratin obestridligt bär ansvar för\r\nflydda decennier, ter det sig ju helt orimligt att försö-\r\nka framställa det som om partiet har monopol på\r\nnågot slags politisk oförvitlighet. Sanningen är ju att\r\nvare sig fyrpartiregeringen 1991-1994 eller den soci-\r\naldemokratiska regeringen före 1991 eller efter 1994\r\nbör försöka införskaffa omdömet ofelbar.\r\nI dag är ca 13 % av den arbetsföra befolkningen\r\nutan regelrätt arbete - i dag! I dag tar arbetslöshets-\r\nutgifterna musten av vård, omsorg och övrig offentlig\r\nverksamhet. Det sker i dag!\r\nGöran Persson kan väl inte mena att han och hans\r\nregering har uppfunnit någon ny doktrin som säger att\r\nbudgetsanering och satsning på sysselsättning aldrig\r\nkan gå hand i hand?\r\nDet finns absolut ingenting som säger att två år\r\nskulle vara en för kort tid för att lätta på trycket för\r\nnäringslivet, där de nya arbetsplatserna ju måste fram.\r\nDet finns heller ingen som helst möjlighet att, om man\r\nvill vara seriös, påstå att det under två regeringsår inte\r\nexisterar möjligheter att öppna för jobb inom tjänste-\r\nsektorn.\r\nHerr talman! I dag den 22 januari 1997, saknas det\r\nresurser i vården. Det är sannolikt denna dags största\r\ntragedi att inte alla människor som har behov av vård\r\noch omsorg behandlas på ett värdigt och anständigt\r\nsätt. Vi har hört åtskilligt om vårdgarantin, om att\r\nman skall komma till och bli opererad inom rimlig tid.\r\nDet finns åtskilligt att ta fasta på i den debatten. Men\r\när det inte hög tid att också ta upp ett resonemang om\r\nett slags hemtjänst- och sjukhemsgaranti, ett slags\r\nvärdighetsförsäkran för åldringsvården? Det skall\r\nfinnas några minuter till samtal. Det skall existera\r\nmöjligheter att bry sig om. Klinikfärdighetsbegreppet\r\nmåste rensas ut, det borde vi vara överens om. Senil-\r\ndementa och mentalt krya åldringar skall inte blandas\r\nhur som helst. Inom kommunernas åldringsvård skall\r\ndet finnas kompetent medicinsk personal - både sjuk-\r\nsköterskor och läkare. Den sjukhemsplacerade skall\r\ninte skiljas från sina anhöriga många mil bort osv.\r\nNog borde vi få en värdighetsgaranti för åldringsvår-\r\nden för våra gamla?\r\nJag har nämligen den uppfattningen att om vård-\r\ngarantin kommer på tal för oss som är i arbetsför\r\nålder, är vi i regel i de omständigheterna att vi kan\r\ntala för oss själva och ställa krav. För många som har\r\nhemtjänst eller befinner sig på sjukhem existerar långt\r\nifrån ofta möjligheten eller orken att göra detta. Där-\r\nför måste vi i första hand ta ett generellt ansvar för\r\nderas vård och omsorgskvalitet.\r\nHerr talman! Jag kan faktiskt förstå att socialde-\r\nmokratin under den gamla goda tiden kunde fastna i\r\nbåde självgodhet och maktfullkomlighet och få folk i\r\nallmänhet att tro att man hade näst intill monopol på\r\nall klokskap. Ett så långt maktinnehav bäddade väl\r\nnästan för dylika föreställningar. Men i dag vet vi ju\r\nallihop om vi vill vara ärliga - och låt oss vara det,\r\nannars förtvinar respekten för och tilltron till politiken\r\nytterligare - att politiken har åtskilligt av rådvillhet\r\noch oförmåga i sig, och att det därför ligger ett stort\r\nmått av förnuft i att, som det brukar heta, ta skeden i\r\nvacker hand.\r\nI början av 90-talet ordades det mycket om \"den\r\nenda vägen\". Jag tror för min del inte på den typen av\r\npolitiska maximer, och jag använde aldrig det ut-\r\ntrycket själv. Men, Göran Persson, även om ni inte\r\nanvänder det uttrycket, så håller ni er med minst sagt\r\nlika monopolistiskt uppträdande. Är det inte dags\r\nsnart att, åtminstone i åthävor, tillstå att ni kört fast,\r\natt det är svårt att hitta vägen framåt, att ni saknar\r\nkompassriktning men att det nu är hög tid att lita mer\r\npå individens kreativitet än på kollektiva lösningar?\r\nÄr det inte dags att tillstå att vi måste våga prioritera i\r\ndag och inte låtsas som om allt löser sig om vi kan\r\nskrapa ihop resurser i morgon? Är det inte dags att\r\nskrota gamla värdeladdade motsatsord mellan den\r\nprivata och den offentliga sektorn? Är det inte dags\r\natt öppet och ärligt anamma den ideella sektorn?\r\nDet är väl på sitt sätt en prestation, och tyder\r\nonekligen på en viss typ av mod, att utsätta folk för så\r\nstora besparingar att människor inte vet sig någon\r\nlevandes råd. Om Göran Persson till varje pris vill\r\ninhösta beröm, så visst, det skall ju inte förnekas att\r\nhan tillsammans med Centerpartiet ryckt av männi-\r\nskor, inte minst de ekonomiskt svagaste grupperna, så\r\nmycket resurser att dessa grupper fruktar för morgon-\r\ndagen. Detta kan självfallet karaktäriseras som mod,\r\noch man kan förvisso ifrågasätta om någon annan än\r\nGöran Persson och hans regering skulle ha dristat sig\r\natt sänka barnbidrag och försämra för pensionärer och\r\narbetslösa i en sådan omfattning som nu skett. Men\r\nvad som fordras nu i dag, och under året framöver, är\r\nju energi för framtiden. Det är ju vind i seglen. Det är\r\nju framtidstro. Det är också arbetstillfällen och åter\r\narbetstillfällen, och i detta det viktigaste politiska\r\nuppdraget står sig Göran Persson hittills alldeles up-\r\npenbart ganska slätt.\r\nNog är det påfrestande att se hur arbetskraft inom\r\nvårdsektorn och byggsektorn ger sig över till Norge.\r\nDet är nedstämmande att se att Sverige rutschat ned i\r\nbottenläge. Vi måste ur det här grötandet nu, Göran\r\nPersson! Vi måste få människor att känna respekt för\r\npolitiken och tro på en tryggad morgondag. Sätt nu i\r\ngång att regera!\r\nVi har ju läst att Göran Persson gärna skulle ha\r\nvelat bli präst. Låt mig inte minst därför, herr talman,\r\nfå ge statsministern ett skriftens ord: \"En vindspejare\r\nfår aldrig så och en molnspanare får aldrig skörda.\"\r\n(Applåder)</pre><pre>Anf.  36  Statsminister GÖRAN\r\nPERSSON (s):\r\nHerr talman! Så har vi då lyssnat på alla goda råd\r\nom vad regeringen bör göra. När man tar till sig in-\r\ntrycken är det ingen hejd på goda förslag; mer av allt,\r\noch dessutom lägre skatter! Regeringens otacksamma\r\nuppgift har varit att städa upp efter en sådan politik.\r\nNär man hör en av dem som kanske mer än andra var\r\nansvarig för detta, Alf Svensson, breda ut sig i mora-\r\nliska toner omkring det svåra städarbete som vi har\r\ngjort, så känns det faktiskt något bittert.\r\nMen vi tänker hålla fast vid en ordentlig ekono-\r\nmisk politik. Vi tror aldrig att de människor som är\r\nberoende av pensioner, som är beroende av vården,\r\natt de ungar som för sin framtid är beroende av en bra\r\nskola bäst hjälps av att vi börjar låna pengar igen och\r\nsätta oss i skuld till utländska bankirer. Den tiden är\r\nförbi. Vi skall inte tillbaka dit igen. Jag skäms inte ett\r\nögonblick för att det var socialdemokratin som ryckte\r\nlandet ur den djupa krisen, och jag är glad över att det\r\nskedde i samarbete med att annat folkrörelseparti,\r\nCenterpartiet.\r\nFramför oss ligger nu nästa uppgift, att med kraft\r\npressa tillbaka arbetslösheten. Vi vet att det inte går\r\natt göra det om inte vår ekonomi först är i ordning.\r\nRäntorna är låga nu. Inflationen är borta. Reallönerna\r\nstiger. Hyresutvecklingen ligger still. Industriinveste-\r\nringarna är i topp. Sverige är på väg in i en situation\r\ndär vi har flera goda år av ekonomisk utveckling\r\nframför oss.\r\nNu gäller det också att den optimismen sprids till\r\nvanligt folk. Det gäller att de känner att den genom-\r\nstädning som vi har gjort av de gemensamma finan-\r\nserna har varit till för att ge dem trygghet - trygghet i\r\nförvissningen om att de gemensamma socialförsäk-\r\nringarna, vården, omsorgen och utbildningen också i\r\nfortsättningen skall vara av hög kvalitet och stå till\r\nderas förfogande.\r\nJag inser att framför allt en del av den kritik som\r\njag tror Gudrun Schyman framförde är berättigad. Det\r\nfinns många människor i dag som känner att de håller\r\npå att lämnas åt sidan, att de inte är med i samhällsut-\r\nvecklingen, att de ställs utanför. Socialdemokratin har\r\naldrig kunnat acceptera det, och vi kommer inte heller\r\nnu att acceptera det. När vi nu sätter kampen mot\r\narbetslösheten i centrum är det inte enbart därför att\r\nmänniskor skall ha jobb för arbetets egen skull, utan\r\nockså därför att det gör att människor är delaktiga i\r\nsamhällsutvecklingen. Det är en gammal klassisk\r\nsocialdemokratisk uppfattning.\r\nJag vet också, eftersom vi har tillgång till de be-\r\ndömningar som nu görs i Finansdepartementet, att de\r\noffentliga finanserna utvecklas på ett mycket bättre\r\nsätt än vad vi trodde. Vi har hela tiden varit mycket\r\nförsiktiga och legat i underkant i våra bedömningar.\r\nNu ser vi att vi för 1998 kommer att nå balans i våra\r\ngemensamma finanser. Det trodde ingen var möjligt\r\nför några år sedan.\r\nMen inte bara det, vi kommer också 1998 att ha\r\nett utrymme därutöver. Vi går mot ett överskott i de\r\noffentliga finanserna. Vi har aldrig strävat efter ett\r\növerskott 1998. Vi har strävat efter siffran noll, efter\r\natt vi vid valperiodens slut skulle vara i ett läge där vi\r\nkunde säga att Sverige nu betalar för sig igen.\r\nDet överskottet, som är i storleksordningen\r\n10 miljarder kronor, kommer - det kan regeringen\r\nredan nu säga - att användas i budgetarbetet för att\r\nstärka vården, för att stärka omsorgen och för att\r\nstärka skolan. Jag skulle tro att det även med en sådan\r\nsatsning ändock, av siffrorna att döma, blir några\r\nkronor över, och kanske har vi trots detta inte balans\r\nutan ett litet plus i de offentliga finanserna.\r\nDet är egna pengar. De är inte lånade av Anne\r\nWibble på Wall Street. Det är egna pengar. De är inte\r\nuppraggade av Lars Tobisson hos tyska bankirer. Det\r\när egna pengar, inte sådant som en trängd statsminis-\r\nter har fått be om utomlands. Vi är där nu. Nu kan vi\r\nställa ut löften om förbättringar i välfärdssystemet,\r\ninte utifrån lånade pengar utan utifrån egen produk-\r\ntion i Sverige. Det har inte varit lätt. Det har varit fyllt\r\nmed spe och spott, och det har varit avhånat som\r\npolitiskt projekt.\r\nSom traditionell socialdemokrat är jag av den upp-\r\nfattningen att vi innan vi förbrukar pengarna också\r\nskall ha dem i handen. Det lärde jag mig av mina\r\nföräldrar. Det är den generationen socialdemokrater\r\nsom i mångt och mycket har byggt det svenska folk-\r\nhemmet. Vi är stolta över detta, och jag tror att den\r\nstoltheten delas av Centerpartiet.\r\nFörbättringar i vård, omsorg och utbildning ger\r\ninte bara en höjning av kvaliteten för människor i\r\nderas liv och i deras vardag, utan det ger också ar-\r\nbetstillfällen. Det är klart att vi inte kan acceptera att\r\narbetslösheten innevarande år växer i kommuner och\r\nlandsting. Vi kommer redan i vårbudgeten att lägga\r\nfram förslag av det slaget att vi under 1997 gör insat-\r\nser som underlättar för kommuner och landsting att\r\nbehålla sin personal. 1998 skall man kunna möta det\r\nmed egna pengar i kommunerna och landstingen, för\r\natt fortsätta att utveckla vård och omsorg.\r\nDet är klart, det där tål inte löften om skattesänk-\r\nningar. Det tål inga moderata attacker i form av stor-\r\nstilade omläggningar av systemet. Det där är socialt,\r\nkanske någon rent av skulle säga liberalt. Jag föredrar\r\natt säga socialdemokratiskt.\r\nVi släpper inte greppet, när vi nu har fått det. Det\r\när en hörnsten för vår del att pressa tillbaka arbetslös-\r\nheten med hjälp av en utveckling i vård, omsorg och\r\nutbildning. Där behövs det folk. Nu har vi pengar till\r\ndet. Vi har inte fått det gratis, vi har själva jobbat ihop\r\ndet i Sverige.\r\nDen högre utbildningen måste vara nästa hörnsten\r\nnär vi pressar tillbaka arbetslösheten. Vi har gjort en\r\nstor insats för att ge grundskolekompetens och gym-\r\nnasiekompetens till dem som tidigare inte har det. I år\r\nsätts den stora utbildningssatsningen i sjön. 100 000\r\nsvenskar skall under fem år få en rejäl grundutbild-\r\nning.\r\nMen det räcker inte. Vi skall ligga längst fram\r\näven när det gäller högre utbildning och forskning.\r\nFör det krävs också resurser. Jag vill att de svenska\r\nungdomar som nu går i gymnasieskolan skall kunna\r\nberedas plats på en högskola och få den start på vux-\r\nenlivet som de vill ha. Då måste också högskolan\r\nväxa, spridas över landet och förses med forsknings-\r\nresurser. Också till det räcker resurserna.\r\nJag tycker att vi har ett bra näringsklimat i Sveri-\r\nge. Många nya företag startar. Vi har låg bolagsskatt,\r\nså låg att omvärlden klagar på den. Vi har en rekord-\r\nartad investeringsnivå i industrin.\r\nMen det finns kritik, som kommer från framför allt\r\nde små företagarna och som man inte skall blunda för\r\nutan lyssna till. Vi vill, i samverkan med företagarna\r\noch deras organisationer, i programmet för att pressa\r\ntillbaka arbetslösheten också ha en rejäl satsning på\r\nde små företagen.\r\nVi vill avveckla kärnkraften. Det ger nya jobb. De\r\nsom hävdar motsatsen befinner sig i en väldigt konstig\r\ndebattsituation. Den här kammaren är ju efter Lars\r\nTobissons klargörande besked för några månader\r\nsedan överens om att det inte skall byggas någon ny\r\nkärnkraft i Sverige. Kärnkraften är inte evig, det be-\r\ngriper alla. Vad vi tvistar om, är om den skall gå i fem\r\når, tio år eller tjugo år till.\r\nVilket samhälle ser de människor framför sig som\r\nhävdar att avveckling av kärnkraft ger arbetslöshet,\r\nnär de faktiskt har accepterat att de tolv verken skall\r\nfasas ut? Vi vill påbörja avvecklingen av kärnkraften.\r\nVi vill, ännu bättre uttryckt, börja en radikal omställ-\r\nning av vårt energisystem baserat på inhemska förny-\r\nbara energikällor. Det är ett ekologiskt samhällsbyg-\r\nge. Vi har talat mycket om det.\r\nJag är övertygad om att välfärdspolitiken i framti-\r\nden kommer att behöva förknippas också med en\r\ndimension som vi kan kalla för ekologisk. Människor\r\nvill inte bara ha trygghet för sin egen del i form av\r\ntrygghet mot inkomstbortfall i händelse av sjukdom\r\noch att veta att ungarna har det bra i skolan. Allt fler\r\nkänner också att det vi lämnar efter oss i form av jord,\r\nvatten och luft skall vara rent. Vad är välfärd om inte\r\ndetta är rent?\r\nDet ekologiska samhällsbyggets första stora pro-\r\njekt kommer att vara omställningen av energisyste-\r\nmen. Det finns något slags dysterhet i debatten som\r\ntar sig uttryck i att de som är kärnkraftsförespråkare\r\nmen som ändock har sagt att den inte skall byggas ut\r\nmer är dystra. Det är moderaternas dilemma. De äls-\r\nkar kärnkraften, men den skall inte byggas ut mer. De\r\nsom tror sig vara de enda som förespråkar en avveck-\r\nling och enda som har rätt att driva dessa idéer, de\r\ngröna, är också dystra och sysslar med väldigt mycket\r\nav låga personangrepp och surmulen kritik.\r\nVar glada, ni gröna! Det kommer en samhällsför-\r\nändring som ni aldrig själva skulle ha orkat driva\r\nfram. Är ni konstruktiva, öppna för diskussioner och\r\nkompromiss kommer ni kanske att vara med på den\r\nfärden. Annars finns det andra med rejäl förankring i\r\nmyllan som kommer att vara med och driva på rege-\r\nringen i den här processen. Det kan jag försäkra er.\r\nHär har ni det: Kommunerna, den högre utbild-\r\nningen, de små företagen och den ekologiska om-\r\nställningen. Det är ett program som ger arbete på kort\r\nsikt, men det är en långsiktig samhällsförändring det\r\nhandlar om.\r\nDet som i närtid kanske bekymrar mig mest av\r\nallt, och som regeringen inte förfogar över, är den\r\nprocess som arbetsmarknadens parter skall hantera\r\nsom handlar om lönebildningen. Den måste också\r\nkomma på plats och fungera för att vår strategi att\r\nhalvera arbetslösheten skall lyckas. Regeringen äger\r\ninte själv projektet. Vi delar i den svenska modellen\r\nansvaret med arbetsmarknadens parter. Nu har de\r\nansvaret, och de skall redovisa under våren. Det är\r\nspännande att se vad de presterar.\r\nTillbakapressandet av arbetslösheten är en del i ett\r\npolitiskt bygge, i en vision, som också rymmer de\r\nklassiska socialdemokratiska värderingarna om trygg-\r\nhet, rättvis fördelning och solidaritet. Där bör vi titta\r\npå en del av effekterna av saneringsprogrammet.\r\nDet ansågs för några år sedan vara ett samhälls-\r\nbygge som var omodernt. Det var det liberala som\r\nskulle gälla, och inte nog med det. Det var det nylibe-\r\nrala som skulle gälla. Sänk skatten. Sälj ut kommu-\r\nnernas och statens tillgångar. Avreglera. Privatisera.\r\nBryt ner de gamla strukturerna. Öka löneskillnader.\r\nGör att de fattigare blir fattigare och de rika blir rika-\r\nre. Satsa på en sådan politik, säger nyliberalerna. Då\r\nfår vi en god samhällsutveckling.\r\nProjektet är prövat med förfärande resultat. Det\r\npåbörjades en ansats också i Sverige, men motkrafter-\r\nna var för starka. Det socialdemokratiska välfärds-\r\nbygget och våra värderingar går djupt in i det svenska\r\nfolket. Den skattesänkarpolitik som Moderaterna\r\nlanserade och försökte sig på i regeringsställning, och\r\nsom slutade med statsfinansiella bekymmer av sällan\r\nskådat slag, försöker man nu återigen lansera i olika\r\nprogramskrifter.\r\nNi i det svenska Moderata samlingspartiet. Lars\r\nTobisson, är snart ensamma kvar på den internationel-\r\nla scenen att driva det nyliberala projektet. Jag har\r\ningenting emot att Moderaterna blir isolerade. Men\r\ndet känns rent mänskligt litet tragiskt att se Tobisson\r\nså övergiven och borttappad. Skulle det inte vara\r\nklokt, Tobisson, att också de svenska moderaterna\r\nsade att det inte var någon bra idé?\r\nVi behöver en gemensam svär där vi tar ansvar för\r\nvarandra, där den svage vet att det finns en stödjande\r\nhand och de gamla känner att de har sin rätt precis\r\nsom de unga och starka. Det behövs en solidaritet\r\ngenerationer emellan och grupper emellan i samhället.\r\nVälfärdspolitiken är ett uttryck för detta. Den har\r\nockså varit oerhört effektiv och rationell ekonomiskt.\r\nVi kan konstatera att uppslutningen i Sverige\r\nkring traditionell välfärdspolitik i dag opinionsmäs-\r\nsigt kanske är större än på mycket länge. Vi gläds åt\r\ndetta. Jag är säker på att när vi närmar oss valdagen\r\nkommer också väljarna att känna igen Socialdemokra-\r\nterna i den positionen. Står Moderaterna kvar i det\r\nnyliberala, dessutom med de två andra stödpartierna,\r\nhär företrädda av Alf Svensson och Lars Tobisson,\r\nförknippade med sig, räds inte jag den debatten.\r\nEMU ligger framför oss. Vi tar ställning i Sveriges\r\nriksdag, i den här församlingen, under hösten. När\r\nockså det är utklarat tycker jag att det är bra att Lars\r\nTobisson så tydligt deklarerar att det är riksdagen som\r\nbestämmer. Då kan vi lämna det bakom oss. Innan\r\nriksdagen går till beslut bör svenska folket ha fått tid\r\natt grunna litet. Människor måste få tänka efter och\r\nfundera: Vad betyder detta för mig? Det är inte To-\r\nbisson, jag och några andra som ensamma skall fatta\r\ndetta beslut. Det skall vara förankrat i det svenska\r\nfolket.\r\nFör vår del, i ett folkrörelseparti, betyder det att\r\nman ger tid för människor att läsa och studera, ställa\r\nfrågor och reflektera. Därefter går man över i en be-\r\nslutsfas och tar ställning i demokratisk ordning. Vi har\r\nhela tiden sagt att vi tar ställning på vår kongress i\r\nhöst för Socialdemokraternas räkning. Nu sitter studi-\r\necirklarna, nu diskuteras det på de socialdemokratiska\r\nföreningarna, nu samlas kvinnoklubbarna och fackfö-\r\nreningar och tänker och reflekterar kring den monetä-\r\nra unionen. Sedan får vi vårt underlag, och därefter tar\r\nvi ställning.\r\nJag tänker inte låta mig drivas in i någon ja- eller\r\nnej-linje i förtid. Det kommer också att bli en sådan\r\ndiskussion när vi från den socialdemokratiska parti-\r\nstyrelsen har formulerat vår uppfattning, och det blir\r\nflera månaders kampanj inför vår partikongress. Det\r\ntillhör demokratin. Jag är glad för att vi i den här stora\r\nfrågan tog oss det utrymmet.\r\nEftersom Moderaterna är så säkra på den monetä-\r\nra unionen besitter de väl svar på en del av de frågor\r\nsom vi andra oroligt ställer oss. Vi har pekat på risken\r\nför att man med en monetär union också skulle få en\r\nfinanspolitik på europeisk nivå, att skatter och avgif-\r\nter och t.o.m. sociala reformer skulle börja formuleras\r\npå europanivå. Det har viftats bor i Sverige som\r\nnästintill tossigt.\r\nJag har lyssnat på debatten i Europa. Jag har t.o.m.\r\nsuttit med vid borden. Jag vet hur tongångarna går,\r\noch därför har jag ställt frågan.\r\nI förra veckan kom en bekräftelse från EU-\r\nkommissionen på att man just har startat ett sådant\r\nstudiearbete. Jag skulle vilja fråga Lars Tobisson och\r\nmoderaterna: Ser ni någon risk i att skattepolitiken\r\nblir europeisk? Ser ni någon risk i att den här försam-\r\nlingen tappar en del av sitt beslutsutrymme och det\r\nförs till Europanivå? Är det en utveckling som mode-\r\nraterna skulle hälsa med tillfredsställelse, eller kom-\r\nmer ni att hålla emot i en sådan process?\r\nTill vårens stora dagordning hör också pensions-\r\nfrågan. Det är märkligt att Leijonborg försöker miss-\r\ntänkliggöra våra ambitioner. Vi vet väl bättre än något\r\nannat parti att det är bra för de grupper som av tradi-\r\ntion stöder socialdemokratin om vi kan få en fempar-\r\ntiuppgörelse om ett pensionssystem som är stort,\r\ngemensamt finansierat och omfattar alla.\r\nDet är ett bra pensionssystem. Det har haft en del\r\nskavanker, som vi vill rätta till. Vi har dessutom tagit\r\noss orådet före att innan vi går till beslut hålla ett\r\nrådslag bland våra medlemmar. Detta är ju trots allt\r\nett av de största besluten riksdagen skall fatta, och\r\nman kan bara inte sitta i en liten grupp politiker och\r\ndriva igenom en sådan jättereform. Den skall också\r\nförankras demokratiskt. Vi har sagt att det efter en\r\nsådan diskussion finns vissa skavanker som vi rimli-\r\ngen bör rätta till.\r\nAv partiledaröverläggningarna förra veckan gör\r\njag bedömningen att detta nu går att driva med full\r\nfart framåt. Jag är mycket optimisisk om att vi får\r\npropositioner om ett nytt pensionssystem, signerade\r\nav Maj-Inger Klingvall. Också den saken tycks nu\r\nvara på plats.\r\nSammanfattningsvis, herr talman, har det som vi\r\ngenomfört kritiserats hårt av många, i dag t.o.m. här\r\nfrån talarstolen -  som vanligt med attacker riktade\r\nmot min person. Det får man stå ut med. Jag inser det.\r\nMen nu är vi där - vi ser nu att det trots allt har gett\r\nresultat. Vi vet att vi nu får ett utrymme.\r\nNu får de som säger sig företräda välfärdspoliti-\r\nken välja. Det kommer naturligtvis, åtminstone från\r\nett håll här i kammaren, att resas krav på att det nya\r\nutrymme som växer fram skall användas för skatte-\r\nsänkningar. Jag tycker att det skall användas för vår-\r\nden, skolan och utbildningen. Vi får väl så småning-\r\nom se hur kammaren linjerar upp sig. Jag kan kanske\r\nförutskicka en gissning om att en och annan av dem\r\nsom från talarstolen i dag uttryckt sig rätt så nedlåtan-\r\nde om regeringspolitiken kan få en del bekymmer vid\r\nett sådant val.\r\nFör mig som socialdemokrat har de här två åren\r\nvarit tunga och besvärliga. Men de var mödan värd.\r\nNu har vi lagt ett fundament för välfärdspolitiken. Nu\r\nkan vi återigen diskutera hur arbetslösheten skall\r\npressas tillbaka, hur tryggheten skall utvecklas och\r\nhur detta skall ske rättvist och solidariskt. Det är inget\r\ndåligt läge för en socialdemokratisk regering mitt i en\r\nvalperiod, och situationen blir inte sämre av att det\r\nhar brett stöd i parlamentet och att det är förankrat\r\nbland två folkrörelsepartier.\r\nHerr talman! Jag tror att vårens arbete i riksdagen\r\nkommer att präglas av en helt annan ton än det vi nu\r\nhar bakom oss. Bakom oss låg gnetandet, sparandet,\r\ndet trista, det svåra och det som krävde oerhört\r\nmycket självövervinnelse. Framför oss ligger mer av\r\ntraditionellt arbete för en politiker, åtminstone i Sve-\r\nriges riksdag, nämligen hur samhället skall utvecklas\r\noch göras bättre - inte bara för de starkaste utan för\r\nalla människor. Det är det som politiken nu skall\r\nhandla om. Tack för att ni har lyssnat.\r\n(Applåder)</pre><pre>Anf.  37  LARS TOBISSON (m) replik:\r\nHerr talman! Göran Persson lovade i sin replik till\r\nmig tidigare att återkomma med svar. Det gjorde han\r\ninte. Han sade inte vad han anser om EMU, men han\r\nställde nya frågor. Jag skall svara på dem.\r\nJag tror inte på möjligheten till någon gemensam\r\nfinanspolitik eller gemensamma skattebeslut i EU.\r\nDet har varje land vetorätt emot, och jag själv är inte\r\nför detta. Däremot är jag övertygad om att det närma-\r\nre samarbetet kommer att framtvinga en anpassning\r\nav ländernas skattestruktur till vad som gäller gene-\r\nrellt, och i det avseendet har Sverige mycket att göra.\r\nGöran Persson vill gärna få det till att det var Mo-\r\nderaterna och de borgerliga som fördärvade ekonomin\r\noch skapade arbetslöshet. År 1991, när Socialdemo-\r\nkraterna lämnade makten, var arbetslösheten på snabb\r\nuppgång. Vi fick hejd på den uppgången, och när vi\r\nlämnade över 1994 sjönk arbetslösheten. Det dröjde\r\nett år, och nu stiger den kraftigt igen. Vad tror Göran\r\nPersson att det beror på?\r\nVi fick i går Industriförbundets rapport. Det finns\r\ninte mycket som tyder på att vi går mot en bättre\r\nutveckling. Tillväxten kommer att ligga kvar på unge-\r\nfär en procent 1997. Det betyder att den rekordstora\r\narbetslösheten växer ytterligare.\r\nDet saknas inte analyser av vad som behöver gö-\r\nras. Nyligen har två internationella bedömningar av\r\nden svenska ekonomin samstämmigt pekat på behovet\r\nav grundläggande strukturella reformer. Det är väl det\r\nsom Göran Persson kallar för nyliberalism.\r\nLiksom oräkneliga gånger tidigare lyfter OECD i\r\nsin Sverigerapport fram behovet av reformer på ar-\r\nbetsmarknaden och vikten av en mindre offentlig\r\nsektor. Man säger att det är avgörande för vårt lands\r\nförmåga att trygga jobben och välfärden. Men rege-\r\nringen passar. Det enda som hörs från Regerings-\r\nkansliet är en förhoppning om att parterna själva till\r\nslutet av mars skall tala om hur de klarar lönebild-\r\nningen.\r\nI förrgår presenterade SNS konjunkturråd sin års-\r\nrapport. Nytt för i år var att man låtit fem ledande\r\nutländska ekonomer bedöma Sverige utifrån ett inter-\r\nnationellt perspektiv. Det blev kanske litet nyliberalt.\r\nDen isländske professorn Thorvaldur Gylfason kon-\r\nstaterade att när vi i Sverige diskuterar huruvida en\r\nliberalisering och decentralisering av arbetsmarkna-\r\nden är bra eller dålig, genomförs sådana reformer i\r\nNya Zeeland och flera andra länder. Samtidigt som\r\narbetslösheten stiger i det handlingsförlamade Sverige\r\nsjunker den i Nya Zeeland.\r\nTyvärr, herr statsminister, finns det mycket som\r\ntyder på att 1997 blir ytterligare ett förlorat år för\r\nmassarbetslöshetens regering. Eller kommer Göran\r\nPersson att våga ta de debatter och konflikter som\r\nkrävs för att man skall kunna bedriva en politik som\r\ngör Sverige till ett växande samhälle? Min fråga är\r\nobesvarad och kvarstår: Vad vill statsminister Göran\r\nPersson använda den politiska makten till?</pre><pre>Anf.  38  Statsminister GÖRAN PERSSON (s)\r\nreplik:\r\nHerr talman! För dem som lyssnade på vad jag sa-\r\nde framstår vådan av färdigskrivna repliker i all sin\r\nglans efter Tobissons inlägg.\r\nVad vi skall göra linjerade jag tydligt upp. Jag ta-\r\nlade också om att resurserna fanns. Det är ingen tve-\r\nkan om att det är lätt att spika in programmet en gång\r\ntill: Kommunerna - vård, omsorg, utbildning. Resur-\r\nser finns för en sådan expansion. De små företagen,\r\nden högre utbildningen och omställningen till ett\r\nekologiskt hållbart samhälle - där ligger stora insatser\r\nför sysselsättningen. Ett modernt och ekologiskt ut-\r\nhålligt Sverige - det är vad det handlar om.\r\nÅr 1996 var ett förlorat år för sysselsättningen.\r\nDet är riktigt, Lars Tobisson. Sverige satt tillsammans\r\nmed andra länder i den sitsen. Vi hade heller inget\r\nstatsfinansiellt utrymme att kunna hantera utveckling-\r\nen med motåtgärder. Vi var fortfarande för svaga.\r\nLars Tobisson kan ju titta på utvecklingen i Tysk-\r\nland, Sveriges viktigaste exportmarknad, för att se att\r\nden var precis den samma som i Sverige. Vad jag nu\r\nsäger är att vi har återhämtat oss så pass och vunnit så\r\npass mycket styrka att vi kan och orkar göra insatser\r\nsjälva för att pressa tillbaka arbetslösheten. Men att\r\nKohls Tyskland gick snett under 1996 kan rimligen\r\nknappast lastas den svenska socialdemokratiska rege-\r\nringens bristande beslutsförmåga. I så fall är den\r\nmärklig till sin karaktär.\r\nDet som Tobisson sade om EMU tyckte jag var\r\nintressantare. Han sade att han inte vill ha en gemen-\r\nsam skattepolitik. Han ser inte det framför sig, han\r\ntycker inte att det är önskvärt och han är emot det.\r\nMen han säger också att EMU kan framtvinga en\r\nsådan utveckling. Är då EMU ett bra projekt om det\r\nkan framtvinga en utveckling som Lars Tobisson är\r\nemot? Det skulle vara intressant att få detta ytterligare\r\nbelyst och utvecklat av Lars Tobisson.</pre><pre>Anf.  39  LARS TOBISSON (m) replik:\r\nHerr talman! Det är inte EMU som framtvingar en\r\npolitik i den riktning som jag önskar. Det är i stället\r\ndet förhållande att vi i Sverige oavsett om vi är med i\r\nEMU eller om vi står utanför - kanske ännu mer om\r\nvi står utanför - tvingas att anpassa vår skattestruktur\r\nså att den inte avviker på ett sätt som gör att Sverige\r\nkonsekvent får lägre tillväxt än andra länder.\r\nStatsministern säger nu att han medger att från ar-\r\nbetslöshetssynpunkt var 1996 ett förlorat år. Det\r\nvärsta är att vi nu får allt starkare belägg för att även\r\n1997 blir ett förlorat år därför att regeringen inte i tid\r\nhar genomfört de strukturreformer som behövs.\r\nGöran Persson berömde sig i sitt inlägg av att inte\r\nspendera pengar som han inte har i handen. Sedan\r\nsatte han ogenerat i gång att på olika ändamål fördela\r\ndet överskott som han räknade med 1998. Jag vågar\r\npåstå att med den politik som förs nu uppstår inte den\r\nsituationen. Ta det lugnt på den punkten!\r\nJag har flera gånger i dagens debatt frågat Göran\r\nPersson vad han vill göra med makten. Vill han an-\r\nvända den för att göra det bättre för människorna eller\r\nser han politiken som ett spel för att hålla Carl Bildt\r\nborta från statsministerposten? Jag fick en motfråga\r\nom kärnkraften tidigare som jag tyckte tydde på att\r\nhan egentligen ser kärnkraftsfrågan som ett positions-\r\nspel. Vi moderater kommer alltid att se den som en\r\nrent sakpolitisk fråga.\r\nDetta tycker jag är det tydligaste exemplet på hur\r\ndet politiska spelet har fått tränga ut den seriösa ana-\r\nlysen och diskussionen. Det som försiggår i förhand-\r\nlingar om kärnkraftens framtid har för länge sedan\r\nlämnat den sans och balans som man kan kräva av en\r\npolitisk diskussion.\r\nDet är nu inte osannolikt att man kommer att fatta\r\nett beslut om att stänga av centrala delar av svensk\r\nenergiproduktion. Hälften av all svensk el kommer\r\nfrån kärnkraften. Som en följd av det kommer fabriker\r\natt läggas ned och arbetstillfällen att försvinna. Stats-\r\nkassan belastas med kostnader på tiotals miljarder\r\nkronor som vi alla får betala tillsammans med det pris\r\nsom en sämre miljö utgör. Regeringen kan på det här\r\nviset släcka ljuset för Sverige.\r\nI förra veckan vädjade företagsledare i företag\r\nmed över 800 000 anställda till regeringen att besinna\r\nsig. Avveckla avvecklingsförhandlingarna! var deras\r\nuppmaning. Det är framtiden för dessa företags\r\n800 000 anställda som är en del av insatsen i rege-\r\nringens energipolitiska spel. Det handlar inte om\r\nnågra tekniska terawattimmar eller någon anonym\r\naktieägare. Det handlar om 100 000-tals människor\r\nsom riskerar att bli drivna från arbete, hus och hem\r\nom regeringen låter partitaktiken gå före en energi-\r\npolitik som finner sin grund i den verklighet där\r\nmänniskor har sin vardag.\r\nJag vet att detta är en verklighetsbild som delas av\r\nen majoritet i denna kammare. Om den socialdemo-\r\nkratiska gruppen tilläts rösta fritt i frågan är jag över-\r\ntygad om att det skulle bli en bred majoritet mot en\r\nförtida avveckling. Men om regeringen låter det poli-\r\ntiska spelet, taktiserandet, vara avgörande kommer vi\r\natt få se arbetslöshetstal på runt 40 % på en del orter.\r\nArboga, som det har talats så mycket om här, kommer\r\natt framstå som en sysselsättningspolitisk nysning i\r\nsammanhanget. Den regering som stänger av kärn-\r\nkraften stryper också livsluften för orter som Hofors,\r\nHagfors, Avesta, Vargön, Oxelösund och många fler.\r\nDet är svårt att tänka sig en politik som på ett mer\r\nsystematiskt sätt slår mot förutsättningarna för männi-\r\nskor i framför allt Norrland.\r\nOm regeringen genomför den här exempellösa\r\nkapitalförstöringen kommer alla svenskar att få betala\r\nen kostnad genom lägre välstånd. Många kommer att\r\ntvingas betala med sina jobb, och alla kommer att få\r\nbetala med en sämre miljö. Detta för att det socialde-\r\nmokratiska partiet vill uppnå ett politiskt pris som\r\nknappast kan vara till glädje för många utanför denna\r\nkammare eller utanför Regeringskansliet.\r\nHerr statsminister! Är det denna linje som rege-\r\nringen väljer?</pre><pre>Anf.  40  Statsminister GÖRAN PERSSON (s)\r\nreplik:\r\nHerr talman! Regeringen tar konsekvenserna av\r\nden insikt som Lars Tobisson också har gett uttryck\r\nför här i kammaren. Han har ju sagt att det inte skall\r\nbyggas någon ny kärnkraft i Sverige. Den är inte evig,\r\nLars Tobisson. Redan nu är det uppenbart att det finns\r\nen del åldersförändringar i reaktorerna.\r\nLars Tobisson flyr från frågan om vad som skall\r\nkomma i stället för kärnkraftsel. Men en regering kan\r\ninte göra det. Lars Tobisson kunde ha denna något\r\nansvarslösa hållning för 15 år sedan, då den första\r\nreaktorns påbörjade åldrande fortfarande låg långt\r\nfram i tiden. Men nu när reaktorerna når 25-årsåldern\r\när det väl på sin plats att också de som har satt punkt\r\nför kärnkraftsutbyggnaden svarar på frågan: Hur skall\r\nvi förse Sverige med el i framtiden?\r\nLars Tobisson och ni andra som sjunger kärnkraf-\r\ntens lov! Sätt inte oss i Sverige i ett sådant läge att vi\r\ninte har påbörjat en omställning och att någonting\r\nsamtidigt inträffar i vår omvärld som inte får inträffa,\r\nsom i Tjernobyl eller Harrisburg. Vi vet alla vilka\r\npolitiska opinioner vi då kommer att möta. Vi vet alla\r\nhur känslig strömproduktionen i kärnkraftverken är\r\nför politiska stämningar. Vi vet alla att den har sin\r\ntekniska livslängd. Vi vet alla att inget ytterligare\r\nkärnkraftverk skall byggas.\r\nJag vill ta ansvar för Oxelösund, Hofors, Hagfors\r\noch alla de andra bruksorterna som Lars Tobisson\r\nräknade upp. Det gör man inte som politiker genom\r\natt fly från kravet på att långsiktigt ställa om energi-\r\nsystemet. Ju tidigare vi börjar, desto större är sanno-\r\nlikheten att det kan ske på ett sätt där vi bevarar\r\nsvensk industris konkurrenskraft. Ju längre vi tövar,\r\ndesto större är risken att Tobisson och hans menings-\r\nfränder försätter oss i ett läge där elbrist kan komma\r\natt uppstå. Det är så frågan ser ut och det är så dis-\r\nkussionen måste föras om man tar den politiska as-\r\npekten på kärnkraften på allvar. Samtalen är kon-\r\nstruktiva och jag hoppas på ett resultat. De leds av\r\nenergiministern.\r\nFrån moderaternas sida talas det om strukturre-\r\nformer. Säg vad det är för något, Lars Tobisson! De\r\när ju ytterligare en av hörnpelarna i det nyliberala\r\nsystemskiftet. Strukturreformerna innebär lägre lön\r\nför vissa och högre lön för andra. De innebär mer av\r\nskillnader och mer av klyftor. Piska och morot - piska\r\nåt den som har låg lön och morot åt den som har hög\r\nlön. Det är så strukturreformerna i det nyliberala sys-\r\ntemskiftet har utvecklats.\r\nFör att sammanfatta kritiken av denna nylibera-\r\nlism skall jag låna ett uttryck från en känd amerikansk\r\nekonom och professor som nyligen var på Sverigebe-\r\nsök. Visst är det något konstigt, sade han, med den\r\nekonomiska politik där problemet sägs vara att de\r\nfattiga är för rika och de rika för fattiga. Det är nyli-\r\nberalismen och strukturreformerna i ett nötskal.</pre><pre>Anf.  41  GUDRUN SCHYMAN (v) replik:\r\nHerr talman! Jag tycker att det var glädjande att\r\nhöra att Göran Persson tycker att det är konstigt med\r\nett ekonomiskt system som förespråkar sådana stora\r\noch växande orättvisor. Jag hoppas att han också\r\nkommer till insikt om att det är just det ekonomiska\r\nsystem som föreskrivs och dikteras inom ramen för\r\nden ekonomiska och monetära unionen.\r\nJag sätter min tilltro till att det rådslag som Soci-\r\naldemokraterna skall ha och den genomlysning av\r\ndessa problem som jag utgår ifrån att ni kommer att\r\ngöra på ett mycket seriöst sätt leder både det social-\r\ndemokratiska partiet och dess ordförande fram till\r\ndenna insikt. Då kan vi bli överens också i den frågan.\r\nJag är glad över att Göran Persson instämmer i\r\nden kritik som jag tog upp i mitt huvudanförande. Jag\r\nkan också se att många av de punkter som statsminis-\r\ntern tog upp är identiska med dem som jag föreslog\r\nnär det gäller vad som behöver göras på kort sikt. Vi\r\ntycker att det är alldeles utmärkt att det ekonomiska\r\nutrymme som nu har uppkommit till följd av ett\r\nlyckosamt saneringsarbete, som till mycket stor del\r\nkom till stånd genom ett samarbete mellan regeringen\r\noch Vänsterpartiet, kan utnyttjas till konstruktiva\r\nåtgärder för att föra över pengar till vård, omsorg och\r\nutbildning.\r\nMen jag saknade statsministerns kommentar på en\r\npunkt. Det gäller arbetstidsfrågan. Den frågan debat-\r\nteras på många håll. Den växer underifrån, och opini-\r\nonen växer. Den växer bland fackföreningsrörelsens\r\nmedlemmar, och den växer i intensitet i diskussionen i\r\nkvinnoförbunden osv. Den växer också på forskarsi-\r\ndan. Vi kommer att få se nätverk som driver på den\r\nhär opinionen i riktning mot att Sverige måste börja\r\ngå in för en rättvis fördelning också när det gäller\r\narbetstiden. Vi kan inte bara skörda frukterna av tek-\r\nnikens utveckling genom massarbetslöshet. Här gäller\r\nockså den grundläggande principen om rättvis för-\r\ndelning.\r\nDen modell som man har tagit fram i Växjö har\r\nvunnit stor acceptans bland olika politiska partier och\r\nfackföreningsrörelsen. Den bygger på frivillighet.\r\nMan växlar kortare arbetstid mot förväntad löneök-\r\nning. Problemet med den är att lågavlönade inte har\r\nråd. Därför måste det också till ett statligt engage-\r\nmang i den här frågan i väntan på att vi kommer fram\r\ntill den nödvändiga och riktiga framtidsreformen,\r\nnämligen att vi definierar om normalarbetstidsveckan\r\ntill kanske 35 timmar i första steget och sedan till 30\r\ntimmar. Det är inte en fråga om vi skall eller inte, utan\r\ndet är en fråga om när. Jag tycker att det vore klokt att\r\nregeringen engagerade sig och tog initiativ också i\r\nden här frågan, eftersom den är positiv inte bara för\r\nsysselsättningen, men också för sysselsättningen. I\r\nVäxjö har det visat sig att två tredjedelar av den för-\r\nkortade arbetstiden har fyllts ut med nyanställningar.\r\nDet är ett mycket bra resultat.\r\nNär det gäller EMU vill jag inte ta upp de tekniska\r\nfrågorna utan jag vill ta upp demokratifrågan. Jag vill\r\nställa en fråga till Göran Persson: Varför vill inte\r\nregeringen ha en folkomröstning i den här frågan?\r\nDe flesta politiska partier har haft en mycket\r\ngrundläggande debatt i frågan. Socialdemokraterna\r\nkommer att ha det nu också. Vi vet att frågan behöver\r\nett folkbildningsinitiativ, eftersom det är en stor fråga.\r\nDen var inte uppe i valrörelsen. Den blev inte till-\r\nräckligt belyst i samband med valet till EU-\r\nparlamentet. Vi är flera partier som av demokratiska\r\nskäl vill ställa frågan i en folkomröstning. Jag undrar\r\nvad statsministern har emot det.</pre><pre>Anf.  42  Statsminister GÖRAN PERSSON (s)\r\nreplik:\r\nHerr talman! Jag har kort debattid kvar. Låt mig\r\nförst ta upp arbetstiderna. Jag ser det som en stor\r\nvälfärdsfråga. Dessa reformer är inte förbi. Vi har haft\r\nen parentes under 80-talet med arbetskraftsbrist. Jag\r\ntror att vi får en förnyad sådan diskussion. De fackliga\r\norganisationerna driver detta redan i avtalsrörelserna.\r\nMan tar ut det som en del av löneutrymmet. Vår\r\ngrundhållning är naturligtvis att det är arbete som\r\nskapar välstånd. Det är inte ledighet som gör det. Men\r\nnär välståndet skall fördelas, kan en del av välståndet\r\ntas ut i form av kortare arbetstid. Jag tror inte att vi\r\nhar satt punkt för den diskussionen ännu. Den kom-\r\nmer att leva. Den blir stor på vår kongress i höst. Det\r\när jag ganska säker på.\r\nEgentligen har Lars Tobisson och Miljöpartiet\r\nsvarat på frågan om EMU och en folkomröstning.\r\nLars Tobisson stod här i dag i kammaren och talade\r\nom att det är dags för en ny folkomröstning om kärn-\r\nkraften. Miljöpartiet har talat om att det är dags för en\r\nny folkomröstning i EU-frågan. Folkomröstningar\r\nlöser ju uppenbarligen inte på lång sikt det de skall\r\nlösa, utan debatten lever vidare.\r\nNu har vi ett utmärkt forum för detta, nämligen\r\nSveriges riksdag. Erfarenheterna av folkomröstningar\r\ntidigare, inte minst ute i Europa, är att de splittrar\r\nnationer. De löser inte frågorna och enar inte natio-\r\nnerna. De splittrar nationerna i en ja- och en nej-sida.\r\nLåt riksdagen hantera frågan! Låt den här församling-\r\nen fatta detta svåra beslut! På så sätt hävdar vi också\r\nriksdagens betydelse även i ett läge där vi går mot\r\nalltmer av integrering med Europa i övrigt. Jag tror att\r\ndet vore synd om vi startar en process som tar ifrån\r\nriksdagen svåra beslut och låter dem gå till folkom-\r\nröstningar. Jag är principiellt tveksam, men även\r\ntveksam mot bakgrund av vad jag har sett, inte minst i\r\ndag från Lars Tobissons sida när det gäller kärnkraf-\r\nten. Jag är mycket tveksam till folkomröstningens\r\nkraft att lösa svåra frågor.</pre><pre>Anf.  43  GUDRUN SCHYMAN (v) replik:\r\nHerr talman! Nu skall vi väl vara överens om, Gö-\r\nran Persson, att det inte är Lars Tobisson som skall\r\nstyra och ställa i det här landet. Det tycker jag har\r\nframgått inte minst av dagens debatt.\r\nVi skall respektera demokratin. Då skall man na-\r\nturligtvis inte begära en folkomröstning i en fråga där\r\nvi redan har haft en folkomröstning. Man skall natur-\r\nligtvis inte heller ta ett förmodat resultat från en icke\r\nutförd folkomröstning som intyg för att det är just\r\nfolkomröstningsinstitutet som det är fel på. Det är ju\r\nhanteringen av frågan som det är fel på. Det handlar\r\nju om valhäntheten från den politiska sidan att faktiskt\r\nrespektera folkets vilja. Jag ser folkomröstningsinsti-\r\ntutet som en utveckling av den representativa demo-\r\nkratin. Det är ett institut som lämpar sig mycket väl\r\natt använda just i stora komplicerade frågor, särskilt\r\nnär frågan inte har varit uppe till debatt i någon valrö-\r\nrelse.\r\nDet är ju det unika med denna stora fråga. Vi är ju\r\növerens om att den är större än t.o.m. medlemskapet i\r\nden europeiska unionen. Den här frågan har inte be-\r\nhandlats i någon valrörelse. Inget politiskt parti har\r\nmandat att avgöra frågan. Det är därför som den bör\r\nföras ut till en folkomröstning. Jag hoppas att stats-\r\nministern är beredd att tänka om också i den här frå-\r\ngan. Vi är ju flera politiska partier som har just den\r\nhär uppfattningen.\r\nUnder den korta tid jag har kvar skulle jag vilja\r\nställa en fråga som också rör demokratin. Den gäller\r\npensionssystemet och premiereserven, Göran Persson.\r\nHur skall vi få ett demokratiskt inflytande över de\r\ninnehållna lönepengar som pensionspengarna utgör?\r\nHur tänker regeringen agera för att bredda det demo-\r\nkratiska inflytandet, få med fackföreningsrörelsen och\r\nförhindra en privatisering av pensionspengarna?\r\nSedan skall jag be att få överlämna de protester\r\nsom jag har fått. De är ett uttryck för folkets djupt\r\nkända mening.</pre><pre>Anf.  44  MARIANNE\r\nSAMUELSSON (mp):\r\nHerr talman! Det är alldeles rätt som statsminis-\r\ntern säger. Vi vill ha en folkomröstning om EMU.\r\nMen jag måste säga att jag blir väldigt förvånad över\r\nstatsministerns syn på demokratin och på folkom-\r\nröstningen. En anledning till att man inte har en folk-\r\nomröstning skulle vara att den splittrar nationen. Men\r\ndet är väl precis då man skall ha folkomröstningar,\r\nnär vi vet att människor tycker olika. Om alla vore\r\nense fanns det ingen anledning att ha en folkomröst-\r\nning. Jag måste säga att jag tycker att det var en något\r\nförvånande syn på demokratin. Jag tycker att man\r\nskall respektera demokratin, och jag tycker att EMU-\r\nfrågan är så otroligt viktig för nationen att vi faktiskt\r\nbehöver ha en folkomröstning om detta.\r\nGöran Persson sade att vi gröna skulle vara glada\r\nnär det kommer ett förslag som innebär en omställ-\r\nning till ett kretsloppssamhälle. Det är klart att vi\r\nkommer att vara glada, men vi har inte tid att vänta\r\nhur länge som helst, herr statsminister. Vi hjälper\r\nnaturligtvis till med förslag och goda idéer för att få\r\ntill det här kretsloppssamhället. Vi har jobbat med\r\nden frågan sedan vårt parti bildades för 15 år sedan,\r\nså vi har mycket att komma med.\r\nHerr statsminister, det är inte vi som är emot sam-\r\narbete. Det var regeringen som inte tyckte att vi skulle\r\nsitta med i energiförhandlingarna, förmodligen därför\r\natt Industriförbundet tyckte att vi var för radikala. Det\r\nkanske inte var så lämpligt att ha med ett så radikalt\r\nparti, som verkligen ville se till att kärnkraften blev\r\navvecklad. Vi kommer nog att trycka på när det gäller\r\nfolkomröstningen om kärnkraften, därför att den skall\r\navvecklas. Den måste avvecklas för att vi skall få ett\r\nhållbart energisystem i landet som kan garantera att\r\ndet finns energi till vår industri. Det kan naturligtvis\r\ninte kärnkraften. Under det gångna året har det varit\r\növer 400 fel på kärnkraftverken. Stundtals är flera\r\nstycken kärnkraftverk ur drift. Det är ingen garanti för\r\nindustrin att den får energi via alltmer utslitna kärn-\r\nkraftverk.\r\nNär det sedan gäller den hållbara utvecklingen och\r\nmiljöfrågorna vill jag säga att om statsministern nå-\r\ngon gång hade städat hade han vetat att ju smutsigare\r\ndet blir, desto tyngre och svårare blir det att städa\r\nupp. På samma sätt är det med miljön. Ju mer vi hål-\r\nler på att slita ned, ju mer vi håller på att förstöra,\r\ndesto svårare och kostsammare blir det att ställa om\r\ntill kretsloppssamhället.\r\nHitintills har miljömålen missats på i stort sett\r\nvarenda punkt. Vi har inte nått fram till de miljömål\r\nsom riksdagen har satt upp. Den infrastrukturproposi-\r\ntion som kom och som gällde trafiken var en stor\r\nbesvikelse när det gällde satsningarna på just krets-\r\nloppssamhället och ett hållbart samhälle. SJ varslar\r\npersonal. I stället skall vi behöva åka buss. T.o.m.\r\nmiljöministern kommer att tvingas åka buss, därför att\r\nSJ inte har möjlighet att köra sina tåg på grund av att\r\nstaten inte är villig att satsa tillräckligt på SJ, som är\r\ndet enda hållbara alternativet i ett kretsloppssamhälle\r\noch som det borde satsas mycket på i stället för att\r\nskäras ned.\r\nI övrigt finns också detta med kortare arbetstid.\r\nTror verkligen Göran Persson att vi är det enda land i\r\nvärlden som skall ha både full sysselsättning och 40\r\ntimmars arbetstid? Alla andra skär ned just av det\r\nskälet att människor skall kunna finnas i jobben och\r\nvara med i produktionen.\r\nInom vården, omsorgen och skolan skulle det gå\r\natt spara på ett betydligt mer rättvist sätt. Det hade\r\nt.ex. varit bättre att höja barnbidraget, beskatta det\r\noch låta de barnfamiljer som verkligen har det svårt få\r\ndel av det barnbidrag som de behöver, medan de som\r\nklarar sig ändå hade fått betala skatt för det. Då hade\r\nman fått en rättvis fördelningspolitik, en ekonomi där\r\nvi hade sparat.</pre><pre>Anf.  45  ALF SVENSSON (kd) replik:\r\nHerr talman! Jag tror att vi kan vara så självkritis-\r\nka att vi tillstår att de flesta av oss är relativt förutsäg-\r\nbara när vi kommer upp i den här talarstolen. Det som\r\när särskilt intressant - det är mycket som är intressant,\r\nså det var väl en underskattning - är att lägga märke\r\ntill vilken ton Göran Persson anslår i sitt anförande.\r\nDet är vida mer intressant än innehållet, för innehållet\r\nhar vi faktiskt hört tidigare.\r\nI dag var det något slags ömkande ton visavi Lars\r\nTobisson. Lars Tobisson är isolerad. Göran Persson\r\nupplevde detta som tragiskt. Det var en replik som jag\r\ninte gärna vill ha till protokollet som for genom skal-\r\nlen. Ni vet: Hm hm, sa Relling. Jaså, någon kände\r\nigen den. Vi tror inte att Göran Persson känner så stor\r\nmedömkan med Lars Tobisson.\r\nMen samtidigt som detta sägs, att Lars Tobisson\r\när isolerad och att detta är något tragiskt, menar Gö-\r\nran Persson i nästa varv att Lars Leijonborg och jag är\r\nstödpartier åt Tobisson. Jag förstår inte vart isolering-\r\nen tar vägen då. Men jag har lagt märke till en sak,\r\noch det kanske är en ideologisk inställning som soci-\r\naldemokratin har. Det framkom vid en utfrågning som\r\nägde rum här en torsdag. Då frågade kristdemokraten\r\nChatrine Pålsson så här: \"Fru talman! Vi har under de\r\nsenaste veckorna ett antal gånger här i kammaren hört\r\nargumentet att vi på något sätt skall ta ansvar för\r\nmoderaternas politik. Vi kristdemokrater kämpar för\r\nvår politik. Regeringen och alla väljare skall veta att\r\nvi kristdemokrater kommer att arbeta för våra huvud-\r\nfrågor, och för oss är vård och omsorg ett av de allra\r\nhögst prioriterade områdena.\" Då svarade inrikesmi-\r\nnister Jörgen Andersson: \"Fru talman! Jag förstår att\r\ndetta är besvärande för kd, men faktum är att ni vill\r\nregera tillsammans med moderaterna. Då får ni väl\r\nacceptera att det är den större av er som bestämmer,\r\noch denne har sagt att man vill dra bort 8 miljarder\r\nfrån kommun- och landstingssektorn.\" Jag har alltid\r\nundrat hur Olof Johansson uppfattade den repliken.\r\nMen så var det inte i fyrpartiregeringen. Och jag\r\ntror inte att det någonsin går att få en sådan maxim att\r\nfungera, om man vill ha samarbete, inte ens mellan\r\nsocialdemokrater och centerpartister. Jag tror faktiskt\r\natt man får lyssna på varandra. Så sluta nu Göran\r\nPersson med att säga att vi stöttar och stöder Modera-\r\nterna. Det är inte så.\r\nSedan kommer nästa sak. Det är orden \"mot min\r\nperson\". Dem har jag hört Göran Persson säga ofta.\r\nJag kan hålla med om att Göran Persson har varit\r\nutsatt för en del som har varit helt barnsligt, korkat\r\noch dumt. Men jag kan inte låta bli att en gång erinra\r\nom hur ert parti betedde sig mot mig förra valrörel-\r\nsen. Jag har åtskilliga citat av Göran Persson, jag har\r\naffischer bevarade från arbetarkommunen i Uppsala,\r\njag har affischer bevarade från SSU i Jönköping rik-\r\ntade mot min person, mot min familj. Ni får sannerli-\r\ngen akta er för det glashuset fortsättningsvis. Något så\r\nsimpelt som det ni gjorde när ni tog hit den där kon-\r\nsulten och sysslade med tactics of fear får man leta\r\nefter. Ni skulle skrämma för kristdemokraterna genom\r\natt få oss lierade med andra grupper. Det var så dåligt,\r\noch där var min person involverad. Jag skall inte ta på\r\nmig någon martyrkrona i det här sammanhanget, men\r\njag tycker att Göran Persson skall akta sig som har så\r\nmycket i sin egen fatabur just när det gäller detta.\r\nVi kan gott berömma Göran Persson för hans be-\r\nsparingars storlek. Det är ett faktum. Det är ingen som\r\nkan förneka att Göran Persson har dragit ned och\r\ndragit in. Men vad vi måste ha rätt att kritisera, annars\r\nhar vi inte i den här kammaren att göra, är sättet som\r\nbesparingarna har gjorts på.</pre><pre>Anf.  46  LARS LEIJONBORG (fp) replik:\r\nHerr talman! Det är ingen tvekan om att Göran\r\nPerssons stora tillgång är hans talekonst. Man ser på\r\nde socialdemokratiska kamraterna här i kammaren\r\nsom är tyngda av alla ilskna möten och kontakter med\r\narga väljare att de riktigt rätar på ryggen när de hör\r\nGöran Persson tala: Nu är de tunga åren slut, och nu\r\ngår vi in i det förlovade landet med sju goda år fram-\r\nför oss. Det är slut med de svåra ställningstagandena.\r\nFrågan är hur långt talekonst räcker. Man känner\r\nsig nästan litet hjärtlös när man påminner de social-\r\ndemokratiska kamraterna om att vi har hört detta\r\nmånga gånger förut. Låt mig bara plocka fram ett\r\ntillfälle ur högen. Minns ni när Ingvar Carlsson avgick\r\nför ett och ett halvt år sedan? Då var upplägget att\r\nman hade löst alla problem - FN:s problem, Europas\r\nproblem och Sveriges ekonomiska problem - och\r\ndärför tyckte Ingvar Carlsson att han kunde avgå. Han\r\nerkände att arbetslösheten ju återstod, men eftersom\r\nde ekonomiska problemen var lösta fanns det nu möj-\r\nlighet att tiondel för tiondel tränga tillbaka arbetslös-\r\nheten. Sedan dess har arbetslösheten ökat tiondel för\r\ntiondel.\r\nJag beklagar att jag inte i Göran Perssons anfö-\r\nrande ser de kraftfulla grepp som skulle kunna ändra\r\npå den situationen. Tvärtom oroar jag mig för hurdan\r\ntilltron till Sveriges ekonomi kommer att bli om man\r\nlägger ihop de besked som vi har fått här i dag och de\r\nbesked som kan förväntas under våren, t.ex. nej till\r\nEMU, en ren linje 3-uppgörelse om kärnkraften, be-\r\nskedet - det enda konkreta här - att 10 miljarder\r\nkronor skall användas för att öka de offentliga utgif-\r\nterna och till allt detta att Thage G Peterson flyttar in i\r\nStatsrådsberedningen som förnyelse. Om man slår\r\nihop allt det här ser man ganska oroande signaler. På\r\nnågot sätt är det ett för statiskt synsätt att säga att vi\r\n1996 inte har haft råd, men att vi ser att det uppstår ett\r\nutrymme 1998, så då gör vi vissa saker.\r\nSveriges läge är ju sådant att man måste ompriori-\r\ntera. Jag talade med Olof Johansson om de tio miljar-\r\nder som lades ut på matmomsen. Tänk om de hade\r\nanvänts till strategiska insatser för att få fart på job-\r\nben!\r\nJag tycker inte riktigt att dramatiken i Sveriges\r\nsituation finns i Göran Perssons retorik. Sverige be-\r\nfinner sig i en mycket allvarlig situation. Det går inte\r\natt vänta till 1998. Det är nu åtgärderna måste kom-\r\nma. Spar dem inte till memoarerna, utan handla så\r\nlänge maktinstrumenten finns där. Det är vad svenska\r\nfolket förväntar sig.</pre><pre>Anf.  47  Statsminister GÖRAN PERSSON (s)\r\nreplik:\r\nHerr talman! Ja, vi rätar på ryggen, Lars Leijon-\r\nborg, efter ett mycket tufft beting och efter en\r\nstäduppgift där Folkpartiet var med och smetade till\r\ndet hela. Nu rätar vi på ryggen.\r\nVisst, talekonst är viktig i politiken. Jag önskar att\r\nockså folkpartistämman, som snart skall samlas och\r\nvälja ny partiledare, får uppleva ett sådant inslag.</pre><pre>Anf.  48  MARIANNE\r\nSAMUELSSON (mp):\r\nHerr talman! Nyligen träffade jag Anna. Anna var\r\nheltidsarbetande och hade två småbarn, men kunde\r\ninte få någon barnomsorg. Kommunen hade inte råd,\r\nvar svaret. Litet senare träffade jag en utbildad för-\r\nskollärare. Hon kunde inte få något jobb, för kommu-\r\nnen hade inte råd. Men hon hade ersättning från ar-\r\nbetslöshetskassan för att inget göra. Och hon sade:\r\nVarför kan jag inte få jobba åtminstone de 75 % som\r\njag får ersättning för, så att jag får hålla kontakten\r\nmed mitt jobb, min kompetens och den kunskap jag\r\nhar?\r\nDet är ju inte brist på personal egentligen i dag in-\r\nom vård och omsorg, trots att de som behöver perso-\r\nnalen där ständigt möts av brist på personal. Social-\r\ndemokraterna har bara valt att låta människor gå ar-\r\nbetslösa i stället för att låta dem arbeta med det de är\r\nbra på inom vård och omsorg, trots att AMS-\r\nstatistiken visar att detta totalt sett bara medför en\r\nnettobesparing på ungefär 1 000 kr per månad för\r\nsamhället. Det kan inte vara samhällsekonomiskt\r\nförsvarbart att ha det på detta sätt. Dessutom säger\r\nAMS att om man skall sätta in arbetsmarknadsåtgär-\r\nder för den som är arbetslös - men som egentligen\r\nbehövs på sitt jobb - blir det en ökad kostnad för\r\nsamhället i förhållande till om man får vara kvar på\r\njobbet.\r\nJag kan inte få det här att gå ihop. Jag tycker att\r\ndet är helt oförsvarbart. Vi skriker efter personal inom\r\nvård, skola och barnomsorg därför att de som behöver\r\nomsorgen inte har personal som har tid med dem.\r\nSamtidigt betalar vi från samhällets sida människor\r\nför att inte göra de här viktiga jobben. Man borde se\r\ntill att personalen får behållas.\r\nJag hoppas verkligen, och det här är en uppma-\r\nning till Göran Persson, att Göran Persson ser till att\r\npengarna kommer till kommuner och landsting så att\r\ninte ytterligare nedskärningar på personalsidan blir\r\nnödvändig. Det klarar inte de få människor som blir\r\nkvar. De kommer att bli utslitna, och vi kommer i\r\nnästa led att få en ökad kostnad på grund av att perso-\r\nnalen som får jobba mer än vad de klarar av måste\r\nsöka vård och hjälp på grund av utslitning.\r\nDet har varit en ganska lång debatt - det brukar\r\ndet ju vara - och det är många frågor, viktiga frågor,\r\nsom har tagits upp. Löften har i viss mån kommit. I\r\nalla fall har det antytts att det skall hända någonting\r\npå kärnkraftssidan, och kanske skall det bli ett krets-\r\nloppssamhälle med några förslag så småningom.\r\nMen vi är trötta på vackra ord. Nu, statsministern,\r\nvill vi se handling. Vi vill se att statsministern infriar\r\nalla de löften som vi har hört om ett bra samhälle i\r\nekologisk och social balans. Jag hoppas att jag i nästa\r\npartiledardebatt skall slippa upprepa historien om\r\nskräddaren, den som slutar med att det inte bidde\r\nnågonting.</pre><pre>Anf.  49  ALF SVENSSON (kd):\r\nHerr talman! Göran Persson sade ju alldeles rätt,\r\noch jag är övertygad om att det är någonting som man\r\ntar åt sig ute vid TV-apparater och radioapparater, i\r\nden mån man fortsätter att lyssna på oss. Han sade att\r\ninnan man förbrukar pengar skall man ha dem i han-\r\nden. Jag är övertygad om att det är en moral och en\r\ninställning som väldigt många anammar och tycker är\r\nrimlig, inte minst efter vad vi upplevde i slutet av\r\n1980-talet här i landet. Man uttrycker det ibland ock-\r\nså så här: Innan man delar ut bröd måste man baka\r\nkakan.\r\nPoängen i vår kritik, Göran Persson, gäller inte att\r\ndet har skett besparingar utan sättet på vilket det har\r\nskett och att man inte samtidigt som besparingarna\r\ngjordes har skapat ett bättre klimat för näringslivet\r\noch öppnat tjänstesektorn.\r\nNu säger Göran Persson ordagrant: Nu ligger\r\nframför oss att pressa tillbaka arbetslösheten. Det har\r\nlegat som er uppgift från första dagen i regeringen!\r\nDet är inte nu den uppgiften finns, utan den har fun-\r\nnits i ett par år. Ja, det kan man skaka på huvudet åt,\r\nmen faktum är att arbetslösheten har ökat. Om då\r\nkakan hade bakats och blivit större - vi tycker att det\r\när trist att så inte blev fallet - hade det funnits mer att\r\ndela ut. Det är detta som har varit önskemålet. Vi\r\nkritiserar att detta inte har skett.\r\nVi vet att hemtjänsten i dag saknar resurser, att\r\nvården i dag har bekymmer, att skolan i dag har be-\r\nkymmer. Då kan man inte tala om att vi har uppgifter\r\nframför oss. Vi har dem i dag. Det går inte att tala om\r\ntillvaron som hägringar som människor skall sätta\r\ntilltro till och gå och hoppas på.\r\nJag kan inte låta bli att göra en reflexion, även om\r\ndet kanske är onödigt. Vi finns med i Sundströms\r\ngrupp och pratar om kärnkraften. Vi har lyckats hålla\r\noss kvar där, eller hur man skall beteckna det. Då\r\nsäger Göran Persson att de som talar i enlighet med\r\nLars Tobisson - han hade inga sekunder kvar - inte\r\ntar ansvar för Hofors, Hagfors och Arboga. Men hur\r\nskall LO uppfatta det budskapet? Skulle inte LO då ta\r\nansvar för Hofors, Hagfors och alla de bruksorter som\r\nräknades upp? Jag tror inte att det är riktigt så enkelt\r\natt man kan strö den typen av demagogi omkring sig.\r\nProblemet i dag och den allra närmaste tiden gäller\r\nhemtjänst, sjukvård, skola och energi. Vi måste ta tag\r\ni det och inte stå här och presentera hägringar.</pre><pre>Anf.  50  OLOF JOHANSSON (c):\r\nHerr talman! Jag ställde i inledningen av debatten\r\nett antal frågor, men jag fick inget svar. Det händer\r\nibland i politiska debatter, i varje fall om det är besvä-\r\nrande att svara på frågorna. Jag ställde frågan om det\r\nvar myndigheter och marknaden som skulle avveckla\r\nkärnkraften och varför man då ställde upp på folkom-\r\nröstningen 1980.\r\nAtt inte få något svar är också ett svar. Därmed\r\nhar man sagt att man egentligen inte ville ha folkom-\r\nröstningen men att man var tvingad under Harrisburgs\r\ngalge. Jag vill påminna om att det kan hända igen.\r\nDet fördes en diskussion om kärnkraften här på\r\nslutet, och jag vill bara konstatera att det inte finns\r\nnågra exempel på att reaktorer anmäler i förväg att de\r\ntänker lägga av eller hur de tänker göra det. Det är en\r\ndel i den dialog som har förts här på slutet.\r\nDet är kärnkraften som är sin egen värsta fiende.\r\nDet är när den oplanerat lägger av som det blir elbrist.\r\nDå kan vi inte hur snabbt som helst sätta in reserver.\r\nMen det är riktigt att kärnkraften kräver enorma re-\r\nserver, som oljekondenskraftverk, för att det skall\r\nfungera.\r\nKärnkraften är också sin egen värsta fiende när det\r\ngäller olycksrisker, avfallets evighetsproblem och\r\njust, som jag sade, sårbarheten och storskaligheten.\r\nFår jag avslutningsvis bara säga en sak för att rätta\r\ntill ett missförstånd här. När vi har förordat sänkt skatt\r\npå nödvändig konsumtion är det i övertygelsen om att\r\ndet är det viktigaste för människorna. Vi är motstån-\r\ndare till hög skatt på nödvändig konsumtion. Det är\r\ndärför vi har varit anhängare av sänkt matmoms. Det\r\när därför vi har arbetat för att få ned räntorna på bo-\r\nstäderna och för att persontransporterna skall ha en\r\nsärskild skatteklass. Detta är ingen subvention; det är\r\nbara ekonomiska teoretiker som uppfattar det som en\r\nsubvention. Det är rimlig fördelningspolitik.\r\n(forts. 7§)\r\nAjournering</pre><pre>Kammaren beslöt kl. 12.26 att ajournera förhand-\r\nlingarna till kl. 14.00.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>3 §  Anmälan om ny ordförande i den svenska\r\ndelegationen till Parlamentariska församlingen i\r\nkonferensen om säkerhet och samarbete i Europa</pre><pre>\r\nAndre vice talmannen meddelade att Viola Furub-\r\njelke (s) den 20 december 1996 utsetts till ordförande\r\ni den svenska delegationen till Parlamentariska för-\r\nsamlingen i konferensen om säkerhet och samarbete i\r\nEuropa (OSSE).</pre><pre>4 §  Anmälan om ny vice ordförande i för-\r\nsvarsutskottet</pre><pre>Andre vice talmannen meddelade att Sven Lund-\r\nberg (s) utsetts till vice ordförande i försvarsutskottet\r\nfr.o.m. den 21 januari 1997.</pre><pre>5 §  Anmälan om kompletteringsval till justi-\r\ntieutskottet</pre><pre>Andre vice talmannen meddelade att Socialdemo-\r\nkraternas riksdagsgrupp under Nalin Baksis ledighet\r\nanmält hennes ersättare Majvi Andersson som supple-\r\nant i justitieutskottet och i utbildningsutskottet.</pre><pre>Andre vice talmannen förklarade vald till</pre><pre>suppleant i justitieutskottet\r\nMajvi Andersson (s)</pre><pre>suppleant i utbildningsutskottet\r\nMajvi Andersson (s)</pre><pre>6 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1996/97:69 till socialförsäkringsutskottet\r\n1996/97:70 till konstitutionsutskottet</pre><pre>Motioner\r\n1996/97:T8-T52 till trafikutskottet</pre><pre>7 §   (forts. från 2 §) Allmänpolitisk debatt\r\nEn hållbar samhällsutveckling på längre sikt</pre><pre>Anf.  51  PER UNCKEL (m):\r\nFru talman! Det finns något brutalt över politiken i\r\nSverige i dag. Det skärs ned och det bantas för att få\r\nstatliga och kommunala budgetar att gå ihop. Sjuk-\r\nvården och åldringsvården får det snålare, ersättning-\r\nen till de arbetslösa sänks. Ekonomiskt sackar Sverige\r\nefter omvärlden.\r\nAtt staten och kommunerna sparar är inget fel.\r\nTvärtom är det bra att krav ställs också på den offent-\r\nliga verksamheten, att vården och omsorgen sköts på\r\nett sätt som gör att varje krona används effektivt. Det\r\när heller inte i besparingarna som det brutala ligger.\r\nProblemet är att det skärs ned utan att annat sam-\r\ntidigt ges chansen att växa. Andra sätt att organisera\r\nvård, omsorg, sjukvård och skola sitter snålt, samti-\r\ndigt som det statliga och kommunala, som sagt, får\r\nallt svårare att leva upp till människors förväntningar.\r\nDet är detta fenomen som kommit att ses som ett\r\nuttryck för en torftig kamrerarsjäl. Det skulle också\r\nlika gärna kunna betecknas som det socialdemokratis-\r\nka projektets kollaps inför en ny tids verklighet.\r\nSocialdemokraterna brukar ursäkta sig med att det\r\nsnåla nu snart är över. Saneringen av statsfinanserna\r\när avslutad, det svåra är gjort. Runt hörnet väntar det\r\ngamla vanliga igen.\r\nMen så är det ju inte. Det gamla kommer inte till-\r\nbaka. Den stora staten har gått i väggen, och gjort det\r\nför gott. Den fungerar inte, vare sig i förhållande till\r\nenskilda människors alla skiftande ambitioner eller\r\nmed tanke på de stora förändringar som den yttre\r\nverkligheten genomgår.\r\nDet är där vi nu står. Vi står vid vändkorset. Åt\r\nvilket håll skall vi gå? Framåt eller bakåt? Den gamla\r\nvälfärdsstaten faller sönder, men till förmån för vad?\r\nEtt skitsamhälle, fruktar samhällsdebattören Lorentz\r\nLyttkens, om vi inte medvetet byter kurs.\r\nDet är på den nya kursen diskussionen nu borde\r\nfokuseras. Tyvärr är emellertid Sverige långt därifrån.\r\nStatsledningen koncentrerar sig i stället på att för\r\nfolket predika att egentligen ingenting har hänt, mer\r\nän att någon kortsiktig felhantering inträffat av väl-\r\nfärdsstatens rattar. I statsministerns kansli förbereder\r\nen arkitektprofessor - symboliken kunde inte varit\r\ntydligare - planritningen för statsinterventionismens\r\nrenässans. Denna gång förebärande att det är nöd-\r\nvändigt för den s.k. ekologiska balansens skull. Ett\r\nhögstämt crescendo utgörs av rivningen av viktiga\r\ndelar av den svenska energiproduktionsförmågan.\r\nMed en sådan politik, fru talman, kommer brutali-\r\nteten att förstärkas. Ännu fler får det trångt på sjukhus\r\noch vårdhem. Ännu fler kommer att bli arbetslösa.\r\nMitt i allt detta växer den svenska vänstern. Kan-\r\nske är det inte så konstigt att det är detta som sker.\r\nNostalgiskt söker sig en del i vilsenhet tillbaka till\r\nförhoppningen att det gamla på ett eller annat sätt\r\nändå kan bestå. Och faktiskt är det ju detta som också\r\nregeringen säger. Så varför inte söka sig till ett parti\r\nsom lovar allt detta utan extra krumbukter. Socialde-\r\nmokraternas oförmåga att inse att tiden flytt den\r\ngamla idén är en välsignelse för det svenska vänster-\r\npartiet.\r\nJag tror emellertid inte, fru talman, att vänstern i\r\nVänsterpartiet eller i socialdemokratisk skepnad\r\nkommer att ha så värst mycket att bidra med i debat-\r\nten om framtiden. De är båda industrisamhällets parti-\r\ner. Den massproducerande löpande-band-industrin\r\nhade i vänstern ett slags logisk fortsättning i politiken.\r\nOpersonligt, kollektivt, hierarkiskt, utbytbart. Både\r\nVänsterpartiet och socialdemokraterna går åt fel håll i\r\nvändkorset.\r\nDe vill inte se att framtiden nu ser annorlunda ut.\r\nNu bryts enhetligheten isär till förmån för det unika\r\noch det personliga. Den enskildes växt, självförverk-\r\nligande och ambitioner har blivit en mäktigare kraft\r\nän överhetens alla samlade maktambitioner. Krav\r\nställs i dag från miljoner medborgare att tillerkännas\r\nett slags ny myndighet. Den utgår bl.a. från att god\r\noch bred utbildning och en trots allt hyggligare eko-\r\nnomi än förr inte ställer samma krav på statlig in-\r\nblandning som gamla tiders fattigdom möjligen kunde\r\nmotivera.\r\nEn ny politik måste byggas upp med sikte på att\r\ngöra det möjligt för fler att växa själva. Att så sker är\r\nmänskligt nödvändigt av flera orsaker.\r\nNär enskilda människor växer, då växer hela Sve-\r\nrige. Det gör vårt samhälle rikare. Och det behövs\r\nverkligen. Det är ju ur välståndet våra personliga och\r\ngemensamma krav en gång ändå måste betalas.\r\nAtt sträva efter välstånd, efter mänsklig och eko-\r\nnomisk växt, är alltså ett gott värde. Det är samtidigt\r\nansvarsfullt. Världens viktigaste hot i dag är fattig-\r\ndomen. Den föröder människors livsprojekt samtidigt\r\nsom den föröder naturen.\r\nAtt fler kan växa själva är emellertid också nöd-\r\nvändigt för att de som inte har förutsättningarna skall\r\nkunna få vårt generösa stöd. Ett samhälle där alltfler,\r\nsom i dag, måste bli försörjda av allt färre kommer till\r\nslut att bryta samman. När det sker är det de som har\r\nde största behoven, de som vi egentligen aldrig kan\r\ntillåta oss att svika, som kommer att försakas först.\r\nDagens Sverige är tyvärr fullt av exempel på att just\r\ndetta sker just nu.\r\nEtt samhälle med en ny inriktning sätter naturligt-\r\nvis sina avtryck också i själva politiken. Det får kon-\r\nsekvenser för hela det politiska uppdragets karaktär.\r\nStimulerande, t.o.m. uppfordrande, institutioner be-\r\nhöver sättas i de reglerande och kontrollerandes ställe.\r\nSkapandet blir vårt viktigaste mål. Låt mig exemplifi-\r\nera vad jag menar.\r\nFör det första: Menar man allvar med att ge alla\r\nchansen att växa kan man inte straffbeskatta lågin-\r\nkomsttagare. I dag betalar de lägsta inkomsttagarna\r\n70 % i skatter och obligatoriska avgifter - allra minst.\r\nDetta just innan de förlorar jobbet. Det skapar arbets-\r\nlöshet, sociala svårigheter, utslagning. Det gamla\r\nsamhällets skattepolitik blir i det nya samhället direkt\r\nasocial. Arbetslöshet och utsatthet skapas av politiken\r\ndär denna i stället borde lindra och stödja.\r\nFör det andra: De sociala försäkringarna måste ge\r\nutrymme för alla de variationer som människors öns-\r\nkemål uppvisar. Det ligger ingen rättfärdighet i att\r\ntvinga alla att göra precis lika. Vår gemensamma\r\nsociala förpliktelse är att säkerställa att alla har ett\r\nfullgott skydd. Det blir både mänskligare och effekti-\r\nvare om insatserna koncentreras till detta, snarare än\r\natt vi pekpinnemässigt lägger oss i hur fullvuxna\r\nmänniskor väljer att utforma just sina liv.\r\nFör det tredje: Skolan måste få ett ordentligt lyft.\r\nDet kommer emellertid aldrig att gå med mindre än\r\natt politiken erkänner sin begränsning för att i stället\r\nge utrymme för lärares, elevers och föräldrars hela\r\nkreativa förmåga. Dagens betygskaos är egentligen en\r\nvälsignelse, eftersom det äntligen sätter strålkastaren\r\npå vad eleverna kan eller inte kan. Resultatet blir nu\r\nviktigare än formen. Kanske kan elevernas framtid till\r\nsist bli en lika central fråga som samhällsingenjörer-\r\nnas alla illusioner.\r\nFör det fjärde: Samhällen som växer sätter före-\r\ntagsamhet som värde och som dygd i högsätet. Gör\r\nman inte det blir det ingenting av vare sig tryggheten\r\neller rikedomen. Det måste en regeringen inse och\r\ntala om för sina valmän. Den expansion av enskilda\r\nmänniskors mer eller mindre organiserade företag-\r\nsamhet som Sverige i dag behöver är av en storleks-\r\nordning väl i klass med det sena 1800-talets indust-\r\nriella revolution.\r\nFru talman! Sverige behöver en renässans för tron\r\npå människans förmåga, ansvar och utvecklingskraft.\r\nFör politiken innebär det förvisso en annorlunda roll,\r\nmen den är långt ifrån oviktig. I dag är Sveriges pro-\r\nblem dess politiker. Folket vet nästan alltid bättre.\r\nJag tror att det är betydelsefullt att ha en optimis-\r\ntisk utgångspunkt när framtiden skall byggas. Det\r\ngäller möjligheterna att föra hela världen ur fattigdo-\r\nmen, men det gäller också Sveriges möjligheter att på\r\nnytt bli en första rangens nation med jobb och väl-\r\nstånd i nivå med andra utvecklade länders.\r\nFattigdom, otrygghet och arbetslöshet är inga\r\nofrånkomliga konsekvenser av opåverkbara skeenden.\r\nPolitikens uppgift nu, hundra år efter industrialismens\r\ngenombrott, är emellertid en annan än vid det förra\r\nsekelskiftet. Ett kunnigt folk har lagt den bokstavliga\r\nfattigdomen bakom sig. Det naturliga hade varit att\r\nvars och ens rådighet över det egna livet hade för-\r\nstärkts i takt med att tryggheten ökat och välståndet\r\nväxt. Paradoxalt nog har det blivit precis tvärtom. Vid\r\ndet sekelskifte som nu närmar sig är politikens domi-\r\nnans större än någonsin.\r\nDet vill, fru talman, vi moderater ändra på. Sveri-\r\nge borde vara ett land av myndiga medborgare. Vi\r\nbehöver inte så många företrädare för var eviga ut-\r\nmaning vi möter i livet. Vi kan själva, var och en av\r\noss, om vi får, om politiken tillåter oss och om vi får\r\nutmanas att spränga våra egna gränser. Det är den\r\nmöjligheten, fru talman, vi moderater vill öppna för\r\natt ge hela Sverige en välbehövlig ny start.</pre><pre>Anf.  52  HANS ANDERSSON (v) replik:\r\nFru talman! Brutalt, sade Per Unckel, om det som\r\nsker i välfärden. Jag håller med. Men med er politik,\r\nPer Unckel, bäddar ni för en långt mer brutal verklig-\r\nhet. Ni tar pengar från kommunerna. Ni tar pengar\r\nfrån välfärden. Ni har inget att erbjuda de arbetslösa\r\nannat än just fattigdom, för att inte tala om vad ni har\r\natt erbjuda utvecklingsländer som lever i misär. Vad\r\ngäller bistånd har regeringen ingen svårighet att dra\r\nned med Moderaternas hjälp.\r\nDet är de lätta lösningarna Per Unckel har - de\r\nideologiskt tjusiga lösningarna: sänk skatterna, avreg-\r\nlera arbetsmarknaden. Men de svåra lösningarna är att\r\nställa om Sverige till ett miljömässigt riktigt samhälle.\r\nDet är att orka avveckla kärnkraften och bygga upp\r\nalternativa energisystem. Det är att genomföra en\r\narbetstidsförkortning så att man drar nytta av den\r\nproduktivitetsutveckling som finns i näringslivet. Det\r\när att se till att klara finansieringen av viktiga väl-\r\nfärdsfrågor och inte bara öka klyftorna.\r\nPolitiken har för starkt herravälde fram emot se-\r\nkelskiftet, säger Per Unckel. Det är verkligen nattsvart\r\nmörker hos herr Unckel. Politiken har tappat inflytan-\r\nde. Brysselbyråkraterna har tagit över mycket, och de\r\ninternationella kapitalmarknaderna har tagit resten.\r\nDå är väl moderaterna nöjda? De vill inte ha så\r\nmycket av demokrati och politik. De vill inte ha så\r\nmycket av välfärd. Det är en riktigt ohållbar politik\r\nsom Per Unckel talar för.</pre><pre>Anf.  53  PER UNCKEL (m) replik:\r\nFru talman! Med Hans Andersson skall jag inte\r\ngräla. Över den avgrunden klarar ingen att hoppa.\r\nVad vi kan erbjuda svenska folket är ett samhälle som\r\nväxer och utvecklas. Vad Hans Andersson kan erbju-\r\nda är en dröm om ett samhälle som en hel världshis-\r\ntoria redan har dömt ut.</pre><pre>Anf.  54  HANS ANDERSSON (v) replik:\r\nFru talman! Tvärtom - det krävs en mycket stor\r\nförnyelse. Vad jag fick erfara under den tid Per\r\nUnckel och hans kamrater satt i regeringen var en\r\ntotal oförståelse för vad balans i budgeten innebar, en\r\ntotal likgiltighet för växande arbetslöshet och ett totalt\r\nmissförstånd när det gäller vad välfärd är för folkfler-\r\ntalet. Tänk på det, Per Unckel!</pre><pre>Anf.  55  PER UNCKEL (m) replik:\r\nFru talman! Ja, Sverige behöver en stor förnyelse.\r\nMen det är inte historiens kommunister som kan leda\r\nden.</pre><pre>Anf.  56  JAN BERGQVIST (s) replik:\r\nFru talman! Per Unckel predikade med sedvanlig\r\nrapp tunga över en text i Moderaternas programarbete\r\nsom är väl känd: Varje ingrepp i medborgarnas liv,\r\nvarje reglering, varje skatt försvårar planer och dödar\r\nlivsprojekt. Innebörden av detta är att vi, när vi har\r\ntagit ut skatt för att förbättra villkoren för t.ex. handi-\r\nkappade och pensionärer, skulle ha minskat friheten i\r\nSverige och dödat livsprojekt.\r\nI frihetens namn vill Per Unckel vingklippa kom-\r\nmunerna. I frihetens namn vill ha ta stora resurser från\r\nlandstingen. I frihetens namn vill han sänka skatterna\r\npå ett sådant sätt att det kan skapa motsättningar och\r\nväxande klyftor i Sverige.\r\nUnckel anklagade Socialdemokraterna. Han hade\r\nen formulering med innebörden att arbetslöshet ska-\r\npas, i stället för att förhindras, av politiken. Det var i\r\nså fall en recension av den politik som fördes när\r\nUnckel själv satt i regeringen.\r\nMånga av de anklagelser som Unckel för fram slår\r\nju som en bumerang tillbaka på den egna trovärdighe-\r\nten. Vi vet att bidragsberoendet aldrig har ökat så\r\nsnabbt som när Unckel satt i regeringen. Aldrig har de\r\noffentliga utgifterna som andel av vår ekonomi nått en\r\nsådan rekordnivå som när Unckel regerade. Aldrig\r\nhar vådan av en moderat skattepolitik visat sig tydli-\r\ngare.\r\nVi socialdemokrater vill betala av statsskulden.\r\nDå minskar vi statsskuldsräntorna. Då anklagar Mo-\r\nderaterna oss för överbeskattning. Anser ni alltså att\r\ndet var normalbeskattning när staten lånade till var\r\ntredje utgiftskrona? Skall man bara skuldsätta sig, Per\r\nUnckel? Skall inte staten någon gång börja betala\r\ntillbaka på sina skulder?</pre><pre>Anf.  57  PER UNCKEL (m) replik:\r\nFru talman! Får jag replikera med en motfråga,\r\nsom Jan Bergqvist kan svara på, som illustrerar bris-\r\nten på logik i hans resonemang? Var ligger moralen i\r\natt be en människa som får 10 000 kr i lön att betala\r\n70 % i skatt?</pre><pre>Anf.  58  JAN BERGQVIST (s) replik:\r\nFru talman! Det var inte mycket till svar på mina\r\nfrågor. Jag skall omedelbart svara på den fråga som\r\nPer Unckel ställde. Vi skall inte ta ut högre skatter än\r\nvad som är nödvändigt. Tyvärr har vi tvingats komma\r\nupp i ganska höga skattenivåer. En förklaring är att vi,\r\ngenom att det har skapats så höga statskuldsräntor, nu\r\ntvingas att ha skatter på en betydligt högre nivå än\r\nvad som annars hade varit nödvändigt.\r\nVad säger då moderaterna om detta? Jo, de säger\r\nföljande: Om det är statsskuldräntorna som är pro-\r\nblemet så finns inte problemet. Det är bara att sänka\r\nskatten. Det är Bo Lundgren som säger detta den 21\r\nnovember. Det började så hösten 1991 - stora ofi-\r\nnansierade skattesänkningar. I dag betalar vi dem med\r\nränta på ränta.\r\nDet finns en myt om att Moderaterna är speciellt\r\nstrama i sin budgetpolitik. Sådan är inte verkligheten.\r\nVerkligheten är kanske att Sträng m. fl. kunde presen-\r\ntera rejäla svångremsbudgetar när behovet fanns, men\r\nModeraternas politik har snarast varit de lösa hängs-\r\nlenas politik.</pre><pre>Anf.  59  PER UNCKEL (m) replik:\r\nFru talman! Skälet till att jag ville att Jan\r\nBergqvist skulle svara på frågan om moralen vad\r\ngäller låginkomsttagarna var att svaret ger en ganska\r\nbra illustration av vad den egentliga motsättningen oss\r\nemellan består i.\r\nJag tycker inte att det är god moral att beskatta\r\nlåginkomsttagare in på bara kroppen. Jag tycker inte\r\nheller att det är en förnuftig ekonomi att göra det och\r\natt därigenom tvinga ut dem i en arbetslöshet som de\r\ninte kan ta sig ifrån. Där ligger den verkliga skillna-\r\nden mellan Jan Bergqvist och mig.</pre><pre>Anf.  60  BIRGER SCHLAUG (mp) replik:\r\nFru talman! En del av Per Unckels resonemang är\r\nganska intressant. Det är inte så ofta jag och Per\r\nUnckel har samma uppfattning, men här kan jag in-\r\nstämma i åtminstone två punkter.\r\nFör det första är det naturligtvis riktigt att lågin-\r\nkomsttagare måste få lägre skatt. Det är rimligt. Man\r\nskall kunna leva på sin lön.\r\nFör det andra hade Per Unckel en bra framtoning\r\noch profil när han sade att folket nästan alltid vet\r\nbättre än politiker. Det är intressant. Det borde betyda\r\natt Per Unckel tycker att det är rimligt med en folk-\r\nomröstning om t.ex. EMU. Och det måste väl vara\r\nrimligt med en folkomröstning om det nya avtal som\r\nEU håller på att diskutera, eftersom Per Unckel tycker\r\natt politiker skall ha mindre att säga till om.\r\nJag tycker också att dessa frågor skall underställas\r\nfolket i folkomröstningar. Det vore roligt att höra Per\r\nUnckel utveckla frågan om människors inflytande\r\nkontra de riktigt stora frågorna om EMU och med-\r\nlemskapet i EU. Danskarna skall ju t.ex. få rösta. Det\r\nkanske också Per Unckel tycker att de skall få göra.\r\nDet vore intressant att veta.\r\nSedan hänger jag inte riktigt med. Per Unckel\r\nmålar ut Vänsterpartiet och Socialdemokraterna som\r\nindustrialismens partier. Det håller jag med om. Men\r\nvad i Herrans namn är då Moderaterna? Är det något\r\nparti som är föråldrat vad gäller synen på ny indust-\r\nriell utveckling så är det väl Moderaterna. Titta bara\r\npå energipolitiken! Ni håller ju benhårt fast vid det\r\ngamla. Moderaternas syn är den verkligt traditionellt\r\nindustrialistiska; och det är beklagligt.\r\nJag skulle gärna vilja sätta Moderaterna - och\r\näven Folkpartiet - i samma bur som Vänsterpartiet\r\noch Socialdemokraterna just när det gäller den biten.</pre><pre>Anf.  61  PER UNCKEL (m) replik:\r\nFru talman! Vad gäller den senare frågan består\r\nväl motsättningen mellan Birger Schlaug och mig i att\r\njag aldrig riktigt har begripit att välstånd skapas ge-\r\nnom att riva kärnkraftverk.\r\nI fråga om EMU är svaret mycket enkelt. Jag\r\ntyckte också att man skulle fråga folket. Det har vi\r\ngjort. Folket sade ja till medlemskapet och ja till\r\nEMU.</pre><pre>Anf.  62  BIRGER SCHLAUG (mp) replik:\r\nFru talman! Nyss hörde vi Tobisson säga att ett\r\nmedlemskap i EU rent juridiskt leder till att man skall\r\ngå med i EMU men att det egentligen är en politisk\r\nfråga. Det vore bra om Lars Tobisson och Per Unckel\r\nkunde reda ut det.\r\nDå kommer jag till min följdfråga. Folket - män-\r\nniskor och individer - är så viktigt, enligt Per Unckel.\r\nSkall det svenska folket då få ta ställning i EU-\r\nfrågan? Skall svenska folket, precis som folk i andra\r\nländer, få ta ställning i en folkomröstning när ett nytt\r\navtal förhandlas fram? Eller tycker folket fel då?\r\nTycker Per Unckel att man då inte skall lägga sig i?\r\nNär det gäller kärnkraften skulle jag vilja veta vad\r\nPer Unckel har för syn på den annonskampanj som\r\nIndustriförbundet och andra har gått ut med ganska\r\nhårt. Man säger att det inte blir några investeringar i\r\nSverige om man plockar en reaktor. Hur hänger det\r\nihop med Per Unckels tänkande? Blir det inte  inves-\r\nteringar i samhället om man skapar en marknad för\r\nnya produkter, t.ex. nya energiformer? Är det inte så\r\nman får investeringar? Vad är det som säger att det\r\nblir investeringar om man behåller kärnkraften?\r\nVad gäller EU-medlemskapet hörde vi också att\r\ninvesteringarna skulle komma bara vi blev medlem-\r\nmar i EU. Sedan kan man jämföra Norge, Sverige,\r\nSchweiz och Österrike. Då ser man att EU-\r\nmedlemskapet inte hängde ihop med investeringarna.\r\nLeder det inte till investeringar i samhället om\r\nman skapar en marknad och en efterfrågan på något\r\nnytt och hållbart?</pre><pre>Anf.  63  PER UNCKEL (m) replik:\r\nFru talman! Jodå, det blir säkert en och annan in-\r\nvestering om vi stänger av kärnkraftverken. Det är\r\nbara det att samma skattebetalare som inte ens kan få\r\nvård och omsorg kommer att få betala det med sina\r\nskatter.</pre><pre>Anf.  64  ANDREAS CARLGREN (c):\r\nFru talman! När jag växte upp brukade vi barn tala\r\nom att Sverige var ett av världens rikaste länder. Bara\r\nSchweiz och USA var rikare. Så är det inte längre.\r\nDet är lätt att låta sig vilseledas av att den här till-\r\nbakagången har kommit smygande. Men när män-\r\nniskor tvivlar på att pengarna räcker i vården och är\r\nrädda för att massarbetslösheten skall slå rot krackele-\r\nrar den svenska självbilden, och besvikelsen griper\r\nomkring sig. En kall vind drar genom samhället. I\r\nnästa steg kan besvikna och utsatta människor börja\r\nsöka syndabockar bland minoriteter. Man kan skylla\r\npå arbetslösa som tar emot bidrag, på invandrare, på\r\nhomosexuella eller på andra grupper.\r\nDet här är det centraliserade stordriftssamhällets\r\nmisslyckande. Det har gett en stagnerande ekonomi\r\nsom på sikt kan bli ett allvarligt hot mot det öppna\r\nsamhället. Demokratin förlorar trovärdighet när den\r\ninte kan leverera goda beslut.\r\nVi måste lyfta Sverige ur den ekonomiska stagna-\r\ntionen. Men vi kan inte välja en traditionell ekono-\r\nmisk tillväxt som är ekologiskt omöjlig. Vi måste\r\nlägga om kurs, skydda miljön och hushålla med natu-\r\nrens resurser för att rädda oss undan ett globalt eko-\r\nlogiskt sammanbrott. Sverige bör ta täten bort från det\r\ncentraliserade stordriftssamhället och gå i spetsen för\r\nden ofrånkomliga och spännande omställningen till\r\ndet ekologiskt hållbara samhället - kretsloppssamhäl-\r\nlet.\r\nDen första stora uppgiften är alltså att skapa det\r\nekologiska lyftet för Sverige. När naturen tar emot\r\navfall bryter den ned det och plockar isär och återan-\r\nvänder materialet till nytt liv. Kretsloppssamhället\r\nskapas genom att den mänskliga kulturen ordnas lika\r\nklokt som naturen själv. Det innebär en mäktig för-\r\nnyelse som berör varje del av samhället, inte bara en\r\nmiljösektor eller en \"grön sektor\". Energiomställning-\r\nen, med avvecklingen av kärnkraften, är ryggraden i\r\ndenna förnyelse.\r\nJag blev fascinerad när jag nyss lyssnade på Per\r\nUnckel. Han kunde inte förstå hur rivning av energi-\r\nproduktionskapacitet var förnyelse. Jag kommer ihåg\r\nprecis hur det har låtit när Sverige har behövt ställa\r\nom varv eller göra andra stora strukturförändringar\r\nsom har varit nödvändiga för att klara ekonomin på\r\nsikt. Det har alltid funnits bakåtsträvare som säger att\r\nman inte kan göra sådana förändringar. Den här gång-\r\nen är det nya möjligen att det är Moderaterna som står\r\nför reaktionen, tillbakagången. Det är inte nytt med\r\ntanke på högerns historiska rötter, men det är nytt\r\nmed tanke på hur man de senaste tio åren har försökt\r\nputsa upp en annan fasad.\r\nI varje del av ekonomin krävs forskning eller tek-\r\nnisk utveckling till följd av den här förnyelsen. Det\r\nkrävs nya produkter och investeringar. I varje steg av\r\nskapandet av det ekologiska samhället skapas behov\r\nav nya arbeten. Denna förnyelse är det starkaste vap-\r\nnet mot arbetslösheten.\r\nVi måste överge synsättet \"först ekonomisk till-\r\nväxt och sedan miljöåtgärder\". Själva omställningen\r\ntill kretslopp måste i stället bli den motor som skapar\r\nutveckling och därmed tillväxt. Det ekologiska lyftet\r\ninnebär att Sverige också lyfts ur arbetslöshet, säkrar\r\nsaneringen av statens finanser och stärker näringsli-\r\nvets konkurrenskraft.\r\nVi kommer inte dit genom statliga toppstyrda pro-\r\ngram, inte genom centralplanering uppifrån utan ge-\r\nnom företagande, personligt ansvarstagande och lokal\r\nsamverkan. Det ekologiskt hållbara samhället innebär\r\nett ännu mer avancerat kunskapssamhälle, en legering\r\nav, om man så vill, \"högekologi\" och högteknologi.\r\nDärför hör massiva satsningar på kunskap och ut-\r\nbildning till de viktigaste framtidsuppgifterna. Krets-\r\nloppssamhället kan inte förverkligas utan humanis-\r\nmens bildningsideal.\r\nDe gröna vänstertraditionalisterna har i grunden\r\nfel när de ifrågasätter tillväxten och attackerar mark-\r\nnadsekonomin. Det är här Miljöpartiet och Vänster-\r\npartiet sviker. Vägen till ett hållbart samhälle handlar\r\ninte om återtåg eller återgång till äldre tiders samhälle\r\nutan om en mer utvecklad och avancerad marknadse-\r\nkonomi. Vi kan bara komma till det ekologiskt hållba-\r\nra samhället genom att uppmuntra innovationer, ent-\r\nreprenörskap och dynamik - sådant som är marknad-\r\nsekonomins själva dygder. Genom att inte inse det är\r\nvänsterblocket ett hinder i vägen mot det ekologiskt\r\nhållbara samhället. Vi måste inte stoppa tåget eller\r\nstanna tillväxten utan växla spår och ge den ekono-\r\nmiska utvecklingen en annan inriktning.\r\nDen andra stora uppgiften är att ingjuta omtanke\r\noch värme i samhället genom mer lokal makt. Om vi\r\nskall råda bot på känslan av maktlöshet och kyla,\r\nmåste vi bygga på människors inititativkraft och möj-\r\nligheterna till lokal samverkan. Skolor där föräldrar i\r\nbeslutsställning samverkar med lärare och elever ger\r\nmindre mobbning och bättre användning av pengarna.\r\nSjälvstyrande enheter inom vården med mer egen\r\nmakt, inte toppstyrda pyramider, ger större möjlighet\r\natt använda varje krona så att den ger omvårdnad, inte\r\nbara medicinsk teknik. Den framväxande byarörelsen\r\noch de lokala utvecklingsgrupperna runt om i våra\r\nbygder visar vilken kraft som ligger i människors vilja\r\ntill eget ansvar och lokal makt. Staten skall ha mindre\r\nmakt och de lokala samhällena mer makt. Lägg fler\r\nbeslut lokalt och färre beslut i Stockholm. Vägen till\r\nframtiden går genom decentralisering av makt och\r\nbeslut i hela samhället.\r\nHögerpolitiken är ett hot mot den ekonomiska ut-\r\nvecklingen i samhället. I land efter land föreslår den\r\npolitiska högern nedskärningar av den sociala välfär-\r\nden som är så stora att en förlamande rädsla och oro\r\nsprider sig bland människorna. I vårt land är det Mo-\r\nderaterna som går i spetsen för sådana nedskärnings-\r\nförslag i skolan och i vården att man hotar att rycka\r\nundan grunden för den sociala trygghet som är förut-\r\nsättningen för god ekonomisk utveckling.\r\nNär människor har gemensamma angelägenheter\r\noch makt lokalt skapas band av förtroende och tillit.\r\nNär människor känner trygghet föds i sin tur vilja att\r\nhandla och mod att våga satsa. Det är därför ett de-\r\ncentraliserat samhälle, med många sociala nätverk\r\nmellan människor, föreningar och företag, också ska-\r\npar bättre social och ekonomisk utveckling. Det de-\r\ncentraliserade samhället ger den sociala tillit som\r\nbehövs för att ekonomin skall kunna utvecklas.\r\nProjektet att ersätta de olika nationella valutorna\r\nmed en gemensam EU-valuta, det som kallas EMU,\r\nriskerar tvärtom att bli ett skruvstäd som tvingar fram\r\nmer centralisering - varv efter varv förflyttas viktiga\r\navgöranden i den ekonomiska politiken till Bryssel,\r\nvarv efter varv ökar avståndet mellan väljare och\r\nvalda, varv efter varv riskerar demokratin att förlora\r\nkraft.\r\nDen tredje huvuduppgiften är tvärtom att visa de-\r\nmokratins handlingskraft. Det finns en uppgivenhet i\r\nEMU-debatten, där det sägs att Sveriges politiker inte\r\ntörs fatta de beslut som är nödvändiga för att vi skall\r\nkunna stå utanför. Men det är att abdikera och ge upp\r\ntron på demokratins handlingsförmåga. Vilka beslut\r\när det som Moderaterna inte törs driva igenom i Sve-\r\nrige utan fly till Brysselmaskineriet för att få hjälp?\r\nI den här kammaren kan vi fatta de beslut som\r\nkrävs för att lägga en ekonomisk grund som gör det\r\nmöjligt att stå utanför EMU. Ingen i denna kammare\r\nhar en chans att försöka smita undan. Det går att fatta\r\ndessa beslut här. Saneringsprogrammet är första ste-\r\nget som skall leda till permanenta överskott i statens\r\nfinanser. Att bekämpa inflationen med en ny lönebil-\r\nding är ett nödvändigt nästa steg. En rörlig växelkurs,\r\nfortsatt reformering av arbetsmarknaden och ett\r\ndrivshusklimat för företagande och förnyelse i den\r\nekologiska omställningens spår är den fortsatta vägen.\r\nJag vill att mitt parti, Centerpartiet, skall bidra till\r\natt skapa ett långsiktigt samarbetsmönster oberoende\r\nav den förstelnade blockpolitiken. Vi ser alltmer hur\r\nen högergruppering flockas kring Moderaterna och\r\nhur Vänsterpartiet och Miljöpartiet bildar ett nytt\r\nvänsterblock i politiken. Men framtidens politik ska-\r\npas i politikens mitt. Och det är här vi kan skapa det\r\nbreda samarbete som jag hoppas skall kunna återvin-\r\nna förtroendet för politiken.\r\nI politikens värld riskerar \"utspel\" och\r\n\"profilering\" att dominera. Men det är farligt för\r\ndemokratins framtid om politiker bara syns utan att\r\nverka. Tvärtom är politikens uppgift att verka, att\r\nhandla. Parlamentet måste kunna skapa handlings-\r\nkraftiga majoriteter som betvingar alltför mäktiga\r\nsärintressen, annars förtvinar förtroendet och bleknar\r\ntilltron till demokratin. Och det är i detta - att bevisa\r\ndemokratins styrka, och därmed försvara det öppna\r\nsamhället - som politiken kommer att finna sin me-\r\nning.</pre><pre>Anf.  65  OLA STRÖM (fp) replik:\r\nFru talman! Jag tycker alltid att det är intressant\r\natt lyssna på Andreas Carlgren. Han är en mycket\r\nliberal centerpartist, om jag får säga så. Det är en\r\nkomplimang.\r\nDäremot har jag litet svårt att få detta att gå ihop.\r\nMycket av det som han sade i sitt anförande tycker\r\njag var mycket bra. Han sade att centraliserade struk-\r\nturer har fört mycket ont med sig. Men samtidigt\r\nsamarbetar Centern med Socialdemokraterna, som\r\nkanske är symbolen för centralistisk politik. Han\r\nsäger att mer avancerad marknadsekonomi är lösning-\r\nen på miljöproblem, tillväxt och annat. Men samtidigt\r\nsamarbetar Centerpartiet med ett parti där själva ordet\r\nmarknadsekonomi nästan är ett skällsord. Han säger\r\natt det är närdemokrati och annat som är lösningen för\r\natt få människor delaktiga i samhället. Samtidigt sam-\r\narbetar Centerpartiet med Socialdemokraterna som\r\nhyllar kollektivism. Han talar om det ekologiskt håll-\r\nbara samhället. Samtidigt samarbetar Centern med\r\nSocialdemokraterna om en budget som drastiskt skär\r\nned utgifterna inom miljöområdet.\r\nJag har oerhört svårt att få detta att gå ihop. Kan-\r\nske Andreas Carlgren kan förklara vad frukten av\r\ndetta samarbete är och hur väl det stämmer överens\r\nmed de idéer som Andreas Carlgren gav uttryck för i\r\nsitt anförande.</pre><pre>Anf.  66  ANDREAS CARLGREN (c) re-\r\nplik:\r\nFru talman! Om vi äntligen börjar omställningen\r\ntill det ekologiskt hållbara samhället genom att inleda\r\nkärnkraftsavvecklingen, om vi äntligen ordentligt får\r\nned räntan - till nytta för de små företagen - om vi\r\nsteg för steg kan lägga om kursen, så att det blir bättre\r\nvillkor för företagandet i Sverige, och dessutom vet\r\natt det är så brett beslutat här i riksdagen att det inte\r\nkan kullkastas av första vindpust från LO och om vi\r\nkan få igenom den satsning på utbildning som vi i\r\nmånga år har slagits för, är väl det i själva verket\r\nmycket bra också för just det slags liberala värdering-\r\nar som jag tror att Ola Ström gillar. Jag tror att det\r\negentligen finns förutsättningar för en ganska bred\r\nsocial-liberal samverkan, om man så vill, mellan par-\r\ntierna i mitten. Jag tror att vi är flera som skulle önska\r\natt också Folkpartiet ville vara med om det.</pre><pre>Anf.  67  OLA STRÖM (fp) replik:\r\nFru talman! Vi i Folkpartiet har aldrig kritiserat\r\nCentern för själva samarbetet med Socialdemokrater-\r\nna, utan det är i sakfrågorna som vi tycker att det har\r\nvarit litet märkligt med det centerparti som vi känner\r\noch med många av de delar i Centerpartiets politik\r\nsom vi uppskattar. Vi tycker att Centerpartiet har fått\r\ndåligt genomslag för småföretagaråtgärder.\r\nRegeringen har ju i själva verket genomfört en\r\nlång rad saker som har försämrat för småföretagen. Vi\r\ntycker att det är dåligt att samarbeta med en regering\r\nsom talar om ett ekologiskt uthålligt samhälle, men\r\nsom i praktiken i budgetarbetet drar in pengar. Natur-\r\nvårdsverkets budget skall ju minskas med 25 % på två\r\når. Det är knappast ett stort steg framåt i miljöarbetet.\r\nPå punkt efter punkt har det i fråga om vårt ställ-\r\nningstagande inte stämt överens med det som vi i\r\npraktisk politik vill genomföra. Därför har vi sagt:\r\nSom Socialdemokraterna nu agerar kan inte ett sam-\r\narbete mellan dem och Folkpartiet bli möjligt. Så är\r\ndet i nuläget. Vi får väl hoppas att Socialdemokrater-\r\nnas liberala falang får litet mera vind. Kanske kan\r\nCenterpartiet hjälpa till med det. Det kan vi alltid\r\nhoppas på. Men jag hoppas kanske mera på ett frukt-\r\nbart samarbete i en opposition, där mitten kan bli\r\nstark och där vi kan få bättre genomslag för företag-\r\nsamheten. Det är ju vår viktigaste uppgift nu när job-\r\nben snart måste komma i detta massarbetslöshetens\r\nSverige.</pre><pre>Anf.  68  ANDREAS CARLGREN (c) re-\r\nplik:\r\nFru talman! Jag skulle, som jag brukar göra på vå-\r\nra möten, kunna räkna upp allt som vi har uppnått i\r\nsamarbetet. Men snabbt skulle det då bli den vanliga\r\npolitiska debatten. Jag tror att poängen, Ola Ström, i\r\nstället är att ta fasta på att det faktiskt har skett stora\r\nförändringar till följd av vår samverkan. Centerpartiet\r\nhar nått goda resultat i det samarbetet. Jag tror att\r\nockså Folkpartiet skulle kunna nå resultat om man\r\nville vara med och om man ville anstränga sig och ge\r\nett handtag. Det är bara att hoppas att den viljan växer\r\ni Folkpartiet. Ni är välkomna!</pre><pre>Anf.  69  BIRGER SCHLAUG (mp) replik:\r\nFru talman! Andreas Carlgren säger att framtiden\r\nskapas i den politiska mitten.\r\nDet är bara att läsa gamla centerskrifter, särskilt\r\nfrån exempelvis CUF och från den tid då Andreas\r\nCarlgren var yngre. Jag tror att även han insåg att\r\npolitiken innehåller fler dimensioner. Att Andreas\r\nCarlgren har blivit så konserverad i industrisamhällets\r\ntankegångar att det nu är bara höger-vänster som\r\ngäller är ganska tragiskt. Jag tror inte att framtiden\r\nskapas i en mitt mellan höger och vänster, utan jag\r\ntror att framtiden skapas i en helt ny politisk dimen-\r\nsion - mellan grått och grönt. Grått står för traditio-\r\nnell ekonomisk tillväxt, centralisering och super-\r\nmaktsbygge. Grönt står för decentralisering och eko-\r\nlogisk hänsyn. Det är i den gröna sektorn som framti-\r\nden skapas, inte i en traditionell höger-vänster-mitt.\r\nAndreas Carlgren sade - vilket förvånar mig, ef-\r\ntersom det är ganska utmanande: Varv efter varv ökar\r\navståndet mellan väljare och politiker. Men hur har\r\nAndreas Carlgren inför EU-folkomröstningen agerat\r\nför att minska det avståndet? Var det inte Andreas\r\nCarlgren och andra centerpartister som åkte land och\r\nrike runt och ljög svenska folket rakt upp i ansiktet?\r\nDet sades ju i många debatter, även i debatter med\r\nmig: Inom EU finns det en miljögaranti. Varje land\r\nhar rätt att gå före.\r\nHur var det, Andreas Carlgren? Visste ni inte bätt-\r\nre, eller ljög ni?\r\nHur har EU-medlemskapet påverkat och bidragit\r\ntill det som Andreas Carlgren så vackert talar om,\r\nnämligen ökad demokrati, ökad delaktighet och ökad\r\ndecentralisering? Vill Andreas Carlgren redovisa på\r\nvilket sätt EU-medlemskapet, som han själv aktivt\r\nföreträtt, har lett till de mål som han i fina ordalag\r\nbeskriver?</pre><pre>Anf.  70  ANDREAS CARLGREN (c) re-\r\nplik:\r\nFru talman! Jag hoppas att alla som lyssnar på de-\r\nbatten lagt märke till att Birger Schlaug inte med ett\r\nord försöker besvara den fråga som jag ställt till både\r\nMiljöpartiet och Vänsterpartiet. I det avseendet är han\r\ni den här debatten väldigt lik Per Unckel, som inte\r\nheller svarade på någon av de frågor som hade ställts\r\ntill honom.\r\nÄr det ändå inte märkligt, Birger Schlaug - om det\r\nnu är så viktigt att förändra den politik i grön riktning\r\nsom jag tror att Miljöpartiet och som jag vet att Cen-\r\nterpartiet önskar - att Miljöpartiet alltid hoppar av när\r\nman har chansen att nå resultat?\r\nNu skall vi ju påbörja kärnkraftsavvecklingen.\r\nMen vips ser man Miljöpartiet försvinna ut ur de rum\r\ndär besluten skall tas. Då är det viktigare att skriva\r\nöppna brev och att protestera, inte att nå resultat i\r\nverkligheten. Det gäller ju att uppnå den kärn-\r\nkraftsavveckling som vi så hett har drömt om. Inte\r\nmed ett enda ord nämner Birger Schlaug varför han\r\ngång på gång attackerar marknadsekonomin, som är\r\nen förutsättning för omställningen till ett ekologiskt\r\nsamhälle. Gång på gång attackerar han i stället den\r\nförnyelse som behövs och vill reglera och säga nej\r\noch stopp, utan att verkligen gå i spetsen för denna\r\nförändring.\r\nTill sist några ord om EU. Försök inte! Motivet\r\nför att gå med i EU var ju att se till att öst och väst\r\nkan läka samman. Motivet för att nu säga nej till\r\nEMU, som ju är en annan sak, är att beslut inte skall\r\ncentraliseras. Bägge de linjerna har vi drivit, och vi är\r\nmycket konsekventa. Det är naturligtvis också kon-\r\nsekvent att alltid protestera, som Birger Schlaug gör.\r\nÅ andra sidan når ni inget grönt resultat.</pre><pre>Anf.  71  BIRGER SCHLAUG (mp) replik:\r\nFru talman! Det är riktigt att det är svårt att nå\r\ngröna resultat i Sveriges riksdag. 95 % av väljarna har\r\nju valt andra partier. Men vi hoppas på ett bättre val\r\nnästa gång.\r\nJaha, det var intressant. Jag hoppas att alla som\r\nlyssnar på debatten, även journalisterna, beskriver vad\r\nAndreas Carlgren sade. Plötsligt sade han ju att mil-\r\njön inte var något argument för EU - intressant!\r\nJag ber er gå tillbaka till alla de debattinlägg i ex-\r\nempelvis tidningar som Andreas Carlgren och andra\r\nskrev före folkomröstningen. Fred skapades ju inte\r\nvia EU. Fred skapades via samarbete och samar-\r\nbetsavtal mellan olika länder - det som föregick EU.\r\nSupermaktsunioner har aldrig skapat fred. Samarbete\r\nhar skapat fred.\r\nJag svarade på frågan om var framtiden finns. Jag\r\nmenar att den inte skapas i en sorts traditionell poli-\r\ntisk mitt på vänster-höger-skalan, utan jag hävdar att\r\nden skapas i ett grönt fält. Grönt står där för decent-\r\nralisering, delaktighet och ett uthålligt samhälle.\r\nSå till frågan om marknadsekonomin. Jag tror att\r\nCentern och vi delvis har samma uppfattning. I dag\r\nsaknas väsentliga delar i marknadsekonomin. Naturen\r\nhar ingen röst på marknaden. Det är ett avgörande\r\nproblem. Kommande generationer har ingen röst på\r\nmarknaden. Det är ett avgörande problem.\r\nAtt kapital numera flödar i datakablar - mot att\r\nförut ha bestått av mark, jord och skog - är ett pro-\r\nblem, som också gamla marknadsekonomiska libera-\r\nler insåg. Vi försvarar t.o.m. marknaden, men det\r\ninnebär att det måste finnas spelregler i marknadseko-\r\nnomin. Annars ser vi nämligen en utveckling som\r\nstenhårt förstör naturen. Vilket argument hade för\r\növrigt Andreas Carlgren när han röstade för att skat-\r\nteväxling inom jordbruket skulle motverkas i Sveriges\r\nriksdag? Ni, även Andreas Carlgren, såg ju aktivt till\r\natt skatten på konstgödsel minskade. Felet med mark-\r\nnadsekonomin var att naturen inte hade någon röst på\r\nmarknaden. Vi politiker skulle lägga på en skatt just\r\nför att gynna en ekologiskt hållbar utveckling. Cen-\r\nterpartiet är ju ett traditionellt intresseparti, inte ett\r\nekologiskt grundat parti.</pre><pre>Anf.  72  ANDREAS CARLGREN (c) re-\r\nplik:\r\nFru talman! Den som har några års vana vid att\r\nlyssna på Birger Schlaug vet ungefär hur valsen går.\r\nDen går runt, runt, runt. Det sistnämnda har vi hört\r\nnågra gånger. Men om det är några som verkligen är\r\nexperter på hur naturen fungerar och på hur vi skall\r\nbygga ekonomin i enlighet med naturens kretslopp, så\r\när det naturligtvis de som varje dag arbetar med den,\r\ndvs. Sveriges bönder.\r\nNär det sedan gäller demokratin och marknaden\r\ntror jag att vi skall använda demokratin till att besluta\r\ndet vi gemensamt vill. Däremot skall vi använda\r\nmarknadens kraft när det gäller att förändra. Det är\r\ndär som jag tycker att Miljöpartiet missar och i stället\r\nbara kör med retorik emot.\r\nDet visar sig också i resultaten. När man äntligen\r\nskall nå gröna resultat försvinner man ur de rum där\r\nbesluten om avstängning och avveckling av kärnkraft\r\nskall tas. EU finns, Birger Schlaug, och det är mycket\r\nviktigt att vara med och påverka för att nå resultat.\r\nMen det stora målet för Sverige med medlemskapet är\r\nfreden, samarbetet och utvidgningen österut.</pre><pre>Anf.  73  PER UNCKEL (m) replik:\r\nFru talman! Jag har en fråga till Andreas Carlgren,\r\nmen först en reflexion. Andreas Carlgren har fått detta\r\nmed social nedrustning om bakfoten. Om jag förstod\r\nhonom rätt var Moderaterna enligt honom bara intres-\r\nserade av social nedrustning. Ingenting kunde vara\r\nmed felaktigt.\r\nSocial nedrustning inträffar när man på en gång\r\nskär ned i statens och kommunernas utgifter, höjer\r\nskatten och beskär alternativen. Då blir det alltså\r\nsocial nedrustning. De som bedriver den typen av\r\npolitik, Andreas Carlgren, är Jan Bergqvists parti,\r\nsom ni så gärna samarbetar med. Vi vill inte vara med\r\nom någon social nedrustning. Därför bestämmer sig\r\nModeraterna alltid för att, samtidigt som vi hushållar\r\nmed statens och kommunernas utgifter, säkerställa att\r\nskatten sänks och att alternativen får möjlighet att\r\nväxa. Det är växtpolitik, inte nedskärningspolitik.\r\nSå till min fråga. Kan Andreas Carlgren försäkra\r\nför denna kammare här och nu att Centerpartiet icke\r\nkommer att medverka till en stängning av kärnkraft-\r\nverk som innebär att vi får ökade kostnader på stats-\r\nbudgeten, att någon boende belastas med högre upp-\r\nvärmningskostnader eller att industrin får ökade pro-\r\nduktionskostnader?</pre><pre>Anf.  74  ANDREAS CARLGREN (c) re-\r\nplik:\r\nFru talman! Först om den sociala nedskärningen.\r\nPer Unckel gör ungefär som Socialdemokraterna när\r\nde var i opposition, fast tvärtom. Han lovar ständigt\r\nmer pengar på olika sätt, i det här fallet skattesänk-\r\nningar, och talar aldrig om var de pengarna skall tas.\r\nSocialdemokraterna gjorde samma misstag, lovade\r\nbidrag av olika slag och talade inte om var pengarna\r\nskulle tas. De har fått betala dyrt med väljarmisstro-\r\nende. Jag tror att Moderaterna kommer att få göra det\r\nockså.\r\nNu var det riktigt nyspråk. Moderaterna vill - den\r\nsom orkar fördjupa sig i de olika tabellerna kan se det\r\n- dra ned pengar på vård och sjukvård både i statens\r\nbudget och i kommunernas budget. Dessutom tvingas\r\nman genomföra stora nedskärningar för skolan om\r\nman skall kunna genomföra sina stora skattesänkning-\r\nar. Det kallas av Per Unckel för växtpolitik. Lyssna på\r\ndet: Att skära ned för skola, omsorg och vård är med\r\nPer Unckels språkbruk växtpolitik. Jag får säga som\r\nnågon annan har sagt en gång: Lycka till!\r\nSedan kort om kärnkraft. Det är självklart att vi\r\nskall genomföra en kärnskraftsavveckling, också med\r\nden första reaktorn, på ett sätt som är i överensstäm-\r\nmelse med den förnyelse som jag talar om. Det är en\r\nförnyelse av Sveriges ekonomi genom ekologisk\r\nomställning, inte genom att sabotera vare sig elför-\r\nsörjning eller ekonomi.</pre><pre>Anf.  75  PER UNCKEL (m) replik:\r\nFru talman! Jag vill bli litet mera konkret. Kom-\r\nmer den kärnkraftsavveckling som ni slår in på att inte\r\ninnebära någon belastning på statsbudgeten, inte in-\r\nnebära att någon boende får högre boendekostnader\r\neller att något företag får ökade produktionskostna-\r\nder? Det är enkla frågor. Ja, ja, ja, skulle jag vilja\r\nhöra. Kan jag få det svaret i nästa replik, Andreas\r\nCarlgren, tror jag åtminstone några i denna församling\r\nskulle bli aningen lugnare än vad de är för stunden.\r\nVad gäller frågan om växt och neddragning bekla-\r\ngar jag att Andreas Carlgren, som är en klok, förnuf-\r\ntig, insiktsfull och intellektuell person normalt, inte\r\nbegriper sambandet mellan att få saker och ting att\r\nväxa och att bedriva den torftiga neddragningspolitik\r\nsom Jan Bergqvists parti är företrädare för. Det är den\r\npolitiken som slänger ut hundratusentals människor i\r\nökat bidragsberoende. Det är de höga skatterna för\r\nlåginkomsttagare som gör att människor blir utan\r\narbete trots att det finns massor av arbete att utföra.\r\nDet gör att människor i dag inte får möjlighet att ge\r\nav sin fulla kapacitet. Vad i hela friden skall Centern\r\nbeblanda sig med en sådan politik för?</pre><pre>Anf.  76  ANDREAS CARLGREN (c) re-\r\nplik:\r\nFru talman! Försök inte låtsas något annat än att\r\nCenterpartiet är precis lika centerpartistiskt som tidi-\r\ngare. Däremot kan vi uppnå resultat, och det tycker vi\r\när bra.\r\nJag hoppas att alla lade märke till att Per Unckel\r\ninte med ett ord försökte bestrida de enorma ned-\r\nskärningar det blir för social omsorg, vård och skola.\r\nDäremot låtsas han att nedskärningar i sig skall leda\r\ntill växt. Det krävs möjligen en större tänkare än Per\r\nUnckel att bevisa det.\r\nKan Per Unckel svara ja på motsvarande frågor\r\nom kärnkraften? Det kan han inte därför att det inte\r\nfinns någonting som garanterar att inte elpriserna\r\nstiger också med kärnkraft och därmed leder till högre\r\nboendekostnader. Jag kan ge det allra enklaste exemp-\r\nlet: Vi hade i Sverige ett kärnkraftverk som är stängt\r\nsedan 1992, men har det höjt elpriserna, Per Unckel?\r\nHar det saboterat för de boende?</pre><pre>Anf.  77  HANS ANDERSSON (v) replik:\r\nFru talman! Det var inte så framtidsinriktat. Det\r\nvar mycket käbbel i backspegeln, tycker jag.\r\nJag tror att Andreas Carlgren har missuppfattat\r\nsituationen. Vi jobbar ju tillsammans för kärn-\r\nkraftsavveckling. Vi har lagt fram en serie förslag till\r\nmiljöomställning, till en trafikpolitik som inte alls\r\nskulle se ut som den nu gör när Centern och regering-\r\nen har enats om mycket betong på det politikområdet.\r\nVi har lagt fram en serie föreslag som skulle gynna\r\nsmåföretag: räntestöd, avskaffande av vissa delar av\r\negenavgifter. Varför skall sjuklöneperioden bekostas\r\nav de riktigt små företagen? Vi har massor med för-\r\nslag. Sist men inte minst: Det gröna omställningsarbe-\r\ntet - att höja kompetensen, att få över oss i tillväxt-\r\nbranscher med mycket större tjänsteandel i - är\r\negentligen det som är tillväxt, dvs. att få med männi-\r\nskor i den ekonomiska aktiviteten och bidra till den\r\nmiljömässiga omställning som är absolut nödvändig.\r\nJag tror att Centerpartiet är intresserat av det. Försök\r\natt inte att söka käbbel. Hittills har ni inte i praktisk\r\npolitik gjort mycket av det, och vi kan faktiskt se att\r\nmiljöskulden växer år från år.\r\nHandlingskraft är viktig, säger Andreas Carlgren.\r\nHandlingskraften är egentligen mest att slaviskt följa\r\nEMU:s konvergensvillkor. Jag tror att Sverige har\r\nblivit Europamästare i att snabbt få ned inflationen\r\noch budgetunderskottet men också Europamästare i\r\natt snabbt braka i väg med massarbetslösheten samt\r\natt skära i sina välfärdssystem.\r\nLåt mig ställa en fråga om den regionala obalan-\r\nsen. Hur ser Andreas Carlgren på det? Det är en\r\ngammal centerfråga. Den regionala obalansen ökar ur\r\nalla synpunkter, med tanke på befolkningsutveckling,\r\narbetslöshet och kommunernas möjligheter. Det är en\r\nserie av frågor som inte är kortsiktiga och provokativa\r\nutan som egentligen är inställda på den hållbara lång-\r\nsiktiga utvecklingen. Där har Centern kommit i kläm\r\nmellan gröna visioner och maktpolitik ihop med Gö-\r\nran Persson.</pre><pre>Anf.  78  ANDREAS CARLGREN (c) re-\r\nplik:\r\nFru talman! Gröna visioner och maktpolitik, säger\r\nHans Andersson. Vi ser det konkret nu när det gäller\r\nkärnkraften. När vi försöker få igenom snabbast möj-\r\nliga inledning på avvecklingen går Vänsterpartiet hela\r\ntiden emot den visionen, försöker i stället dra åt andra\r\nhållet och säger: Skjut litet på det.\r\nSå blir det ofta i praktiken när man söker makt-\r\npolitik.</pre><pre>Anf.  79  INGER DAVIDSON (kd) replik:\r\nFru talman! En hållbar samhällsutveckling på\r\nlängre sikt är rubriken. Jag känner mig något besviken\r\npå inriktningen hittills.\r\nNär Andreas Carlgren talade kom jag att tänka på\r\nbockarna Bruse - jag antar att ni har läst den sagan.\r\nMan skrämmer med den stora bocken Bruse som snart\r\nskall komma för att man skall klara sig själv. Det är\r\nlitet att fly undan sitt ansvar för den sociala otrygghet\r\nsom de nuvarande nedskärningarna har lett till, som ju\r\när en riktig beskrivning. Det finns en väldigt stor\r\nsocial oro ute i landet i dag. Men den har Andreas\r\nCarlgren varit med och drivit fram genom att fatta\r\nbeslut tillsammans med Socialdemokraterna. Det\r\nförvånar mig väldigt mycket. Jag säger som Ola\r\nStröm: Jag kan inte förstå hur Centern kan delta i\r\ndetta när ni egentligen ligger oss mycket närmare i\r\nmånga andra frågor som Andreas Carlgren talat om -\r\nnärsamhälle, decentralisering osv. Svara gärna på\r\nfrågan: Varför skrämma med den stora bocken Bruse\r\nnär man själv är den som genomför nedskärningarna?</pre><pre>Anf.  80  ANDREAS CARLGREN (c) re-\r\nplik:\r\nFru talman! Mycket kort till Inger Davidson. Jag\r\nälskar att debattera och har snart förbrukat min taletid.\r\nFörsök inte låtsas på den punkten! Alla som sitter här\r\noch alla som lyssnar på debatten vet att varje parti\r\nsom skall ta ansvar för att Sverige skall få ordning på\r\nstatens finanser också måste göra sådant som är svårt.\r\nDet jag tycker är konstigt med kristdemokraterna är\r\natt man gång på gång försöker låtsas att det bara är att\r\ngöra det goda, låta bli det onda och slippa ta ställning\r\ntill resten.</pre><pre>Anf.  81  INGER DAVIDSON (kd) replik:\r\nFru talman! Jag är väl medveten om att man måste\r\ngöra svåra saker. Jag hamnade i en regering som fick\r\nta reda på sådant som hade förstörts under 70- och 80-\r\ntalen. Det var många svåra beslut som vi då var\r\ntvungna att fatta. Det vet Andreas Carlgren som var\r\nknuten till den regeringen, även om han inte var stats-\r\nråd.\r\nHela tiden fick vi mothåll från det parti som nu\r\ngenomför dessa enorma nedskärningar. Det hänger\r\ninte ihop. Hade vi fått ett starkare stöd i parlamentet\r\nför de betydligt mindre nedskärningar som vi påbör-\r\njade för att sanera budgeten, hade situationen i dag\r\nvarit en helt annan. Det tycker jag att Andreas\r\nCarlgren ärligt kan vidgå.</pre><pre>Anf.  82  OLA STRÖM (fp):\r\nFru talman! Det finns en gryende kyla, egoism och\r\nintolerans i dagens samhälle som är både oroande och\r\nillavarslande. Många människor känner sin handlings-\r\nfrihet krympa. Lärare och forskare rapporterar om en\r\nväxande skara otrygga barn på dagis och i skolorna.\r\nAllt oftare ser vi människor på gator och torg som\r\nletar i papperskorgar efter tomflaskor. En tredjedel av\r\nde ensamstående föräldrarna är beroende av socialbi-\r\ndrag för sitt uppehälle. Alltfler ungdomar går in i\r\nvuxenvärlden utan tro på vare sig själva eller framti-\r\nden. Allt detta är tidens tecken - tecken som är både\r\noroande och illavarslande.\r\nJag tänker inte påstå att allt detta är regeringens\r\nfel. Men precis som Inger Davidson sade alldeles nyss\r\nligger en stor del av skulden i en väldigt kall och ofta\r\ninte så genomtänkt besparingspolitik. Det finns an-\r\nledning, inte bara för regeringen utan också för oss\r\nriksdagsledamöter att ta detta på mycket större allvar\r\noch inte som regeringen bara hänvisa till de dåliga\r\nstatsfinanserna. Det kan inte vara det enda skälet och\r\ndet får inte vara ett argument för att blunda för alla\r\noroande tecken som man kan se i samhället i dag -\r\nspeciellt i en debatt som handlar om en hållbar sam-\r\nhällsutveckling på längre sikt. De kortsiktiga bespa-\r\nringsfrågorna får inte överskugga de långsiktiga och\r\nallvarliga problemen.\r\nSverige får inte delas upp mellan \"de som har\"\r\noch \"de som inget har\": de som har arbete och de som\r\ninget har, de som är friska och de som väntar i kö för\r\natt få vård, de som har vänner och gemenskap och de\r\nsom är isolerade och ensamma. Ingen får bli kvar på\r\nperrongen när tåget mot framtiden går.\r\nMen vilken är då den socialdemokratiska visionen\r\nom det framtida samhället? Vad är det som socialde-\r\nmokraterna vill förutom att sanera statsbudgeten?\r\nTyvärr har jag i dag inte hört så mycket i den debatt\r\nsom skall handla om framtiden. Svaret står skrivet i\r\nstjärnorna. Kanske får vi ett bättre besked senare.\r\nFör oss liberaler finns bara ett mål, och det är den\r\nenskilda människan. Vi tror att lösningen på dagens\r\noch framtidens utmaningar finns just där. Fria och\r\ntrygga människor blir därför både målet och medlet i\r\nen liberal framtidsvision. Min utgångspunkt i dagens\r\ndebatt är att försöka att ge min och Folkpartiets bild\r\nav några saker som vi anser måste ändras i Sverige för\r\natt enskilda människor skall ges ökad frihet och där-\r\nmed trygghet att växa.\r\nFå saker begränsar en människas frihet mer än att\r\nvara utan arbete, det vet jag av egen erfarenhet. Fler\r\njobb står därför högst upp på Folkpartiets \"att göra\"-\r\nlista. Till skillnad från miljöpartister och vänsterpar-\r\ntister är vi övertygade om att jobben inte har tagit slut.\r\nVi är också övertygade om att vår huvudsakliga upp-\r\ngift inte är att försöka att dela på de jobb som finns\r\nutan att skapa en politik som släpper fram de nya\r\narbetstillfällena. Sverige kan inte vara ett undantag\r\nfrån resten av världen. Visst finns det nya arbetsupp-\r\ngifter. Det handlar bara om att man skall bedriva en\r\npolitik så att de släpps fram.\r\nVår uppfattning är att det måste ges större spelrum\r\noch frihet åt alla de människor som arbetar och är\r\nverksamma i de små och medelstora företagen. Man\r\nmåste också göra det enklare för alla som bär på goda\r\nidéer - och det gör väldigt många svenskar - men\r\nsom av olika skäl inte vågar eller som inte har råd att\r\nta språnget att starta eget.\r\nVi har svårt att förstå varför inte Socialdemokra-\r\nterna och Centern vågar ge alla dessa varande och\r\nblivande företagare en bättre chans att växa, pröva\r\nsina idéer och nyanställa. Jag ser fram emot att få ett\r\nbättre svar från Andreas Carlgren och sedermera av\r\nJan Bergqvist. Ta bort krångel och byråkrati och sänk\r\nde skadliga skatterna på företagen så tror jag att ni\r\nkommer att förvånas över vilken skaparkraft som ni\r\nkommer att släppa fri. Om ni samtidigt följer Folk-\r\npartiets förslag om rejält sänkta arbetsgivaravgifter\r\ngör ni det billigare för företagen att anställa. Då ökar\r\nockså chansen att fler arbetslösa kan få jobb.\r\nDet går inte att bara - som Andreas Carlgren nyss\r\ngjorde - att tala om hur viktigt det är med småföretag\r\ni tjusiga programtal om man sedan i praktisk politik\r\nförsämrar deras villkor. Varför vågar ni inte stå för\r\ndet som ni tycker? Varför tvekar ni? Är det inte pin-\r\nsamt när ni får kritik t.o.m. från Vänsterpartiet för att\r\nni inte bedriver en tillräckligt småföretagarvänlig\r\npolitik? Då måste man verkligen börja att fundera.\r\nSläpp också fram möjligheterna till nya jobb i\r\nhushållen! Det kan väl inte vara mindre fult att tvätta\r\nutsidan på ett fönster än att tvätta insidan. Folkpartiet\r\nvill sänka arbetsgivaravgifterna inom tjänstesektorn\r\nmed 15 miljarder fram till 1999. Vi vill försöka att\r\ngöra alla svarta jobb vita. Det skulle ge många nya\r\njobb och samtidigt ge andrum inte minst åt många av\r\nde dubbelarbetande kvinnorna.\r\nAlltsedan liberaler drev igenom de första skolre-\r\nformerna i Sverige på 1840-talet har utbildning varit\r\nen hjärtefråga för oss. Vi talar ofta här i kammaren\r\nom hur viktigt det är med kunskap och hur viktigt det\r\nkommer att bli för att vi skall kunna hävda oss i den\r\ninternationella konkurrensen. Det är självfallet allde-\r\nles riktigt. Mer sällan talas det om bildning och ut-\r\nbildningens egenvärde. Kunskap stärker människors\r\nsjälvkänsla och ökar förmågan att ta makten över\r\nderas egna liv. Hur värderar man att en förälder som\r\npå äldre dar har lärt sig att läsa kan läsa en saga för\r\nsina barn eller kan läsa en dagstidning? Det är ovär-\r\nderligt och har ett egenvärde.\r\nSkolor och utbildning är centralt. Vi ser därför\r\nmed stor oro på den utveckling som sker i kommu-\r\nnerna i dag.\r\nInget är viktigare för jämlikheten i ett samhälle än\r\natt alla kan tillförsäkras rätten till en skola med kvali-\r\ntet, och då handlar det inte bara om resurser. Folkpar-\r\ntiet vill se en tioårig grundskola och skolplikt från sex\r\nårs ålder. Det skulle ge mer tid åt de barn som lärarna\r\ni dag inte hinner jobba tillräckligt mycket med. Vi vill\r\nockså se att pedagogiken i förskolan utvecklas så att\r\nman ännu bättre kan ta till vara den enorma lust och\r\nförmåga att lära som även de mindre barnen har. Det\r\nfinns ingen bättre satsning på framtiden än att satsa på\r\nvåra barn. Det må låta som en politisk klyscha, men\r\ndet är ju icke mindre sant för det.\r\nEn hållbar samhällsutveckling kräver delaktighet\r\nfrån medborgarna. Vi vill öka utbytet med övriga\r\nvärlden när det gäller allt från att exportera mänskliga\r\nrättigheter och demokrati till att exportera bilar och\r\nmobiltelefoner, samtidigt som vi vill importera nya\r\nkunskaper och impulser till Sverige. Andra vill mins-\r\nka utbytet. Företrädare för denna linje vill helst att\r\nSverige skall lämna EU eller åtminstone att Sverige\r\ninte skall ta några avgörande initiativ. Det är inte\r\nFolkpartiets väg.\r\nVi tror att en bättre framtid för Sverige skapas till-\r\nsammans med människor i andra länder i vår värld. Vi\r\när därför starka anhängare av Europatanken och av\r\nFörenta nationerna. Både EU och FN brottas med\r\nstora problem, men det är inte skäl för att Sverige\r\nskall minska sitt engagemang vare sig i EU eller i FN,\r\ntvärtom. Och som en klok person sade: När det upp-\r\nstår problem i en allians bör man avlägsna problemen\r\n- inte alliansen.\r\nEn hållbar samhällsutveckling på sikt kräver som\r\nsagt medborgarnas delaktighet. Men för detta krävs\r\nmer av öppenhet, närhet och ansvar. Någon har sagt\r\natt det krävs nya former nu när\r\n\"studiecirkelsdemokratin\" håller på att ersättas av\r\nnågot slags \"Reuterskärmsdemokrati\". Ifrån att ha\r\nhaft tid att analysera, argumentera och förankra sker\r\nallting i dag i stället med en rasande fart.\r\nSamtidigt blir frågorna svårare och svårare och\r\nsvaren mer komplicerade och längre. Men det går att\r\nmöta denna utveckling genom att ta till vara det som\r\ninformationstekniken ger. Utmaningen består delvis i\r\natt förbättra kanalerna mellan valda och väljare. Med-\r\nborgaren ställer grundläggande och berättigade krav\r\npå delaktighet och insyn i de beslutande församling-\r\narnas förehavanden, oberoende av var i landet man\r\nbor. Folkpartiets vision om det aktiva medborgarska-\r\npet får här, med informationstekniken som ett red-\r\nskap, ett nytt genombrott. Det skall vara raka rör och\r\nöppna kanaler mellan oss politiska företrädare och\r\nmedborgarna.\r\nDet går naturligtvis inte att tala om en hållbar\r\nsamhällsutveckling på sikt utan att nämna de miljöhot\r\nsom likt åskmoln tornar upp vid horisonten. Vi vet\r\nt.ex. att ett energisystem baserat på fossila bränslen är\r\nohållbart i längden. Vi vet att en fortsatt skövling av\r\nunika miljöer i vår natur leder till en på lång sikt\r\nohållbar utarmning av den biologiska mångfalden. Jag\r\nhörde Göran Persson i förmiddags här med rätt svuls-\r\ntiga ord tala om Sveriges väg in i ett ekologiskt sam-\r\nhälle. Vi hörde också Per Unckel i sitt anförande\r\nnämna byggprofessor Olof Erikssons projekt att satsa\r\n50 miljarder för att ställa om Sverige i något slags\r\nekologisk och uthållig inriktning.\r\nMen det är så märkligt att få höra alla dessa stora\r\nvisioner när budgeten, som jag tidigare var inne på,\r\ninnebär att Naturvårdsverkets budget minskas med\r\n25 % i år. Verkets experter talar om en veritabel slakt\r\nav grunden för flera av miljövårdens kärnområden.\r\nFörst görs alltså tokbesparingar och sedan extrema\r\nsatsningar på aldrig skådade miljöprogram. Detta är\r\ninte ett utslag av en politik som leder till en hållbar\r\nsamhällsutveckling på sikt.\r\nVi talar här om framtiden. När jag hör vänsterpar-\r\ntisterna tycker jag att det påminner litet om 80-talet.\r\nVänsterpartiet har ju, till skillnad mot alla andra par-\r\ntier här i riksdagen, råd med nästan allting. Det låter\r\nlitet som på 80-talet - vi skall arbeta mindre och låna\r\nmer, och sedan kanske problemen löser sig på sikt.\r\nNär jag hör Jan Bergqvist och socialdemokraterna\r\nleds tankarna litet till det goda 70-talet - bara vi har\r\nklarat av den finansiella krisen skall vi börja med\r\nreformer igen och öka statsutgifterna. Men det är\r\nsamma gamla övertro på farbror statens förmåga och\r\nansvar att styra människors liv och öden.\r\nAndreas Carlgren talade nyss. Jag tycker att det lät\r\nsom en nostalgitripp tillbaks till det tidigare 60-talet\r\ninnan urbanisering och internationalisering slog ige-\r\nnom - röda små hus med vita knutar och kossor i\r\nhagen.\r\nModeraterna kanske har en fläkt av 50-talet -\r\nkärnfamiljens och tekniktillväxtens årtionde, den lilla\r\nfamiljen och den lilla staten.\r\nSedan har vi Miljöpartiet och Birger Schlaug, och\r\ndå får jag nog tyvärr byta århundrade. De tycker att\r\ndet är 1900-talets teknik som är roten till allt det on-\r\nda. Den uppfattningen delar inte jag och Folkpartiet.\r\nVi skall använda den moderna tekniken och kunska-\r\npen till att leda oss in i det nya samhället. Det är inte\r\ntekniken som är problemet, utan det är vårt sätt att\r\nanvända den som har varit ett problem.\r\nFru talman! Folkpartiet må vara ett litet parti och\r\nett parti som har det litet jobbigt just nu. Men jag tror\r\natt ryktet om vår död är starkt överdrivet. Vi är till\r\nskillnad mot många andra i denna kammare stolta\r\növer och trogna vår ideologi - den liberala ideologin\r\n- och vi står för våra löften. Vi lovar litet men håller\r\nmycket. Är det så att tiden är ute för en politik som\r\nsyftar till tolerans och medmänsklighet, som vill be-\r\nkämpa egoism och främja solidaritet, som står på den\r\nlilla människans sida mot myndighetskultur, kollekti-\r\nvism och starka organisationer? Är det så, fru talman,\r\när det inte bara ett problem för Folkpartiet utan ett\r\nproblem för hela Sverige.</pre><pre>Anf.  83  JAN BERGQVIST (s) replik:\r\nFru talman! Ola Ström sade dels att han inte riktigt\r\nvet vad Socialdemokraterna vill, dels att Socialdemo-\r\nkraterna hyllar kollektivismen. Men så här är det, Ola\r\nStröm. Vi anser att grunden för framtidens folkhem\r\nmåste vara idéerna om frihet, jämlikhet och rättvisa.\r\nVi ser människan som både individ och samhällsva-\r\nrelse. Som individer skall vi fritt kunna utveckla våra\r\negna förutsättningar efter vårt eget val. Som samhäll-\r\nsvarelser är vi beroende av varandra och måste till-\r\nsammans försöka att lösa problem som är gemen-\r\nsamma, vilka också påverkar våra möjligheter att\r\nutvecklas som individer. En politik för ett gott sam-\r\nhälle måste bygga på denna dubbelhet. Man kan inte\r\nbara betona det kollektiva, och man kan inte bara\r\nbetona det enskilda. Så enkelt är det, och så svårt är\r\ndet, Ola Ström.\r\nSedan talade Ola Ström om kall besparingspolitik.\r\nJag tror att när man i framtiden utvärderar konsolide-\r\nringsprogrammet, så kommer man att säga att det var\r\nett jättestort program men att det fanns vissa saker\r\nsom behövde rättas till och att avvägningar kunde ha\r\ngjorts på ett annat sätt.\r\nMen jag är rätt säker på två saker.\r\nFör det första kommer man att säga att det var ab-\r\nsolut nödvändigt med en totalrenovering av de of-\r\nfentliga finanserna.\r\nFör det andra kommer man att säga att det under\r\ndetta skede fanns ett förslag som var brutalare än alla\r\nandra, nämligen Folkpartiets förslag att 1997 ta 9\r\nmiljarder ifrån a-kassan. Detta är faktiskt en kall be-\r\nsparingspolitik. Indragningen är dubbelt så stor som\r\nden som Moderaterna föreslår. Vet Ola Ström hur\r\nhöga höjningar av avgifterna till a-kassan som skulle\r\nbli följden av ett sådant förslag?</pre><pre>Anf.  84  OLA STRÖM (fp) replik:\r\nFru talman! Jag vill börja med det sistnämnda, för\r\ndet kan vara rätt intressant med historiskrivningen.\r\nDen borgerliga regeringen införde ju - jag var visser-\r\nligen själv inte med i riksdagen då - en allmän obliga-\r\ntorisk a-kassa. Detta var någonting som Socialdemo-\r\nkraterna var emot, vilket är mycket märkligt. De är ju\r\nför alla möjliga obligatoriska försäkringar på alla\r\nandra områden. Socialdemokraterna avskaffade den\r\nallmänna obligatoriska arbetslöshetsförsäkringen när\r\nde kom till makten. De tog egenavgifter från a-kassan\r\noch lade dem på sjukförsäkringsavgiften. Det är där-\r\nför svenska folket i dag med goda skäl undrar varför\r\nman betalar in betydligt mer i sjukförsäkringsavgifter\r\nän vad som används. Det har fuskats med budgetsiff-\r\nrorna.\r\nFolkpartiet vill kompensera löntagarna genom\r\nsänkta skatter för att ha råd att betala detta. Som Lars\r\nLeijonborg tidigare var inne på får man ta konsekven-\r\nserna av att starka fackföreningsorganisationer sluter\r\navtal, vilka indirekt leder till arbetslöshet. Man kan\r\ninte ha makt utan att ta ansvar. Det är detta som vi vill\r\nförsöka koppla ihop. Men det kommer inte att drabba\r\nenskilda människor.</pre><pre>Anf.  85  JAN BERGQVIST (s) replik:\r\nFru talman! Det var en mycket märklig historie-\r\nskrivning. Vad det handlar om är att Folkpartiet i\r\nhöstas föreslog att man för 1997 skulle dra in 9 mil-\r\njarder kronor på a-kassan. En annan sak hade det varit\r\nom man hade föreslagit ett program för att successivt\r\nbygga upp ett annat system och koppla det tydligt till\r\nvissa kompensationer, så att effekterna inte blir så\r\nbrutala. Men så var det faktiskt inte, utan det var ett\r\nförslag om en direkt indragning av 9 miljarder kronor\r\nfrån den  första januari i år. Att det hade drabbat en-\r\nskilda människor mycket hårt tror jag att ingen som\r\nkänner till uppläggningen av förslaget kan bestrida.</pre><pre>Anf.  86  OLA STRÖM (fp) replik:\r\nFru talman! Jag hann inte i min första replik ta upp\r\ndetta med Socialdemokraternas visioner. Det var\r\nväldigt trevligt att Jan Bergqvist ändå började att\r\nskissera någonting som skulle kunna likna en vision.\r\nProblemet, som fortfarande lever kvar inom social-\r\ndemokratin, är att man inte kan slita sig från sin kol-\r\nlektivistiska historia. Detta går igenom på politikom-\r\nråde efter politikområde. Man har en misstro mot\r\nföretagsamhet och småföretagare. Man har en misstro\r\nmot friskolor och olikhet. Man misstror människors\r\nförmåga att klara av saker. I allt detta finns det något\r\nslags mentalitet av att detta måste beslutas kollektivt\r\noch regleras av staten.\r\nLåt människor få makten på områden där man behö-\r\nver och vill ha makt. Men ta greppet om det viktiga i\r\npolitiken. Se till att människor litar på politikens cent-\r\nralområden, såsom hållbara socialförsäkringssystem.\r\nFolkpartiet har alltid slagits för en 80-procentig nivå i\r\na-kassan t.ex., vilket är mer än vad Socialdemokrater-\r\nna vill ha. Se till att skolorna och sjukvården fungerar.\r\nOm ni koncentrerar er på detta i stället för att sväva ut\r\ni något slags allmän omsorg om befolkningen, skulle\r\nman kunna ha tillit till socialdemokratin och regering-\r\nen. Ta bort tassarna från områden där folk klarar det\r\nbättre själva och koncentrera er på det viktiga! Det är\r\nså man fäster tilltro till individen, men den mognads-\r\nprocessen har ni ännu inte nått fram till.</pre><pre>Anf.  87  BIRGER SCHLAUG (mp) replik:\r\nFru talman! Ola Ström hävdade att om Miljöpar-\r\ntiet får igenom sitt program, går vi tillbaka till ett\r\nannat århundrade. Det var ju spännande och intres-\r\nsant. Jag trodde att debatten hade kommit längre än\r\nså.\r\nSedan hävdade han att vi är teknikfientliga. Ja, vi\r\när teknikfientliga när det gäller sådan teknik som gör\r\natt vi i vår del av världen tar ett alltför stort miljöut-\r\nrymme på ett sätt som inte är globalt hållbart. Det\r\nhandlar om kärnvapen, kärnkraft, vapenteknologi,\r\ngenteknik som leder till patent på nya livsformer som\r\ndrar undan resurser från u-länder osv. Det är vi kritis-\r\nka till. Däremot brukar jag få kritik för att jag har\r\nalldeles för stora visioner när det gäller spårbilar,\r\nsolceller, urinseparerande toaletter och sådant. Det är\r\nden kritik jag brukar få, inte den andra kritiken, Ola\r\nStröm. Men då är det ju kul att detta blir balanserat,\r\nkan man säga.\r\nEn kort fråga: Varför just 40 timmars arbetsvecka,\r\nOla Ström? Varför inte 42 ½ eller 48 eller 60 eller\r\n35? Varför just 40 timmars arbetsvecka? Är det en\r\nnaturlag?</pre><pre>Anf.  88  OLA STRÖM (fp) replik:\r\nFru talman! Jag har litet ont om tid, annars är det\r\nen väldigt intressant debatt. Det är klart att jag spetsa-\r\nde till det när jag sade att Miljöpartiet tillhör 1800-\r\ntalet, men det ligger en kärna av sanning i det. Allt ni\r\nkritiserar, allt ni är fientliga mot, är mycket av det\r\nsom har lyft Sverige och andra västländer under 1900-\r\ntalet. Det handlar om tekniken, förnuftstron och allt\r\nannat. Vi kan inte bara sopa undan detta och säga att\r\nallt var fel. I stället bör vi använda det i det godas\r\ntjänst. Det är det ni måste inse. Det är inte tekniken\r\nsom är orsaken till miljöproblemen, det är hur vi har\r\nanvänt tekniken. Det är faktiskt en väsentlig skillnad.\r\nSverige har vad jag vet varken kärnvapen eller\r\npatent på genförändrade varor, så det var väl en litet\r\nretorisk argumentation på det området. Jag har egent-\r\nligen ingen annan uppfattning i sak än vad Birger\r\nSchlaug har, tror jag. Det här är oerhört väsentliga\r\nområden.\r\nSedan är det detta med arbetstiden. Jag tycker att\r\nman måste slå fast en väsentlig sak. Det är arbete som\r\nskapar välstånd. Har man sagt att vi arbetar tillräckligt\r\nmycket och att vi, i något slags teoretiskt resonemang,\r\nskall försöka dela på de arbeten som finns, då har man\r\nockså sagt att vi inte behöver mer välstånd, att vi inte\r\nbehöver mer pengar till sjukvården, till skolorna och\r\ntill omställningen av energisystemen. Det är arbete\r\nsom skapar välstånd.\r\nMin motfråga till Birger Schlaug blir: Tror Birger\r\nSchlaug att jobben har tagit slut? Är det därför man\r\nförespråkar arbetstidsförkortning och tror att det kan\r\nlösa några problem? Det är det som är grundfelet i ert\r\nresonemang. Ni tror att det finns ett visst antal jobb,\r\noch att det enda sättet för människor att få jobb är att\r\ndela på dem som finns. Det är feltänkt.</pre><pre>Anf.  89  BIRGER SCHLAUG (mp) replik:\r\nFru talman! Det är Folkpartiet och Ola Ström som\r\ntycker att det finns ett visst antal jobb. I fråga om de\r\njobben skall det vara 40 timmar för alla, 40 timmars\r\nnormalarbetsvecka. Min enda, enkla fråga är: Varför\r\njust 40, siffran 40? Är det en naturlag? Det är bara det\r\njag undrar. Är just 40 en naturlag, eller är de så att\r\nman skall anpassa normalarbetstiden till den verklig-\r\nhet som råder? Tittar man på den verklighet som\r\nråder, har vi väldigt stor arbetslöshet. Tittar man på\r\nden verklighet som råder, finns det tyvärr ingen ut-\r\nredning någonstans som säger att det blir mer lönear-\r\nbete på 2000-talet än det är i dag. Jag ser inte det som\r\nett hot. Jag ser det som en enorm möjlighet.\r\nMen varför just siffran 40? Varför inte 47 eller\r\n39? Varför är Ola Ström så fast vid just siffran 40?\r\nKan Ola Ström rent naturvetenskapligt tala om att just\r\n40 timmar är den optimala arbetstiden för alla? Är det\r\nså?</pre><pre>Anf.  90  OLA STRÖM (fp) replik:\r\nFru talman! Birger Schlaug skojar till det litet när\r\ndet gäller detta med 40 timmar. Det är naturligtvis\r\ninte som har säger. Jag skulle kunna göra det lätt för\r\nmig och säga till er som vill 6 timmars arbetsdag:\r\nMåste det vara exakt 6 timmar? Måste det vara 30-\r\ntimmarsvecka? Så är det naturligtvis inte.\r\nPoängen med ert resonemang är ju att ni tror att\r\njobben är slut och att vi måste dela på de jobb som\r\nfinns. Vi i Folkpartiet tror att de människor som är\r\narbetslösa i dag kan få nya jobb utan att andra så att\r\nsäga behöver maka på sig. Medaljens baksida, som ni\r\nsällan talar om, är ju att en sänkning av arbetstiden i\r\ndagsläget också förutsätter en sänkning av lönen. Jag\r\ntror inte att alla människor har råd med det.\r\nSjälvklart skall det vara så att alla människor i\r\ndetta land som vill byta löneökningar mot sänkningar\r\nav arbetstid skall få göra det. Vi är för individuell\r\nfrihet. Vi tycker att det här helst skall vara något som\r\nmänniskor gör upp med sina arbetsgivare om helt\r\noavsett av vad vid bestämmer i riksdagen. Det är vår\r\nuppfattning. Vi är inte alls låsta vid någon normalar-\r\nbetstid. Däremot är vi skeptiska till dem som slår i\r\nfolk att man kan lösa arbetslösheten genom att ändra\r\narbetstidsveckan, som om det vore problemet i Sveri-\r\nge.</pre><pre>Anf.  91  HANS ANDERSSON (v):\r\nFru talman! Driver regeringen i dag en svensk\r\npolitik för en hållbar utveckling på längre sikt? Kan vi\r\nså att säga sitta lugnt i båten? Jag tror att den som\r\nsvarar jakande på de frågorna uppfattas som en\r\nskämtare. Massarbetslösheten plågar människor. Hela\r\nungdomsgenerationer ställs utanför ett normalt var-\r\ndagsliv. Internationella kapitalintressen undergräver\r\nnationernas bestämmanderätt och möjlighet att skapa\r\nvälfärd för sina medborgare. Marknaden och tillväx-\r\nten sägs av högerkrafter kräva vidgade klyftor och\r\navreglerad arbetsmarknad. Facket har gjort sitt.\r\nFacket kan gå.\r\nPolitikerna har tjänat ut, och demokratin får rött\r\nkort. Välbetalda EU-tjänstemän i Bryssel och Frank-\r\nfurt kan ta över skötseln av politik och ekonomi utan\r\nhänsyn till folkviljan. Kanske kan också folket utgå.\r\nJag vägrar att acceptera en sådan utveckling - i dag\r\noch på lång sikt!\r\nAlltfler människor i vårt land plågas av dålig per-\r\nsonlig ekonomi och av välfärdsbrister. Men många\r\ndrabbas faktiskt också av ren ofärd. Skall vi vara så\r\nfattiga i Sverige att vi skall behöva se att det finns\r\nuteliggare och att soppköken ökar här i Stockholm?\r\nSkall vi tolerera att segregationen mellan svenskar\r\noch invandrare ökar i våra bostadsområden? Skall vi\r\npassivt åse att många av våra äldre och sjuka skall\r\nbehöva vara rädda för dålig vård i brist på personal?\r\nSkall människor förnedras i socialbidragsköerna? Vi\r\nkommer allt längre ifrån ett solidariskt samhälle. Är\r\ndet nödvändigt? Vem säger att det är nödvändigt? Jag\r\ntror det inte, men myterna sprids av moderater och av\r\nhögerkrafter generellt.\r\nMiljömålen tycks i praktiken bli alltmer utopiska.\r\nDet handlar om vår livsstil och vårt konsum-\r\ntionsmönster, om hur vi producerar våra varor, om\r\ntrafik- och energisystem och om hur vi bor. Det är\r\ninte hållbart. Det är inte hållbart i Sverige, och än\r\nmindre om vi skulle se det i global skala.\r\nMen tillväxt och arbete står inte i konflikt med bra\r\nmiljö och välfärd. Det säger jag också till Birger\r\nSchlaug. Det rör sig i själva verket om två sidor av\r\nsamma mynt om man sätter rättvisan främst. Det är\r\ngenom att miljöanpassa vårt samhälle, genom att\r\navveckla kärnkraften och ställa om vårt energisystem\r\noch genom att skaffa arbetskraft som kan göra viktiga\r\nvälfärdsjobb i kommunal regi som vi minskar arbets-\r\nlösheten, men det krävs handling.\r\nBristen på demokrati och förtrycket av fackföre-\r\nningar i Sydkorea visar på ihåligheten i den sortens\r\ntillväxt - även om högerkrafterna så gärna talar om de\r\nasiatiska tigrarna. Jo, och polisen där biter också\r\nganska hårt. Sverige är en del av världen. Vi har alla\r\nvårt ansvar för en rättvis värld. Vi kan inte bygga vår\r\ntillvaro på andras misär eller på ökade klyftor. Tvärt-\r\nom går solidariteten även här hand i hand med en\r\nförbättrad ekonomi.\r\nStora förändringar skakar världsekonomin, hela\r\narbetslivet och det politiska systemet. Internationali-\r\nseringen och informationstekniken innebär i sanning\r\nen revolution. Kapitalismen misslyckas med att lösa\r\ntidens stora fördelnings- och resursproblem. Huma-\r\nnistiska värderingar och hänsyn till natur och kom-\r\nmande generationer trampas ned. Demokratin tappar\r\nmark till marknaden. Men det tycks bekymra storspe-\r\nkulanten George Soros mer än det bekymrar de politi-\r\nker som skall företräda människors framtidsförhopp-\r\nningar. I och med EU har medborgare och politiker\r\nhamnat än mer på efterkälken. Besluten fattas alltid\r\nnågon annanstans. Det finns alltid någon annan att\r\nskylla på. Politiker talar inte klarspråk, tror inte att\r\nväljarna förstår. Men människor förstår mycket väl.\r\nDet omtalade politikerföraktet tror jag är dubbel-\r\nriktat. Den stora utmaningen för oss alla är att återer-\r\növra demokratin.\r\nDet finns inga enkla lösningar på de problem som\r\njag har berört. Det finns inga enkla lösningar om man\r\nskall ha en hållbar utveckling. Men jag är faktiskt\r\noptimist. Jag skall lyfta fram ett antal områden.\r\nFörst ekonomin. Nej, Vänsterpartiet tror inte att\r\ndet finns hur mycket pengar som helst. Vi gick tvärt-\r\nom in i en mycket omfattande budgetsanering ihop\r\nmed regeringen, och jag tycker att vi gjorde det bra så\r\nlänge vi var med. För huvuddelen av budgetsanering-\r\nen som har gett mycket goda resultat delar regeringen\r\nansvaret med Vänsterpartiet.\r\nSund ekonomi är motsatsen till 80-talets spekula-\r\ntionsekonomi med en våldsam kreditdriven konsum-\r\ntion. Men att följa EMU:s konvergenskrav slaviskt\r\noch skapa massarbetslöshet, Jan Bergqvist, är aldrig\r\nen sund grund för ekonomin på sikt och inte heller i\r\ndag.\r\nMan måste titta på skillnaden mellan den formella\r\nekonomin och den reala ekonomin. Den formella\r\nekonomin går ganska bra nu. Inflationen är nästan\r\nobefintlig. Budgetunderskottet går raskt ned. Räntan\r\nsjunker, men realräntan är hög. Men fråga den vanliga\r\nmänniskan hemma som har problem. Fråga den ar-\r\nbetslöse. Fråga den ensamma mamman som ekono-\r\nmiskt inte ens orkar gå på vidareutbildning, något som\r\nkanske vore chansen för henne i det framtida arbetsli-\r\nvet.\r\nPensionsfrågan innehåller stora saker. Man skall i\r\nstort sett avveckla AP-fonderna och ersätta dem med\r\npremiereserver. Vi får ett helt nytt sätt att tjäna in\r\npensionen. Det bekymrar inte socialdemokratin. Hu-\r\nvudproblemet är i stället en bokföringsfråga. Det\r\nhandlar om hur premiereserven skall registreras och\r\nredovisas så att den inte stör det möjliga inträdet i\r\nEMU under konvergenskravet. Det tycker jag faktiskt\r\när ett svek mot arbetarrörelsens klassiska krav på\r\ntrygga pensioner och ett kollektivt sparande.\r\nMen det viktigaste är naturligtvis arbete och ar-\r\nbetslöshet. Låt mig bara konstatera att man har miss-\r\nlyckats oerhört när det gäller arbetslösheten. Vi har\r\nsagt att det måste till omfattande paket med många\r\ningredienser. Vi har talat om förnyelse av näringslivet\r\n- just en förnyelse av näringslivet - i form av hög\r\nkompetens, kretsloppsanpassning och ökad tjänstein-\r\nriktning. Vi vill också ha en mycket starkare regional\r\nmotor i vårt näringsliv.\r\nAtt öka kompetensen i arbetslivet och att ge möj-\r\nlighet till utbildning i arbetslivet är helt avgörande.\r\nFör att utveckla den offentliga sektorn framför allt när\r\ndet gäller kommunernas och landstingens väl-\r\nfärdstjänster måste det till mer resurser i dag liksom i\r\nframtiden.\r\nDet krävs ett omfattande grönt omställningspaket.\r\nDet handlar om energisystem och transportsystem.\r\nDet handlar om att bygga om Sverige. Jag tillhör inte\r\ndem som ironiserar över Olle Erikssons visioner. Men\r\njag har inte sett budgetkalkylen ännu.\r\nDet krävs inte minst en arbetstidsförkortning. Hur\r\nkan socialdemokratin ha varit med om att passera\r\ndenna massarbetslöshetsperiod utan att plocka ned\r\növertidsuttaget och utan att genomföra en planerad\r\narbetstidsförkortning för jobbens skull, för välfärdens\r\nskull och för jämställdhetens skull?\r\nArbetsmarknadsstrukturen håller på att ändras ge-\r\nnom korttidsanställningar, entreprenader och inhyr-\r\nningar. En stor bataljon människor tvingas i dag göra\r\nmer eller mindre ordinarie jobb under rubriker som\r\nALU, Kalmarmodeller och annat. Göran Persson\r\nsäger: Låt oss göra Kalmarmodellen till en riktig\r\nSverigemodell. Jag säger: Vi har ju redan den svenska\r\nmodellen, fru talman - ordinarie jobb till ordinarie\r\nlön för att täcka viktiga behov.\r\nDet här är oerhört viktiga saker för framtiden. Låt\r\noss framför allt inte gå den amerikanska vägen, att\r\nförsöka avskaffa arbetslösheten genom att lösa upp\r\narbetsrätten, genom att faktiskt skapa massfattigdom\r\noch genom att sänka lönerna. Det är orimligt. Löne-\r\nbildning är en viktig process. Men se då till att sätta\r\nproblemet med lönediskriminering först på dagord-\r\nningen och se till att sänka de oskäliga chefslöner som\r\njag menar att regering och riksdag faktiskt har ansvar\r\nför inom statens område.\r\nDet ekologiska området, det gröna området, är\r\nnaturligtvis det som avgör vår överlevnad. Det spelar\r\ningen roll hur mycket vi arbetar om vi föröder vår\r\nmiljö. Det bästa är att det finns möjligheter att kombi-\r\nnera gröna insatser med att skapa jobb. Jag tror att allt\r\nfler har insett detta. Men det kräver en mycket stor\r\nomfattning. Det handlar, som jag tidigare sade, om att\r\nställa om transportsystemet. Då måste bilismen av-\r\nlägsnas som första rangens kommunikationsmedel.\r\nBilismen behövs, men inte i den massupplaga som\r\nförekommer i dag.\r\nVi måste ställa om energisystemet. Vi måste också\r\nfå en annan livsstil, en livsstil och ett konsum-\r\ntionsmönster som faktiskt kan delas av människor i\r\nhela världen, inte bara i den privilegierade delen.\r\nSå till välfärden. Det är klart att arbetslösheten\r\nslår undan grunden för välfärden. När a-kassesystemet\r\ntyngs av massarbetslösheten är det lätt att det blir\r\nprecis som det blev nu, att man sänker kostnaderna\r\ngenom att sänka ersättningen. Då drabbas människor\r\ndubbelt. De har inget jobb och kan nästan inte försör-\r\nja sig på den ersättning som man trodde var säker och\r\ntrygg och som vi har byggt den svenska modellen på.\r\nSå tvingas man till nästa system, socialbidraget, och\r\nraskt finns det förslag om att också sänka det, åtmins-\r\ntone i diskussionen.\r\nVi har skapat en ny underklass. Vi har fått ren fat-\r\ntigdom på många håll. En del tror inte på det. Det är\r\nlätt, när man som riksdagsman får löneförhöjning med\r\ntusenlappar som haglar över en, när man sitter här i\r\nsalen, att man inte förstår hur det faktiskt ser ut för\r\nväldigt många människor. Våra äldre och våra sjuka\r\när oroliga för att det inte finns personal som kan ge\r\ndem omsorg och vård t.ex. på nätterna. Vi är många\r\nhär i salen som har sett och upplevt det, och det tyck-\r\ner jag är bedrövligt.\r\nSå till det globala perspektivet. Det fanns en rap-\r\nport från FN och UNDP, liksom en från OECD som\r\ngjorde mig riktigt glad i somras. Man kom fram till att\r\nutvecklingen i världens länder hängde samman inte\r\nmed stora klyftor utan med små. Ju mindre inkomst-\r\nklyftor, desto bättre utveckling. Ju mer utbildning,\r\ndesto bättre utveckling. Ju bättre välfärd, desto bättre\r\nutveckling. Jag tror att det pekar framåt mot en håll-\r\nbar utveckling.\r\nVi skall se upp, därför att vi bedriver en handel\r\nsom ibland inte är särskilt solidarisk. Vi bedriver\r\nprojekt - ett exempel är ABB på Borneo - där vi inte\r\nalls tar hänsyn till vare sig sociala effekter eller miljö-\r\neffekter utan mest hurrar för jobben. Vi bedriver en\r\nvapenexport som ofta - det vill jag säga, Jan\r\nBergqvist - är en skam för Sverige.\r\nSå till demokratin. Den är ju vad vi har, vi som\r\ninte har så mycket pengar. Vi kan använda oss av\r\nfolkomröstningar. Varför vill man inte göra det när\r\ndet gäller EMU? Jag begriper inte det. Varför hante-\r\nrade man kärnkraftsomröstningen som man gjorde?\r\nMan gjorde ingenting sedan man egentligen fått en\r\ninstruktion från folket om att starta en avveckling.\r\nOch nu sitter vi där.\r\nMan skall se upp med den oppositionspolitik som\r\nsocialdemokratin förde under den borgerliga rege-\r\nringen. Det var mycket dubbla tungor, inte bara i\r\nfrågan om a-kassan, Jan Bergqvist, utan i många and-\r\nra frågor. Jag tycker att det är konstigt att höra Mar-\r\ngareta Winberg säga att det är orimliga chefslöner i\r\nAMU, samtidigt som dessa oskäliga chefslöner sätts.\r\nVi har många sådana exempel som skapar misstroen-\r\nde - fallskärmar, vanvettigt höga löner, för att inte\r\ntala om användningen av kontokort och annat.\r\nLönediskriminering förekommer fortfarande trots\r\natt vi har förbjudit det i lag. Varför? För mig är det\r\nobegripligt att det inte sjösätts ett omedelbart hand-\r\nlingsprogram för att avveckla den könsmässiga lö-\r\nnediskrimineringen.\r\nTillbaka, fru talman, till riksdagens kammare. Låt\r\noss här fatta de avgörande besluten. Jag är egentligen\r\nganska trött på förhandlingsspelet i dolda rum där\r\nOlle från Centern och Göran från Socialdemokraterna\r\nnickar och säger: Du är allt en bra karl du, Olle! Det-\r\nsamma, Göran! Det här gjorde vi bra!\r\nGjorde vi det bra? Det är massarbetslöshet, den\r\ngenerella välfärden är på avveckling, det är 2 1/2\r\nmiljoner privata pensionsförsäkringar och 1/2 miljon\r\nprivata sjukförsäkringar.\r\nÄndå är jag optimist, fru talman. Hos de unga\r\nfinns det kraft. Hänsyn till natur och kommande gene-\r\nrationer möter jag ofta när jag pratar med människor.\r\nDet finns en röd och grön, inte röra, Per Unckel, men\r\nsolidaritet. Det tror jag är framtiden. Många finner sig\r\ninte längre i orättvisorna. Allt fler talar faktiskt\r\nklarspråk om det förbrukade kapitalistiska klassam-\r\nhället. Jag tycker det är väldigt bra.\r\nDet finns förändringskraft. Jag tror att många vill\r\nbygga en framtid som är hållbar utan att ge upp kra-\r\nven på jämlikhet, jämställdhet och arbete åt alla. Men,\r\nfru talman, är inte det egentligen ett led i den socia-\r\nlistiska drömmen och den socialistiska strategin? Jo,\r\ndet är det.</pre><pre>Anf.  92  BIRGER SCHLAUG (mp):\r\nFru talman! Vi skall i dag prata om långsiktigt\r\nhållbar utveckling. Det innebär att alla får ett rättvist\r\nmiljöutrymme. Det innebär att vi alla skall kunna leva\r\npå ett sätt som alla alltid skall kunna leva på. Det är\r\nvad det egentligen handlar om. Då borde vi i denna\r\nkammare kunna enas om att vår nuvarande livsstil\r\növerförd i global skala inte är hållbar.\r\nSkulle vi överföra vår livsstil i en global skala till\r\nalla människor på jorden skulle det behövas två eller\r\ntre jordklot till, och det har vi inte. Därför är det inte\r\nden fattiga delen av världen som hotar vår överlevnad\r\nutan det är den rika delen av världen, dvs. vi. Är det\r\nså illa, vilket jag tror, måste vi som politiker och\r\nopinionsbildare våga säga ganska beska sanningar,\r\neller i varje fall det vi tror är sanningar.\r\nVi måste våga sluta lova allt till alla. Det tror jag\r\när väldigt viktigt. Vi behöver en kulturrevolution i\r\nSverige, en grön fredlig kulturrevolution. Vi behöver\r\nhelt nya strukturer, helt nya system och helt nya nor-\r\nmer. Vi behöver ett helt nytt politiskt tänkande. Det\r\ngamla har tagit slut. Det blir bara eviga upprepningar\r\npå samma tema från de gamla politiska partierna och\r\nde gamla ideologerna.\r\nVi har en väldigt stor chans att bygga ett ekolo-\r\ngiskt och socialt hållbart samhälle. Men då måste vi\r\nanalysera vad som är hållbart. Är det mer av samma\r\nsak, eller är det något helt annat? Jag vet att det är\r\nnågot helt annat, och det tror jag att vi alla egentligen\r\nvet.\r\nVi måste också göra en analys av vad människan\r\när. Människan är så mycket mer än en ekonomisk\r\nvarelse. Vi är biologiska, sociala och kulturella varel-\r\nser, och vi måste lära oss att bygga ett samhälle för\r\ndessa varelser av kött och blod och inte för pengar.\r\nPå något sätt har människan stegvis blivit reduce-\r\nrad till en ekonomisk varelse. Det är ganska förödan-\r\nde både för människovärdet och för det samhälle som\r\nvi gemensamt bygger. Vi har helt enkelt fastnat i\r\nekonomismens bojor och håller därmed på att på\r\nnågot sätt förstöra och föröda våra förutsättningar till\r\nett bra och värdigt liv.\r\nDet behövs en grön kulturrevolution med system\r\nsom gynnar demokrati, strukturer som gynnar männi-\r\nskors delaktighet och normer som medför att liv,\r\nkärlek, empati och ansvar väger mycket tyngre än\r\nägande och köpande. Det handlar om att vi måste lära\r\noss att fylla våra liv med verkligt innehåll och inte\r\nbara fylla livet med tomma timmar. Det är vad det\r\negentligen handlar om.\r\nNär jag är ute möter jag i dag detta mycket mer än\r\ntidigare. Oavsett om det är i Rotary eller i en gymna-\r\nsieklass är det väldigt få som när man möter dem öga\r\nmot öga innerst inne tror på dagens samhällsutveck-\r\nling. Många vill se något helt annat. Jag tror också att\r\ndet är nödvändigt.\r\nVi måste analysera vad som är effektivt. Alla po-\r\nlitiker vill fatta effektiva beslut som leder till ett ef-\r\nfektivt samhälle. Jag tror att jämlikhet är effektivt.\r\nJämlikhet är något av det mest effektiva man över\r\nhuvud taget kan uppnå, eftersom alla resurser då tas\r\ntill vara.\r\nDet samhälle som i dag stegvis skapas i hela Eu-\r\nropa är ett samhälle med ökade klyftor och därmed\r\nockså med ett ökat antal konflikter. Det är grogrund\r\nför våld, rasism och främlingsfientlighet. Det vi pro-\r\nducerar genom detta är inte pappersmassa, mobiltele-\r\nfoner eller läkemedel. Det vi framför allt producerar\r\ngenom den samhällsutvecklingen är rädsla.\r\nVi producerar rädda människor när klyftorna ökar\r\npå det sätt som nu sker. Rädda människor är också\r\nganska farliga människor. Vi får ett farligt samhälle\r\ndär demokratin är på väg att urholkas. Därför måste vi\r\ntänka helt nytt.\r\nMed ett hållbart samhälle måste vi mena något\r\nmer än ökade klyftor och betong. Vi måste verkligen\r\nmena ett ekologiskt och socialt hållbart samhälle.\r\nUtvecklingen går inte åt det hållet vare sig när det\r\ngäller den ekologiska sidan eller när det gäller den\r\nsociala sidan. Klyftorna ökar tvärtom steg för steg,\r\noch man fattar beslut om besparingsplaner som ökar\r\nklyftorna.\r\nVisst skall vi spara. Jag och Miljöpartiet lovar inte\r\nallt till alla, tvärtom. Det är inte alls på det sättet. Men\r\nnär man sparar kan man ändå spara på ett sätt som\r\ninte ökar klyftorna i samhället. Regeringen och Cen-\r\nterpartiet, uppbackade av ett antal borgerliga partier i\r\növrigt, har gjort besparingar på ett sådant sätt att\r\njämlikheten minskar, och därmed ökar grogrunden för\r\nett mycket farligt samhälle där rädsla och utanförskap\r\ndominerar.\r\nNär det gäller den ekologiska delen orkar männi-\r\nskor och politiker nog inte ta till sig de stora globala\r\növerlevnadsfrågorna när de sociala orättvisorna kry-\r\nper in på skinnet. Jag förstår i allra högsta grad den\r\nensamstående pappa i Sollentuna centrum och den\r\nensamtående mamma i Vingåker som kanske inte\r\norkar ta till sig också en maskkompost när de lever\r\nunder en ekonomisk och social stress som är fruk-\r\ntansvärt jobbig. De måste välja mellan att köpa fot-\r\nbollsdojor åt sin son eller låta sin dotter gå på kom-\r\nmunal musikskola med allt högre avgifter.\r\nEtt jämlikt samhälle är en förutsättning för att man\r\nskall kunna ta miljöfrågorna på allvar. Tyvärr är det i\r\ndag precis tvärtom. Miljöfrågorna tas inte på allvar\r\nmer än i de stora orden. Göran Persson är den stats-\r\nminister under vars regering man har skurit mest i\r\nsvensk historia när det gäller miljövården. Anna\r\nLindh administrerar en budget som innebär att Natur-\r\nvårdsverket får skära mer än någonsin. Ändå talar\r\nman om en ekologiskt hållbar utveckling. Det är inte\r\ndet. Det är teater och retorik, tyvärr.\r\nNär man gör teater och retorik till ideologi blir det\r\nganska trist. Alla fina ord och alla fina löften måste\r\nändå följas av någonting i sak. Men ingenting har\r\nännu kommit. Steg för steg går man bort från det\r\nhållbara samhället. Jag menar att vi nu måste inse att\r\nvägen mot det hållbara samhället är en helt annan väg.\r\nDet är att våga ifrågasätta strukturer, system och nor-\r\nmer, och det är att våga fundera själv innerst inne:\r\nVad är värt någonting i det här livet?\r\nEn fredlig grön kulturrevolution är kanske någon-\r\nting annat än den gamla klassiska röda revolutionen.\r\nDen fredliga gröna kulturrevolutionen utspelas mest\r\ninne i varje enskild människa när vi vågar sätta oss\r\nned och analysera: Vad vill vi ha ut av livet? Vi poli-\r\ntiker skall underlätta för människor att få ut så mycket\r\nsom möjligt av livet.\r\nMänniskor skall vara sociala, biologiska och kul-\r\nturella varelser. Vi skall inte reducera människor till\r\nekonomiska varelser, trots att det är vad som sker i\r\ndag i en väldigt snabb takt.</pre><pre>Anf.  93  ANDREAS CARLGREN (c) re-\r\nplik:\r\nFru talman! Jag vill bara fråga Birger Schlaug:\r\nVarför tror Miljöpartiet att omställningen till ett eko-\r\nlogiskt hållbart samhälle kräver mindre arbete? Mil-\r\njöpartiets linje, om jag förstår den rätt, måste innebära\r\natt de som vill arbeta motsvarande dagens heltid för\r\nden ekologiska omställningen skall anses arbeta över-\r\ntid. Hur är det möjligt?</pre><pre>Anf.  94  BIRGER SCHLAUG (mp) replik:\r\nFru talman! Miljö ger jobb. Det är helt riktigt. Låt\r\noss säga att en rejäl miljöomställning kan ge kanske\r\n100 000-120 000 nya jobb i Sverige. Arbetslösheten\r\när betydligt större än så. Därför behöver man också\r\nsänka arbetstiden och dela på de jobben också liksom\r\nalla andra jobb.</pre><pre>Anf.  95  ANDREAS CARLGREN (c) re-\r\nplik:\r\nFru talman! Det illustrerar skillnaden mellan Mil-\r\njöpartiet och Centerpartiet. Vi tror att ett ekologiskt\r\nuthålligt samhälle är ett växande samhälle. Miljöpar-\r\ntiet tror att det är ett krympande samhälle.</pre><pre>Anf.  96  BIRGER SCHLAUG (mp) replik:\r\nFru talman! Nej, ett ekologiskt hållbart samhälle\r\när ett växande samhälle, ett mänskligt, växande sam-\r\nhälle. Men det är inte detsamma som lönearbete. Vi är\r\nmycket mer än lönearbetare, Andreas.</pre><pre>Anf.  97  INGER DAVIDSON (kd):\r\nFru talman! Vi kristdemokrater tror inte på någon\r\nfärdig samhällsmodell som det gäller att med alla\r\nmedel försöka pressa in människorna i. Själva sam-\r\nhällsbyggandet är målet för oss, och det är medbor-\r\ngarna själva som påverkar vilken inriktning det skall\r\nha. Det gäller att dra in så många medborgare som\r\nmöjligt i det bygget för att det skall bli bra. Den vikti-\r\ngaste förutsättningen för en långsiktigt hållbar sam-\r\nhällsutveckling är just det att helst alla medborgare\r\nmedverkar. Om människor inte känner sig delaktiga i\r\nsjälva processen som leder fram till ett beslut, vill de\r\nheller inte vara med och ta ansvar för de beslut som\r\nfattas. Då är demokratin i fara, eftersom personligt\r\nansvarstagande är grunden i ett välfungerande demo-\r\nkratiskt medborgarsamhälle.\r\nHur får man då människor att vilja delta? Genom\r\natt fråga efter deras insatser och värdesätta dem. Så\r\nenkelt är det. Det räcker inte med att be dem rösta\r\nvart fjärde år. Det finns en delvis dold reserv i sam-\r\nhället som skulle kunna medverka till att lösa många\r\nav de problem som tornar upp sig och som inte aldrig\r\nså höga skatter kommer att räcka till för att lösa. I vår\r\nsamhällsvision samverkar den offentliga, den ideella\r\noch den privata sektorn så att de förstärker och\r\nkompletterar varandra.\r\nJag skall vara konkret. \"Viljan\" är en frivillig-\r\ncentral i Stockholm. Den ordnar kontakter mellan\r\nmänniskor som har behov av sällskap eller av att få\r\nolika tjänster utförda och människor som själva vill ha\r\nsällskap eller kan hjälpa till att utföra olika tjänster\r\nhelt på ideell bas. \"Viljan\" kan självfallet inte ersätta\r\nden stadsdelsnämnd i det område den ligger, men den\r\nkan vara en viktig del av stadsdelsnämnden. Den kan\r\ntillföra nya dimensioner till det övriga arbetet inom\r\nstadsdelen. Så fungerar det just där och på några\r\nandra ställen i landet, men det borde kunna fungera så\r\npå många fler ställen.\r\nDet som däremot inte fungerar är den privata\r\nsektorns möjlighet att erbjuda hjälp med praktiska\r\nting som matlagning, städning och handling till pen-\r\nsionärer och barnfamiljer för ett pris som vanligt folk\r\nhar råd att betala. Det som den kommunala hemtjäns-\r\nten kan erbjuda i dag inom den ram som ekonomin\r\nsätter - och vi vet att den är väldigt snäv - skulle t.ex.\r\nkunna kompletteras med rent praktisk hjälp, inköpt av\r\nprivata småföretag, om staten bidrog genom att t.ex.\r\nsänka arbetsgivaravgifterna för den typen av tjänster.\r\nSocial gemenskap, som är en stor bristvara, borde\r\nenskilda människor från föreningar och frivilligorga-\r\nnisationer i ännu högre grad kunna stå för.\r\nMed den kombinationen av insatser från offentlig,\r\nprivat och ideell sektor skulle förhållandena för\r\nmånga av våra äldre kunna förbättras avsevärt.\r\nVi vet att Röda korset, pensionärsorganisationer\r\noch andra redan gör beundransvärda insatser på\r\nmånga håll, men det märkliga är att deras verksamhet\r\nses som en brist i välfärdssamhället i stället för som\r\nden oumbärliga del av välfärden den är. Det handlar\r\nom attityder, och de ändras inte över en natt. Men om\r\nvi skall få ett både medmänskligt och ekonomiskt\r\nhållbart samhälle är det nödvändigt att komplettera\r\noffentliga insatser med både privata och idella sådana.\r\nTillsammans ger de ett hållfast samhälle.\r\nFru talman! Det viktigaste kapital ett samhälle för-\r\nfogar över är varken kronor eller euro. Det är förtro-\r\nende. Ett samhälle där förtroendet inte finns mellan\r\nenskilda människor, mellan arbetsgivare och arbetsta-\r\ngare och mellan politiker och andra medborgare vitt-\r\nrar sönder inifrån.\r\nRadiodoktorn Peter Paul Heinemann, som de\r\nflesta känner till, beskrev en gång vilken fruktansvärd\r\nupplevelse det var när tilliten försvann från hans egen\r\nfamilj. Han berättade om det i ett radioprogram. Ett\r\nav barnen hade blivit narkoman, och det gick inte\r\nlängre att lita på varandra inom familjen. Det ledde\r\ntill att allt blev ett gungfly. Många har samma erha-\r\nrenhet, fastän orsakerna växlar. Otrygghet, ångest,\r\nmissbruk och sociala problem är orsak till väldigt\r\nmånga s.k. tillitsbristsjukdomar. Det finns de som\r\nhävdar att sådana sjukdomar är grunden till 30-40 %\r\nav alla sjukdomar i Sverige i dag.\r\nDet som gäller på den lilla nivån gäller också på\r\nsamhällsnivån. Vi måste återskapa förtroendet och\r\ntilliten på alla plan om vi skall få en hållbar sam-\r\nhällsutveckling. Ett handslag måste få vara ett hands-\r\nlag och ett löfte ett löfte. Hederlighet och ordhållighet\r\nmåste bli honnörsord igen. Etik är ingen etikett som\r\nman klistrar på när det passar och när det är politiskt\r\nkorrekt. Etisk medvetenhet är heller ingenting vi föds\r\nmed. Etiken levandegörs i samspel med andra männi-\r\nskor och införlivas så småningom med vårt eget tän-\r\nkande. Bäst fungerar den processen med personer vi\r\nhar förtroende för, helst personer som vi älskar.\r\nDet är därför föräldrarna är så viktiga. Det är i 99\r\nfall av 100 de som bäst förmedlar grundläggande\r\nvärden till sina barn. Men det kräver vardagstid till-\r\nsammans, eftersom det är i vardagliga situationer man\r\nlöser konflikter och tränar samlevnad på ett naturligt\r\nsätt. Kvalitet kan inte ersätta kvantitet när det gäller\r\ntid, hur gärna många av oss som är föräldrar än skulle\r\nönska att det vore så.\r\nNeutralitet på det etiska området existerar inte.\r\nNormer och värderingar växlar ständigt, och om inte\r\nuppbyggliga normer tar överhanden i ett samhälle så\r\nblir det de nedbrytande normerna som gör det. Vi kan\r\nse tydliga exempel på det i de skolor där man inte har\r\nklarat att skapa ett klimat där elever, lärare och övrig\r\npersonal känner respekt för varandra. Det som är\r\nsjälva grunden för en hållbar etik saknas helt enkelt.\r\nDå blir det en liten, högljudd grupp som tar över\r\ngenom att sätta sig i respekt med skrämselmetoder.\r\nNågra skolor tvingades t.o.m. stänga inför julavslut-\r\nningen, därför att rektorerna inte kunde svara för\r\nsäkerheten. Att detta händer i Sverige låter väl nästan\r\nför otroligt för att vara sant, men det är tyvärr sant.\r\nDet finns också kända exempel på hela stater och\r\nsamhällen där just brist på respekt för medmänniskor\r\nfått betydligt hemskare konsekvenser. En diskussion\r\nom etiska värden och om vilka normer som skall vara\r\nvägledande måste ständigt hållas levande i ett samhäl-\r\nle som vill ha en hållbar utveckling. Vi politiker har\r\nett oerhört stort ansvar för att göra det.\r\nDet finns de som menar att ett mångkulturellt\r\nsamhälle är detsamma som ett etiskt neutralt samhälle,\r\nmen ingenting kan vara mer fel. Förutsättningen för\r\natt olika kulturer skall kunna leva sida vid sida är att\r\ndet finns uttalade värderingar som grund för lagstift-\r\nning och för samlevnad över huvud taget. De värde-\r\nringarna måste respekteras av alla. Likheten inför\r\nlagen måste gälla. Om de grundförutsättningarna\r\nråder är det inte svårt att acceptera olika former av\r\nreligionsutövning, att någon bär turban eller slöja\r\neller att matkulturen skiljer sig åt mellan olika grup-\r\nper.\r\nJag tror att en av anledningarna till att vi har\r\nmisslyckats med integrationen av våra invandrare -\r\ndet som är en av de stora framtidsfrågorna - är räds-\r\nlan för att lyfta fram vår egen kultur och våra egna\r\nrötter. Det skapar osäkerhet inför andras kulturytt-\r\nringar som är mer tydliga och som därför uppfattas\r\nsom om de kan ta överhanden över den mer diffusa\r\nsvenska identiteten.\r\nDet här är ytterligare en anledning till att värde-\r\nringar och traditioner måste få ett tydligare innehåll\r\nigen. Det är där vi måste börja om vi vill ha ett håll-\r\nbart samhälle där människor med olika bakgrund,\r\nolika trosåskådning och olika tycke och smak kan\r\nleva sida vid sida och uppfattas som lika mycket vär-\r\nda och lika betydelsefulla för samhällsutvecklingen.\r\nHerr talman! Att bryta våldsutvecklingen, inte\r\nminst bland våra ungdomar, är också en förutsättning\r\nför en hållbar samhällsutveckling. Den otrygghet som\r\nvåld skapar och den vanmakt som breder ut sig när\r\ningen tycks rå på brottsligheten är farliga för demo-\r\nkratin.\r\nHur kommer det sig att tunnelbanan i Stockholm,\r\nhus och bergväggar tidvis har fått tas över av klottra-\r\nre? Hur klaras resten av brottsligheten av när den\r\nrelativt sett lilla delen inte gör det? Det frågar sig\r\nresenärer på tunnelbanan dagligen. Klottret blir ett\r\nbevis för de styrandes oförmåga över huvud taget.\r\nHur kommer det sig att tillvänjningen är så snabb\r\nnär det gäller våldet? Ni minns säkert allihop att en\r\nung man knivhöggs på Götgatan i Stockholm för\r\nnågra år sedan. Det enskilda fallet väckte en så enorm\r\nuppmärksamhet att man till slut var tvungen att ordna\r\nen speciell debatt här i riksdagen, vilket var väldigt\r\novanligt på den tiden. Nu inträffar liknande brott\r\nunder nästan varje veckoslut någonstans i landet.\r\nReaktionerna är ganska måttliga.\r\nÄr detta en given utveckling som vi måste vänja\r\noss vid, eller går det att vända trenden? Jag tror att det\r\ngår, men då krävs inte bara ord utan verkligen också\r\nhandling. Alla medborgare måste dras in i arbetet för\r\natt motverka brottsligheten på ett tidigt stadium. I det\r\nsammanhanget är skolans roll ovärderlig. Skolan är ju\r\nett miniatyrsamhälle. Om klotter, sönderslagna rutor\r\noch våld är vardagsmat i skolan kommer det också att\r\nbli det utanför skolan. Om det går att hejda i skolan\r\ngår det också att hejda det utanför skolan.\r\nJag har själv varit med i ett sådant här arbete un-\r\nder min tid som lärare i en söderförort till Stockholm.\r\nDärför vet jag att det krävs ett enormt personligt en-\r\ngagemang av de vuxna i skolan. De måste också ha\r\nstarkt stöd, självfallet av föräldrarna i första hand men\r\nockså av socialtjänst, fritidsförvaltning, polis, butiks-\r\nägare, fastighetsskötare och andra - av det omgivande\r\nsamhället helt enkelt. Egentligen är det inte fråga om\r\nnågra märkvärdigheter, men arbetet kräver tid, samar-\r\nbete, konsekvens och långsiktighet. Det är inget pro-\r\njekt på några veckor, utan det handlar om ett ständigt\r\npågående arbete. Men det är ett arbete som är nöd-\r\nvändigt om inte de positiva insatser som görs för en\r\nhållbar samhällsutveckling på andra områden skall\r\nförtas av en ständigt uppåtgående brottsspiral.\r\nSkolan måste också stödja föräldrarna i normöver-\r\nföringen. Den brist på civilkurage och vuxenauktoritet\r\nsom har brett ut sig i spåren av urvattnade läroplaner\r\nfrån 60-talet måste överges. Alla, från skolministern,\r\nSkolverket, skolchefen och rektor till lärare och övrig\r\npersonal, måste bli tydliga när det gäller vad som kan\r\naccepteras i skolan. Den senaste läroplanens målbe-\r\nskrivning för förankringen hos eleverna av demokra-\r\ntiska värderingar, med inspiration från kristen etik och\r\nvästerländsk humanism, är en bra utgångspunkt. Men\r\nden måste omsättas i praktiken. Det innebär att varen-\r\nda individ i skolan, både barn och vuxna, måste mötas\r\nmed respekt och själv lära sig att respektera andra. En\r\ntrygg skolmiljö är förutsättningen för en bra inlärning.\r\nEn aldrig så bra pedagogik kan inte kompensera en\r\nbråkig och stökig miljö. Jag vill hävda att grundsko-\r\nlans kvalitet är avgörande för vårt lands hela utveck-\r\nlingspotential. Det räcker inte med satsningar på vux-\r\nenutbildning. Eleverna måste lämna skolan med till-\r\nräckliga kunskaper och social kompetens om vi skall\r\nfå en hållbar samhällsutveckling.\r\nHerr talman! Sammanfattningsvis menar jag att\r\nmedborgare som deltar i och känner ansvar för sam-\r\nhällsutvecklingen, ett växande förtroendekapital som\r\nbyggs upp tålmodigt på alla nivåer i samhället, ett\r\netiskt kitt som håller ihop samhället och ger utrymme\r\nför inslag från många kulturer, samlade åtgärder mot\r\nbrottsligheten som alla medborgare deltar i och en\r\nkvalitetssatsning både vad gäller kunskaper och social\r\nkompetens i grundskolan är några av de viktigaste\r\nkomponenterna för en hållbar samhällsutveckling.</pre><pre>Anf.  98  JAN BERGQVIST (s):\r\nHerr talman! En enda värld - och i den världen\r\ndör tolv barn varje minut på grund av undernäring och\r\nsjukdomar som skulle kunna botas t.o.m. med rätt små\r\nresurser.\r\nEn enda värld - och i den världen är tre av fyra\r\nvuxna analfabeter kvinnor. 700 miljoner kvinnor kan\r\nvarken läsa eller skriva. Av alla de barn som i dag\r\naldrig får börja skolan är tre gånger så många flickor\r\nsom pojkar.\r\nTänk om vi kunde få ett genombrott för kvinnor-\r\nnas ställning över hela världen. Tänk om de kunde få\r\nen starkare ställning i familjen, arbetslivet och sam-\r\nhället. Tänk om de kunde få en bra utbildning och en\r\nbra hälsovård. Tänk om de fick chansen att ta vara på\r\nsin skaparkraft som lärare, forskare, företagare, jord-\r\nbrukare osv. Jämställdheten har närmast revolutionär\r\nsprängkraft. Den är en kamp mot förtryck och för-\r\nnedring av kvinnor, men den är också en kamp för\r\nekonomisk och social utveckling. Därför blir jäm-\r\nställdheten så avgörande för barnens väl och ve.\r\nHur kommer vi åt misshushållningen med männi-\r\nska och miljö? I dag styrs världens produktion mer av\r\nde rikas pengar än av de mångas behov, mer av rov-\r\ndrift och kortsiktiga vinstintressen än av långsiktiga\r\nhänsyn till människans framtid. Resultatet ser vi i\r\nform av skogsskövling, ökenspridning, vattenbrist,\r\nfattigdom, slum, gatubarn och barnarbete. Nöden har\r\nmånga ansikten.\r\nMen färdriktningen kan ändras. Kunskaperna\r\nfinns. I sin hand håller människan väldiga produk-\r\ntionskrafter. Rätt använda kan de skapa bättre förut-\r\nsättningar för kommande generationer.\r\nSkall vi leva upp till vårt ansvar för framtiden\r\nmåste vi lämna efter oss en livsmiljö som är minst lika\r\nrik på möjligheter att leva och försörja sig i som den\r\nvi övertog. Det välstånd som är byggt på naturförstö-\r\nring och resursslöseri är ett sämre välstånd än det som\r\ngrundas på god miljö och rättvis fördelning.\r\nVilken befrielse det ändå var att Berlinmuren föll!\r\nDet blev slut på det kalla krigets kapprustning och\r\nslut på kommunisternas terrorvälde i östra och centra-\r\nla Europa. Det blev slut på ett vidrigt förtryck med ett\r\nfullständigt förakt för människornas värde och vär-\r\ndighet. Sedan är det en annan sak att de länder som i\r\ndecennier torterats av maktspråk, korruption och\r\nangiveri blir så svårt skadade att de inte med en gång\r\nsom en fågel Fenix kan uppstå ur askan och som full-\r\nfjädrade demokratier lyfta sina ekonomier med krafti-\r\nga vingslag. Decennier av diktatur sätter sina spår.\r\nJag känner det som en stor utmaning att få arbeta i\r\nEuroparådet som representant för Sverige och för den\r\nsvenska riksdagen. Europarådet är med sina 40 med-\r\nlemsstater Europas största politiska samarbetsorgani-\r\nsation. Hur många vet det? Det finns nog ingen så\r\nviktig organisation som är så okänd hos den breda\r\nallmänheten. Det beror just på att Europarådet länge\r\nvar en närmast västeuropeisk organisation i skuggan\r\nav EU. Men så föll muren, och utvecklingen gick med\r\nen rasande fart. I dag är Europarådet en så gott som\r\nalleuropeisk organisation med 40 medlemsländer\r\ninklusive Ryssland och Ukraina. Det pågår nu ett\r\nintensivt arbete för att stärka och stödja de mänskliga\r\nrättigheterna, den demokratiska utvecklingen och\r\nrättssäkerheten i de här nya medlemsländerna. Det\r\nkan vara en nog så svår uppgift att övertyga folkopi-\r\nnioner t.ex. om att man inte skapar ett bättre samhälle\r\nmed dödsstraff. Naturligtvis blir det många bakslag,\r\nmen i stort sett rör det sig åt rätt håll.\r\nDet som ger mig hopp är att aldrig förr i männi-\r\nskans historia har det fredliga samarbetet varit så\r\nintensivt, aldrig förr har det pågått på så många områ-\r\nden av mänsklig aktivitet och aldrig förr har det ut-\r\nvecklats med sådan fart och kraft. Jag tror att vi kan\r\nsäga detta trots att FN tyvärr fortfarande är ett litet frö\r\ntill vad det kan bli i framtiden.\r\nVår uppgift som medmänniskor i denna sargade\r\nvärld är att delta i en fredlig revolution för miljö,\r\növerlevnad och social rättvisa. Då är en fråga: Hur\r\nskall vi i Sverige kunna ta vårt ansvar för framtiden\r\nfullt ut om vi inte själva har framtidstro?\r\nNär vi klev över tröskeln till 90-talet hade vi\r\nkommit långt med att bygga om det gamla Fattigsve-\r\nrige till ett modernt, ombonat och tryggt folkhem.\r\nSysselsättningen var hög, skolan, sjukvården och\r\nomsorgen hade i stort sett bra kvalitet. Vi var försko-\r\nnade från de stora klyftor och stora konfrontationer\r\nsom plågade många andra jämförbara länder.\r\nDet som sedan hände i början av 90-talet chocka-\r\nde och skakade om oss. Vi fick detta oerhörda bak-\r\nslag med massarbetslöshet, konkurser och sociala\r\ntragedier. Även om kräftgången nu har hejdats kastar\r\nden här ekonomiska chocken fortfarande sin slags-\r\nkugga över förväntningar och framtidstro. Vad som\r\nofta glöms bort i dagens svenska debatt är att den\r\nekonomiska kollapsen innebar något mycket mer än\r\nde direkta synliga effekterna, dvs. att produktionen\r\noch hela Sveriges ekonomi krympte tre år i rad, att\r\nmer än 40 000 företag gick i konkurs och att en halv\r\nmiljon jobb försvann.\r\nVi fick också förödande långsiktseffekter som inte\r\nvisade sig omedelbart. Dit hör att investeringar och\r\nframtidsbyggande rasade ned till en alldeles extrem\r\nbottennivå, vilket sätter djupa spår i Sveriges eko-\r\nnomi långt in i nästa sekel. Dit hör att en allt dyrare\r\nstatlig upplåning fick skyla över den utarmning som\r\nskedde av själva förutsättningarna för välfärden, dvs.\r\natt dyra räntekostnader och blytunga amorteringar\r\nobevekligt gröper ur välfärden förr eller senare. Dit\r\nhör också att framtidstrons friska vindar mojnade.\r\nFramtidstron inte bara slokade för många, utan den\r\nhalades väl ned på halv stång. Det värsta av allt var\r\nkanske just det som skedde i människornas sinnen,\r\nnämligen en ny känsla av vanmakt, en förlamande\r\nosäkerhet och otrygghet, misstro och svartsyn som\r\nträngde tillbaka optimism och positivt tänkande.\r\nSamtidigt måste vi säga att guldgossarna på 80-\r\ntalet greps av något som var minst lika illa, nämligen\r\nett ekonomiskt högmod som bl.a. kom till uttryck i en\r\nhelt hysterisk fastighetsspekulation. Det högmodet vill\r\nvi verkligen inte ha i retur. Men nu när så många\r\nnyligen har blivit brända får vi räkna med att mångas\r\nframtidstro halas ned långt under vad som motsvarar\r\nSveriges faktiska förutsättningar.\r\nVi har genomlevt en svår tid. Reformer har bytts\r\nmot nedskärningar. De ofrånkomliga skattehöjningar-\r\nna har skurit tjocka remmar i den privata konsumtio-\r\nnen. När en ekonomi faller så huvudstupa ned i ett\r\nstort svart hål är det kraftödande att försöka dra upp\r\nden på fötter igen. Jag tror att vi nu har det värsta\r\nbakom oss. För två år sedan kraxade olyckskorparna\r\nom att vi inte kunde klara uppdraget att få ordning på\r\nstatens affärer. Nu kan vi se att de hade fel. Och jag är\r\növertygad om att de också har fel när de nu kraxar om\r\natt vi inte kan halvera den öppna arbetslösheten fram\r\ntill år 2000.\r\nFör oss socialdemokrater är arbetet grundläggan-\r\nde. Välfärden skapas av folket i arbete. Utan arbete\r\ningen välfärd, utan välfärd ingen rättvisa. Jag vet att\r\nden som ofrivilligt stängs ute från arbetslivet aldrig\r\nkan känna sig riktigt fri och trygg. Att avskaffa en\r\nförtärande massarbetslöshet är en ödesfråga för Sve-\r\nrige. Om vi inte lyckas med det kommer vi obevekligt\r\natt slitas ned av motsättningar, misstro och social oro.\r\nNu kommer det svåra. Vi måste avskaffa arbets-\r\nlösheten på ett sådant sätt att den inte kommer tillbaka\r\noch blir ännu värre vid nästa lågkonjunktur. Det är\r\ndärför vi måste avskaffa underskotten. Det är därför\r\nvi inte kommer undan besvärliga besparingar. Det är\r\ndärför vi har slitit så med att försöka pressa ned inves-\r\nteringsräntorna till dagens låga nivåer.\r\nVi behöver trygghet i vardagen. Inget barn skall\r\nbehöva gå till skolan och vara rädd för att bli mobbad.\r\nIngen kvinna skall behöva gömma sig för att slippa\r\nmisshandlas. Inga unga skall bära kniv för att skaffa\r\nsig respekt. Här återstår mycket att göra. Det känner\r\nvi nog alla.\r\nDet som skrämmer mig är att i ett av världens\r\nmest jämställda länder är det över 100 kvinnor som\r\nmisshandlas varje dag med sparkar, hot, hugg och\r\nslag, och ibland leder misshandeln till medvetslöshet.\r\nDetta är en utmaning för rättssamhället, folkrörelserna\r\noch för oss alla som medmänniskor. Skall vi stå upp\r\nför människovärdet behöver vi mycket sammanhåll-\r\nning och gemenskap.\r\nBarn och ungdomar är vår framtid. Alla vet att\r\nnästa generation behöver bästa möjliga utbildning.\r\nMen det är inte själva utbildningen som är målet, inte\r\nens de fina kunskaper som den kan ge. Målet är män-\r\nniskor som för med sig ut i livet vad de behöver för\r\natt vara kreativa på arbetet, trygga inför förändringar,\r\ndelaktiga i samhällsbygget, bra föräldrar till nästa\r\ngeneration och goda medmänniskor. Det är stora krav,\r\nmen det är spännande möjligheter som öppnar sig i\r\nkunskapernas och kompetensens samhälle.\r\nI det goda samhället skall den äldre generationen\r\nkunna leva ett rikt och aktivt liv. Varje människa skall\r\nha rätt att åldras värdigt och ha rätt till den vård och\r\nomsorg hon behöver.\r\nDet finns kraft hos de unga sade Hans Andersson\r\ntidigare. Ja, det tror jag också. Men vi skall inte bort-\r\nse ifrån att det finns en oerhörd vitalitet och kraft i vår\r\näldre generation. Vi har all anledning att se med\r\nglädje på detta och ta vara på det i det svenska i sam-\r\nhället. Det finns en oerhörd vitalitet i den äldre gene-\r\nrationen.\r\nVårt samhälle måste också bygga på hänsyn till\r\nnatur och miljö. Därför skall vi göra naturen synlig i\r\nvår nationella bokföring. Gröna nationalräkenskaper\r\nbehövs som underlag för ekonomiska beslut och en\r\ngrönskande ekonomi. Kretsloppssamhället innebär att\r\nnaturresurserna skall användas, återanvändas, återvin-\r\nnas och slutligen tas om hand med minsta möjliga\r\nförbrukning. Vi skall nyttja ekonomiska styrmedel,\r\noch vi skall gå från avlopp till kretslopp.\r\nSocialdemokraternas syn på framtiden skiljer sig\r\nstarkt från moderaternas. I moderaternas idévärld bör\r\npolitikens inflytande krympas i största möjliga mån.\r\nDe beskriver gärna dagens verklighet som ett ut-\r\nlopp för klåfingriga politiker, som styr sina medmän-\r\nniskors liv i det närmaste från vaggan till graven. Vi\r\nhörde Per Unckel tidigare. Jag tillät mig att återge en\r\nextrem formulering som har använts i deras pro-\r\ngramarbete i ett tidigare skede. Jag tyckte att hela\r\nandan i hans anförande svarade mot denna extrema\r\nformulering.\r\nJag minns hur ledande moderater i denna kamma-\r\nre med nästan ödesmättad ton talade om för oss att nu\r\nhar svenskens frihet minskat till 37 %. Det var inte\r\n30 % eller 40 %, utan just 37 %. Jag skulle vilja be\r\nPer Unckel att förklara för oss andra vad det finns för\r\nidéer och tankar bakom att man procentsätter friheten\r\npå det viset. Om Per Unckel ställer sig bakom de\r\nidéerna kunde det också vara intressant att höra vilken\r\nprocent moderaterna har på svenskens frihet i dag.\r\nHar den ökat eller minskat jämfört med dessa 37 %?\r\nVi socialdemokrater vill öka friheten för alla\r\nmänniskor. Vi ser att friheten har många bottnar. I ett\r\nsamhälle av fria individer skall var och en ha frihet att\r\nsöka sin egen personliga lycka, sin egen individuella\r\nfrihet. Det är den självklara utgångspunkten för all\r\ndiskussion om frihet. Men frihet kräver också något\r\nmer, att människor tar hänsyn till varandra. Friheten\r\nfår inte bli fåtalets frihet att ta för sig på andras be-\r\nkostnad.\r\nSkärningspunkten mellan moderaternas och soci-\r\naldemokraternas perspektiv är just att moderaterna\r\nvill ge marknaden mera makt på bekostnad av de\r\ndemokratiskt folkvalda församlingarna. Men vi anser\r\natt medborgarna måste styra samhället på demokratisk\r\nväg. Marknaden kan vara en utmärkt tjänare, men den\r\när en dålig herre.\r\nJag hör människor säga att det är närmast omöjligt\r\nför den enskilde att vara med och påverka hur det blir\r\ni framtiden. Jag vill svara: Tro inte att detta med att\r\nforma framtiden är för stort för att du skall kunna\r\nlägga dig i. Glöm inte att det stora alltid består av\r\nmånga små bitar. Allt kan vi inte göra. Men något kan\r\nvi alltid göra, och fler måste bestämma över mer.\r\nTänk bara på vilka krafter du sätter i rörelse om\r\ndu gör något så enkelt som att köpa en bunt\r\nUnicefkort för en femtilapp. Vad som händer är fak-\r\ntiskt att du är med och räddar livet på en annan män-\r\nniska, ett litet barn på andra sidan jordklotet. Du räd-\r\ndar inte barnet till ett liv i överflöd, men ändå till en\r\nmöjlighet att möta framtiden. Om vi kan göra något så\r\nstort genom något så enkelt som att köpa Unicefkort,\r\nvad kan vi då inte göra om vi går tillsammans med\r\nandra människor och agerar långsiktigt, medvetet och\r\nuthålligt?\r\nSolidaritet är att sätta sig in i andra människors\r\nvillkor och visa omsorg och omtanke om varandra.\r\nLåt solidariteten bli Sveriges väg att möta framtiden!</pre><pre>Anf.  99  PER UNCKEL (m) replik:\r\nHerr talman! Jan Bergqvist hävdade att vi i mode-\r\nraternas idévärld ville reducera politikens betydelse så\r\nlångt som möjligt. Det är alldeles korrekt. Det stäm-\r\nmer. Vi vill reducera den till förmån för den möjlighet\r\nenskilda människor har att skapa sig sin egen framtid.\r\nJan Bergqvist säger att det centrala i socialdemo-\r\nkraternas idévärld är att det är medborgarna som\r\ngemensamt, genom de demokratiska institutionerna,\r\nbestämmer hur framtiden skall se ut. I moderaternas\r\nidévärld är det centrala att enskilda människor själva\r\nbestämmer hur deras framtid skall se ut och att politi-\r\nken därtill ger dem stöd att förverkliga sina livspro-\r\njekt. Detta är två vitt skilda filosofier.\r\nJag tror att Jan Bergqvist kommer att få se att den\r\nmoderata filosofin kommer att vinna ökad terräng i\r\ntakt med att människor har tillskapat sig ökade förut-\r\nsättningar att faktiskt förse friheten med ett eget indi-\r\nviduellt innehåll.\r\nPriset för Jan Bergqvists samhällsfilosofi börjar nu\r\nbli ohyggligt högt. Det demokratiska systemet, dvs.\r\npolitikens maktambitioner, om vi använder något\r\nmindre högtidliga ord, har i Sverige blivit så formida-\r\nbelt kostsamt att det i dag bokstavligen slår ut männi-\r\nskor till social misär. Vi talade för några timmar se-\r\ndan, herr talman, om hur låginkomsttagare får betala\r\n70 % av sin inkomst i skatt.\r\nJan Bergqvist säger att det måste vara så därför att\r\ndet ligger i de allmänna solidariska förpliktelserna,\r\noch vi måste rädda statsfinanserna. Men detta, Jan\r\nBergqvist, är omoral. Det innebär att politiken kräver\r\nen tribut som är orimlig och som gör att människors\r\nmöjlighet att förverkliga sina personliga livsprojekt\r\ngår om intet. Det är därför jag säger att politikens roll\r\nmåste reduceras så att också de med låga inkomster\r\nfår en chans att göra sin stämma hörd och förverkliga\r\nsina framtidsplaner.</pre><pre>Anf.  100  JAN BERGQVIST (s) replik:\r\nHerr talman! Beträffande de 70 % som nämns vill\r\njag påpeka att moderaterna har sina egna siffror när\r\nde beskriver skatteverkligheten. Det där är inte en\r\nkorrekt beskrivning av hur det fungerar. Det är ett\r\nräkneexempel. Jag har sett att det finns fel i den tabell\r\njag har.\r\nSkriver Per Unckel rent principiellt under på den\r\nhär formuleringen: Varje ingrepp i medborgarnas liv,\r\nvarje reglering, varje skatt, försvårar planer och dödar\r\nlivsprojekt? Betyder det i så fall att vi, när vi tar ut\r\nskatt för att förbättra för de handikappade, enligt\r\nmoderaterna minskar friheten i Sverige och dödar\r\nlivsprojekt?\r\nPer Unckel talar gärna om bristande moral hos\r\nandra. Jag vet inte om det hjälper honom att bli mora-\r\nlens väktare framför andra, jag är inte säker på att han\r\nhar kvitto på detta.</pre><pre>Anf.  101  PER UNCKEL (m) replik:\r\nHerr talman! Jan Bergqvist frågar om jag skriver\r\nunder på en formulering som han återgav ur ett mode-\r\nrat framtidsprogram från 1990. Svaret är ja, och jag\r\nskall förklara varför.\r\nVarje skatt som vi tar ut försvårar per definition\r\nförverkligandet av livsprojekt som de personer kunnat\r\nförverkliga som har att betala skatten. Däremot är det\r\nnaturligtvis inte detsamma som att säga att alla dessa\r\nlivsprojekt måste skyddas. Det finns områden där det\r\när fullt motiverat att ta från somliga för att ge andra\r\nmöjlighet att förverkliga sina ambitioner.\r\nVad den lilla meningen säger är emellertid att det\r\när på politiken det måste bero att motivera varför man\r\nskall ta skatt från någon för att förverkliga andra ide-\r\nal. Eller annorlunda uttryckt: Det stämmer i vart fall\r\nen liberal till viss försiktighet innan man expanderar\r\npolitiken på andra människors bekostnad. Det är in-\r\nnebörden av meningen.\r\nFår jag därtill lägga en reflexion, herr talman, an-\r\ngående Jan Bergqvists inledningsanförande. I nästan\r\nskrämmande hög utsträckning bekräftade han mina\r\nvärsta farhågor om socialdemokratin. Den ekonomis-\r\nka krisen uppstod i början av 90-talet, sade han. Har\r\ninte Jan Bergqvist läst sin ekonomiska historia? Det\r\nskulle vara effekten av 90-talet som nu kastar sin\r\nslagskugga framåt. Var det inte snarare effekterna av\r\nett samhällssystem som kollapsade som slog ut i full\r\nblom i början av 90-talet, Jan Bergqvist? För många\r\nav oss är det trots allt en inspirerande början på att nu\r\nförsöka bygga någonting nytt, i stället för att nostal-\r\ngiskt grubbla oss tillbaka till en tid som för alltid är\r\nborta.\r\nI mitt inledningsanförande talade jag om dem som\r\ngick rätt och dem som gick fel i vändkorset. Jan\r\nBergqvist har tyvärr bekräftat att i vändkorset tar han\r\nfel riktning.</pre><pre>Anf.  102  JAN BERGQVIST (s) replik:\r\nHerr talman! Per Unckel bekräftar att han ställer\r\nsig bakom att varje skatt försvårar planer och dödar\r\nlivsprojekt. Det är en värdefull upplysning. När mo-\r\nderaterna talar om frihet kan vi då se att de har ett\r\ninskränkt frihetsbegrepp. De ger röst åt just det fri-\r\nhetsbegrepp som innebär att fåtalet skall kunna ha rätt\r\natt ta för sig på andras bekostnad. Varför har vi skat-\r\nter? Jo, för att vi skall kunna finansiera organisationen\r\nav ett gott samhälle inklusive välfärd och trygghet för\r\nalla medborgare. Moderaterna definierar frihet så att\r\nfrihet för svensken är allt som ligger utanför det ge-\r\nmensamma, men allt det andra dödar och hotar\r\nlivsprojekt.</pre><pre>Anf.  103  BIRGER SCHLAUG (mp) replik:\r\nHerr talman! Jag tycker att det var ett vackert an-\r\nförande som Jan Bergqvist höll här.\r\nDen biologiska mångfald som hotas av världens\r\nskogsskövling värnas av socialdemokraterna, tydli-\r\ngen. Hur kommer det sig då att man inte, trots att 80\r\nav Sveriges främsta forskare har krävt det, kräver ett\r\nmoratorium så att avverkningen av våra egna sista\r\nnatur- och urskogar stoppas? Skall vi bara bry oss om\r\nandra och strunta i våra egna?\r\nEtt annat uttalande som jag är litet förvånad över -\r\ndet låter litet stenåldersmässigt, tycker jag - är: Väl-\r\nfärd skapas av arbete. Innebär det att smartare teknik\r\ninom industrisektorn uppfattas av socialdemokraterna\r\nsom ett hot mot välfärden?</pre><pre>Anf.  104  JAN BERGQVIST (s) replik:\r\nHerr talman! Det är inte så, tvärtom. Någon måste\r\nju sköta tekniken, dvs. en handens eller hjärnans arbe-\r\ntare.\r\nNär vi talar om tillväxt handlar det väldigt mycket\r\nom att vi som människor vill arbeta litet effektivare,\r\nlitet bättre och litet smartare om man så uttrycker det i\r\ndag än vad vi gjorde i går. I detta ligger människans\r\nvilja att utvecklas. Ordet tillväxt är för mig inte ett\r\nfult ord. Tillväxt är någonting som ligger i männi-\r\nskans natur; man vill utveckla och göra bättre. Men\r\ndet är viktigt att man ser till att tillväxten inte tar\r\nfelaktiga banor utan att det blir en hållbar utveckling.\r\nNär det gäller urskogar har jag glädjen att i Miljö-\r\nvårdsberedningen vara med om ett utredningsarbete\r\nsom handlar om just hur vi skall ta vara på mångfal-\r\nden i skogen. Det har också att göra med vad vi har\r\nför resurser för urskogarna.</pre><pre>Anf.  105  BIRGER SCHLAUG (mp) replik:\r\nHerr talman! Problemet med skogen i Sverige är\r\natt just nu, precis just nu, utrotas de sista natur- och\r\nurskogarna. Jag undrar: Varför gör de det, när Jan\r\nBergqvist visar ett sådant stort intresse för den biolo-\r\ngiska mångfalden och skogarna i världen i övrigt? Det\r\när ju det geografiska område som kallas Sverige som\r\nJan Bergqvist har ansvar för. Jag tycker att man måste\r\nse över detta.\r\nJag är väldigt positiv till en teknisk utveckling\r\nsom plockar bort mycket lönearbete. Jag är inte alls\r\nrädd för det. Jag tror inte att det är så enkelt att mer\r\narbete skapar välfärd. Så är det inte. Teknisk utveck-\r\nling skapar också välfärd. Lönearbete i sig är ingen\r\ngarant för ökad välfärd - tvärtom ibland.</pre><pre>Anf.  106  JAN BERGQVIST (s) replik:\r\nHerr talman! Inom socialdemokratin har vi alltid\r\nvisat att vi är beredda att låta det bli ett samarbete\r\nmellan människa och maskin genom t.ex. teknikut-\r\nveckling. Det viktiga är att det inte är maskinerna och\r\ntekniken som styr människan, utan att människan har\r\nkontroll över den tekniska utvecklingen. Det är oer-\r\nhört viktigt, och därför står jag fast vid den formule-\r\nring jag använde. Arbetet är det grundläggande. Det\r\nhar det alltid varit för Socialdemokraterna och det\r\nkommer det att fortsätta vara.\r\nJag håller inte med om den beskrivning som Bir-\r\nger Schlaug gör, dvs. att vi utrotar urskogarna i Sveri-\r\nge nu så att vi nästa år eller så skulle ha gjort oss av\r\nmed alla urskogar. Det är en oerhört stor och viktig\r\nuppgift att bevara mångfalden i skogen, och alla goda\r\nkrafter behöver hjälpa till, men det hjälper inte att\r\nman beskriver situationen på ett överdrivet sätt.</pre><pre>Anf.  107  HANS ANDERSSON (v) replik:\r\nHerr talman! Det var många vackra ord. Jag skulle\r\nvilja fråga Jan Bergqvist om det inte känns bittert att\r\nha varit med om att driva igenom flera steg i sänk-\r\nningen av det svenska biståndet och att vi avstår allt\r\nmindre och nu ligger vid skammens gräns för att hjäl-\r\npa de allra fattigaste i världen, inte minst barn och\r\nkvinnor.\r\nDet behöver utvecklas en kompetensindustri. Vi\r\nmåste få igenom det goda arbetet. Var finns då initia-\r\ntiven? Jag skulle välkomna dem. Vi har lagt fram\r\nmånga förslag om att utnyttja produktionsöverskott\r\noch vinster och omvandla detta till kompetensutbygg-\r\nnad och till att skapa det goda arbetet. Då behöver vi\r\nju förstärka arbetsrätten och löntagarnas inflytande,\r\ninte försvaga den.\r\nSlutligen vill jag ta upp arbetslösheten som drab-\r\nbar så hårt regionalt. Titta på Norrland och titta hem-\r\nma hos mig i Bergslagen. Arbetslösheten är ett jätte-\r\nmisslyckande för regeringen. Jag hörde Göran Pers-\r\nson tala om initiativ för ett grönt jobbpaket och en\r\nsatsning på välfärdssektorn. Jag hoppas att detta\r\nkommer, och i en mycket stor omfattning. I så fall är\r\nvi kanske tillbaka hand i hand igen inom den klassiska\r\nvänsterns linje.</pre><pre>Anf.  108  JAN BERGQVIST (s) replik:\r\nHerr talman! Jag har varit med länge i riksdagen\r\noch har haft förmånen av att vara med och bygga upp\r\nmånga välfärdssystem och många bra saker, inklusive\r\natt jag har kämpat mycket för enprocentsmålet i bi-\r\nståndet. Visst känns det bittert att finansieringen av\r\nvälfärden och biståndet rycktes undan i början på 90-\r\ntalet så att vi i dag inte kan upprätthålla enprocents-\r\nmålet. Därmed inte sagt att vi inte kan återkomma\r\nbåde när det gäller bistånd och välfärd i övrigt.</pre><pre>Anf.  109  HANS ANDERSSON (v) replik:\r\nHerr talman! Kom ihåg, Jan Bergqvist, att politik\r\nbl.a. är att vilja. Många människor känner lust till\r\nrevolt - de unga när de ser sin framtid och de äldre\r\nnär de i missmod ser hur man faktiskt har förbrukat\r\nmånga av de goda ideal som har funnits.</pre><pre>Anf.  110  JAN BERGQVIST (s) replik:\r\nHerr talman! Politik är att vilja, men det är också\r\natt veta och ha engagemang för rättvisa. Jag vill påstå\r\natt vi har det.</pre><pre>Anf.  111  INGER DAVIDSON (kd) replik:\r\nHerr talman! Jan Bergqvist talade om olyckskor-\r\nparna som kraxade om att det inte skulle gå att sanera\r\nstatens finanser. Jag hörde nog till dem som inte trod-\r\nde att det skulle gå så fort. Men det beror på att jag\r\ninte ens i min livligaste fantasi kunde drömma om att\r\nman på ett sådant sätt skulle sanera statens finanser i\r\nförhållande till hushållens att hushållen skulle få ta\r\nhela stöten. De som inte själva har byggt upp dessa\r\nsystem, som visserligen har tagit emot tacksamt det de\r\nhar fått men inte har byggt upp systemen, fick ta hela\r\nsmällen.\r\nJag minns hur vi i fyrpartiregeringen satt i timmar\r\noch diskuterade hur barnfamiljerna skulle klara av att\r\nvi skulle frysa barnbidragen - inte sänka dem, utan\r\nfrysa dem. Vi visste att socialdemokraterna skulle\r\nrösta emot det förslaget här i riksdagen, och vi var\r\noroliga för hur barnfamiljerna skulle klara det. Då\r\nkunde inte jag drömma om att socialdemokraterna\r\nskulle kunna göra dessa nedskärningar, och så snabbt,\r\nutan att ge barnfamiljerna någon möjlighet till fram-\r\nförhållning, såsom de har gjort.\r\nDet måste också kännas bittert att stå och tala om\r\natt köpa Unicefkort samtidigt som biståndet skurits\r\nned på det sätt som har skett.</pre><pre>Anf.  112  PER UNCKEL (m) replik:\r\nHerr talman! Det är synd att Jan Bergqvist inte har\r\nnågon debattid kvar, besvärad som han är av debatten\r\nom låginkomsttagarna och skatten. Han är så besvärad\r\natt han inte ens vet hur mycket skatt hans egen rege-\r\nring tar ut av låginkomsttagare. Det är kommunal-\r\nskatt, sociala avgifter på jobbet, 25 % moms på de\r\npengar man har kvar när skatten är betald och man\r\nhandlar i butikerna och fastighetsskatt på hyran eller\r\nhuset. Jag var nog snäll som sade att man bara tar ut\r\n70 % av inkomsten i skatt också av dem med de lägsta\r\ninkomsterna. Det är dem, Jan Bergqvist, jag talar om.\r\nVad är moralen i att ta ut 70 % skatt av dem med\r\nlägst inkomster, som om de hade råd att bidra till\r\nmaktstatens alla ambitioner med sina låga inkomster?\r\nNär jag talar om att detta förtär livsprojekt talar jag\r\nom dessa människor. Jag talar inte om höginkomstta-\r\ngare; de klarar nog av att betala skatt. Jag talar om\r\nmänniskor som skatten bokstavligen försätter i arbets-\r\nlöshet. En liten tanke på deras framtid skulle vara\r\nklädsam i nästa debatt som Jan Bergqvist medverkar\r\ni.</pre><pre>Anf.  113  INGER DAVIDSON (kd) replik:\r\nHerr talman! Jag skall ta upp en ny fråga. Jag häl-\r\nsade på en kvinna uppe i Falun för ett par veckor\r\nsedan. Hon heter Margareta Olsson och bor i Bjursås.\r\nHon har jobbat inom sjukvården tidigare, varit an-\r\nställd hos en städfirma och varit hemmamamma och\r\nfamiljehemsförälder. Hennes man är polis. Hon kan\r\nbeskrivas som en medelsvensson. För några år sedan\r\nbeslöt hon sig för att starta eget, och då höll hon sig\r\ntill ett område som hon kan och startade en städfirma.\r\nHennes affärsidé går ut på att höja statusen på städyr-\r\nket. Hon jobbar med allt från proffsig utrustning och\r\nrengöringsmedel som innehåller få kemikalier till\r\nsnygga kläder och omfattande fortbildning av de\r\nanställda.\r\nDenna kvinna har alltså frivilligt valt att ta ansvar\r\nför ytterligare elva kvinnor i glesbygd, för att de skall\r\nfå sin försörjning förutom att hon tar hand om sin\r\negen försörjning.\r\nHur lönas hon för sin insats? Man skulle ju förvän-\r\nta sig att hon omhuldas på alla sätt av staten för det.\r\nMen i stället känner hon sig närmast förföljd. Hennes\r\nbördor lättas inte, utan tvärtom. Det kommer ständigt\r\nnya pålagor som gör att hon känner att hon inte vet\r\nom hon skall orka fortsätta. Det vore lugnare för hen-\r\nne att återgå till sitt gamla jobb.\r\nDet senaste exemplet har hon upplevt som ett\r\nverkligt dråpslag. Det är det beslut som Socialdemo-\r\nkraterna har drivit igenom tillsammans med Centern,\r\nVänsterpartiet och Miljöpartiet om att arbetsgivarna\r\nskall betala för de 28 första dagarna av en anställds\r\nsjukperiod.\r\nDet är inte särskilt svårt att föreställa sig en situa-\r\ntion där en av städerskorna bryter handen - det hade\r\nhänt året före - och en annan kanske drabbas av al-\r\nlergi, som det tar flera veckor att utreda. Under den\r\ntiden skall Margareta Olsson betala ut lönen som\r\nvanligt, men hon får inte in några pengar eftersom\r\nstäderskorna inte kan göra sitt jobb. Det behövs gans-\r\nka stora marginaler för att klara detta. De marginaler-\r\nna finns inte, och risken är därför överhängande att\r\nhela företaget går i konkurs om detta inträffar. Vem\r\ntjänar i så fall på den affären?\r\nDe här reglerna för sjukersättning är bara ett ex-\r\nempel på kontraproduktiva regler som drabbar småfö-\r\nretagarna. Om vi skall ha en chans att klara arbetslös-\r\nheten är punkt 1 A att undanta åtminstone de minsta\r\nföretagen från regler som hotar att utrota dem.</pre><pre>Anf.  114  BIRGER SCHLAUG (mp) replik:\r\nHerr talman! Varför är just 40 timmar normalar-\r\nbetstid? Varför är det inte 54 eller 38 timmar? Varför\r\när det just 40 timmar? Är det en naturlag enligt kd?</pre><pre>Anf.  115  INGER DAVIDSON (kd) replik:\r\nHerr talman! Jag kan hålla mig till det företag som\r\njag just beskrev. Där kunde städerskorna utföra sitt\r\njobb på vilken tid de ville under dagen. Huvudsaken\r\nvar att de gjorde ett bra jobb. Det är en modell som\r\njag skulle vilja se mer av. Det var alltså de som köpte\r\ntjänsterna som bedömde om det var bra eller dåligt.</pre><pre>Anf.  116  ROLF GUNNARSSON (m):\r\nHerr talman! Då ämnet för dagens debatt presente-\r\nrades hade jag min koppling klar, delvis till denna\r\nbild av Staffan Lindén, kallad Staffans Stollar:\r\n- Vad har du för yrke?\r\n- Jag är småföretagare.\r\n- Gå hem och rädda Sverige då!\r\nDet är tänkvärda ord och tänkvärda meningar.\r\nMånga av oss deltog i valdebatten 1994. Vi\r\nminns - om vi vill - att nästan alla politiker med\r\nfrenesi talade om vikten av ett bra och sunt företa-\r\ngarklimat i Sverige.\r\nDet talades om att företagarna var de stora hjältar-\r\nna. Det var dessa hjältar som skulle rädda Sverige.\r\nDet var vänliga ord i massor före valet om hur viktigt\r\nföretagandet var för landets utveckling. En företagar-\r\npolitik, värd namnet, måste vara förtroendeskapande,\r\ntrovärdig, långsiktig, konsekvent och logisk.\r\nIbland i debatten får man en otäck känsla av att då\r\nnamnet företagare nämns ser vissa en person framför\r\nsig som är miljonär och som har ett enda i sikte: att\r\nskinna och utnyttja sina anställda och tjäna massor av\r\npengar.\r\nVerkligheten är förstås en annan. Om man tittar på\r\ntidningarnas alltid så populära uppräkningar av vad\r\nolika kända personer i vårt samhälle har för inkomster\r\nkan man lätt konstatera att det ingalunda är småföre-\r\ntagarna som toppar dessa löneligor. Om det däremot\r\nfanns en liga med antalet veckoarbetstimmar skulle\r\nsäkerligen listan få ett annat utseende.\r\nDet måste vara så att kreativa och företagsamma\r\nmänniskor ges stimulans att lyckas. I dag är det fint,\r\nrumsrent och nästan hjältebetonat att vinna 5 miljoner\r\npå Bingolotto hos Loket en lördag, medan en företa-\r\ngare som tjänar 5 miljoner ses med helt andra ögon.\r\nOm man frågar företagarna hemma i Dalarna vad\r\nsom bör göras är inställningen klar: Åk till Stockholm\r\noch kämpa för att ta bort hinder och krångel, och inför\r\ninte en massa bidrag och instifta inte allehanda organ\r\noch institutioner för att dela ut dessa bidrag.\r\nHerr talman! Ibland får man känslan, då man hör\r\ndebatter från denna stol, att det är vi politiker som\r\nskapar arbetstillfällen och nya jobb. Så är det ju inte;\r\ndet är inte vi politiker som skaffar själva arbetstillfäl-\r\nlena och skapar jobben. Vi kan bara lägga en bra och\r\nstabil grund. Man kan inte administrera fram utveck-\r\nling och nya företag. Man kan inte administrera fram\r\nnya arbetstillfällen.\r\nEn bra företagspolitik är också: tillväxt och balans\r\ni ekonomin, tillväxtfrämjande skattesystem, bra,\r\nlångsiktiga och stabila regler, företagsamma attityder\r\nsåväl från oss här i riksdagen som i \"offentligheten\" i\r\növrigt, en väl fungerande infrastruktur, ett väl funge-\r\nrande utbildningsväsende och en bra tillgång på ar-\r\nbetskraft.\r\nVi som deltog i småföretagarriksdagen i oktober i\r\nfjol kan det tolvpunktsprogram som tusentals företa-\r\ngare i landet stod bakom. Den listan borde sitta över\r\nalla makthavares skrivbord - i alla fall över de skriv-\r\nbord som ägs av en makthavare som inte bara med\r\nläpparnas bekännelse säger att man månar om småfö-\r\nretagsamheten.\r\nDen småföretagarriksdagen hade många kreativa\r\nsmåföretagare på plats, och en bjöd in oss riksdagsle-\r\ndamöter till pryo i sitt städföretag, som Inger Da-\r\nvidson nyss nämnde. Hon och jag har också varit där.\r\nDet var lärorika dagar; inte bara att vara hotellstädare\r\ni frukosttid på ett storhotell och se kritstrecksrandiga\r\nmänniskor nonchalant passera mig som städare utan\r\natt lägga märke till en så enkel person, utan också att\r\nfå en pryotid som ånyo gav mig en klar insikt om\r\nvilka arbetsuppgifter, vilka pålagor och vilken byrå-\r\nkrati som åvilar en liten företagare. Inger Davidson\r\nnämnde också detta nyss från talarstolen.\r\nSjuklöneperiodens längd kan jag inte undgå att ta\r\nupp här. Jag var nyligen på en konferens i Falun där\r\nnäringsminister Anders Sundström medverkade. Det\r\nvar bra att han var där. Näringsministern fick då från\r\nSkogsarbetareförbundets ordförande i Dalarna i klar-\r\ntext höra att just förändringen av sjuklöneperiodens\r\nlängd \"motverkar att nyanställningar sker\". Det var\r\nsäkert nyttigt att en socialdemokrat - av en annan\r\nsocialdemokrat - fick höra en sådan sanning. Att\r\nsanningen kom från en person som dessutom arbetar\r\nute i den s.k. verkligheten försämrade inte läget. Det\r\nsom ändock gav en liten ljusning i den frågan var att\r\nnäringsministern inför alla lovade att \"titta på annat\r\nalternativ\". Sveriges företagare väntar med spänning,\r\noch det är mycket bråttom.\r\nHerr talman! Det sägs nu vara halvtid i den s.k.\r\nmatchen. Många har fått känna på hur det är att åter\r\nha Socialdemokraterna vid makten, och få männi-\r\nskor - om några - känner igen sig från vad som sades\r\ni valet. \"Halvering av arbetslösheten\" är ord som alla\r\nminns.\r\nLäget just nu, enligt den minister som jag tidigare\r\nciterade, är en \"spännande och bra situation\". Det\r\nsade han vid sitt besök i mitt hemlän. Jag tror att få\r\ndelar hans uppfattning att situationen är bra. Vi vet att\r\narbetslösheten i Dalarna är den tredje högsta i landet,\r\noch nyligen visade arbetslöshetskurvan all time high -\r\nnågot som oroar.\r\nFör att återknyta till Sundströms tal om matchen,\r\n\"första halvlek\" och att situationen är \"bra och spän-\r\nnande\" ligger det nog nära till att några får röda kort.\r\nHur länge som helst kan det inte heller hålla - vi\r\nhar hört det i debatten tidigare i dag - att säga att den\r\nborgerliga regeringen gjorde si eller så och att det är\r\ngrunden till att man nu tvingas göra si eller så, särskilt\r\ndå man ständigt gör uppgörelser med ett av de partier\r\nsom just gjorde \"si eller så\". Nej, det är dags att de\r\nivriga röda spelarna, påhejade av de gröna, sparkar\r\nbollen framåt.\r\nDet finns mycket att säga om skolan, äldreomsor-\r\ngen, landstingens underliga prioriteringar av sina\r\npengar, änkepensioner och underhållsbidrag, samti-\r\ndigt som vi skaffar oss högre partistöd.\r\nSlutligen vill jag säga några tänkvärda ord som jag\r\nhörde på den konferens som jag tidigare refererade\r\ntill: Framtidstron skapar tillväxt. Tillväxten skapar\r\nframtidstron.</pre><pre>Anf.  117  MARIANNE ANDERSSON (c):\r\nHerr talman! Jag vill spinna vidare på den debatt\r\nsom förts här i kammaren de senaste timmarna och\r\nlägga till ett perspektiv.\r\nHur skall vi få ett uthålligt samhälle, ett samhälle\r\ndär människor känner sig delaktiga? När nu den\r\nsvenska ekonomin så sakteliga börjar komma i balans\r\nhar vi en större handlingsfrihet inför framtiden. Den\r\nhandlingsfriheten måste användas på ett klokt sätt så\r\natt vi inte återigen hamnar i samma sits som i början\r\npå 1990-talet. Den måste också användas så att vi\r\nmotverkar negativa strömningar i samhället och sti-\r\nmulerar det positiva.\r\nVilka problem och behov har människor i dag?\r\nRåder det brist på mat, kläder, prylar och bostäder?\r\nEgentligen inte, även om många har det ekonomiskt\r\nknappt i dag. Detta är både positivt och innebär pro-\r\nblem, konstigt nog. Det var inte så svårt att mobilisera\r\nalla krafter i samhället på att uppnå bättre materiella\r\nförutsättningar. Människor hade något mycket tydligt\r\natt kämpa för. När dessa behov inte är lika tydliga hos\r\nmänniskor minskar drivkraften, och andra länder med\r\nmycket större materiella behov går förbi oss. Vi kan\r\nbara se den enorma utveckling som pågår i t.ex. Syd-\r\nostasien.\r\nDe största behoven och bristerna i Sverige i dag\r\nhar en annan dimension: Meningsfullt arbete, innehåll\r\noch mening i livet, upplevelser, stimulans och glädje,\r\ndelaktighet och trygghet inför varandra, omsorg, att\r\nkänna sig behövd och efterfrågad, ett rättssäkert sam-\r\nhälle där människor känner förtroende för myndighe-\r\nterna och för demokratin, ett samhälle utan våld och\r\nfrämlingsfientlighet, en skola utan mobbning som tar\r\nvara på och utvecklar varje barns förmåga, en säker\r\noch god miljö, vård om man blir sjuk, fredlig samex-\r\nistens - kort sagt livskvalitet. Alla de problem männi-\r\nskor känner i dag kräver engagemang av andra männi-\r\nskor för att minska. Vad kan vi som politiker göra i\r\nform av opinionsbildning och beslut för att minska\r\ndessa problem?\r\nVi talar så mycket om behovet av tillväxt och före-\r\ntagsamhet för att klara arbetslösheten. Vi diskuterar\r\nhur vi skall underlätta företagandet och ta bort hind-\r\nren för entreprenörer. Det är bra. Men hur skall vi öka\r\nentreprenörandan, hur skall vi skapa engagemanget\r\nför det som människor i verkligheten behöver och hur\r\nskall vi få en ökad köpkraft för dessa värden? Männi-\r\nskor behöver något att kämpa för, att engageras av.\r\nAllt det jag pekat på här kräver engagemang och\r\nmänskliga insatser - mycket meningsfulla arbeten.\r\nJag har mer och mer börjat fundera över att vi be-\r\nhöver ett nytt ekonomiskt tänkande, ett tänkande som\r\nkopplar ihop ekonomi, ekologi och människors in-\r\nnersta behov - precis det som Centerpartiet beskriver\r\ni ekohumanismen, ett ord som många har svårt att\r\nförstå. Det ekonomiska systemet måste helt enkelt\r\nvärdera människor som de resurser de i verkligheten\r\när.\r\nDet område som utan tvekan tydliggör denna\r\nkoppling allra tydligast är kultursektorn. Man kan\r\nsäga att kultursektorn är den nya industrin för att möta\r\nnutidsmänniskans behov. Vi i Sverige har en rad\r\nexempel på enskilda konstnärer och musiker som i sig\r\nsjälva omsätter mer än stora industriföretag och bidrar\r\neller har bidragit till inkomster till landet. Jag kan\r\nnämna Birgit Nilsson, Abba, Roxette och Ace of\r\nBace. Det finns också en rad exempel på satsningar\r\npå kultur i ett område eller en på en ort som lett till\r\nutveckling, arbetstillfällen, optimism, framtidstro och\r\ndärmed nya idéer.\r\nSatsningar på kulturprojekt leder ofta till lönsam-\r\nma investeringar. Att kultursatsningar genererar in-\r\nkomster och ger ett starkt bidrag till den lokala eko-\r\nnomin är en syn som gradvis vuxit fram och fått starkt\r\ngenomslag internationellt. Glasgow, som var kultur-\r\nhuvudstad 1990, brukar nämnas som ett bra exempel.\r\nI den tyska delstaten Nordrhein-Westfalen gjordes en\r\nstudie över kulturens betydelse som ledde till att poli-\r\ntikerna där började kalkylera med kulturen som en\r\ninvestering som kan generera arbetstillfällen, pengar\r\noch välstånd. Där bedrivs nu en offensiv kulturpolitik\r\nmed stora positiva effekter.\r\nI går fick vi i kulturutskottet ett meddelande från\r\nEU-kommissionen som visar på kulturens potential\r\nför ökad sysselsättning, inte minst ute i regionerna\r\noch på landsbygden. Här beskrivs en rad projekt inom\r\nramen för strukturfonderna. Vad man bl.a. pekar på är\r\natt stöd till kulturen som är billigare än andra investe-\r\nringar, t.ex. i infrastruktur, kan bidra lika mycket som\r\ndessa till att förbättra den lokala och regionala drag-\r\nningskraften. I kulturpropositionen, som vi behandla-\r\nde före jul, står också många vackra ord om kulturen\r\nsom motor för utveckling i hela landet och för att ge\r\nmänniskor redskap att tänka, ifrågasätta, söka kun-\r\nskap och finna nya lösningar och nya arbeten.\r\nEn kommuns eller regions kulturella dragnings-\r\nkraft är viktig för att få människorna att stanna, att få\r\ndem att våga skapa sig en framtid på den plats där de\r\nbor och lever, men också för att dra till sig investe-\r\nringar och välutbildad arbetskraft. Jag menar att en\r\nkulturell infrastruktur är lika viktig som utbildning\r\noch kommunikationer. Vi i Sverige måste ta lärdom\r\nav detta och våga satsa mer på kultur. Då får vi\r\nmycket för pengarna. Jag vill inte säga att kulturen\r\nskall vara en sorts städgumma som bara skall använ-\r\ndas för att avhjälpa alla de problem jag pekade på i\r\nbörjan. Kulturen har ett värde i sig, men jag är över-\r\ntygad om att satsningar på kultur får bieffekter som\r\nbidrar till att avhjälpa de stora samhällsproblem som\r\nvi har i dag, och till att ge framtidstro och minska\r\narbetslösheten.\r\nNästa stora investeringsområde måste bli kul-\r\nturområdet. Jag är övertygad om att det är det mest\r\neffektiva sättet att lösgöra all den kraft hos de enskil-\r\nda människorna som behövs för ett långsiktigt uthål-\r\nligt samhälle där alla behövs.</pre><pre>Anf.  118  ROLF GUNNARSSON (m) re-\r\nplik:\r\nHerr talman! Jag återkommer till frågan om sjuk-\r\nlöneperioden. Marianne Andersson sade att det är\r\nviktigt att ha bra underlag för bra företagande. Jag vill\r\nbara kort och gott fråga: Hur ser Marianne Andersson\r\noch Centern på den utökade sjuklöneperioden? Är det\r\nett hinder för företagen, är det ett problem för företa-\r\ngen? Har det kommit Centern till känna?</pre><pre>Anf.  119  MARIANNE ANDERSSON (c)\r\nreplik:\r\nHerr talman! Det är en fråga som diskuteras och\r\ndebatteras mycket. Jag är väl medveten om att det kan\r\nmedföra problem för företagsamheten. Det är oerhört\r\nviktigt att följa upp frågan mycket noga. Jag är med-\r\nveten om att det är ett problem.</pre><pre>Anf.  120  ROLF GUNNARSSON (m) re-\r\nplik:\r\nHerr talman! Kan man t.o.m. få ett löfte av Cen-\r\ntern att man arbetar för att få en förändring till stånd?\r\nNäringsministern antydde att han kunde tänka sig\r\nnågot sådant. Kan man tänka sig att Centern ställer\r\nkrav? Man är ju van att höra från talarstolen minst en\r\ngång i veckan vilket stort ansvar Centern tar. Kan\r\nman tänka sig ett stort ansvarstagande gentemot små-\r\nföretagen även här?</pre><pre>Anf.  121  MARIANNE ANDERSSON (c)\r\nreplik:\r\nHerr talman! Småföretagsamheten är en fråga som\r\nengagerat oss i Centerpartiet under alla år. Det är\r\nsjälvklart att vi kommer att följa den frågan mycket\r\nnoga. Jag vågar säga att vi är villiga att arbeta för en\r\nförändring när det gäller den här frågan.</pre><pre>Anf.  122  HANNA ZETTERBERG (v):\r\nHerr talman! Sverige står inför ganska stora sam-\r\nhällsförändringar. Jag tycker att det framgår tydligt av\r\nden debatt som förts tidigare i dag att i många av de\r\nstörsta frågorna famlar vi allihop. Det finns inget facit\r\noch vi kan inte använda de gamla värderingarna. Vi\r\nkan inte använda de gamla traditionella metoderna för\r\natt lösa de problem vi står inför. Vi skall vara ärliga\r\noch erkänna det. Det krävs en helt annan dimension\r\nav politiken i dag.\r\nJag tänker diskutera trafikfrågan ganska mycket.\r\nTrafikfrågan är en av de centrala delarna i miljöfrå-\r\ngorna, och miljöfrågorna är ju en av de centrala de-\r\nlarna i den hållbara utvecklingen.\r\nTrafikfrågorna är inblandade i majoriteten av de\r\nmiljöhot vi står inför. Det är också ett område där\r\nman inte ser något framtidsperspektiv. Det är snarare\r\nett område där vi återigen ser bakåtsträvande metoder.\r\nEnergiförbrukningen ökar, koldioxidutsläppen ökar\r\nosv. osv. Jag tror att vi alla känner till åtminstone de\r\nstora linjerna i problemen.\r\nTrafikpolitiken har alltid varit och är fortfarande\r\nväldigt konservativ. Vi har trott att man kan bygga\r\nmotorvägar och lösa stora konflikter. Delvis har vi\r\nlöst en del problem, men vi har samtidigt skapat andra\r\noch så mycket större problem, som vi i dag inte kan\r\nhantera och som vi i dag inte heller kan åtgärda - vi\r\nkan inte rädda det som en gång har blivit förstört; det\r\när ju det som är problemet med miljöfrågorna.\r\nSom jag ser det har vi i dag en konkret möjlighet\r\natt bryta det här mönstret. Vi har i dag faktiskt en\r\nmöjlighet att förändra vårt beteende. Om vi inte bör-\r\njar nu kommer vi aldrig att komma fram till någonting\r\nannat.\r\nStatsministern sade i morse att det nu finns en\r\nmöjlighet att utökat budgeten, för nu står vi friare\r\ngentemot kapitalet. Jag hoppas att han har rätt. Det är\r\nsynd att regeringen har varit så tam som man har varit\r\ni de här frågorna. Visserligen är det sant att den som\r\nstår i skuld inte är fri, men den passivitet som jag\r\ntycker att regeringen har visat har varit en svaghet.\r\nMen nu om inte förr finns det en möjlighet att också\r\nförändra politikens innehåll, därför att vi står friare\r\ngentemot kapitalet. Jag hoppas verkligen att vi kom-\r\nmer att utnyttja den möjligheten. Det är nödvändigt\r\nmed politisk handlingskraft.\r\nKapitalismen och marknadsekonomin har ytterst\r\nbegränsad förmåga att lösa framför allt miljöproble-\r\nmen. Företag och industrier går aldrig längre än vad\r\nsom är nödvändigt. Jag tycker att jag ser exempel på\r\ndet överallt. Vi får inte vara naiva och tro att företa-\r\ngen ensamma kommer att lösa de problem som vi står\r\ninför. Industrier är i dag totalt ovilliga att förändra\r\nproduktionen i grunden. Låt oss ta t.ex. bilindustrin\r\nsom exempel. Där slåss man med näbbar och klor för\r\natt bevara arbetstillfällen, men man kan inte tänka sig\r\natt förändra sin produktion, utan det är bilar som skall\r\nproduceras. Man kan egentligen inte heller tänka sig\r\natt utveckla de bilar man producerar speciellt mycket.\r\nVi har fortfarande väldigt hög bensinförbrukning per\r\nbil i Sverige.\r\nMan kan då fråga sig om det finns ett självända-\r\nmål i att producera bilar. Jag tycker inte det. Jag tyck-\r\ner att vi skall vrida och vända på det och producera\r\nandra saker - människor som i dag producerar bilar\r\nhar kunskap som kan användas till helt andra områ-\r\nden. Det är på så sätt vi skall kunna gå vidare.\r\nOm vi jämför bilindustrin med data- och IT-\r\ntekniken tror jag att vi ganska tydligt ser skillnaden.\r\nDet behövs tydliga spelregler för att de här företagen\r\noch industrierna skall få incitament att förändra sin\r\nproduktion, och de styrmedlen finns inte i dag. Det är\r\ndärför vi måste ha mer politik än vi i dag kanske vå-\r\ngar ha men som det är mycket möjligt att ha.\r\nPer Unckel sade i debatten tidigare i dag att folket\r\nnästan alltid har rätt. Det må vara sant. Men för att\r\nfolket skall kunna ha rätt behövs det kunskap hos alla.\r\nFör att veta vad som är rätt behöver vi få fundera\r\ntillsammans, vi behöver få information, men vi behö-\r\nver också ekonomiska möjligheter att göra de saker\r\nsom är rätt, att agera rätt i samhället. Vi behöver de-\r\nmokrati i samhället för att kunna göra det som är rätt.\r\nJag menar att dessa tre saker i dag faktiskt egentli-\r\ngen inte finns i vårt samhälle. Vi lever inte solidariskt\r\nmed andra delar av världen, vi har mycket större\r\nförbrukning än andra. Det handlar om energi, mat och\r\növrig konsumtion. Det handlar om att vi utnyttjar\r\ntredje världen för våra egna personliga intressen, och\r\ndet handlar om miljöskulden.\r\nAtt utveckla miljösektorn får konsekvenser för oss\r\nalla. Vi måste förändra vår livsstil, vi måste spara - vi\r\nmåste tänka efter mycket mer - och vi måste använda\r\nden nya tekniken. Där är vi dåliga i dag.\r\nJämställdhet och jämlikhet är en förutsättning för\r\natt kunna göra den positiva utveckling som jag tror att\r\nvi alla vill ha möjlig. Men då behöver vi inse att re-\r\nsurserna skall fördelas rättvist.\r\nJag tror inte att någon av oss sitter inne med alla\r\nlösningar på alla problem. Det måste vi erkänna.\r\nDäremot vet jag en hel del vägar som jag inte vill gå,\r\nen hel del vägar som vi gemensamt måste stänga av\r\nför att kunna gå vidare till det hållbara samhälle som\r\nvi söker.\r\nPolitikernas roll i dag är att erkänna att facit inte\r\nfinns. Därför måste vi vara lyhörda - vi måste lyssna\r\npå vad andra människor har att säga. Vi måste kunna\r\nbe om hjälp men också ta emot den. Därför är det\r\nviktigt att alla människor ges möjlighet att aktivt delta\r\ni samhället. Det är vår roll i dag, och den tycker jag\r\ninte att vi tar.</pre><pre>Anf.  123  KIA ANDREASSON (mp):\r\nHerr talman! Det finns i dag minst 20 000 kemiska\r\nämnen och ungefär 60 000 kemiska produkter enbart\r\npå den svenska marknaden, och det tillkommer flera\r\ntusen varje år.\r\nPå 30 år har de kemiska ämnena ökat 40 gånger,\r\noch kunskaperna om hur produkterna påverkar miljön\r\när i de flesta fall bristfälliga. Det finns tillfredsställan-\r\nde toxikologiska data för mindre än 10 %. Data om\r\nskador på miljön finns för mindre än 1 %. Endast en\r\ndel av kemikalierna kan identifieras genom analyser.\r\nEtt stort antal ligger under detektionsgränsen och\r\nutvecklar giftverkan utan att vi vet om det. Nedbryt-\r\nningsprodukterna är i regel okända.\r\nSamtidigt är många av våra värsta miljö- och häl-\r\nsostörande kemikalier mycket effektiva och funktio-\r\nnella. Skonsammare ersättningskemikalier är ofta inte\r\nlika effektiva men duger bra ändå. Herr talman! Vi\r\nkan nöja oss med det näst bästa! Men nyttan och\r\nbekvämligheten för människan tycks vara det enda\r\nviktiga. Valfrihet till döds! Den förorenade människan\r\när själv borta efter en mansålder, men denna sam-\r\nhällsutveckling är inte uthållig.\r\nVad vi med säkerhet vet är att allting sprids, och\r\ningenting försvinner - det säger entropilagen, som är\r\nen naturlag. Kemikalierna finns i dricksvattnet, födan,\r\navloppsslammet, inom- och utomhusluften och påver-\r\nkar naturen och människans hälsa. Det finns farliga\r\nkemikalier i växter, djur, människor, äggstockar,\r\nspermier och bröstmjölk, och en ytterst liten del kan\r\nsamlas in och återanvändas. Det är en angelägen\r\nuppgift att radikalt minska kemikalieflödet, och den\r\nkemisk-tekniska industrin måste begränsas.\r\nHerr talman! Det hjälper inte att försöka begränsa\r\nutsläppen vid produktionen! Det är förbrukningen\r\nsom radikalt måste stoppas. Även om det vore nollut-\r\nsläpp och slutna processer vid fabrikerna körs lastbil-\r\nslaster ut genom fabriksgrindarna och sprids.\r\nHälsa och miljö är brickor i ett ekonomiskt spel.\r\nMultinationella kemijättar släpper ut nya kemikalier\r\nsom de registrerar efter att själva ha testat dem. Efter\r\nett antal år kanske det uppstår misstankar om att äm-\r\nnet är hälso- eller miljöfarligt. Det tar då ungefär tio\r\når att lära sig analysera ämnet och därefter ungefär tio\r\når att driva igenom förbud, om det över huvud taget\r\ngår. Vid det laget har den kemiska industrin bytt ut\r\nämnet mot en ny okänd substans.\r\nNågra exempel är förbuden mot PCB och DDT. I\r\nstället för PCB kom klorparaffiner och bromerade\r\nflamskyddsmedel, som har visat sig ha stora hälsoef-\r\nfekter. I stället för DDT kom nonylfenoletoxilaterna,\r\nsom har tre fyra gånger så kraftig östrogeneffekt.\r\nForskningen har visat att mäns spermieproduktion\r\nhalverats de sista 50 åren. I Göta älvs vatten, som är\r\nvattentäkt för hela Göteborgsområdet, finns nonylfe-\r\nnoler. Sverige har satt upp ämnet på en begränsnings-\r\nlista, och det betyder att önskemål finns om frivilligt\r\nbeslut att 90 % av användningen skall upphöra till år\r\n2000. Efter det blir det kanske lagstiftning. Men kan\r\nSverige självständigt lagstifta om kemikalier efter\r\nEU-inträdet? Det är den stora frågan.\r\nEU:s miljögaranti pratades det mycket om. Ett\r\nland skall kunna säga nej till import av en vara med\r\nhänvisning till att den är skadlig för miljön. Men\r\nförbud betraktas som handelshinder. I EU är detta\r\nalltså inte miljöpolitik utan handelshinder! Sverige\r\ntvingas 30 år tillbaka i tiden och kan tvingas att ac-\r\nceptera gifter som förbjöds redan 1966. Vad är vikti-\r\ngast - att kemiindustrin får sälja sina gifter eller att ett\r\nenskilt land får skydda sin miljö? Det som är tillåtet i\r\nett land skall tillåtas i alla. Det sämsta landet blir\r\nnorm. Säg i stället: Giftiga ämnen som är förbjudna i\r\nett land blir automatiskt förbjudna i hela EU.\r\nNaturvårdsverket har utvärderat miljöeffekterna\r\ninom det svenska jordbruket efter Sveriges EU-\r\nmedlemskap, och verket konstaterar att bruket av\r\nbekämpningsmedel nu ökar. Medlen har trängt ned i\r\nvårt grundvatten. Gång på gång får vi bekräftat genom\r\nprovtagning att det är på detta vis, och ändå kan man\r\ninte analysera alla bekämpningsmedel. Laboratorierna\r\nklarar inte heller av det.\r\nEU:s regler och lagar verkar i stället säkra en fort-\r\nsatt svensk användning av kemiska medel. Förbudet\r\nför trikloretylen har överklagats av 60 företag. Läns-\r\nrätten gav dem rätt och sade att Romfördraget bekräf-\r\ntar att man kan överklaga, därför att ett land inte får\r\ngå före. Nu kar Kemikalieinspektionen överklagat till\r\nnästa instans. Det skall bli mycket spännande att se\r\nvad som sker där. Stämmer länsrättens dom blir det\r\nprocessande. Företag och den fria marknaden har inte\r\ndet ansvaret. Det ser vi när 60 företag överklagar. Det\r\nmåste finnas regler och stränga bestämmelser för\r\ndetta.\r\nKemikalieinspektionen säger att bekämpningsme-\r\ndel i dag inte är ett prioriterat område nationellt.</pre><pre>Anf.  124  ROSE-MARIE FREBRAN  (kd):\r\nHerr talman! För att vårt land skall få en hållbar\r\nsamhällsutveckling på längre sikt måste vi anta många\r\nutmaningar. Jag säger hellre \"anta utmaningar\" än\r\n\"lösa problem\", för jag tycker att vi behöver en posi-\r\ntiv grundton. Vi politiker har ett ansvar för att inge\r\nframtidshopp.\r\nEn stor utmaning att klara är välfärden. Välfärd är\r\nekonomiska ersättningar när den egna förmågan till\r\nförsörjning sviktar tilfälligt eller permanent. Välfärd\r\när också offentliga tjänster och service. Men välfärd\r\noch trygghet är mycket mer.\r\nDen offentligt finansierade välfärden är därför be-\r\nroende av flera fundament. Välfärden är beroende av\r\nen etisk grund - en sammanhållen etik och en gemen-\r\nsam känsla för rätt och fel, där goda dygder som per-\r\nsonligt ansvarstagande, hederlighet, att göra rätt för\r\nsig, att hushålla med resurser, att dela med sig osv.\r\nmåste få bli allmänna ideal igen.\r\nVälfärden är vidare beroende av en stark ideell\r\nsektor som kan skapa trygghet, närhet och gemen-\r\nskap. Familjer, föreningar, organisationer och frivil-\r\nligcentraler skall därför stöttas i sina roller som nät-\r\nverksbyggare.\r\nVälfärden är dessutom utomordentligt beroende\r\nav en stark privat sektor som genererar de resurser\r\nsom behövs för att finansiera den offentliga välfärden.\r\nIngen annanstans ifrån än från näringslivet kommer\r\nresurserna som kan finansiera ett uthålligt välfärdssys-\r\ntem. Företagandet måste därför få goda långsiktiga\r\nvillkor. Entreprenörskap och företagaranda måste\r\nuppmuntras i hela landet. Det leder till ekonomisk\r\ntillväxt, vilket för oss kristdemokrater inte är något\r\nmål utan ett medel för att skapa välfärd.\r\nI dag har dessa välfärdens fundament brister.\r\nÄven själva välfärdssystemen har stora brister. Da-\r\ngens socialförsäkringssytem är inte tillräckligt robusta\r\nför att skapa ekonomisk trygghet, som är en viktig del\r\ni ett välfärdssamhälle.\r\nSedan 1990 har ungefär 330 förändringar genom-\r\nförts i systemen. De utgör inte heller precis någon\r\növersiktlig helhet. 1995 fanns det 47 olika ersättning-\r\nstyper i dessa system, som regleras i ett femtontal\r\nlagar och administreras av ett tiotal olika huvudmän.\r\nDet spretar alldeles för mycket.\r\nDe är inte heller effektiva. Dels administration,\r\ndels fusk, överutnyttjande och systembrister slukar\r\n12-14 miljarder kronor per år. En stor brist är också\r\natt inte alla medborgare omfattas av systemen. Ca\r\n10 % står utanför.\r\nInför framtidens utmaning att bygga hållbara\r\ntrygghetssystem måste en insikt växa fram om att det\r\ninte längre håller att fortsätta lappa och laga. Vi kan\r\ninte addera ytterligare ett hundratal eller ett par hund-\r\nra förändringar under resten av 90-talet till de 330 vi\r\nredan har. Vi måste i stället gemensamt över parti-\r\ngränserna ta ett större grepp på systemen, där sam-\r\nordning, renodling och förenkling måste bli ledord.\r\nI de överväganden som måste göras när det gäller\r\natt starta denna mödosamma väg mot hållbara system\r\nvill vi kristdemokrater bidra också med ett flertal\r\nvägledande principer. Systemet måste vara ekono-\r\nmiskt robust. Det måste vara politisk robust, och det\r\nmåste råda bred enighet. Det måste vara skyddat mot\r\ndagspolitik, innehålla goda incitament, ha bra kopp-\r\nling mellan inbetalda avgifter och förmåner, vara\r\nflexibelt osv.\r\nFörutom en insikt om brister och förändringsbe-\r\nhov kommer det att krävas vilja och mod av oss poli-\r\ntiker för att ta det samlade grepp som behövs - lika\r\nmycket vilja och mod som pensionsuppgörelsen har\r\nkrävt.\r\nMin förhoppning är att de motigheter som har\r\ndrabbat genomförandet av det reformerade pensions-\r\nsystemet i stället för att avskräcka skall få sporra oss\r\ntill nya stordåd genom gemensamma tag. Det, herr\r\ntalman, är inte bara önskvärt; det är nödvändigt.</pre><pre>Anf.  125  SYLVIA LINDGREN (s):\r\nHerr talman! \"En hållbar samhällsutveckling på\r\nlängre sikt\" - det är en rubrik som tilltalar mig. Den\r\när positiv. Den andas framtidstro och en vilja till\r\nförändring och förnyelse.\r\nI vår huvudstad Stockholm finns det framtidstro\r\noch vilja. För att klara av en hållbar samhällsutveck-\r\nling på längre sikt är dock frågan om förståelse också\r\nnödvändig.\r\nStaden präglas av stora skillnader i boende, häl-\r\nsosituation, social tillvaro och inte minst arbetstillfäl-\r\nlen, vilket ofta också är karakteristiskt för en storstad.\r\nI det fallet är Stockholm inte något undantag. Kost-\r\nnadsläget i Stockholm är också högre än i andra regi-\r\noner i landet, vilket inte är så svårt att se när man\r\ntittar t.ex. på prisnivån på våra bostäder.\r\nJag vill ändå, herr talman, inte anslå någon gnällig\r\nton vad beträffar utvecklingen av storstaden. Ibland\r\ntycker jag att det i debattsammanhang och i debattin-\r\nlägg närmast förekommer en tävlan om vem som har\r\ndet sämst. Jag vill på intet sätt ställa mig i den kören.\r\nStockholm är en bra och vacker huvudstad, men den\r\nkan också bli bättre. Jag vill att landet i övrigt skall ha\r\ndraghjälp av Stockholm.\r\nDärför vill jag med kraft motarbeta alla tendenser\r\ntill ökad splittring mellan landets olika delar. Vi vill i\r\nstället se en diskussion om hur en nationell arbetsför-\r\ndelning skall se ut mellan regionerna.\r\nStockholm ligger redan i dag långt fram på infor-\r\nmationsteknikens område, och målet är att göra\r\nStockholm till Europas IT-huvudstad. Det förutsätter\r\nsjälvfallet att resurser och möjligheter för att genom-\r\nföra detta inte går i stöpet.\r\nFramtidens arbetsmarknad blir mer och mer kun-\r\nskapsintensiv. Det behövs omställningar i arbetsor-\r\nganisationer, högre utbildning, vidareutbildning, kun-\r\nskapsöverföring osv.\r\nMen för att minska klyftorna mellan fattiga och ri-\r\nka behövs också utbildningsinsatser på gundskole-\r\noch gymnasienivå. Låt mig bara ta ett exempel på hur\r\ndet ser ut i Stockholm i dag:\r\nEndast 4 200 utländska medborgare i åldern 20-\r\n64 år är registrerade som öppet arbetslösa. De flesta\r\när alltså inte inskrivna på arbetsförmedlingen utan\r\nhamnar utanför statistiken. Antalet utländska medbor-\r\ngare i åldern 20-64 år är 51 000. Av dessa förvärvs-\r\narbetar 42 %, och hälften av denna grupp saknar tre-\r\nårig gymnasiekompetens.\r\nDet finns ingen uppgift om hur många som saknar\r\ntreårig gymnasiekompetens av de 25 800 personer\r\nsom inte förvärvsarbetar och inte är registrerade som\r\nöppet arbetslösa. En kvalificerad bedömning är att det\r\när fler än hälften. När staten fördelar medel till vux-\r\nenutbildningssatsningen är de som verkligen behöver\r\nutbildning inte medräknade. Jag utgår, herr talman,\r\nfrån att detta är frågor som kommer att beaktas när\r\nfördelning av utbildningsresurser sker.\r\nÖstersjöområdet är ett annat område som självfal-\r\nlet har en stor betydelse för den här regionen. Och\r\nman bör verka för att Östersjörådets permanenta sek-\r\nretariat förläggs till Stockholmsregionen.\r\nHerr talman! Jag tänker avsluta mitt anförande\r\nmed ett argument till att jag tycker att Stockholm\r\nborde få del av den s.k. ekologmiljarden till Hammar-\r\nby sjöstads-projektet.\r\nDet handlar om byggandet av en av världens\r\nförsta ekologiska stadsdelar och är en viktig del i\r\nkommunens framtidssatsningar. Stadsdelen byggs i\r\nflera etapper, och meningen är att man successivt\r\nskall ställa allt högre miljökrav. Det innebär att man i\r\nde första etapperna kan pröva nya tekniker i mindre\r\nskala för att sedan låta dem bli en del i de allmänna\r\nkraven för nästa etapp. Kommunen anser att detta\r\narbetssätt kommer att göra Stockholm intressant för\r\nmånga miljöteknikföretag och därmed öka sysselsätt-\r\nningen i regionen.\r\nKommunerna har många möjligheter att driva på\r\nsamhällsutvecklingen i en mer hållbar och kretslopp-\r\nsanpassad riktning. En kraftfull kommunalpolitik bör\r\ngå hand i hand med regeringens politik. Det är ange-\r\nläget att stötta kommunerna bättre i deras miljöarbete.\r\nDå tänker jag i första hand inte så mycket på pengar\r\noch bidrag utan mer på kunskaper, att man skall se till\r\natt skatter och lagregler inte missgynnar den pågående\r\nmiljöutvecklingen och att de goda exemplen lyfts\r\nfram och blir synliga, så att andra också kan följa\r\nefter.\r\nHerr talman! Det finns en samlad syn på hur vi\r\nkan sätta Stockholmsregionen i arbete i en motion\r\navlämnad under den allmänna motionstiden. Jag vill\r\ndärför bara än en gång - från denna talarstol - betona\r\nvikten av en samhällsutveckling på längre sikt och\r\nhuvudstadens betydelse i dessa för landet så viktiga\r\nfrågor.</pre><pre>Anf.  126  Miljöminister ANNA LINDH (s):\r\nHerr talman! Först kan jag konstatera att det är\r\nroligt att riksdagen har en debatt om hållbar utveck-\r\nling. Det har varit intressant att lyssna. Några kan\r\nsäga att debatten blir spretig och tar upp många olika\r\nsaker, men jag tycker att det visar bredden i den håll-\r\nbara utvecklingen. Den omfattar just många områden.\r\nNär vi skall definiera hållbar utveckling brukar vi\r\nsäga att det handlar om att tillfredsställa våra behov i\r\ndag utan att äventyra framtida generationers behov. I\r\nregeringsförklaringen har vi tydligt skrivit att Sverige\r\nskall vara en pådrivande internationell kraft och ett\r\nföregångsland i strävan att skapa en ekologiskt hållbar\r\nutveckling.\r\nBirger Schlaug sade tidigare i debatten att rege-\r\nringen inte tog det här på allvar, eftersom vi hade\r\ngjort besparingar på Naturvårdsverket. Herr talman!\r\nOm det skulle räcka med oförändrade anslag till\r\nmyndigheter för att ställa om ett land till en ekologiskt\r\nhållbar utveckling skulle vi inte ha några problem i\r\nvärlden i dag. Men det är faktiskt inte så enkelt.\r\nEn hållbar utveckling knyter ihop ekonomi, eko-\r\nlogi och demokrati. Det innebär att en utveckling där\r\nman inte tar ansvar för ekonomi och statsfinanser\r\nfaktiskt inte blir en hållbar utveckling.\r\nJag skulle vilja nämna fyra hörnstenar för att visa\r\nhur jag menar att vi bygger ett hållbart Sverige.\r\nFör det första handlar det om att vi måste bygga\r\nom en stor del av infrastrukturen i Sverige, inte minst\r\nvåra bostadsområden. De är faktiskt grunden för hur\r\nvi lever. Det är roligt att höra Sylvia Lindgren beskri-\r\nva Hammarby sjöstad. Det är ett exempel på nytän-\r\nkande. Det är spännande och roligt. Jag vill dock inte\r\nge några löften om \"miljardpengar\", bl.a. eftersom det\r\när tänkt att \"miljarden\" framför allt skall användas till\r\natt visa hur vi förändrar de bostadsområden som re-\r\ndan finns. Hur bygger vi om våra miljonprogramsom-\r\nråden så att de kan gå i täten för ett kretsloppssamhäl-\r\nle?\r\nEn miljard räcker inte till att bygga om Sverige,\r\nmen den räcker till att ge oss ett antal pilotprojekt där\r\nman knyter ihop avfall, byggmaterial och energi för\r\natt visa hur ett ekologiskt uthålligt bostadsområde\r\nskall se ut.\r\nTill den infrastruktur som skall byggas om hör\r\nockså energin - och dit hör t.ex. sopberget. Riksdagen\r\nfår möjlighet att återkomma till energiförhandlingar-\r\nna. Vi för ju nu diskussioner för att lägga grunden för\r\nen förnyelse av energisystemen. Jag vill bara stryka\r\nunder det som har framhållits tidigare i debatten,\r\nnämligen att vi måste börja omställningen nu. Vi\r\nmåste låta omställningen ta tid. Det finns inte ett enda\r\nförslag, ett enda energisystem, som tar över efter\r\nkärnkraften. Dessutom skall man komma ihåg att den\r\nbästa energin är den som vi inte gör av med. Vi kom-\r\nmer att behöva både energisparande och olika förny-\r\nelsebara energikällor för att få ett hållbart energisys-\r\ntem för framtiden.\r\nMen det är många länder som står inför samma\r\nproblem som Sverige när det gäller att förnya energi-\r\nsystemet. Det är naturligtvis en stor fördel för Sverige\r\nom vi kan ligga i täten och visa hur man får en om-\r\nställning av energisystemen.\r\nEn annan del av förändringen av infrastrukturen\r\ninnebär att vi skall krympa sopberget. I dag hamnar\r\nhälften av våra företags och hushålls avfall på soptip-\r\npen. Det skall vi förändra. För första gången räknar vi\r\nmed att vi nu skall kunna minska sopberget, genom\r\nökat producentansvar, mer källsortering och en sop-\r\nskatt. Det skall vara rätt och rent från början, så att vi\r\ninte måste ta hand om problemen på soptippen.\r\nDet hänger ihop med den andra hörnstenen: ett\r\ngrönare näringsliv. Det handlar både om en bättre\r\nmiljö och om fler jobb. Vi kan se att många svenska\r\nföretag ligger långt framme på det här området. Ett\r\nexempel är avvecklingen av klorblekt pappersmassa.\r\nDär låg skogsindustrin i täten. I dag är man på väg\r\nmot den slutna fabriken. Vad gäller framställningen\r\nav svavelfattig olja har Sverige varit ett föredöme för\r\nresten av Europa, så att vi nu kan driva en mycket tuff\r\nförsurningspolitik inom hela EU. Fler exempel är\r\nframgångarna inom miljöteknik och luftövervakning,\r\nsom vi nu exporterar till både Östeuropa och Sydost-\r\nasien. Electrolux har tagit fram ett nytt uppladdnings-\r\nbart batteri utan kadmium. IKEA erbjuder inte bara\r\nmonteringsbara möbler utan också möbler som kan\r\ndemonteras och återvinnas.\r\nAllt detta är bra exempel på en framgångsrik mil-\r\njöpolitik. Det är resultatet av en krävande och tydlig\r\nlagstiftning och av att det finns miljömedvetna kon-\r\nsumenter. Det räcker inte att förlita sig till marknaden\r\nför att få dessa framgångar i företagen, eller som det\r\nstår i Financial Times: The market is a good servant\r\nbut a bad master. Därför behövs det en fortsatt stärkt\r\nmiljölagstiftning. Därför kommer regeringen under\r\nvåren med förslag till en ny miljöbalk till riksdagen.\r\n16 olika lagstiftningar skall samordnas så att åskåd-\r\nligheten och användbarheten ökas och miljökraven\r\nskärps. Och det skall också bli tydligare påföljder för\r\nden som bryter mot reglerna.\r\nDärför skall vi också fortsätta att använda de eko-\r\nnomiska styrmedlen. När vi höjer energiskatter, ben-\r\nsinskatter och miljöavgifter möts det alltid av protes-\r\nter. Men det har också visat sig genom alla de höjda\r\nenergiskatterna, miljöavgifterna och bensinskatterna\r\natt det är en effektiv väg att minska de miljöförstö-\r\nrande utsläppen och stödja utvecklingen mot att det\r\nskall vara rätt och rent från början.\r\nDen tredje hörnstenen för det ekologiskt hållbara\r\nsamhället är skyddet från naturen. Här krävs det större\r\nansträngningar också från markägarna, både skogsä-\r\ngare och jordbrukare. Regeringen arbetar med att\r\nförändra EU:s jordbrukspolitik, men vi ser också över\r\nvad vi kan göra i Sverige och har gett Eva Eriksson i\r\nuppdrag att ta fram frivilliga överenskommelser för\r\natt minska utsläppen från jordbruken till vattenområ-\r\ndena.\r\nNär det gäller skogen, ett problem som har tagits\r\nupp här tidigare i dag, är det på det sättet att trots att\r\nregeringen har prioriterat detta och trots att vi har\r\nökat bidragen till inköp räcker inte statens pengar till.\r\nVi måste också kräva att sektorn tar ett eget ansvar\r\noch ett mycket större ansvar för att värna de hotade\r\nurskogarna. I detta sammanhang för regeringen dis-\r\nkussioner med företrädare för skogsnäringen. Jag\r\nhoppas också som miljöminister mycket på att vi snart\r\nfår en certifiering av skogen.\r\nDen fjärde hörnstenen är det internationella arbe-\r\ntet som har blivit allt viktigare ändå sedan FN:s mil-\r\njökonferens hölls i Sverige för 25 år sedan. Det har\r\nvarit mycket glädjande som ny EU-medlem att se hur\r\nvi har kunnat påverka EU. Eftersom min taletid nästan\r\när slut vill jag bara nämna våra möjligheter att påver-\r\nka försurningsstrategin, kemikaliepolitiken och av-\r\nfallspolitiken och hur vi nu har tagit initiativ till en\r\nAgenda 21 runt Östersjön för att göra hela Östersjö-\r\nregionen till en ekologiskt uthållig region.</pre><pre>Anf.  127  GÖTE JONSSON  (m) replik:\r\nHerr talman! Miljöministern tar upp frågan om en\r\nhållbar utveckling och om miljöavgifter. En av de\r\nviktigaste faktorerna när det gäller en hållbar utveck-\r\nling är att vi får förnybara råvaror, att vi disponerar\r\nförnybara råvaror. Skogen är den viktigaste vi har,\r\noch den kommer att förbli den viktigaste förnybara\r\nråvaran. I detta sammanhang är det viktigt att de olika\r\ndepartementen går i takt.\r\nMin fråga gäller hur miljöministern ser på det\r\nmajoritetsbeslut som är fattat i Nora kommun där man\r\nlägger en generell kommunal skatt på skogsbruk och\r\npå avverkning. Enligt min bestämda uppfattning är\r\ndet i detta hus som man skall stifta generella lagar om\r\nskatter och avgifter. Nu har man i en kommunal för-\r\nsamling genomdrivit ett majoritetsbeslut som innebär\r\nen sådan avgift. Ryms detta beslut inom ramen för\r\ngällande miljölag? Om det inte gör det, hur kommer\r\nmiljöministern då att agera för att vi skall få till stånd\r\nden rätta ordningen när det gäller beslut om skatter\r\noch avgifter?</pre><pre>Anf.  128  Miljöminister ANNA LINDH (s)\r\nreplik:\r\nHerr talman! Jag vill inte uttala mig om vad en-\r\nskilda kommuner har beslutat när det gäller skogsav-\r\nverkningar. Men jag tycker att det är viktigt att vi är\r\növerens om det som är grunderna och som jag förmo-\r\ndar också har varit utgångspunkterna för dessa kom-\r\nmuner. Det innebär att vi måste vara mycket försikti-\r\nga med den resurs som skogen är. Vi har fortfarande\r\nurskogar i Sverige, och vi har fortfarande orörda\r\nskogsområden i Sverige. Vi får inte på grund av kort-\r\nsiktiga vinstintressen avverka och hota de allra sista\r\ngammelskogarna och urskogarna i Sverige. Det tycker\r\njag att stat, näringsliv, organisationer och kommuner\r\nborde kunna samverka om för att uppnå.</pre><pre>Anf.  129  GÖTE JONSSON (m) replik:\r\nHerr talman!  När det gäller de sista urskogarna är\r\ndet faktiskt så att de i huvudsak finns på privat mark.\r\nDå skall man tacka de privata markägarna för att de\r\nfinns. Man skall inte beskatta dem.\r\nMin fråga gällde emellertid ett fattat beslut. Jag\r\ntycker nog att en ansvarig minister måste ha synpunk-\r\nter på ett fattat beslut i en sådan vital fråga. Är det\r\nmeningen att övergripande skatter och avgifter skall\r\nbeslutas i detta hus, eller skall det ske på kommunal\r\nnivå? Om ministern inte har en uppfattning i dag vill\r\njag uppmana ministern att omgående gå hem och titta\r\npå denna fråga och bilda sig en uppfattning och sedan\r\nlämna besked till kammaren. Detta är nämligen en\r\nutomordentligt viktig fråga för miljön, för skogsbru-\r\nket - vår viktigaste förnybara resurs - och för rättssä-\r\nkerheten. Jag hoppas därför att miljöministern sätter\r\nsig in i ärendet och lämnar ett klarläggande besked.</pre><pre>Anf.  130  Miljöminister ANNA LINDH (s)\r\nreplik:\r\nHerr talman! Jag hoppas att även Göte Jonsson\r\nkan gå hem och fundera över hur vi skall klara den\r\nbiologiska mångfalden i framtiden och hur vi skall\r\nklara ett ökat sektorsansvar som innebär att åtminsto-\r\nne de stora skogsägarna själva skall ta ett större an-\r\nsvar för att inte kräva statliga bidrag så fort de skall\r\nbevara urskogen eller gammelskogen utan att de fak-\r\ntiskt är beredda att se detta som en del i sektorsansva-\r\nret. På samma sätt som industrin själv får betala och\r\nta sitt sektorsansvar bör även de stora skogsägarna\r\nvara beredda att ta ett tydligt sektorsansvar när det\r\ngäller att bevara skogen.</pre><pre>Anf.  131  PER LAGER (mp) replik:\r\nHerr talman! Miljöministern, jag hoppas att talet\r\nom de slutna kretsloppen bara är ett steg på vägen.\r\nFör mig lät det nämligen som om det var något av ett\r\nslutmål att man sluter dessa kretslopp. Men det är inte\r\nså när det gäller produkter som kommer från berg-\r\ngrunden, eftersom allt enligt entropilagen sprider sig\r\noch inget försvinner. Vad vi gör är att vi hela tiden\r\ntillför giftiga ämnen så att vi inte kan sluta dessa\r\nkretslopp. Någonstans kommer detta ut. Jag hoppas\r\natt miljöministern är medveten om det.</pre><pre>Anf.  132  Miljöminister ANNA LINDH (s)\r\nreplik:\r\nHerr talman! Jag tog de slutna systemen som ett\r\nexempel på att industrins miljöarbete går framåt. Jag\r\ntycker att det är ett bra exempel från t.ex. skogsin-\r\ndustrin. Där har det också visat sig att de slutna sys-\r\ntemen ofta bygger på att man inte använder de farli-\r\ngaste ämnena och de traditionella kemikalierna, vilket\r\när ett ytterligare skäl för de slutna systemen.\r\nDäremot har vi en annan fråga, som också en av\r\nPer Lagers partikamrater reste, nämligen kemikalie-\r\nfrågan. Oavsett vad vi gör i övrigt är det viktigt att vi\r\nser till att det blir rätt men också rent från början i\r\nproduktionen och att vi fasar ut och att vi avvecklar\r\nde farliga kemikalierna. Jag räknar med att vi får\r\nanledning att återkomma till detta i en speciell debatt\r\nhär i riksdagen om kemikaliepolitiken. Det är ett av\r\nvåra riktigt viktiga områden.</pre><pre>Anf.  133  PER LAGER (mp) replik:\r\nHerr talman! Det var just det jag menade, att när\r\ndet gäller de petroleumbaserade produkterna, framför\r\nallt de kemikalier som vi kan vara utan, måste vi\r\nsnabbt nå det stadium då vi kan minimera hela denna\r\nkemiska djungeln så långt det bara är möjligt. Rätt\r\noch rent från början innebär faktiskt att vi undviker\r\npetroleumbaserade produkter.</pre><pre>Anf.  134  Miljöminister ANNA LINDH (s)\r\nreplik:\r\nHerr talman! De petroleumbaserade produkterna\r\nskall framför allt användas då det inte finns några\r\nalternativ. När det gäller kemikaliepolitiken vill jag\r\npassa på att stryka under att vi skall arbeta både i\r\nSverige och inom EU. Även inom EU har vi nu fått\r\ngehör för den här viktiga substitutionsprincipen att\r\nman skall byta farliga kemikalier mot mindre farliga\r\neller ofarliga kemikalier där det är möjligt. Det tycker\r\njag är ett bra genombrott för svensk kemikaliepolitik\r\ninom EU.</pre><pre>Anf.  135  HANNA ZETTERBERG (v) re-\r\nplik:\r\nHerr talman! Jag tänker ställa en fråga som är av\r\nlitet mer ideologisk karaktär. Det är något som jag har\r\nfunderat över och som jag också har tagit upp. Det\r\nhandlar om företagen. Även Anna Lindh berörde\r\ndelvis detta i sitt anförande. Hur kommer vi åt de\r\nföretag som vi har i Sverige i dag och som slåss med\r\nnäbbar och klor för att få bevara den produktion som\r\nde har just i dag och som de inte vill utveckla? Mil-\r\njöministern nämnde ekonomiska styrmedel, miljöbal-\r\nken, osv. Men vad har vi för skyldigheter och rättig-\r\nheter ur ett ideologiskt perspektiv, och hur kommer vi\r\nåt den här typen av verksamhet som i dag faktiskt inte\r\när försvarbar, varken ur ett svenskt perspektiv eller ur\r\nett internationellt perspektiv? Detta tycker jag är en\r\njätteviktig fråga.</pre><pre>Anf.  136  Miljöminister ANNA LINDH (s)\r\nreplik:\r\nHerr talman! Först och främst tror jag att insikten\r\nsprider sig i företagen om att man måste ha ett miljö-\r\nmässigt, långsiktigt, tänkande både för miljöns skull\r\noch därför att det faktiskt är bäst också för den egna\r\nekonomin. På sikt klarar sig inte företag om inte or-\r\ndentlig hänsyn tas. Det gäller då att vara snål med\r\nbåde råvaror och energi och att t.ex. minska kemikali-\r\neanvändningen.\r\nPå lång sikt - jag förmodar att Hanna Zetterberg\r\nockså avser resursutrymmet - är det viktigt att berätta\r\natt en diskussion som vi för inför nästa FN-konferens\r\nhandlar om faktor 10. Det innebär att vi i i-länderna\r\nskulle ta på oss att minska produktions- och energire-\r\nsurserna. Det handlar alltså om att göra produktionen\r\ntio gånger effektivare när det gäller både hur vi an-\r\nvänder råvaror och hur vi använder energi. Vi behö-\r\nver inte minska produktionen, men den produktion vi\r\nhar skall bli oerhört mycket råvarusnålare och energi-\r\nsnålare.</pre><pre>Anf.  137  HANNA ZETTERBERG (v) re-\r\nplik:\r\nHerr talman! Naturligtvis handlar det om vår re-\r\nsursförbrukning. Men jag undrar också om miljömi-\r\nnistern ser några möjligheter att enligt svensk lag\r\nkomma åt internationella företag som finns i Sverige\r\noch som visar på en enorm dubbelmoral här. Bl.a.\r\nVolvo och ABB är tydliga exempel på att en sak görs\r\ni Sverige, därför att det lönar sig i Sverige, och något\r\nhelt annat utomlands. Det tjänar man enormt mycket\r\npengar på. Finns det alltså någon laglig möjlighet i det\r\nsammanhanget? Har miljöministern några funderingar\r\nav det slaget?\r\nJag håller med om att diskussionen om faktor 10\r\när enormt viktig, vid sidan av många andra diskussio-\r\nner. Men litet mera ideologiskt undrar jag hur vi\r\nkommer åt den här typen av verksamhet. Jag tror att\r\nvi måste börja tänka i ett mera solidariskt och inter-\r\nnationellt perspektiv när det gäller dessa frågor, vilket\r\njag tror att Anna Lindh gör.</pre><pre>Anf.  138  Miljöminister ANNA LINDH (s)\r\nreplik:\r\nHerr talman! Jag tror att det är oerhört viktigt att\r\nha ett internationellt samarbete. Agerandet ute på\r\nföretag runt om i världen beror väldigt mycket på\r\nvilket internationellt samarbete som finns mellan\r\nländerna. Kapitalet samarbetar ju mycket internatio-\r\nnellt, men också politiskt måste vi bli bättre på att\r\nsamarbeta internationellt. Vi måste också bli bättre på\r\natt hjälpa utvecklingsländer med att ställa hårdare\r\nmiljökrav för att inte vara tvungna att acceptera vilket\r\nbeteende som helst från det internationella kapitalets\r\noch de stora företagens sida.</pre><pre>Anf.  139  CARL G NILSSON (m) replik:\r\nHerr talman! Under den relativt kalla perioden i\r\nslutet av december och i början av januari hade vi ett\r\nstort elunderskott i Sverige; detta trots att många av\r\nvåra basindustrier står stilla. Det underskottet täcktes\r\ngenom import av el till Sverige motsvarande, har det\r\nsagts, produktionen vid två kärnkraftsreaktorer. Den\r\nimporten kom i huvudsak från Danmark och produce-\r\nrades vid oljeeldade kraftverk där.\r\nHur ser ministern från miljösynpunkt på det för-\r\nhållandet?</pre><pre>Anf.  140  Miljöminister ANNA LINDH (s)\r\nreplik:\r\nHerr talman! Det faktum som här tas upp under-\r\nstryker vikten av det jag sade om betydelsen av att vi\r\nfår ett förnybart energisystem. Det gäller att vi dels lär\r\noss att spara och hushålla bättre med energi, dels\r\nsatsar mera på förnybara energikällor. Vidare under-\r\nstryks vikten av att redan nu börja omställningen från\r\nkärnkraftssamhället.\r\nÄven Moderaterna har ju deklarerat att vi inte\r\nskall satsa på ny kärnkraft. I så fall är vi alla överens\r\nom att kärnkraften skall avvecklas. Men jag tror att\r\ndet kan bli mycket kallt i Sverige om vi ställs inför en\r\nsituation där vi plötsligt, på några få år, skall avveckla\r\nhela det svenska kärnkraftssystemet. Låt oss, Carl G\r\nNilsson, tillsammans börja avvecklingen redan nu och\r\nlåta omställningen ta tid!</pre><pre>Anf.  141  CARL G NILSSON (m) replik:\r\nHerr talman! Vilka ytterligare konsekvenser blir\r\ndet om vi nu dessutom är beredda att avveckla en\r\neller två reaktorer i förtid - med tanke på att vi med\r\nde reaktorer som nu är i bruk har ett elunderskott som\r\nvi får möta med import av t.ex., som nu varit fallet,\r\noljeeldad kraft eller kärnkraft från andra kärnkraft-\r\nverk österut?</pre><pre>Anf.  142  Miljöminister ANNA LINDH (s)\r\nreplik:\r\nHerr talman! Jag tycker att Carl G Nilsson har\r\nanledning att känna oro, för det kan bli väldigt kallt\r\nför honom som pensionär. Alla våra kärnkraftverk är\r\nnämligen byggda ungefär samtidigt. Om vi skall vänta\r\ntills de är helt uttjänta riskerar vi dels att vi tummar på\r\ngränserna för säkerheten, dels en situation där vi fak-\r\ntiskt inom några få år får stänga av all kärnkraft. Då\r\nfinns det inte längre möjligheter att göra en långsam\r\nomställning av energisystemet där vi satsar på både\r\nsparande och förnybara energikällor.\r\nFör att undvika en mycket kylig pensionärstillvaro\r\ntycker jag alltså att Carl G Nilsson borde stötta att vi\r\npåbörjar omställningen av energisystemet nu.\r\n(Applåder)</pre><pre>Anf.  143  KIA ANDREASSON (mp) replik:\r\nHerr talman! I Sverige tillåter inte Livsmedelsver-\r\nket bekämpningsmedel i dricksvatten, men det är litet\r\nmotsägelsefullt. Samtidigt tillåts ju i Sverige be-\r\nkämpningsmedel. Närmare bestämt 1 225 ton sprids\r\nnämligen årligen. Har man någon ekologisk kunskap\r\nvet man att bekämpningsmedlen så småningom ham-\r\nnar i grundvattnet. Jag har här två frågor:\r\nHur går detta ihop? Och finns det någon strategi\r\nför just problemet med bekämpningsmedel i grund-\r\nvattnet?\r\nI Skåne har detta generellt drabbat väldigt hårt. I\r\nLandskrona har man uppmätt värden som ligger 20-\r\n25 gånger över EU:s gränsvärde när det gällt bl.a.\r\ndiklorbensamid.</pre><pre>Anf.  144  Miljöminister ANNA LINDH (s)\r\nreplik:\r\nHerr talman! Trots allt har vi minskat användning-\r\nen av bekämpningsmedel väldigt mycket i Sverige. Vi\r\nhar ju halverat användningen av bekämpningsmedel i\r\nSverige och fortsatt minskningen ytterligare efter det,\r\nmed sikte på ytterligare en halvering. Jämfört med\r\nandra europeiska länder, ja, i och för sig med alla\r\nländer i världen, är detta ett mycket bra exempel som\r\nvi kan göra en hel del reklam för utomlands, så att\r\näven andra länder minskar användningen av bekämp-\r\nningsmedel.\r\nDet här arbetet fortsätter i Sverige. Målet är att vi\r\nskall ha 10 % ekologisk odling år 2000. Jag tror att vi\r\nhar goda förutsättningar att verkligen visa hur man får\r\nned användningen av bekämpningsmedel utan att det\r\nskadar produktionen och jordbruket.</pre><pre>Anf.  145  KIA ANDREASSON (mp) replik:\r\nHerr talman! Tyvärr stämmer inte det som Anna\r\nLindh säger. Naturvårdsverket säger ju att det har\r\nskett en ökning här. Även om vi fått ned användning-\r\nen av bekämpningsmedel, är det återigen fråga om en\r\nökning. Kemiindustrin håller dessutom nu på att an-\r\npassa växter till kemikalier. På grund av detta befarar\r\nvi en fortsatt ökning av användningen av bekämp-\r\nningsmedel.\r\nDe ämnen som vi nu hittar är faktiskt sedan länge\r\nförbjudna att tas in i landet - de förbjöds 1991. Ändå\r\nkan man nu finna dem i grundvatten 90 meter ned i\r\nmarken. Det tar lång tid innan vattnet sipprat ned.\r\nMed de kunskaper som finns och som är så väl\r\ndokumenterade undrar jag hur vi över huvud taget kan\r\ntillåta en fortsatt användning av dessa medel. Jag\r\ntänker också på den utveckling som pågår i EU.</pre><pre>Anf.  146  Miljöminister ANNA LINDH (s)\r\nreplik:\r\nHerr talman! Det är riktigt att vi ofta upptäcker\r\ngamla miljösynder först i efterhand. Därför är det\r\nviktigt att vi använder oss av försiktighetsprincipen\r\noch substitutionsprincipen. Det har vi gjort. Även om\r\ndet, i och med ökad produktion, förekommit viss\r\nanvändning av bekämpningsmedel under något år,\r\nstår sig det gamla resultatet väldigt väl. Vi har gjort\r\nen mycket drastisk nedskärning av användningen av\r\nbekämpningsmedel i Sverige. Vi har nämligen långt\r\nmer än halverat andelen bekämpningsmedel. Vi har\r\nockså använt oss av substitutionsprincipen för att byta\r\nut de farligaste ämnena mot mindre farliga eller ofar-\r\nliga ämnen.\r\nÄven om en del fortfarande återstår att göra har vi\r\nkommit långt på vägen. Nu arbetar Annika Åhnberg\r\noch jag gemensamt för att vi skall få igenom samma\r\nprinciper i andra EU-länder och för att få EU att lära\r\nsig av en jordbrukspolitik som handlar om att minska\r\nanvändningen av bekämpningsmedel.</pre><pre>Anf.  147  DAN ERICSSON (kd) replik:\r\nHerr talman! Jag vill haka på den tråd som mil-\r\njöministern tog upp och som gällde en fortsatt för-\r\nstärkt miljölagstiftning. Jag har kontrollerat några\r\nfakta.\r\nUnder 1995 och under första kvartalet 1996 var\r\ntotalt 45 miljöärenden anmälda vid domstol. 15 av de\r\närendena ledde till böter och 1 till fängelse i 14 dagar.\r\nResten ogillades.\r\nMot denna bakgrund vill jag ändå fråga miljömi-\r\nnistern vilket ansvar hon känner för att vi inte fick en\r\nny samlad miljöbalk 1995, som kunde ha skärpt upp\r\ndetta högst väsentligt. Dessvärre tror jag inte att verk-\r\nligheten är sådan att det inte begås fler miljöbrott i\r\nSverige. Hur skall tillsynen klaras i den tänkta nya\r\nmiljölagstiftningen, som förhoppningsvis kommer så\r\nsmåningom, när miljöministern samtidigt skär ned i\r\ntillsynsmöjligheterna? I Östergötland, där jag sitter i\r\nlänsstyrelsen, kommer tillsynen i praktiken att upphö-\r\nra. Hur skall man då få miljölagstiftningen att funge-\r\nra?</pre><pre>Anf.  148  Miljöminister ANNA LINDH (s)\r\nreplik:\r\nHerr talman! Det hade inte inneburit någon för-\r\nbättring om vi hade antagit den miljöbalk som bl.a.\r\nDan Ericssons parti stod bakom. Den var helt enkelt\r\nför dålig. Det hade inte inneburit någon skärpning i\r\nmiljölagstiftningen eller en förändring för dem som\r\nhade begått miljöbrott. Däremot erbjuder jag både\r\nDan Ericsson och andra som är intresserade att vara\r\nmed och nu se till att vi får fram en bra miljölagstift-\r\nning och får igenom den i svenska riksdagen. Under\r\nvåren kommer regeringen att lägga fram en proposi-\r\ntion till riksdagen om den nya miljöbalken. Då kom-\r\nmer vi att få en miljölagstiftning som kommer att göra\r\ndet betydligt bättre, lättare och enklare att använda\r\nmiljölagstiftningen och straffa dem som inte följer\r\nden.\r\nEtt stort problem som återstår och som jag avser\r\natt återkomma till är tillsynen. Jag anser inte att det är\r\nacceptabelt att man slutar med tillsynen vare sig i län\r\neller i kommuner, men vi måste ta ett större centralt\r\nansvar för att tillsynen fungerar. Där får vi återkom-\r\nma.</pre><pre>Anf.  149  DAN ERICSSON (kd) replik:\r\nHerr talman! Miljöministern säger att det inte är\r\nacceptabelt att inte ha tillsyn. Men det är miljöminis-\r\ntern som har sett till att det inte längre är möjligt att\r\nha tillsyn av miljölagarna. Det är miljöministern som\r\nryckt ifrån myndigheterna pengarna för att klara till-\r\nsynen. Det ansvaret får miljöministern ta.\r\nMin fråga var: Hur skall man lösa tillsynsfrågan\r\nnär det gäller miljölagarna?\r\nDet miljöbalksförslag som fanns 1995 och som det\r\nvar möjligt att anta skulle inte ha inneburit någon\r\nförbättring, säger miljöministern. Det är faktiskt inte\r\nså. Det innebar en tydlig skärpning av straffansvaret\r\noch av möjligheten att döma till både fängelsestraff\r\noch kraftfulla ekonomiska sanktioner. Det var en klar\r\nförbättring gentemot nuvarande förhållanden. Nuläget\r\när alltså det att det knappt fälls några domar alls. Det\r\när vad som hänt sedan miljöministern drog tillbaka\r\ndet förslaget.</pre><pre>Anf.  150  Miljöminister ANNA LINDH (s)\r\nreplik:\r\nHerr talman! Jag vill påminna Dan Ericsson om att\r\nLagrådet fullständigt underkände det tidigare miljö-\r\nbalksförslaget. Det innebär att miljöbalken också\r\njuridiskt fick underkänt, dvs. att miljöbalken i den\r\nborgerliga tappningen inte hade varit ett bra juridiskt\r\ninstrument för att komma till rätta med miljöbrotten.\r\nFörutom att vi politiskt tyckte att den var för svag och\r\natt den inte innehöll några skärpningar i miljölag-\r\nstiftningen fick den alltså ett ordentligt juridiskt un-\r\nderbetyg av Lagrådet.\r\nNu skall vi se till att vi får en bra sammanhållen\r\nmiljölagstiftning. Jag hälsar åter Dan Ericsson väl-\r\nkommen att vara med i det. Vi kommer också tillbaka\r\ntill hur vi bättre skall se till att tillsynen fungerar. Det\r\när inte jag som ryckt undan tillsynsmöjligheterna för\r\nmyndigheterna. Både kommuner, länsstyrelser och\r\ncentrala myndigheter måste ta sitt ansvar. Men jag\r\ntycker att det finns anledning till självkritik för alla.\r\nVi måste se till att vi får ett bättre fungerande tillsyns-\r\nsystem och prioritera tillsynsfrågorna mer efter det att\r\nvi har fått en ny miljölagstiftning.</pre><pre>Anf.  151  BARBRO WESTERHOLM (fp)\r\nreplik:\r\nHerr talman! Som miljöministern sade bygger ef-\r\nfektivt miljöarbete på internationellt samarbete. Mil-\r\njöministern uppehöll sig en del vid arbetet i EU. Jag\r\nskulle väldigt gärna vilja veta litet mer om våra möj-\r\nligheter att agera genom Världsbanken och i tredje\r\nvärldens länder. Kvinnor har visat sig vara en mycket\r\nbra resurs i lokalt miljöarbete. Vad gör regeringen för\r\natt stimulera sådant lokalt miljöarbete?</pre><pre>Anf.  152  Miljöminister ANNA LINDH (s)\r\nreplik:\r\nHerr talman! Tiden gick fortare än jag trodde.\r\nIbland kan det vara bra att ha färdigskrivna manus, för\r\ndå håller man sig till det. Jag hade inte tillräckligt\r\nfärdigt skrivet manus, och därför hann jag inte med\r\nden del som just handlade om det internationella\r\nmiljöarbetet.\r\nJag tror att det är viktigt att vi har samarbete med\r\nVärldsbanken dels för arbetet i Östeuropa, där samar-\r\nbetet betyder väldigt mycket - vi har många gemen-\r\nsamma projekt i dag - dels också för biståndet till\r\ntredje världen. Vi har i utvecklingsländerna många\r\nbiståndsprojekt som också inkluderar miljöarbetet\r\nsom en viktig del. SIDA har prioriterat miljöfrågorna\r\nmycket de senaste två åren och gjort dem till en viktig\r\ndel i biståndsarbetet. SIDA har också ett antal intres-\r\nsanta projekt där man använt kvinnors lokala arbete\r\nför att få till stånd både ekonomisk utveckling och\r\nbättre miljö.\r\nYtterligare ett exempel på det globala arbetet är\r\natt vi på svenskt och danskt initiativ globalt har för-\r\nbjudit export av farligt avfall till u-länder.</pre><pre>Anf.  153  JEPPE JOHNSSON (m):\r\nHerr talman! En hållbar samhällsutveckling på\r\nlängre sikt kräver att vi har ett fungerande rättssam-\r\nhälle. Senare års besparingar på rättsväsendet har\r\nmedfört att framför allt polisen, men även övriga led i\r\nrättskedjan, allvarligt har försvagats. Rättsväsendet är\r\nenligt moderat uppfattning en av statens kärnuppgif-\r\nter. Även i tider av ekonomisk kris måste rättsväsen-\r\ndet ha tillräckliga resurser för att kunna utöva sin\r\nbrottsförebyggande och brottsbeivrande verksamhet.\r\nRegeringen är i full färd med att under innevaran-\r\nde period spara 1 miljard på rättsväsendet. Hitintills\r\nhar besparingarna drabbat polisen mycket hårt. Anta-\r\nlet poliser har minskat, och på vissa håll har utbygg-\r\nnaden av närpolisverksamheten stannat av. Närpolisen\r\nhar stor betydelse, inte minst i kampen mot ungdoms-\r\nbrottsligheten.\r\nDe viktigaste insatserna i kampen mot brottslighet\r\noch drogberoende måste komma tidigt i en människas\r\nliv. Familjen måste kunna fungera som frontlinje mot\r\nmissbruk och kriminalitet.\r\nDen moderata familjepolitikens främsta syfte är att\r\nta till vara den styrka och den vilja till ansvar som\r\nvarje dag kommer till uttryck i familjemedlemmars\r\nomsorg om varandra. Detta gäller både den traditio-\r\nnella kärnfamiljen och andra typer av familjebild-\r\nningar. Separation eller nya förhållanden får aldrig\r\nleda till att ett barn inte ges det bistånd och det stöd\r\nsom det har rätt till. Familjepolitiken måste läggas om\r\nså att familjen betyder mer och politiken mindre.\r\nÄven skolans ansvar och uppgift måste tydliggö-\r\nras. Efter familjen är det skolan som har den viktigas-\r\nte uppgiften då det gäller att förebygga brott. Skolan\r\nskall förmedla grundläggande kunskaper om vad som\r\när tillåtet och otillåtet i samhället. Arbetet i klass-\r\nrummet måste fungera. Eleverna måste lära sig att ta\r\nhänsyn till och respektera varandra. Detta är en förut-\r\nsättning för att inhämtandet av kunskaper och färdig-\r\nheter skall fungera.\r\nFrån brottsförebyggande synpunkt är det förödan-\r\nde när unga människor lämnar skolan med rakt ige-\r\nnom bristfälliga kunskaper och dåliga betyg. På sena-\r\nre tid har debatten bl.a. handlat om att ungdomar i\r\ngrundskolan ej får betyg. Detta kan bara åtgärdas\r\ngenom att dessa elever inhämtar de nödvändiga kun-\r\nskaperna genom eget arbete, men givetvis med allt det\r\nstöd som skolan kan och skall ge. Att sänka kraven så\r\natt alla får godkänt leder inte till en  hållbar sam-\r\nhällsutveckling på längre sikt.\r\nTrots goda insatser i både hem och skola går det\r\nsnett för en del av våra unga. Oavsett orsaken till\r\nmisslyckandet måste samhället tidigt kunna fånga upp\r\noch tillrättaföra dessa unga människor, som annars\r\nriskerar att fastna i drogmissbruk, annan brottslighet\r\noch misär. Att inte reagera är att göra de unga en\r\nbjörntjänst.\r\nHerr talman! Vi moderater har här i denna kam-\r\nmare lagt fram förslag till ett flertal åtgärder i kampen\r\nmot ungdomsbrottsligheten. Hitintills har socialde-\r\nmokraternas passivitet varit påfallande. En av de\r\nåtgärder som vi moderater vill införa är s.k. familje-\r\ngruppskonferenser enligt modell från Nya Zeeland.\r\nEn viktig komponent i uppfostran är att lära sig att\r\nta ansvar för sina handlingar och hindra den unge från\r\natt skaffa sig en kriminell identitet. Här brister det\r\nsvenska rättssamhället. Vanligast är att inget åtal\r\nväcks eller att den unge överlämnas till vård inom\r\nsocialtjänsten. Den unge får en \"icke-reaktion\" från\r\nvuxenvärlden. Detta är helt förödande.\r\nFamiljegruppskonferensen syftar till att lära den\r\nunge att ta ansvar för sina handlingar och att känna\r\nmedkänsla med brottsoffret - detta utan att domstol\r\noch kriminalvård behöver bli involverade.\r\nFamiljegruppskonferensen skall äga rum kort efter\r\ndet att brottet har begåtts och förutsätter att den unge\r\nhar erkänt brottet. Till konferensen kallas den unge\r\nbrottslingen, hans föräldrar, eventuellt släktingar,\r\nandra närstående och brottsoffret, om denne samtyck-\r\ner. Även polis och socialtjänst deltar. Konferensen\r\nleds av en samordnare utsedd av staten.\r\nVid familjegruppskonferensen diskuterar man vad\r\nsom har hänt och kommer överens om hur man skall\r\ngå vidare. Den unge skall be offret om ursäkt, och\r\nkonferensen skall också bestämma hur den unge skall\r\ngottgöra offret. Det kan handla om att reparera skador\r\nsom han ställt till med eller att göra en arbetsinsats i\r\nen ideell förening. Samtliga närvarande vid familje-\r\nkonferensen skall vara överens och överenskommel-\r\nsen skall sedan följas upp. Någon ansvarig på den\r\nunges sida utses. Om det brister i den unges genomfö-\r\nrande av överenskommelsen skall rättegång normalt\r\nhållas.\r\nFru talman! Det finns naturligtvis många olika\r\nskäl till varför en ung människa inleder en brottslig\r\nkarriär som i sin förlängning kan leda till allt grövre\r\nbrott. Det kan bero på att den unge har saknat det stöd\r\nsom de flesta föräldrar ger och vill ge sina barn. Det\r\nkan bero på att skolan inte har tagit itu med proble-\r\nmen under skoltiden. Ett är dock säkert: Det sämsta är\r\natt sticka huvudet i sanden och inte se vad som håller\r\npå att hända. I de fall där både familj och skola har\r\nmisslyckats måste samhället ta sitt ansvar. Det är inte\r\nhumant mot den unge att samhället gång på gång\r\nreagerar med en \"icke-reaktion\". Det gäller att i tid ta\r\nsig an den unge. Detta är att bry sig om. Detta är en\r\nav förutsättningarna för en hållbar samhällsutveckling\r\npå lång sikt.</pre><pre>Anf.  154  ÅSA STENBERG (s):\r\nFru talman! Rubriken för den allmänpolitiska de-\r\nbatten ger utrymme för att ta upp många intressanta\r\nfrågor. Om man som jag sitter i jordbruksutskottet\r\nligger det naturligtvis nära till hands att anknyta till ett\r\nhållbart utnyttjande av våra naturresurser och till\r\nnödvändigheten av att skapa ett kretsloppssamhälle.\r\nMen en hållbar utveckling på längre sikt ställer också\r\nandra krav på samhället. Jag avstår denna gång från\r\natt tala om miljöfrågor och tänker i stället använda\r\nmina sex minuter till att prata om nödvändigheten av\r\natt skapa ett Sverige med en ny syn på regionalpoliti-\r\nken.\r\nJag representerar valkretsen Stockholms län här i\r\nriksdagen. En av de saker som förvånat mig mest\r\nunder de dryga 2,5 år som jag varit riksdagsledamot\r\när den aversion mot Stockholm och Stockholms län\r\nsom jag möter ute i landet. Klyftan mellan huvud-\r\nstadsregionen och övriga landet är djupare än jag\r\nkunde föreställa mig, och det förhållandet skrämmer\r\nmig.\r\nEn av orsakerna till Stockholmsfientligheten är\r\nokunskap om levnadsvillkoren här. Stockholms län är\r\nkontrasternas region. Utifrån ser man gärna de glassi-\r\nga inneställena, bankpalatsen, centralmakten, högin-\r\nkomsttagarna, lyxvillorna, etagevåningarna etc., men\r\nman glömmer den andra sidan. I Stockholms län finns\r\nockså fler hemlösa, fler missbrukare, fler arbetslösa\r\nän någon annanstans. Här finns slitna bostadsområden\r\nmed högre kriminalitet och större anonymitet än på\r\nmindre orter.\r\nKontrasterna mellan olika bostadsområden är slå-\r\nende. Människorna lever åtskilda, beroende på bak-\r\ngrund och förutsättningar. Social segregation förstärks\r\nav etnisk segregation. Man kan också se skillnader i\r\nmänniskors hälsa. Antalet förtidspensionerade är\r\nbetydligt fler i södra delen av länet än i den norra.\r\nInvandrare är oftare förtidspensionerade än svenskar.\r\nFödelsevikten är genomsnittligt lägre för barn till\r\nfattiga föräldrar än för barn som har rika föräldrar.\r\nFöljden av segregationen - vare sig den är social,\r\netnisk eller demografisk - är att människor med olika\r\nbakgrund och erfarenheter inte kan mötas naturligt.\r\nDemokratin utarmas, klyftor permanentas och stora\r\ngrupper utanför samhällsgemenskapen riskerar att\r\nhindra regionen från att kunna utvecklas vidare.\r\nJag menar alltså att alltför många utanför Stock-\r\nholmsregionens gränser bara ser det rika, välmående\r\noch livskraftiga Stockholms län. Alltför få ser skugg-\r\nsidorna i regionen. Alltför ofta stöter vi på en närmast\r\nslentrianmässig aversion mot Stockholms län.\r\nStockholmsfientligheten är farlig, inte bara för oss\r\ni regionen utan för hela landet. Jag menar att utveck-\r\nlingen mot en växande Stockholmsfientlighet måste\r\nbrytas.\r\nSkall hela Sverige leva måste Stockholms län\r\nkunna leva. En god utveckling i Stockholms län är\r\nnödvändig för hela Sveriges utveckling. Men även det\r\nomvända gäller: En god utveckling i övriga landet är\r\nnödvändig för Stockholms läns framtid. Stockholms-\r\nregionens problem kan inte lösas genom att resurser\r\ntas från andra regioner i landet.\r\nSverige är för litet för konflikter mellan regioner-\r\nna. Stockholms läns konkurrenter är inte, skall inte\r\noch får inte vara Jämtland eller Halland, utan det är\r\nsnarare Hamburg eller Köpenhamn.\r\nFör att möjliggöra en jämlik utveckling i varje re-\r\ngion i landet måste det regionala inflytandet stärkas.\r\nDe folkvalda bör få ökade möjligheter att själva för-\r\ndela resurser inom sin region för att därmed skapa\r\nutrymme för en långsiktig och hållbar utveckling som\r\nstår i överensstämmelse med miljöns krav.\r\nFör Stockholms läns del innebär detta bl.a. att vi\r\nsocialdemokrater vill bevara och slå vakt om den\r\ninomregionala skatteutjämningen och ytterligare ut-\r\nveckla landstinget till ett länsparlament. Jag och mina\r\nkamrater från Stockholms län menar att statsmakterna\r\nmåste betrakta problemen i Stockholms län med bety-\r\ndande allvar. Men självfallet motsätter vi oss inte att\r\nstora ekonomiska resurser - såväl nationella som EU-\r\nresurser - måste satsas på att hela Sverige skall kunna\r\nleva.\r\nVad jag efterlyser, fru talman, är en mer nyanserad\r\nsyn på Stockholmsregionen och på de behov som\r\nfinns här. Det är nödvändigt för att åstadkomma en\r\nhållbar samhällsutveckling på längre sikt.</pre><pre>Anf.  155  BERTIL PERSSON (m):\r\nFru talman! Sverige har bekymmer. Arbetslöshe-\r\nten är det tydligaste tecknet på att vi har allvarliga fel.\r\nVi har i dag diskuterat väldigt mycket om avreglering,\r\nom kapitalförsörjning och också om kompetenshöj-\r\nning. Men min uppfattning är att det är bristen på\r\nspetsteknologi som är det största bekymret i det här\r\nlandet.\r\nSverige har sedan 1970 ramlat från andra platsen\r\nnär det gäller ekonomi per invånare till någonstans\r\nmellan 16:e och 20:e platsen. Vårt välstånd byggdes\r\nen gång i tiden upp av framsynta uppfinnare och in-\r\ndustrialister med långsiktiga perspektiv. I dag har vi\r\nett alldeles på tok för lågt komptensinnehåll och för\r\nlågt förädlingsvärde i de produkter som vi försöker att\r\nsälja på världsmarknaden. Teknologiskt spelar vi i\r\ndivision 2. Vi är inne i en global konkurrens där våra\r\nkonkurrenter inte är våra grannländer utan det är\r\nUSA, Kanada, Japan, Taiwan och Korea. Dessa län-\r\nder har sprungit ifrån oss, både när det gäller kvalitet\r\noch i fråga om produktivitet.\r\nOm man ser på vår egen industri kan man konsta-\r\ntera att basindustrin i Sverige gör inte mycket mer än\r\nkokar och sågar skogen. När det gäller malmen smäl-\r\nter man den och säljer den som pellets. Huvuddelen\r\nav den svenska industrin bygger på uppfinningar som\r\ngjordes kring förra sekelskiftet. Det rör sig om bilar,\r\ntelefoner, kullager och kylskåp. Tekoindustrin, varven\r\noch tillverkningen av skrivmaskiner har redan fallit.\r\nDessa industrier konkurrerar med produkter som\r\nalla andra kan göra lika bra. Därför måste man kon-\r\nkurrera med låga priser och därigenom måste man\r\nhålla låga löner. Sedan får regeringen devalvera när\r\ndet går illa. På det viset kan man sänka lönerna utan\r\natt LO protesterar.\r\nNär det gäller våra flaggskepp är det inget vidare\r\ndär heller. Tag Ericsson som inte kan bygga bred-\r\nbandsväxlar. Efter  att ha lagt ned 7 miljarder kronor\r\noch nära sju års arbete fick man ge upp och låta kun-\r\nder från 16 länder vända sig till Merconi i Italien.\r\nSe på X 2000. Hela Europa köper snabbtåg som\r\nlutar, men alla köper Fiats Pendolino. Inte ens finlän-\r\ndarna köper X 2000.\r\nTag Jas Gripen, som enligt utvärderingarna anses\r\nvinna 40 % av sina luftstrider, medan Eurofighter\r\nanses vinna 75 %. Vem vill köpa sådant?\r\nSe på Saab:s civilflygplan. Man har under det se-\r\nnaste året inte fått en enda ny order på modell 340,\r\noch det finns nästan ingenting i orderboken för 2000-\r\nmodellerna.\r\nNär det gäller bilarna ligger produktiviteten klart\r\nunder världsnivån. I varje fall kvalitetsmässigt ligger\r\nde efter japanerna, även om de hävdar sig i konkur-\r\nrens med de europeiska bilfabrikaten.\r\nDe kvalificerade underleverantörerna till bilindu-\r\nstrin finns i Tyskland, medan svenskarna gör plåt- och\r\nplastbitar.\r\nSe på Astra som har gått ut och signalerat att man\r\nbehöver hämta kompetens utifrån för att klara sin\r\nutveckling.\r\nDetta är bekymmersamt. Inom svensk industri är\r\ndet bara 7 % som är långtidsutbildade. Det är en låg\r\nsiffra internationellt sett. I den förkättrade offentliga\r\nsektorn i Sverige är det tre gånger så många långtids-\r\nutbildade som inom vår industri. Detta kan naturligt-\r\nvis inte få fortsätta.\r\nNär det gäller utbildningen i Sverige är det 12 %\r\nsom går till de långa universitetsutbildningarna. I EU-\r\nländer som Holland, Danmark och England är det\r\nnästan dubbelt så många. I Japan, Kanada och USA är\r\ndet nästan tre gånger så många.\r\nVad forsknings- och utbildningsministern gör är\r\natt strama åt både när det gäller forskningsfonderna\r\noch när det gäller forskningsrådens pengar. Jag tror\r\ninte att vi har råd att strama åt den lilla forskning som\r\nvi har här i landet, därför att då går det riktigt illa.\r\nNär det gäller spetsteknologin handlar det ju om\r\nelitsatsningar, precis som i idrotten. Man kan inte\r\nsyssla med fördelning och rättvisa, utan man måste\r\nsatsa på dem som är framgångsrika. Man måste hitta\r\nrätt nischer. Jag brukar ofta erinra om företaget Ca-\r\nnon, som har tolv man som inte gör någonting annat\r\nän att leta igenom världens forskningsdatabaser för att\r\nhitta just rätt personer och värva dem som har den\r\nspetsteknologikunskap som företaget behöver.\r\nVi behöver ett kompetenslyft, ett universellt så-\r\ndant. Vi behöver i stort sett lyfta varje nivå. Där man\r\ntidigare har haft ingenjörer behövs civilingenjörer,\r\noch där man tidigare har haft civilingenjörer behövs\r\nforskarutbildade.\r\nSverige är ett litet och exportberoende land. Vår\r\nvälfärd kräver att vi kan sälja nuyppfunna produkter\r\ntill hutlösa priser till en häpnande värld. Det är kom-\r\npetens som behövs. Det allra viktigaste är att klara\r\nförsörjningen med spetsteknologi, fru talman.</pre><pre>Anf.  156  BIRGITTA HAMBRAEUS (c):\r\nFru talman! Det känns tryggt och inspirerande att\r\nGöran Persson i dag åter har gett oss en vision av\r\nSverige som mönsterland för en ekologiskt hållbar\r\nutveckling.\r\nFN:s konferens i Rio 1992 om en hållbar utveck-\r\nling för världen sätter in detta stora projekt i rätt\r\nsammanhang - den globala solidariteten. Jag tror att\r\nThage G. Peterson kommer att ge ytterligare tyngd\r\noch konkretion åt denna inställning i Statsrådsbered-\r\nningen. Han har visat stor öppenhet för goda initiativ i\r\nu-länderna.\r\nHela världen arbetar nu med Riokonferensens\r\nAgenda 21. I Sverige fick arbetet en flygande start\r\ngenom att det då centerledda Miljödepartementet\r\ninspirerade kommuner och lokala Agenda 21-grupper\r\ni hela landet. Alla behövs i omställningsarbetet.\r\nDet är väsentligt att lagstiftning och myndighets-\r\nutövning inriktas på att underlätta omställningen. Hur\r\nkommer det sig att vi fortfarande straffbeskattar de\r\nelproduktionsanläggningar som tar till vara värmen i\r\nfjärrvärmenät eller processvärme, medan de som kyler\r\nned den värme som bildas vid elframställningen slip-\r\nper denna skatt? Hur kommer det sig att inte kärn-\r\nkraftsavvecklingen har börjat för länge sedan? Riks-\r\ndagen har ju varje år under hela 80-talet slagit fast att\r\nkärnkraften skall vara avvecklad senast år 2010.\r\nTrögheten i genomförandet av riksdagsbeslut måste\r\nbort. Vattenfallsverket och Energiverket på sin tid\r\nborde direkt ha verkställt riksdagsbeslutet och ställt\r\nom energisystemet till hushållning och förnybar\r\nenergi. Energiministern borde ha haft det direkta\r\nansvaret.\r\nJag tror att det är dags att vi på allvar tar upp\r\nBertil Fiskesjös förslag och prövar myndighetsstruk-\r\nturen och ansvarsfördelningen i Sverige. Vi är så gott\r\nsom ensamma i världen om att ha självständiga statli-\r\nga verk. Det som var en god idé på Axel Oxenstiernas\r\ntid fungerar inte i dag. Det måste gå att utkräva ett\r\ndemokratiskt ansvar vid all myndighetsutövning.\r\nT.ex. borde Riksskatteverket och Jordbruksverket\r\nvara verkställande avdelningar under respektive de-\r\npartement. Med nutida kommunikationsteknik är det\r\ninga problem att behålla dem utlokaliserade över\r\nlandet.\r\nEn god idé vore också att lyssna till de personer\r\nsom kommer att utforma bestämmelserna i praktiken\r\ninnan en proposition läggs fram i riksdagen, så att\r\nvåra beslut kan bli lätta att genomföra i verkligheten.\r\nFru talman! Föregående talare vittnade vältaligt\r\nom hur otroligt viktigt det är med hög utbildning och\r\nforskning. Vi är ganska överens om detta. Det är\r\noomtvistat. Men vi är inte lika överens om det som\r\nstatsministern lovade, nämligen att resurser måste ges\r\nockså till de mindre högskolorna i hela landet för att\r\ngöra det möjligt för alla att bedriva högre studier. Den\r\nerfarenhet som landsbygden ger gör annorlunda frå-\r\ngeställningar intressanta för forskning. I det ekolo-\r\ngiskt hållbara samhället kommer t.ex. de areella nä-\r\nringarna att få en helt ny betydelse.\r\nDalarnas högskola behöver mer pengar för att de\r\nsatsningar som har startats kan utvecklas snabbt. Jag\r\ntror, fru talman, att det blev ett missförstånd i tidigare\r\npropositioner, som gjorde att just vår högskola kom\r\npå undantag. Detta måste kunna rättas till.\r\nEn sjöfart med stränga regler för drivmedel har\r\nframtiden för sig. På kontinenten inser man att insjö-\r\ntrafiken kommer att växa i betydelse. Kanalsystemen\r\när vittförgrenade och livligt trafikerade. Här ligger vi\r\noförklarligt långt efter i Sverige, med vår långa kust\r\noch våra mäktiga älvar. Jag fick nyligen lära mig att\r\nDalälven har större kapacitet än Rhen. Nu måste vi\r\näntligen få en utredning om miljöns och ekonomins\r\nförutsättningar att göra Dalälven farbar för fartyg som\r\npassar in i Europas kanalsystem. Intresse finns hos\r\nSjöfartsverket och näringslivet, om bara miljön kan\r\nvärnas. Miljöintressena har alltså ingen anledning att\r\nmotarbeta en sådan utredning. Detta är ett exempel på\r\nett område där vi kan och bör samarbeta med EU.\r\nNär det gäller finans- och penningpolitiken bör vi\r\ngå vår egen väg. Liksom USA:s centralbank skulle\r\nRiksbanken kunna \"vidmakthålla en långsiktig tillväxt\r\ni penning- och kreditmängderna som överensstämmer\r\nmed ekonomins långsiktiga potential att öka produk-\r\ntionen i syfte att effektivt främja målsättningarna\r\nhögsta möjliga sysselsättning, stabila priser och mått-\r\nliga långräntor\". Citatet är hämtat från Sten Johans-\r\nsons artikel i Dagens Nyheter den 20 januari under\r\nrubriken Sverige förnedras i EU.\r\nFör att kunna klara den grundlagsfästa rätten till\r\narbete och för att finansiera det stora samhällsprojek-\r\ntet ekologiskt hållbar utveckling, måste vi skaffa oss\r\nfrihet i finans- och penningpolitiken.</pre><pre>Anf.  157  PER LAGER (mp):\r\nFru talman! En hållbar samhällsutveckling är för\r\nmig i högsta grad en fråga om miljö. Vi har hört olika\r\nledamöter tala om olika projekt, om Stockholm, om\r\nspetskunskap osv. För mig är det i första hand en\r\nfråga om miljö.\r\nRunt jordklotet finns ett väldigt tunt skikt, det som vi\r\nkallar för biosfären. Biosfären består av jord, luft och\r\nvatten. Vad vi har gjort under långa tider, är att vi har\r\ntagit upp ämnen och kemikalier, olja och gas, från\r\njordens innandömen och jordskorpan som vi sedan,\r\nspeciellt under det senaste århundradet, har spritt i det\r\ntunna skikt som vi kallar biosfären.\r\nPå grund av entropilagen, försvinner ingenting.\r\nAllt sprider sig. Situationen blir giftigare och giftigare\r\nför oss. Det är något som vi inte kan komma ifrån\r\ntrots att vi försöker sluta våra olika industrisystem.\r\nDetta kräver en drastisk nedskärning av utnyttjandet\r\nav dessa ämnen och en drastisk nedskärning när det\r\ngäller de resurser i form av metaller och liknande som\r\nvi i dag utnyttjar.\r\nDet finns något som kallas för \"rättvist miljöut-\r\nrymme\". Detta uttryck är, om jag inte minns fel,\r\nmyntat av Jordens vänner. Det handlar om att resur-\r\nserna globalt måste fördelas rättvist. Det innebär att vi\r\ni den rika världen är tvingade att dra ned oerhört\r\ndrastiskt. Det innebär i sin tur att vi måste föra en\r\npolitik som har det här globala perspektivet. Det in-\r\nnebär också att vi som enskilda individer måste ändra\r\nlivsstil. Vi måste ändra vårt konsumtionsbeteende.\r\nDetta är helt avgörande om vi skall lyckas lämna ifrån\r\noss jorden till kommande generationer på samma sätt\r\nsom vi själva tog emot den.\r\nDet är alltså en ohållbar livsstil, ett ohållbart kon-\r\nsumtionsmönster som vi i dag bedriver, speciellt här i\r\nden rika delen av världen. Marknaden har inget eget\r\nintresse i miljöfrågor.\r\nJag skall kort nämna en sektor. Det gäller bostads-\r\noch byggsektorn. Där finns det exempel på en väg\r\nsom man kan ta. Låt mig ge ett antal exempel.\r\nJag menar att vi, för en hållbar utveckling inom\r\nbygg- och bostadssektorn, måste satsa på kunskaper\r\nom ekologiskt, naturanpassat byggande i utbildningen\r\nav byggarna, arkitekterna och ingenjörerna. Vi måste\r\ninrätta något som vi kan kalla för byggmiljöcentrum,\r\ndär man skall kunna lära sig om miljöriktiga material\r\noch metoder. Vi måste se till att de livscykelanalyser\r\noch miljövärderingssystem som man i dag håller på\r\nmed, utvecklas vidare för bostäder och byggnader och\r\natt man därmed kan komma fram till miljöbonus, som\r\nt.ex. kan reducera fastighetsskatten och försäkring-\r\nspremien.\r\nVi måste också se till att energialternativen snabbt\r\nkan konvertera från olja och direktel i bostäder till\r\nsol- och vindkraft, vattenburen värme, jord- och berg-\r\nvärme, pelletseldning osv. Därför är det väldigt vik-\r\ntigt att stöden till solfångare och vindkraft egentligen\r\nborde fortsätta. Det avbröts ju när det gäller solfång-\r\narna nu vid årsskiftet.\r\nDet måste vara lönsamt för hushållen att energis-\r\npara. Vad tror ni förresten skulle hända om man\r\nsläckte varannan lampa i det här landet? Det är en\r\nintressant fråga. Det skulle vara intressant att veta hur\r\nmycket energi vi skulle spara på det viset och vilka\r\neffekter det skulle få på andra sätt. Jag tror nämligen\r\natt det pågår ett gigantiskt slöseri med energi i vårt\r\nsamhälle och att vi har råd att spara oerhört mycket.\r\nVi skall givetvis utveckla källsorterings- och\r\nkomposteringssystemen. Vi måste underlätta och göra\r\ndet lönsamt för människor att utveckla det här. Gi-\r\nvetvis skall vi också ändra avloppssystemen, så att vi\r\nfår de här urinseparerade toaletterna eller torra system\r\nmed multrum, något som jag själv har valt att ha.\r\nVidare skall vi inrätta byggmaterialstationer för\r\nbegagnat byggmaterial. Det skall vi göra med hjälp av\r\nhöga deponiavgifter för byggavfall, så att folk vänder\r\nsig dit. Sedan måste vi ha en viss procent återanvänt\r\nmaterial när vi bygger nytt. Vi skall också satsa på\r\nexperimentella ekostadsdelsprojekt. Till sist tycker\r\njag att vi måste satsa på de boende i hyreshusen, på\r\nökad delaktighet för de boende i hela byggprocessen\r\noch i förvaltarskapet.</pre><pre>Anf.  158  WIDAR ANDERSSON (s):\r\nFru talman! Sverige är en gammal stat, men ett\r\nnytt samhälle. Motorn i den förändringsprocess vi\r\nlever i är nu, liksom alltid, den nya ekonomins funk-\r\ntionssätt vilken på djupet påverkar människornas\r\nförsörjningsvillkor. Den ekonomiska tillväxten i vårt\r\nland avtog efter hundra år ungefär i början på 1970-\r\ntalet. Huvudorsaken till detta var den internationali-\r\nsering av marknadsekonomin som i huvudsak möj-\r\nliggjordes genom innovationen av Internet. Detta\r\ninnebar att fokus i världsekonomin gradvis förflytta-\r\ndes bort från våra trakter.\r\nDärmed dök arbetslösheten upp igen. Många hade\r\nsäkert trott att den utrotades under rekordåren. Under\r\nmånga år, egentligen från Fälldins och Bohmans tid\r\n1976 till Palme och Feldt 1982, hölls ruljansen i gång\r\nmed bl.a. 40-procentiga devalveringar av den svenska\r\nkronans värde och en högre inflation än omvärlden.\r\n80-talets osedvanliga högkonjunktur och, mot slutet,\r\nden luftbubblekommersialism vi alla alltför väl kom-\r\nmer ihåg, hankade fram skutan något längre.\r\n1992, när Sverige fick släppa den politiska styr-\r\nningen av valutan, kom notan från över 20 års offent-\r\nlig överkonsumtion i knät på skattebetalarna. Tur i\r\noturen var, anser jag, att medborgarna till valet 1994 i\r\nvarje fall röstade fram en socialdemokratisk regering\r\nsom tillsammans med Centern visat sig ha kraft nog\r\natt genomföra en oerhört stor sanering av den tidigare\r\nså misskötta staten.\r\nMen vad händer på litet längre sikt? Det är ju te-\r\nmat för dagens debatt. Finns samma kraft att anpassa\r\nde politiska institutionerna till en modern omgivning?\r\nFinns kraften att på allvar försöka vinna medborger-\r\nligt stöd för nya demokratiska institutioner som EU,\r\nEMU och annat nu när en del av den gamla statsappa-\r\nraten inte längre fungerar?\r\nEn stor del av befolkningen i vårt land har under\r\nden långa omställningen de senaste 25 åren, via ar-\r\nbetslivet, skolorna och de egna attityderna och möj-\r\nligheterna, hunnit långt in i det nya samhället. De\r\nfrigör sig nu från de gamla kollektiven och det gamla\r\ntänkandet och är i full färd med att bygga nya lokala\r\nkollektiv och även mer globala, internationella. Bland\r\ndessa människor växer en ny social sektor, ett nytt\r\nvitalt samhälle fram.\r\nEn annan stor del av befolkningen känner sig där-\r\nemot övergiven och utanför. Staten har gradvis glidit\r\nifrån de närmast eviga försörjningslöften som ställdes\r\nut på 70-talet. Miljoner människor har inte utbildat sig\r\ntillräckligt, inte sparat och samtidigt betalat världens\r\nhögsta skatter i föreställningen att staten närmast för\r\nevigt skulle känna ansvar för en försörjningsnivå som\r\nlåg högt.\r\nFru talman! Professor Erik Dahmén beskriver i sin\r\ndoktorsavhandling från 1950, Svensk industriell ut-\r\nveckling 1919-1939, ett skeende som, när jag läste\r\nom detta för några år sedan, gradvis ändrade min\r\nvärldsbild. Min förståelse, om man nu kan analysera\r\nsig själv, fördjupades. Han visar hur vi i denna andra\r\nindustrialiseringsperiod mer än fördubblade antalet\r\nföretag och lade grunden för den tillväxt och det väl-\r\nstånd som vi sedan dess har levt väldigt gott på. Han\r\nvisar att dessa företagare, som till stor del var yr-\r\nkeskunniga arbetare, 80-85 % var det, hade ont om\r\npengar och ont om stöd. Men de hade en stor rörelse-\r\nfrihet när det gällde att finna företagets form. Regle-\r\nringarna var få.\r\nNågot liknande, fru talman, en tredje industrialise-\r\nringsvåg, behövs nu, och vi står inför denna. Eftersom\r\nvi alla säger att det är den privata sektorn som framför\r\nallt skall växa, måste den få en chans att utvecklas så\r\nfritt som möjligt. En privat sektor är nämligen miljo-\r\nner privata beslut. Staten måste därför dra sig tillbaka\r\npå detta område. Löneskatterna måste sänkas kraftigt,\r\noch andra administrativa pålagor måste väsentligt\r\nminskas.\r\nDagens arbetsmarknad och morgondagens bör inte\r\ni första hand indelas i en offentlig och en privat sek-\r\ntor; i över hundra år har vi ställt offentlig och privat\r\nsektor mot varandra. I stället bör vi se arbetsmarkna-\r\nden som en enda stor värdeproducerande arena, där vi\r\nredan har en stor tjänstesektor, som är offentligt skat-\r\ntefinansierad. Den absoluta merparten av denna\r\ntjänstesektor gör också stor nytta, har ett starkt med-\r\nborgerligt stöd och är ekonomiskt effektiv. Tjänste-\r\nsektorn är också redan öppen för konkurrens - det är\r\nviktigt - men jag anser att systemet med skattefinan-\r\nsiering av grundläggande tjänster inom vård, omsorg\r\noch utbildning är i alla medborgares intresse och\r\nfungerar bra. Den fortsatta tillväxten måste också, för\r\natt bli uthållig, understödjas av fortsatta massiva\r\nsatsningar på fri utbildning och forskning.\r\nFru talman! Politiken bör enligt min mening inrik-\r\ntas på hållbara och principiellt allmänna försäkrings-\r\nsystem, vilka motverkar långtidsarbetslöshet, utslag-\r\nning och fastlåsning av hundratusentals människor på\r\nen alltmer terapeutisk sysselsättnings- och kursmark-\r\nnad. Eftersom vi alla kan bli arbetslösa och nästan\r\nalla som blir arbetslösa blir det helt oförskyllt utan att\r\nkunna påverka det alls - titta t.ex. på kamraterna i\r\nArboga, vad skulle de ha kunnat göra för att undvika\r\natt bli arbetslösa? - anser jag att det borde vara kloka-\r\nre med en hög ersättning i a-kassan under en kortare\r\nperiod än som nu, en 75-procentig ersättning som är\r\nnärmast evig. Sådana system förstärker i stället lång-\r\ntidsarbetslösheten.\r\nFru talman! Den ekonomiska och sociala förvir-\r\nringen i landet synes också ha påverkat moralupp-\r\nfattningen hos många vuxna. Alltför många av oss\r\nförefaller vika undan för t.ex. våld och mobbning i\r\nskolan och för ungdomars drogvanor. En av de allra\r\nstörsta politiska frågorna är att få oss att på det per-\r\nsonliga planet bry oss mer om någonting utanför oss\r\nsjälva och att vi också skall vara beredda att betala för\r\nen samhällsstruktur som bygger på ett gemensamt\r\nansvar.\r\nFru talman! Jag sammanfattar därför min strävan\r\nför det framtida Sverige med uppmaningen: Bilda dig,\r\nbry dig, och var beredd att betala för dig!</pre><pre>Anf.  159  MARIETTA DE POURBAIX-\r\nLUNDIN (m) replik:\r\nFru talman! Det är alltid uppfriskande att höra\r\nWidar Andersson. Jag har en fråga till honom vad\r\ngäller den historieskrivning han gör. Han säger att det\r\nsom hände 1992 handlade om 20 års överkonsumtion.\r\nHan pratar om den privata sektorn, världens högsta\r\nskatter, det nya som kommer och annat. Jag lyssnade\r\npå statsministern tidigare i dag, och han gjorde inte\r\nalls samma historieskrivning och hade inte alls den\r\nklarsynthet som jag tycker att Widar Andersson har.\r\nJag vill därför fråga: Kommer Socialdemokraterna att\r\nklara av den här omställningen och att ha det synsätt\r\nsom du har?</pre><pre>Anf.  160  WIDAR ANDERSSON (s) replik:\r\nFru talman! De stora politiska partierna har haft\r\nett gemensamt ansvar för de gångna 20 åren. Det\r\nhandlar om nio år av borgerligt styre och nio år av\r\nsocialdemokratiskt. Ingen av oss kan fly undan ansva-\r\nret för det som har varit, på gott och på ont - allt har\r\nju inte varit dåligt.\r\nDet finns också något i partikulturen - och detta är\r\nnågot jag i interpellationsdebatter har diskuterat såväl\r\nmed de moderata ledarna som med socialdemokratis-\r\nka - som gör att statsministrar ofta, vare sig de heter\r\nCarl Bildt, Ingvar Carlsson eller Göran Persson, för-\r\nlägger sina mest intressanta, sökande och uppfordran-\r\nde anföranden till grosshandlarmiddagar eller till\r\nIngenjörsvetenskapsakademien, medan allt är som\r\nvanligt när man uppträder i mer strikt partipolitiska\r\nsammanhang, dvs. då är allt Moderaternas eller Soci-\r\naldemokraternas fel.</pre><pre>Anf.  161  KENT OLSSON (m):\r\nFru talman! En hållbar samhällsutveckling på\r\nlängre sikt är temat för dagens debatt. Utvecklingen\r\nunder de senaste två åren är i många avseenden en\r\nutveckling som vi inte hade velat uppleva. Regering-\r\nens politik har bl.a. lett till att arbetslösheten har ökat\r\noch att varslen har ökat. Mer än en miljon människor\r\nstår i dag utanför arbetsmarknaden. Dessa människor\r\nfår genom regeringens politik en sämre ekonomi och\r\nekonomiska problem. Utvecklingen under de senaste\r\ntvå åren har bidragit till ökade skatter: ökade fastig-\r\nhetsskatter, höjda energiskatter och höjda bensinskat-\r\nter. Vårdköerna har ökat, änkorna har fått det sämre,\r\nde ekonomiskt svagaste papporna har fått det sämre,\r\noch i många kommuner har de äldre fått det sämre.\r\nMånga människor är med rätta djupt besvikna på\r\nregeringen och den förda politiken, som för dem har\r\ninneburit en sämre ekonomi och en än otryggare värld\r\natt leva i. Detta är några exempel på vad politiken har\r\nlett till för människor ute i vårt land.\r\nMen, fru talman, jag ämnar inte diskutera de här\r\nfrågorna utan ta upp ett område där det finns stora\r\nbekymmer, nämligen skolan. I ett flertal artiklar i\r\ntidningar liksom i inslag i radio och TV har vi tyvärr\r\nfått höra talas om våldet och mobbningen i skolan.\r\nMånga skolor har blivit en farlig arbetsplats för både\r\nlärare och elever. Vi kan i tidningar läsa om lärare\r\noch elever som utsätts för våld i skolan och i många\r\nfall känner sig hotade där. Vissa skolor hotar t.o.m.\r\nmed att stänga, och någon skola har faktiskt stängt\r\nunder en tid.\r\nVad ämnar regeringen göra för att komma till rätta\r\nmed våldet och mobbningen i skolan? Skolan är ju en\r\narbetsplats, vars syfte är att ge eleverna undervisning\r\noch lärdomar. Detta är och måste vara skolans hu-\r\nvudmål. Vi måste få en skola med tolerans, utan\r\nmobbning och våld, och där det viktiga kunskapslä-\r\nrandet ges högsta prioritet. Eleverna måste lära sig att\r\numgås utan våld och mobbning.\r\nVåld och mobbning är ett av den svenska skolans\r\nproblem. Ett annat är kunskapsnivån. Vi måste få en\r\nskola där eleverna lär sig mer än i dag. Vi måste få en\r\nskola med normer. Kunskaper kan och skall skolan\r\nlära ut. Normer måste föräldrarna ge sina barn, så att\r\nbarnen till skolan för med sig normer och värderingar.\r\nPolitiker, skolpersonal och föräldrar måste hjälpas åt\r\natt skapa en bra och kreativ skola för våra barn, där\r\nnormer och värderingar som tolerans och respekt för\r\noliktänkande råder.\r\nVi moderater har förespråkat en nationell skol-\r\npeng, dvs. att staten tar ett större ansvar för att eleven,\r\nvar han eller hon än bor, får samma resurser. I dag\r\nkonkurrerar skolan och skolans resurser tyvärr med en\r\nkommuns tekniska förvaltning, vägar, osv. Skolan blir\r\ntyvärr i alltför hög grad lidande i den kommunala\r\npenningkarusellen. För oss moderater står skola och\r\nutbildning i centrum och får inte på grund av andra\r\nekonomiska prioriteringar i vissa kommuner komma i\r\nstrykklass. Man måste satsa på skolan. Vi måste för\r\natt få en hållbar samhällsutveckling satsa på skolan\r\ngenom att elever får bättre kunskaper. Dagens betygs-\r\nsystem, där många elever blir underkända, och debat-\r\nten om detta visar hur viktigt det är att vi får eleverna\r\natt förstå kunskapens betydelse i stället för att vi sän-\r\nker kravet för betyget godkänt.\r\nLärarnas status och löner måste höjas. Det är vik-\r\ntigt att satsa på utbildning av lärarna, en utbildning\r\nsom gör att lärare känner sig säkrare i sin roll i en\r\nföränderlig värld. Lärarnas löner måste höjas, så att\r\ndet framgår att samhället ser deras insatser som vikti-\r\nga. Vi måste få många rektorer att mer än i dag fram-\r\nstå som ledare för skolans utveckling. Många rektorer\r\nsaknar i dag utbildning för denna viktiga roll.\r\nVi måste skapa en lärlingsutbildning. Vi vet att\r\nsådana utbildningar ger jobb. Vad gäller exempelvis\r\nVolvo i Skövde kan man konstatera att den som går\r\nigenom den lärlingsutbildning som finns där också har\r\njobb när utbildningen är klar.\r\nFru talman! Detta är några av de frågor som vi\r\nmoderater ser som viktiga vad gäller skolans utveck-\r\nling. Skolan och undervisningen måste åter sättas i\r\ncentrum. Kvaliteten i skolan måste höjas, och alla\r\nelever måste inse vilken betydelse utbildningen har\r\nför deras egen skull och för samhällets skull. Det\r\nmåste också löna sig att studera. De elever vid gym-\r\nnasieskolan som läser extra riskerar i dag att få ett\r\nsänkt snittbetyg, men det går inte att få ett höjt betyg.\r\nTala om att förmera kunskaper! För oss moderater är\r\ndet givet att den som läser mer och läser vidare skall\r\nfå möjlighet att få ett högre betyg än det nuvarande.\r\nVåld och mobbning kommer vi moderater aldrig\r\natt acceptera i skolan. Skolan skall vara en plats för\r\nkunskap och personlig utveckling. Jag tror, fru tal-\r\nman, att en av de viktigaste framtidsfrågorna är att vi\r\ngemensamt satsar på en bra skola, en skola där både\r\nelever och lärare känner sig stolta och som gör att\r\nSverige kan framstå som en kunskapsnation i konkur-\r\nrens med övriga länder i världen i dag.</pre><pre>Anf.  162  MARIETTA DE POURBAIX-\r\nLUNDIN (m):\r\nFru talman! Skulle ni här i kammaren låta en poli-\r\ntiker, mig eller någon annan, bestämma vem ni skulle\r\ngifta er med? Då får ni räcka upp en hand.\r\nAtt inte någon räcker upp en hand tror jag mer be-\r\nror på att ni inte skulle vilja att en politiker bestämde\r\nnågot så viktigt än på att ni vet att man inte får göra\r\nopinionsundersökningar här i kammaren. Men varför\r\nlåter ni då politiker bestämma andra minst lika viktiga\r\noch livsavgörande frågor? Ni låter dem välja skola åt\r\nera barn, bestämma vem som skall ta hand om barnen\r\nnär ni arbetar, vem som skall ta hand om era föräldrar\r\nnär de blir äldre och inte orkar mer - ja, det finns en\r\nmängd exempel.\r\nGenom att ställa frågan på sin spets som jag gjor-\r\nde hoppas jag att det framgår hur orimligt det är att\r\nlåta politiker och det politiska området styra och ställa\r\ni individers och familjers liv i frågor som de är helt\r\nkapabla att fatta beslut i själva. Människor som inte\r\nfår ta ansvar för sig och sina närmaste i avgörande\r\noch för dem viktiga frågor känner vanmakt, blir pas-\r\nsiva och i vissa fall rent av oansvariga. De blir, precis\r\nsom en del politiker vill, helt utlämnade åt politiska\r\nbeslut.\r\nVi kan bestämma vilken marmelad vi skall ha på\r\nsmörgåsen och vilka flingor vi skall äta till frukost,\r\noch dessutom finns det ett stort utbud. Men vi får inte\r\nbestämma vem som skall hjälpa oss när vi blir äldre\r\nmed de mest intima sakerna, som att få hjälp till toa-\r\nletten och att bli tvättade.\r\nVi politiker och det politiska systemet måste ta ett\r\nsteg tillbaka och återge medborgarna, de enskilda\r\nmänniskorna och familjerna den självklara rätten att\r\nbestämma mycket mer själva. Alla människor är olika.\r\nVi är individer, och vi är unika. Därför har vi olika\r\nbehov och önskemål. Storskaliga lösningar som är\r\nlika för alla håller inte längre. Inom servicesektorn\r\nsom skola, barnomsorg, äldreomsorg och vård behö-\r\nver vi en mängd olika alternativ för att jag som indi-\r\nvid skall hitta den lösning som passar just mig.\r\nFru talman! Då håller inte monopoltanken inom\r\nden offentliga sektorn. Passar t.ex. inte den kommuna-\r\nla hemtjänsten eller barnomsorgen mig och mitt barn\r\när jag helt utlämnad, såvida jag inte har mycket peng-\r\nar och kan köpa tjänsten någon annanstans.\r\nLåt olika alternativ blomma! Ge en del av de bi-\r\ndrag som staten i dag ger till kommuner och landsting\r\ndirekt till de enskilda människorna och/eller sänk\r\nskatten så att vi får behålla mer av våra inkomster. Låt\r\nkommunerna ta ansvar för att se till att servicen finns.\r\nMen låt en mängd olika aktörer utföra servicen.\r\nGe kommunerna chansen att hitta olika lösningar.\r\nTa bort regler och lagar som styr kommunerna och\r\nkommunalpolitikerna. Ge kommunerna det kommuna-\r\nla självstyret tillbaka så att de i sin tur kan ge beslu-\r\ntanderätten till medborgarna. Låt kommunerna bli\r\nolika. Låt medborgarna i respektive kommun själva få\r\navgöra hur kommunen skall utvecklas, i stället för att\r\nden som i dag till stora delar skall styras centralt av\r\nstaten genom olika regler och lagar.\r\nFru talman! Valfrihet för medborgaren och möj-\r\nlighet att ta ansvar för sig och sin familj, fler beslut\r\nfattade vid frukostbordet av familjen och färre beslut\r\nfattade av politiker och tjänstemän i sammanträdes-\r\nrum - det är vad som behövs för en hållbar sam-\r\nhällsutveckling på längre sikt, enligt mig som mode-\r\nrat. Då måste bl.a. skatterna sänkas för att ge de en-\r\nskilda medborgarna detta utrymme, dvs. möjlighet att\r\npåverka sin egen vardag och framtid.</pre><pre>Anf.  163  KARIN STARRIN (c):\r\nFru talman! Jag vill under den här rubriken disku-\r\ntera regionalpolitik. Jag tycker att även det i allra\r\nhögsta grad handlar om en hållbar samhällsutveckling\r\npå längre sikt. Självfallet ingår också miljöfrågorna i\r\nhela det tänkandet.\r\nSCB:s senaste siffror när det gäller befolknings-\r\nstatistiken är verkligen en dyster läsning. Vi kan se att\r\nbefolkningen i skogslänen minskar, medan den ökar i\r\nde riktigt stora städerna och i orter med högskolor\r\nliksom självfallet också i orter med universitet.\r\nDen här trenden har pågått länge. Det fanns något\r\nundantag i slutet av 80-talet och början av 90-talet,\r\nmen annars har vi sett det här ske successivt. Det\r\nanser jag är mycket allvarligt. Landsbygden är ju en\r\nstor resurs som vi alla behöver. Staden behöver\r\nlandsbygden, och landsbygden behöver självfallet\r\nstaden. På landsbygden finns de stora resurserna som\r\nskogen, vattenkraften, mineralerna och jordbruket.\r\nDär finns fritidsmöjligheterna och möjligheterna att\r\nutvidga turismen.\r\nNu måste vi stanna upp ett tag och ställa oss frå-\r\ngan: Vill vi ha den här utvecklingen? Vill vi att män-\r\nniskor skall flytta till större orter, att människor skall\r\nkoncentreras dit? Vill vi se den ena mindre orten efter\r\nden andra avfolkas? Jag vill inte det. Jag tycker att det\r\när dags att vi markerar det tydligt och fattar vissa\r\nbeslut om insatser som motverkar den här negativa\r\ntrenden.\r\nSjälvfallet handlar det om jobb. Man måste ha ar-\r\nbete för att kunna bo kvar på landsbygden, och man\r\nmåste också känna att man har en basservice så att\r\nvardagen totalt sett fungerar.\r\nJag tycker att det var glädjande att statsminister\r\nGöran Persson i dag i partiledardebatten just tog upp\r\nvikten av att satsa på olika områden som också måste\r\nberöra landsbygden och regionalpolitiken. Jag tänker\r\nsjälvfallet på det som han nämnde, som jag anser vara\r\nfullständigt nödvändigt, nämligen att vi ser till att vi\r\nfår bättre villkor för de små och medelstora företagen\r\noch för de riktigt små företagen. Det är just små före-\r\ntag som har chansen att starta i de mindre orterna på\r\nlandsbygden.\r\nVi måste förenkla byråkratin för de mindre företa-\r\ngen. Jag har varit ute en hel del under de två riksdags-\r\nfria veckorna och träffat företagare och dem som vill\r\nbli företagare. De möter en byråkrati som försvårar\r\nmöjligheterna starta företag. Det har vi politiker an-\r\nsvar för att motverka, tycker jag. En så enkel sak som\r\natt få en F-skattsedel är oerhört svårt. Det här måste vi\r\nta tag i, för det är just sådana här små viktiga signaler\r\nsom behövs nu för att vi skall få fart på de riktigt små\r\nföretagen.\r\nDet måste bli lättare att låna pengar. Vi måste\r\nockså få lägre arbetsgivaravgifter, det är jag helt\r\növertygad om. Det räcker inte med den femprocentiga\r\nsänkning som redan har beslutats, utan det måste bli\r\nytterligare sänkningar. Det är för dyrt i dag att anställa\r\nmänniskor.\r\nEn som man kan tycka detalj, men ändå en viktig\r\nsådan är att vi måste få bättre fart på strukturfonderna\r\noch EU:s medel. Jag blir stum av förvåning när jag\r\nhör olika kommunala tjänstemän beskriva hur det\r\nfungerar i dag. Ta t.ex. Ljusdals kommun. Man hade\r\nfått beviljat projekt på ungefär 17 miljoner kronor.\r\nBeslutsgrupperna har alltså beslutat om projekten och\r\ndet är godkänt och klart.\r\nJag trodde i min naiva optimism att pengarna beta-\r\nlades ut automatiskt, men det görs inte. De fastnar i\r\nvår egna svenska byråkrati. Man har fått utbetalt 2\r\nmiljoner av de 17 miljonerna. Så här får det bara inte\r\ngå till. Detta måste ansvariga ministrar och regering-\r\nen. Det är NUTEK, AMS och Jordbruksverket som i\r\ndag är proppen. Här vill jag gärna fråga: Vad tänker\r\nregeringen göra?\r\nJag vill en sådan här dag också slå ett slag för nå-\r\ngot annat. Jag tycker att vi skall utreda om vi inte kan\r\nfå differentierade bensinskatter. När det inte finns\r\nnågra valmöjligheter att åka kollektivt och man har\r\nlånga sträckor till och från sina arbeten blir det oer-\r\nhört dyrt med bensinpriserna. Det är dags att tillsätta\r\nen utredning om hur man kan differentiera bensinskat-\r\nterna. Det är viktiga signaler att ge i dag om vi vill få\r\nfart på landsbygden.</pre><pre>Anf.  164  BARBRO WESTERHOLM (fp):\r\nFru talman! Jag vill först säga att det har varit\r\nväldigt spännande att sitta här i två timmar lyssna till\r\nvad riksdagsledamöter har att säga när de får tala fritt.\r\nDet jag tänkte ta upp under rubriken En hållbar\r\nsamhällsutveckling är att fundamentet för den är de-\r\nmokrati. Vi kan nu se hur demokratin segrar i land\r\nefter land. Men demokratin är inte för alltid given.\r\nDen måste alltid försvaras. Mellankrigstidens kamp\r\nmot totalitära hot, som inte minst vi liberaler förde,\r\nvisade detta. Vi har en del varningssignaler i vårt\r\nsamhälle att demokratin måste försvaras.\r\nDet sjunkande förtroendet för politiker, såsom det\r\nlyser fram i statistiken från Statsvetenskapliga institu-\r\ntionen i Göteborg, oroar. Ett lågt förtroende för oss\r\npolitiker och våra partier kan leda till att väljare lock-\r\nas att lägga sin röst på något nytt och oprövat. Det är\r\nju inget bekymmer med det om detta nya och opröva-\r\nde bygger sitt arbete på demokratiska värden och\r\nvälgrundat nytänkande. Men är det motsatsen är vi illa\r\nute. 30-talets erfarenheter förskräcker.\r\nForskarna har inte svaret på varför förtroendet har\r\nsjunkit. Jag tror att det finns flera orsaker. Schabbel\r\nmed skattepengarna är naturligtvis en sådan orsak.\r\nOm politiker skor sig på skattebetalarnas bekostnad\r\noch dessutom slingrar sig vid avslöjande kan det inte\r\nleda till annat än att förtroendet sviktar.\r\nVi måste också ha i bakhuvudet i vår verksamhet\r\natt ribban för politiker ligger högre än för andra\r\nmänniskor. Vi kan inte bara följa lagarna, utan vi har\r\nockså att lyssna på de värderingar som finns i samhäl-\r\nlet som kan lägga ribban högre. Det fick Ove Rainer,\r\nPer-Richard Molén och även andra erfara. De hade\r\ninte gjort något olagligt men fördömdes av många i\r\nsamhället.\r\nVi måste undvika att ägna oss åt vad Bengt We-\r\nsterberg i en partiledardebatt 1990 kallade för\r\n\"välviljans hyckleri\". Han tog upp att det finns en\r\ntendens i den politiska debatten att väja för målkon-\r\nflikter och de politiska problemens egentliga karaktär.\r\nVi vill gärna vara vänner med alla, och därför tiger vi\r\nom målkonflikterna och lovar för mycket. När sedan\r\nförväntningarna kommer på skam växer misstron till\r\noss som skrå, mot vår verksamhet och till sist mot\r\nhela vårt demokratiska system. Bengt Westerberg\r\nefterlyste mer mod och förnuft i den politiska debat-\r\nten, att vi måste hålla oss till sanningen och inte för-\r\nsöka utnyttja människors osäkerhet och ibland orea-\r\nlistiska förhoppningar för att vinna kortsiktiga politis-\r\nka poäng.\r\nVad som är svårare att komma åt, och som har po-\r\nängterats av vår talman Birgitta Dahl i en intervju\r\nunder juluppehållet, är förtalet av vår verksamhet. Det\r\när viktigt och riktigt att vi kritiseras. Medierna skall\r\nkritisera oss. Men ibland ser vi sådant som faktiskt\r\nkan betecknas som förtal i den granskningen. Då är\r\ndet viktigt att vi tar oss en funderare på varför detta\r\ndyker upp. Vi får naturligtvis inte leta efter vem som\r\när pappa eller mamma till detta. Men vi skall vara\r\nvaksamma på det och fundera över vilket syftet är\r\nmed förtalet. Är det antidemokratiska krafter som vill\r\nmotarbeta demokratin genom att förtala och förlöjliga\r\nden?\r\nEn annan form av hot är hoten mot sanningssägar-\r\nna - de som vill avslöja maktmissbruk. Detta har både\r\npolitiker och journalister råkat ut för. Jag känner\r\njournalister som inte har fått sina artiklar publicerade,\r\neller som hotats när de har varit på väg att göra det.\r\nJag har mött journalister som inte vågar att skriva\r\nunder sitt rätta namn. Om man på detta vis sätter våra\r\ngrundläggande yttrandefrihets- och tryckfrihetslagar\r\nur spel, och lyckas med det, är vår demokrati i fara.\r\nVi måste för demokratins skull med all kraft se till att\r\ndessa sanningssägare inte tystas utan att de i stället\r\nskyddas.\r\nSå till en annan sak. Jag är bekymrad över åter-\r\nväxten av politiker. Jag ser hur yngre politiker hoppar\r\nav och hur det blir svårare att rekrytera unga duktiga\r\npolitiker till den här verksamheten. Bakom detta kan\r\nligga att privatlivets pris är för högt och att den glädje\r\noch stimulans som det politiska uppdraget ger inte\r\nuppväger nackdelarna. Det måste vi ändra på. Tills\r\nsist skulle jag vilja byta ut benämningen politiker mot\r\nförtroendevald för att ständigt påminna oss om vilka\r\nvi skall tjäna. Detta för att vi skall kunna stödja de-\r\nmokratin och en hållbar samhällsutveckling.</pre><pre>Anf.  165  INGRID BURMAN (v):\r\nFru talman! Dagens debatt handlar om en uthållig\r\nsamhällsutveckling. Det är en nog så viktig debatt i ett\r\nsamhälle där välfärden krakelerar, där klyftorna mel-\r\nlan olika grupper ökar och där 750 000 människor\r\nställs utanför arbetsmarknaden med ett tydligt bud-\r\nskap: Du behövs inte.\r\nDet är ett samhälle där antalet långtidssjukskrivna\r\noch förtidspensionerade ökar och alltfler hänvisas till\r\npassiva bidragssystem i stället för ett aktivt arbetsliv.\r\nRegeringens budskap till dessa har varit: Nu är ni för\r\nmånga. Nu sänker vi bidragsnivåerna. Kort sagt är vi\r\ninne i en ohållbar samhällsutveckling, i vart fall för\r\nalla oss som vet att ett tudelat samhälle är destruktivt.\r\nMetoden hittills för att möta massarbetslösheten\r\nhar begränsat sig till en rad konstlade lösningar som\r\n55-plus, OTA, ALU-projekt och andra mycket tempo-\r\nrära lösningar som innebär att arbetslösa skall vara\r\nsysselsatta. Men de får inte utföra riktiga jobb eller\r\nuppbära riktig lön. Det är kosmetika i stället för rikti-\r\nga jobb inom t.ex. vård eller omsorg.\r\nI dag tvingas sammantaget över 1 miljon männi-\r\nskor in i de passiva bidragssystemen. Här handlar det\r\nom a-kassa och andra socialförsäkringar. Det skapar\r\nett utanförskap för stora grupper, och det leder till\r\nökade klyftor i samhället i stället för delaktighet och\r\nframtidstro.\r\nJag har hört att många i debatten i dag är eniga\r\nmed mig om att detta är ett scenario i samhället som\r\när verkligt. Jag känner också igen det som Jan\r\nBergqvist sade tidigare i dag: Att lösa massarbetslös-\r\nheten är en ödesfråga. Det har Socialdemokraterna nu\r\nsagt i två och ett halvt år.\r\nMen vi har en arbetslöshet för över 500 000 män-\r\nniskor som varit permanent i fem år hittills. Och se-\r\ndan statsministern utfärdade löftet om en halvering av\r\narbetslösheten har den ökat med 35 000 människor.\r\nDetta är alltså ett gigantiskt problem.\r\nVi vet också att den massarbetslöshet som bitit sig\r\nfast i landet delvis är strukturell, och den kommer inte\r\natt försvinna vid en ny högkonjunktur. Vi vet också\r\natt en ökad tillväxt inte automatiskt löser problemet\r\nmed arbetslösheten. Statistik visar att sysselsättningen\r\nminskat sedan 70-talet fast produktionen fortsatt att\r\nöka. Ända sedan 60-talet har t.ex. industrin behövt\r\nmindre folk på grund av teknikens genomslag.\r\nVad som i dag behövs är alltså en strukturreform.\r\nEn sådan är en generell arbetstidsförkortning. Vi är\r\nmånga som i dag talar om en rättvis fördelningspoli-\r\ntik. Men fördelningspolitik får aldrig begränsas till\r\nfördelning av pengar via skatter och bidragssystem.\r\nDet handlar också om att fördela arbete mellan dem\r\nsom i dag arbetar alltmer och dem som tvingats ut\r\nfrån arbetsmarknaden och marginaliserats.\r\nFördelningspolitik handlar också om att fördela\r\narbete mellan könen, så att både män och kvinnor har\r\nmöjlighet att försörja sig på sina jobb, dvs. arbeta\r\nheltid. Det borde på sikt innebära nedåt sex timmar\r\nom dagen. Dessutom skall både män och kvinnor har\r\nmöjlighet att delta i det obetalda arbetet i hemmet.\r\nSå länge regeringen sitter passiv i arbetstidsfrågan\r\nråder en annan fördelning av arbete i samhället. Den\r\ninnebär att ungdomar, äldre, lågutbildade, invandrare\r\noch andra grupper ställs utanför arbetsmarknaden.\r\nBudskapet är att de inte behövs. Så växer tudelningen\r\ni samhället, liksom klyftorna och utanförskapet. För\r\ndem som finns på arbetsmarknaden innebär det en\r\norättvis fördelning av arbete. De flesta män arbetar\r\nheltid och övertid, medan många kvinnor ofrivilligt\r\narbetar deltid med deltidslön. Så segmenteras de\r\nojämlika ekonomiska villkoren mellan könen.\r\nDet är alltså dags att börja inkludera rätten till ar-\r\nbete i fördelningspolitiken och att inleda en arbets-\r\ntidsförkortning. 60 % av svenska folket inser detta.\r\nDet är nu dags att fler politiker tar till sig budskapet.\r\nVi skulle ju lyssna på folket - det har varit ett ledande\r\ntema i dagens debatt.\r\nI dag har vi hört att regeringen avser att återskapa\r\nen rad jobb i kommuner och landsting. Det är bra. Det\r\nhar Vänsterpartiet länge krävt, och vi är glada att få\r\ngehör på den punkten. Men det ensamt skapar inte\r\n750 000 arbetstillfällen. Vi skall inleda en energiom-\r\nställning. Det är bra. Det har Vänsterpartiet längre\r\nkrävt. Det kommer att ge en rad sysselsättningstillfäl-\r\nlen. Men inte heller det räcker för att återskapa de\r\n500 000 industrijobb som har försvunnit.\r\nDet tekniken har rationaliserat bort form av ar-\r\nbetstillfällen delade vi tidigare, i vårt gamla samhälle,\r\nut till arbetskraften. Vi fick lönehöjningar och arbets-\r\ntidsförkortningar. I dag har vi fått massarbetslöshet.\r\nDetta tycker jag att fler politiker skall ta till sig och\r\nfundera över. Hur skall vi möta den strukturella ar-\r\nbetslösheten? En arbetstidsförkortning är en struktur-\r\nreform.\r\nJag har hört ett gammalt argument dammas av i\r\ndag, bl.a. av Ola Ström och Andreas Carlgren. De\r\nsäger att vi skall arbeta oss ut ur krisen. Vi skall arbe-\r\nta och återskapa jobben. Det argumentet använde man\r\nför hundra år sedan när vi diskuterade åttatimmarsda-\r\ngen. Men vi sänkte till åtta timmar, och fler männi-\r\nskor gick ut i arbetslivet, vi höjde produktionen och\r\nfördelade arbetet. Kvinnor har trätt ut på arbetsmark-\r\nnaden, och vi har vuxit när det gäller BNP.\r\nMen nu är det dags igen att diskutera hur vi skall\r\nfördela arbetet mellan dem som har och dem som står\r\nutanför och mellan könen, så att alla får tillgång till\r\ndet goda arbetet. Vi skall återupprätta arbetslinjen och\r\nlåta \"allas rätt till jobb\" bli honnörsord här i landet\r\nigen.</pre><pre>Anf.  166  GUDRUN LINDVALL (mp):\r\nHerr talman! Vi skall tala om ett hållbart samhälle\r\ni dag, och jag vill säga att ett hållbart samhälle fak-\r\ntiskt förutsätter att vi har ett hållbart jordbruk. Vi\r\nlever icke av pengar allena, vi lever av mat. Skall vi\r\nkunna ha en god samhällsutveckling måste vi också\r\nhar ett jordbruk som är bärkraftigt på sikt. Det är det\r\nhela mänskligheten står på.\r\nUnder den senaste tiden har det kommit mycket\r\nsorgliga signaler från de svenska bönderna. Animalie-\r\nproducenterna klarar sig inte längre. Alltfler lägger av\r\noch säljer sina besättningar, och alltfler ångrar bittert\r\natt de röstade in oss i EU. Eller, som en animaliepro-\r\nducent sade till mig i dag: I dag är väl alla animalie-\r\nproducenter överens om att EU var ett missgrepp.\r\nDinkelspiel glömde liksom en viktig sak när han\r\nförhandlade med EU - han glömde att förhandla bort\r\nden svenska vintern. I och med det blir det mycket\r\nsvårt för de svenska bönderna att producera lika bil-\r\nligt som man kan göra på andra ställen. I Irland går\r\ndjuren ute året runt, och man behöver stödutfodra två\r\ntre månader om året. I Sverige kan djuren gå ute fyra\r\nmånader om året. Resten av tiden måste vi ha dem\r\ninne i dyra byggnader, och vi måste ha en foderhan-\r\ntering som kostar betydligt mer än i andra länder. Det\r\nblir därför oerhört svårt att konkurrera på villkor som\r\naldrig kan bli lika.\r\nVi kan se att svenskheten inte räckte för många\r\nkonsumenter. Man köper inte det svenska köttet, t.ex,\r\nfast det är producerat här. Man ser enbart på priset.\r\nFör de konsumenterna spelar det inte så stor roll om\r\nköttet kommer från Irland eller andra länder, eller om\r\ndet kommer från Sverige. Man tar det paket som är\r\nbilligast. Den här konkurrensen klarar inte de svenska\r\nbönderna. Ytterligare sänkt pris på svensk mat är inte\r\nmöjligt. Det måste i så fall ske ännu mer på miljöns\r\noch djurens bekostnad.\r\nRedan i dag är maten så pass billig att miljön tar\r\nstryk på sikt. Vi får bekämpningsmedelsrester i\r\ngrundvattnet, djuren mår dåligt och stressas, osv. Som\r\nett exempel kan nämnas att ett kilo ägg för 40 år se-\r\ndan kostade 80 minuter att arbeta ihop till för en me-\r\ndelinkomsttagare. I dag kostar ett kilo ägg tre minu-\r\nters arbete. Den som fått betala i det här fallet är hö-\r\nnan, som satts i bur.\r\nDet är viktigt för oss i Sverige att ha kvar ett bär-\r\nkraftigt jordbruk. Man kan då fråga sig hur svenska\r\nbönder skall klara detta. Vi vill ha kvar en viss själv-\r\nförsörjningsgrad, vi vill har kvar ett öppet landskap\r\noch vi vill ha kvar den biologiska mångfald som följer\r\nav ett jordbruk. På något vis måste vi hitta ett sätt att\r\nkonkurrera.\r\nEtt sätt skulle vara att höja kraven och säga: Vi\r\nkan inte konkurrera med andra konventionella odlare,\r\nmen vi kan ta den del av marknaden som kräver större\r\nmiljöhänsyn och högre djurskyddsvärden, dvs. de\r\nkonsumenter som är villiga att betala för miljö och\r\ndjurskydd. De inser att vi i annat fall lånar av framti-\r\nden.\r\nDet gäller alltså för lantbruket att våga ta nästa\r\nsteg, att våga ställa om till ett ekologiskt lantbruk,\r\nsom på sikt är hållbart. Svenska bönder är i dag över-\r\nens om att dagens konventionella lantbruk inte är\r\nlångsiktigt hållbart. Man har skrivit en rapport till-\r\nsammans med Det naturliga steget där detta faktum\r\nslogs fast.\r\nDet finns en näring som har mycket goda förut-\r\nsättningar att kunna bli en \"spetsnäring\" för svenskt\r\nlantbruk, och det är äggproduktionen. Under de senas-\r\nte åren har äggnäringen tyvärr bitit sig fast i en dis-\r\nkussion om burars vara eller icke vara. Men inte hel-\r\nler här tror vi att bönderna skulle ha en chans att kon-\r\nkurrera burägg mot burägg, om det möjligheten fanns.\r\nI dag finns inte den.\r\nI dag är den svenska äggnäringen skyddad. Man\r\nkan säga att vi har en salmonellatull, dvs. Sverige får\r\nsäga nej till ägg ifrån länder som inte klarar våra höga\r\nsalmonellakrav. Det gör inga andra än ägg från Fin-\r\nland. Som mest har svenska ägget utsatts för en kon-\r\nkurrens motsvarande 5 % av skaläggsmarknaden, och\r\ndet är ganska litet. Men den dag som vår tilläggsga-\r\nranti faller kommer billiga burägg in, och då finns en\r\nstor risk att de svenska äggproducenterna börja säga\r\nsom animalieproducenterna säger i dag: Vi klarar inte\r\nkonkurrensen.\r\nDärför menar vi i Miljöpartiet att det är oerhört\r\nviktigt att den svenska äggnäringen nu ser till att ställa\r\nom. Man bör se till att man får ned hönan på golvet\r\noch ut ur buren och att man får en produktion som\r\nkan betala sig bland de konsumenter i hela EU som\r\nställer djurskyddet, miljön och salmonellafriheten\r\nhögst. Det svenska ägget har i dag extremt goda förut-\r\nsättningar att kunna konkurrera. Det är faktiskt det\r\nenda ägget som, förutom det finska, kan säljas på en\r\nEU-marknad och vara salmonellafritt. Om vi dess-\r\nutom kan ha höga djurskyddskrav borde det svenska\r\nägget ha chans att ta de 20-30 % av marknaden som\r\nutgörs konsumenter som är villiga att betala för detta.\r\nBara i Tyskland är detta en enorm marknad som\r\nskulle kunna innebära att den svenska äggnäringen\r\nskulle kunna bli 3-4 gånger större än den är i dag.\r\nMen då måste den svenska äggnäringen våga, och då\r\nmåste också vi politiker inse att vi måste hjälpa till.\r\nI dag har motionstiden gått ut för det förslag som\r\njordbruksministern lade fram i december om att riva\r\nupp det förslag till burar som fanns tidigare. I Sverige\r\nskall vi försöka ersätta burar med burar. Vi inom\r\nMiljöpartiet är övertygade om att i en sådan konkur-\r\nrens, bur mot bur, mellan kontinentens äggproducen-\r\nter och de svenska klarar sig inte de svenska äggpro-\r\nducenterna.\r\nEtt ägg från en frigående höna kostar i dag 31 öre\r\nmer än ett ägg från en höna i bur. Det är en mycket\r\nliten kostnad - två kronor på en förpackning med sex\r\nägg - för att hönsen skall få ett drägligt liv och slippa\r\nalla de sjukdomar och beteendestörningar som följer\r\nmed ett liv i bur. Det gäller skelettskörhet, muskela-\r\ntrofi osv.\r\nVi i Miljöpartiet menar att svenska bönder har en\r\nmöjlighet i detta. Här skulle den produktion kunna\r\nfinnas som gör att det även framdeles skall kunna\r\nfinnas en svensk produktion av animalier. Vi hoppas\r\nnaturligtvis att den produktionen blir ekologisk i\r\nframtiden. Men här har svenska bönder en chans.</pre><pre>Anf.  167  MATS ODELL (kd):\r\nHerr talman! Dagens debatt skall ju handla om en\r\nlångsiktigt hållbar utveckling. Anledningen till äm-\r\nnesvalet är väl att Sverige för närvarande är inne i en\r\nohållbar utveckling.\r\nTrots stora och olösta välfärdsuppgifter i det\r\nsvenska samhället finns det inte jobb för ungefär\r\n700 000 medborgare i dag. Det är de svagaste i sam-\r\nhället som drabbas allra hårdast av den här kvartsse-\r\nkellånga kräftgången i svensk ekonomi och dess dåli-\r\nga sätt att fungera.\r\nSymtomen märks på många områden. Medborgar-\r\nnas tilltro till de offentliga trygghetssystemen är\r\nsnabbt i avtagande enligt färska opinionsundersök-\r\nningar. Skolan är ytterligare en krisbransch, med\r\nalldeles för många barn som underkänns.\r\nMycket återstår också att göra när det gäller de\r\nstora miljöfrågorna. Det är t.ex. långt kvar till att\r\nklara Riokonferensens koldioxidmål. Men i miljöfrå-\r\ngorna pågår faktiskt en konstruktiv politisk process\r\nutifrån olika forskningsresultat och expertrapporter.\r\nRegeringen använder olika styrmedel - både via lag-\r\nstiftning och ekonomiska styrmedel - i tro att de är\r\neffektiva och leder till uppsatta långsiktigt hållbara\r\nmål. Samma metod borde ju vara självklar även när\r\ndet gäller kampen mot arbetslösheten.\r\nMen, herr talman, så enkelt är det tydligen inte för\r\nregeringen. Den kan inte ens börja kampen mot ar-\r\nbetslösheten förrän budgetsaneringen är fullbordad.\r\nDen avfärdar expertrapporterna, t.ex. resultaten av\r\nOECD:s analyser och rekommendationer för svensk\r\nekonomi, närmast rutinmässigt. Detta trots att Sverige\r\när fullvärdig medlem av OECD och betalar ca 20\r\nmiljoner kronor om året i medlemsavgift. Sverige har\r\nen egen ambassadör med egen chaufför och delega-\r\ntion och hela baletten vid OECD. Det kostar mycket\r\npengar. OECD är sannerligen inget särintresse. Tvärt-\r\nom står det i stadgarna att högsta långsiktigt hållbara\r\nekonomiska tillväxt, sysselsättning och växande väl-\r\nfärd skall uppnås i medlemsländerna. Inom OECD\r\narbetar de allra bästa experter som de 29 medlems-\r\nländerna kan uppbringa. Den svenska rapporten om-\r\nfattar 227 sidor.\r\nOECD berömmer den svenska budgetsaneringen\r\noch dess positiva effekter inte minst på ränteutveck-\r\nlingen. Men det finns en detaljerad kritik av sättet att\r\nbekämpa arbetslösheten. Bristen på flexibilitet gör att\r\nden höga arbetslösheten hotar att permanentas. Det är\r\nför dålig lönsamhet i att studera och utveckla sin\r\nkompetens. Det finns en mängd olika mekanismer\r\nsom kan sammanfattas med att lönestrukturen i Sveri-\r\nge är för platt. OECD frågar varför en svensk arbets-\r\ngivare skall anställa en lågt kvalificerad person med\r\nkort erfarenhet till ett lågt pris om man kan få tag på\r\nen högt kvalificerad person med en lång utbildning till\r\nsamma pris. De här problemen utvecklas i rapporten.\r\nSammanfattningsvis menar OECD att det svenska\r\nsystemet gynnar dem som redan är inne på arbets-\r\nmarknaden, de som är mellan 15 och 25 år, samtidigt\r\nsom det slår ut ungdomar och folk över 55 år. Så\r\nlångt OECD-analysen.\r\nHerr talman! Vad är det då för kontroversiella re-\r\ncept som OECD skriver ut mot den svenska sjukan?\r\nDet handlar om att decentralisera lönebildningen och\r\nutformningen av anställningsvillkoren till företagsni-\r\nvån, sänkning av skatterna på arbete, ytterligare fi-\r\nnansiella strukturåtgärder och ökad lönepremiering\r\nför dem som skaffar sig lång utbildning - särskilt\r\ntekniker. Det handlar om en expanderande tjänstesek-\r\ntor, stimulans av kompetensutveckling och lägre in-\r\ngångslöner för okvalificerade jobb. En intressant sak i\r\nOECD-rapporten är en mycket tydlig statistik som\r\nvisar på att de ungdomar som kommer in med lägre\r\ningångslöner mycket snabbt passerar dessa löner och\r\ngör snabb karriär inom företagen. De fastnar alltså\r\ninte alls regelmässigt på dessa nivåer.\r\nHerr talman! Det finns alltså en hel del saker som\r\nockså sammanfattas i behovet av ett varmare och\r\nbättre företagarklimat. Det skulle kunna ge en växan-\r\nde sektor av små och medelstora företag som börjar\r\natt anställa av den långa kön arbetslösa.\r\nMen man frågar sig vad det kan bero på att veten-\r\nskapliga analyser för en långsiktig utveckling på mil-\r\njöområdet hanteras så enormt mycket mer seriöst och\r\nprofessionellt än när det gäller att angripa grunden till\r\nSveriges massarbetslöshet och akuta välfärdsproblem.\r\nJag vet inte, men det är faktiskt vad som just nu hän-\r\nder på samhällsekonomins område. Därför tycker vi\r\nkristdemokrater att vi nu måste få en mer kunskapsba-\r\nserad och förutsättningslös debatt om hur vi gemen-\r\nsamt lägger grunden till en långsiktigt hållbar utveck-\r\nling i Sverige. Vi tycker att man gärna kan ta OECD:s\r\nSverigerapport som utgångspunkt för en sådan debatt.\r\nDet är näst intill skandal och resursslöseri att läg-\r\nga ned så mycket pengar på en kvalificerad analys och\r\nett åtgärdsprogram som sedan bara avfärdas som\r\ngammal skåpmat. Jag tycker att vi snabbt borde\r\nkomma in i en seriös dialog med OECD-rapporten\r\nsom utgångspunkt.</pre><pre>Anf.  168  Jordbruksminister ANNIKA\r\nÅHNBERG (s):\r\nHerr talman! Låt mig först säga att jag högt värde-\r\nsätter att riksdagen ordnar den här debatten och min\r\nmöjlighet att delta i den. Under de timmar jag har haft\r\ntillfälle att lyssna till debatten har den spänt över ett\r\nbrett spektrum av ämnesområden. Det måste natur-\r\nligtvis vara så. En hållbar utveckling på lång sikt\r\nhandlar nämligen om allt ifrån ekonomi till ekologi.\r\nJag skulle gärna vilja återknyta till något som\r\nstatsminister Göran Persson sade i partiledardebatten\r\ntidigare i dag. Han sade att ren jord, ren luft och rent\r\nvatten är en viktig del i välfärden. Det är intressant,\r\ndärför att det speglar att någonting viktigt har hänt i\r\nvårt samhälle. Det är trots allt inte så länge sedan som\r\narbetet för en bättre miljö ofta framställdes som ett\r\nhot mot välfärden. Nog fanns det fog för tanken under\r\nde decennier då den ekonomiska tillväxten i så stor\r\nutsträckning inte byggde på bruk av utan på förbruk-\r\nning av jordens resurser. Även om vi fortfarande till\r\nen del lever i den verkligheten är vi på väg därifrån. I\r\ndebatten tidigare i dag har det getts många exempel\r\npå den nya tillväxten och den nya utvecklingen som\r\nrör allt ifrån tjänstesektorn - där miljökonsulter bara\r\när en liten del - till produktion av elbilar.\r\nHerr talman! Jag tänkte inte ägna mig så mycket åt\r\ndet där nya, utan i stället säga någonting om det riktigt\r\ngamla - det som är så gammalt att det ett tag blev\r\nalldeles \"omodernt\" i industrisamhället men som nu\r\nblivit modernt igen.\r\nJag tänker på bruket av de biologiska resurserna,\r\njord- och skogsbruket, och framför allt jordbruket.\r\nJordbruket och skogsbruket kommer att spela en ännu\r\nviktigare roll än i dag för att skapa det framtida håll-\r\nbara samhället. Man kommer att kunna producera\r\nenergi i ännu större utsträckning än vad man gör i\r\ndag. Man kommer att kunna producera råvaror för\r\nindustrin, vilket man också börjar göra i dag. Men\r\nframför allt kommer naturligtvis jordbruket även i\r\nframtiden att handla om produktion av livsmedel.\r\nAtt jord- och skogsbruk handlar om förnybara re-\r\nsurser är naturligtvis en förutsättning för att de skall\r\nbli en så viktig del i det vi ofta, litet slarvigt kanske,\r\nkallar för kretsloppssamhället. Men det har inte alltid\r\nvarit självklart att bruket av de biologiska resurserna\r\nhar varit så bra sett i ett miljöperspektiv. När miljöde-\r\nbatten tog fart på allvar för nu mer än 30 år sedan var\r\ndet just jordbruket som ställdes i centrum för diskus-\r\nsionen och för upprördheten. Jag tänker förstås på\r\nRachel Carsons bok Tyst vår. Den handlade just om\r\nhur betat utsäde och bekämpningsmedel i jordbruket\r\nledde till att växter och djur slogs ut och att miljön,\r\noch framför allt den biologiska mångfalden, hotades.\r\nMycket har hänt sedan dess. Även om vi inte har\r\nnått målet, har mycket hänt. Jag tänker nämna tre\r\nexempel som rör det svenska jordbruket.\r\nFör det första avslutades 1996 det andra pro-\r\ngrammet för att minska användningen av bekämp-\r\nningsmedel. Målet var att minska den genomsnittliga\r\nförbrukningen åren 1981-1985 med 75 %. Allt tyder\r\npå att vi faktiskt nådde det målet. Med hjälp av myn-\r\ndigheterna på det här området kommer vi nu att arbeta\r\nfram ett nytt mål för ytterligare reduktioner. Detta\r\nprogram skall löpa under åren 1997-2001.\r\nVäxtnäringsläckaget har minskat med 25-30 % i\r\nförhållande till år 1985. Det är bra, men det är inte så\r\nlångt som vi hade hoppats nå. Målet var satt till 50 %.\r\nMen regeringen kommer med nya förslag till somma-\r\nren. Vi har också en utredning som arbetar med att\r\nfinna nya former för det fortsatta arbetet på det här\r\nområdet.\r\nDet tredje exemplet jag vill nämna är det ekolo-\r\ngiska lantbruket. Riksdagen har ju lagt fast målet att\r\n10 % av åkerarealen år 2000 skall vara omlagd till\r\nekologiskt lantbruk.\r\nJag tycker att detta är tre goda exempel på att vi\r\nhar tagit viktiga steg och att vi är på rätt väg.\r\nYtterligare miljöanpassningsåtgärder planeras\r\nförstås. Mycket mer kommer att hända. Regeringen\r\nkommer att återkomma till riksdagen till hösten med\r\nen utförlig redovisning av arbetet på det här området.\r\nLåt mig också säga några ord om det miljöpro-\r\ngram som vi tack vare medlemskapet i den europeiska\r\nunionen nu arbetar med. Det är ett miljöprogram som\r\nomfattar många olika delar. Det handlar om den bio-\r\nlogiska mångfalden i odlingslandskapet, om att bevara\r\ndet öppna odlingslandskapet och om att hantera pro-\r\nblemen i särskilt miljökänsliga områden. Programmet\r\nomfattar 1,5 miljarder kronor, men kommer nu att\r\nutökas med ytterligare 600 miljoner kronor efter riks-\r\ndagens beslut. Engagemanget bland Sveriges lantbru-\r\nkare för dessa stöd är mycket stort.\r\nHerr talman! Låt mig i det sammanhanget säga till\r\nKarin Starrin att jag för mitt område vill understryka\r\natt jag finner det oerhört viktigt att arbeta med att\r\nförenkla administrationen och minska den onödiga\r\nbyråkratin.\r\nDet var några ord om jordbruket så här långt. Låt\r\nmig nu säga någonting om de nya utmaningar som vi\r\nstår inför. Den allra största är naturligtvis den globala\r\nlivsmedelsförsörjningen och vår del i den stora helhe-\r\nten. Vid den FAO-konferens som hölls i november\r\nförra året konstaterade vi att om några decennier\r\nkommer vi att vara 8,5 miljarder människor på den\r\nhär jorden. Det ställer livsmedelsproduktionen inför\r\nenormt stora utmaningar.\r\nVi kommer att återkomma till riksdagen för en\r\nmer utförlig diskussion om detta. Men jag vill i kort-\r\nhet säga att det är min uppfattning att vi måste vara\r\nmodernistiska i det arbetet. Vi måste ta vara på tek-\r\nnisk utveckling och se till att vi bedriver ett effektivt\r\njordbruk om vi skall ha en chans att möta dessa ut-\r\nmaningar.\r\nI det närmare perspektivet är det naturligtvis en\r\nviktig sak att vara med och förändra den europeiska\r\nunionens jordbrukspolitik ytterligare och driva på i\r\nrätt riktning.\r\nI det ännu närmare perspektivet är det vår uppgift\r\natt se till att det svenska jordbruket blir ännu bättre\r\noch bevisa att detta är en framtidsnäring genom att\r\nytterligare lyfta fram och stärka de goda kvaliteterna i\r\nden svenska livsmedelsproduktionen.\r\nEn hållbar utveckling måste betyda god djurhåll-\r\nning. Det måste t.ex. betyda att man kommer bort från\r\natt bedriva avel med genetiskt defekta raser. Belgisk\r\nblå är ett exempel på det. Det måste betyda att vi\r\nkommer bort ifrån antibiotikahanteringen och att vi\r\nlyckas inspirera andra länder genom det vi själva har\r\ngjort på det området.\r\nDet finns nu ett mycket stort intresse för livsmedel\r\noch livsmedelskvalitet i den allmänna debatten, och\r\ndet är bra. Det är en del i den hållbara utvecklingen.\r\nMaten är viktig. Men det finns också - och det tycker\r\njag Gudrun Lindvall gav uttryck för - en stor pessi-\r\nmism som jag beklagar. Jag tror inte att det svenska\r\njordbruket är betjänt av att hela tiden få höra hur\r\nomöjligt det är att klara av utmaningarna. Jag tror\r\ntvärtom att vi i dag har stora chanser att klara av de\r\nutmaningar vi står inför. Jag tror att vi kommer att\r\nbevisa att detta är en framtidsnäring med möjligheter\r\natt försörja oss, men också med möjligheter att bidra\r\ntill en ökad export och därmed ökad sysselsättning.</pre><pre>Anf.  169  GUDRUN LINDVALL (mp) re-\r\nplik:\r\nHerr talman! Jag skulle vilja ställa några frågor till\r\njordbruksministern.\r\nFör det första. Blir ett gift mindre giftigt för att\r\nman spär ut det? Jag tycker att vi skall försöka kom-\r\nma i från att vi har halverat mängden gifter i jordbru-\r\nket. Det som har hänt, Annika Åhnberg, är att gifterna\r\nhar blivit dubbelt så giftiga. Därmed behövs det mind-\r\nre mängd av dem. Låt oss vara ärliga i den här debat-\r\nten! Många av de här gifterna har också visat sig vara\r\nsvåra att analysera och svåra att finna. De har också\r\nmetaboliter som visar sig ha helt andra effekter än vi\r\nhade trott från början. Kan vi inte hyfsa debatten?\r\nFör det andra. Vilka åtgärder kommer att vidtas nu\r\nnär fågelstudier från de sista 20 åren visar att just de\r\narter som är beroende av det öppna landskapet har\r\nminskat drastiskt de sista fem åren?\r\nFör det tredje. Ställer Annika Åhnberg upp på att\r\nvi har ett ekologiskt delmål även för hönsen. Låt oss\r\nsäga att 10 % av äggproduktionen i Sverige skall vara\r\nekologiskt omställd till år 2000!\r\nFör det fjärde. Jag tycker att det är mycket bra att\r\nAnnika Åhnberg klart har deklarerat att djur som har\r\ngenetiska defekter inte skall finnas i Sverige. Anser\r\ninte Annika Åhnberg som jag att höns som inte kan\r\nvärpa sin egna ägg också har en genetisk defekt? Är\r\ndet inte att jämställa med en belgisk blå som inte kan\r\nfå ur sig kalven?</pre><pre>Anf.  170  Jordbruksminister ANNIKA\r\nÅHNBERG (s) replik:\r\nHerr talman! Ibland får jag en känsla av att Gud-\r\nrun Lindvall faktiskt inte vill att saker och ting skall\r\nbli bättre utan vill ha dessa eländeslitanior att dra upp\r\ngång efter annan. Det är kanske det som är Miljöpar-\r\ntiets livsrum. Själv tycker jag att vi skall ha en realis-\r\ntiskt inställning. Vi har inte nått målet. Det finns stora\r\nproblem. Men vi har i flera decennier varit på väg in i\r\nett samhälle där även jordbruket blev industrialiserat.\r\nDet är inte gjort i en handvändning att vända utveck-\r\nlingen. Låt oss inse det och ta arbetet på stort allvar!\r\nMen låt oss också unna oss glädjen av att känna att vi\r\nfaktiskt gör framsteg!\r\nJag tror att det bästa vi kan göra för att nå en håll-\r\nbar utveckling är att stödja varandra och erkänna när\r\nnågra har gjort en bra insats. Jag tycker att Sveriges\r\nbönder gör bra insatser för att utveckla det som en\r\ngång var den mest utpekade sektorn i miljödebatten\r\ntill något som verkligen är en spjutspets i utveckling-\r\nen. Jag tycker att det är bra. Det är värt ett erkännan-\r\nde. Därmed förnekar jag inte att det finns problem.</pre><pre>Anf.  171  GUDRUN LINDVALL (mp) re-\r\nplik:\r\nHerr talman! Jag tycker att Annika Åhnberg skall\r\nsvara på frågorna.\r\nDet är mycket bra med framsteg, men man skall\r\ninte bluffa. När det gäller halveringen av bekämp-\r\nningsmedel är det inte en halvering av giftdoser. Det\r\nkan vi vara överens om. Jag skulle gärna se att bön-\r\nderna kom ifrån hela gifthanteringen.\r\nMin andra fråga var vilka åtgärder jordbruksminis-\r\ntern tänker vidta för att se till att den biologiska\r\nmångfalden i det fågelbestånd som är beroende av ett\r\nöppet landskap inte minskar, som i dag, utan börjar\r\nöka igen.\r\nStäller jordbruksministern upp på ett ekologiskt\r\nmål för äggproduktionen, t.ex. att 10 % skall vara\r\nomställt till år 2000? Anser Annika Åhnberg som jag\r\natt höns som inte kan värpa sina ägg är lika genetiskt\r\ndefekta som belgisk blå som inte kan kalva själv?</pre><pre>Anf.  172  Jordbruksminister ANNIKA\r\nÅHNBERG (s) replik:\r\nHerr talman! Jag har redogjort för att vi har ett\r\nmycket omfattande miljöprogram där ett av de mest\r\nuppskattade och utnyttjade delprogrammen just är att\r\nförsöka vara med och öka den biologiska mångfalden\r\ni odlingslandskapet. Det här är nytt för oss. Vi har\r\nalldeles nyss börjat med det. Vi har bara hållit på med\r\ndet drygt ett år. Resultaten kommer inte så snabbt. Jag\r\när säker på att vi också här kommer att gå åt rätt håll.\r\nDärutöver handlar det naturligtvis också om ut-\r\nbildning och information och också om utbildning och\r\ninformation till oss konsumenter så att vi gör våra\r\nmedvetna val och även genom vår konsumtion är med\r\noch stödjer och stärker utvecklingen.\r\nNär det gäller genetiskt defekta djur måste vi na-\r\nturligtvis vidga perspektivet. Belgisk blå har blivit en\r\nsymbol, men det handlar också om många andra raser\r\ndär vi måste gå från en avel som är emot djurens natur\r\ntill något som är förenligt med en hållbar utveckling.</pre><pre>Anf.  173  DAN ERICSSON (kd) replik:\r\nHerr talman! Jag vill instämma i jordbruksminis-\r\nterns synsätt om ett resursbevarande och miljöriktigt\r\njordbruk. Jag tycker också att det är bra att jord-\r\nbruksministern ser detta globalt. Det handlar om att vi\r\nskall försörja en allt större världsbefolkning med\r\nlivsmedel.\r\nI december förde vi en jordbrukspolitisk debatt, då\r\nministern dessvärre inte kunde vara med. Då presente-\r\nrade jag för Kristdemokraternas del vår principiella\r\nhållning inför reformeringen av den europeiska jord-\r\nbrukspolitiken CAP. Vi är ju just nu inne i utred-\r\nningsarbetet. Den socialdemokratiska representanten i\r\ndebatten lyfte då fram ökad marknadsorientering och\r\navreglering. Det tycker jag är ett ensidigt synsätt.\r\nInför CAP-reformen vill jag då fråga jordbruksminis-\r\ntern: Skall all åkermark i princip bevaras så att den\r\nkan nyttjas för livsmedelsproduktion, och skall vi i\r\nSverige sträva efter att ha fortsatt livsmedelsproduk-\r\ntion i hela landet?</pre><pre>Anf.  174  Jordbruksminister ANNIKA\r\nÅHNBERG (s) replik:\r\nHerr talman! Exakt hur stor åkerarealen skall vara\r\ni framtiden tänker jag inte ha någon bestämd uppfatt-\r\nning om. Men att vi har ett jordbruk i hela landet,\r\ntycker jag är oerhört viktigt. Jag är säker på att det\r\nfinns en mycket stor samstämmighet i den uppfatt-\r\nningen från vänster till höger i den svenska politiken.\r\nDet är dock inte säkert att ett regleringssystem är\r\ndet bästa sättet att bevara och utveckla jordbruket.\r\nVad vi har sett är att den europeiska unionens jord-\r\nbrukspolitik, som nog var nödvändig när den byggdes\r\nupp, nu faktiskt har överlevt sig själv och ibland\r\nt.o.m. motverkat sitt syfte. Därför är det nödvändigt\r\natt avreglera den. Därmed inte sagt att vi skall släppa\r\njordbruket helt utan stöd. Jag är övertygad om att\r\nsåväl miljöåtgärder som regionalpolitiska åtgärder\r\näven i framtiden kommer att behöva ett stöd genom\r\npolitiska beslut.</pre><pre>Anf.  175  DAN ERICSSON (kd) replik:\r\nHerr talman! Jag blir litet orolig. Jag blev det ock-\r\nså i december när jag debatterade detta med Inge\r\nCarlsson. Jag uppfattade då just den hållningen att det\r\nändå är avreglering som är det tunga. Man talade då\r\nockså om 1990 års beslut som en sorts ledstjärna för\r\navregleringen av den gemensamma europeiska jord-\r\nbrukspolitiken.\r\nVi vet att det ledde till att vi faktiskt tog mycket\r\nmark ur produktion. Den avställdes. Man har planterat\r\nskog. En del av detta har nu kommit tillbaka i pro-\r\nduktionen.\r\nJag vill lyfta fram det principiella synsättet att vi\r\nbehöver ha åkermarken. Vi kanske kan använda den\r\ntill energigrödor under vissa perioder, men den skall\r\nalltid kunna ställas om och användas just för livsme-\r\ndelsproduktion, inte minst mot bakgrund av hur\r\nvärldsbefolkningen ökar.\r\nDet är det principiella synsättet som är viktigt. Jag\r\nblir litet orolig när jordbruksministern säger att man\r\ninte helt skall släppa jordbrukspolitiken och stödet till\r\nden. Är man beredd att gå väldigt långt när det gäller\r\navregleringen och faktiskt avrusta de svenska jord-\r\nbruksmöjligheterna?</pre><pre>Anf.  176  Jordbruksminister ANNIKA\r\nÅHNBERG (s) replik:\r\nHerr talman! Låt mig säga att avregleringen av\r\nEU:s jordbrukspolitik är ett ämne som förtjänar något\r\nlängre tid än en enminutsreplik här i kammaren. Min\r\nuppfattning är att det grundläggande felet är interven-\r\ntionssystemet, dvs. att man köper upp och lagrar olika\r\nprodukter för att sedan försöka få ut dem på markna-\r\nden och att man med den typen av regleringar sätter\r\nhela marknaden ur balans.\r\nDet är viktigt att konstatera att även om vi har ett\r\nmycket omfattande regelsystem för jordbruk och\r\nlägger stora resurser på det så lyckas man inte på det\r\nsättet bevara ett jordbruk i alla de regioner i Europa\r\nsom man skulle vilja. Människor flyttar ändå från\r\nlandsbygden in till städerna. Jordbruket rationaliseras\r\noch effektiviseras. Det är en utveckling som jag tror\r\natt vi måste acceptera och som också är av godo sett\r\nur perspektivet av global livsmedelsförsörjning.\r\nVi måste ha en jordbrukspolitik som låter det eu-\r\nropeiska jordbruket utvecklas som en näring. Vi\r\nmåste också bedriva en politik som bevarar regioner.\r\nVi får följa två olika spår i framtiden. Det går inte att\r\nblanda ihop allt i en smet.</pre><pre>Anf.  177  INGVAR ERIKSSON (m) replik:\r\nHerr talman! Jordbruksministern verkar optimis-\r\ntisk när det gäller svenskt jordbruks framtid. Det är\r\nbra. Jag tror också att svenskt jordbruk har en framtid,\r\noch en positiv sådan. Det krävs dock vissa förutsätt-\r\nningar för att den här optimismen skall infrias.\r\nSvenska bönder skall få konkurrera på rimligt lika\r\nvillkor. Det är inte riktigt så i dag. Det gäller politiska\r\nkostnader. Det gäller höga avgifter i fråga om diesel-\r\nskatten. Det gäller också höga avgifter för mineral-\r\ngödsel.\r\nVi skulle vilja att man gör en utvärdering av själva\r\nmiljömotivet för de avgifterna och dess situation\r\njämfört med omvärldens konkurrenter.\r\nEn annan fråga som jag också vill ha besked på är\r\nhur det egentligen blir med det vallstöd som riksdagen\r\nhar beslutat. Kommer det att utgå 1997? Ansök-\r\nningsblanketter har gått ut till bönderna, men det är\r\ninte med. Därför är det en intressant fråga att få svar\r\npå.</pre><pre>Anf.  178  Jordbruksminister ANNIKA\r\nÅHNBERG (s) replik:\r\nHerr talman! Låt mig först påminna om att ämnet\r\nför den här diskussionen är det långsiktigt hållbara\r\nsamhället. Det betyder att det även på jordbruket\r\nmåste ställas krav som leder till en god miljöanpass-\r\nning. Ett av de verktyg som vi har valt att arbeta med i\r\nSverige är t.ex. avgifter på bekämpningsmedel och\r\nhandelsgödsel.\r\nVi måste självklart vara beredda att värdera och\r\nutvärdera de åtgärder som vi genomför. Låt mig bara i\r\ndetta sammanhang helt kort säga att det är ganska lätt\r\natt i statistiken avläsa att användningen av bekämp-\r\nningsmedel följer avgiftsutvecklingen ganska nära.\r\nNär avgifterna har minskat har användningen ökat,\r\noch när avgifterna har ökat har användningen minskat.\r\nDet bekräftar ju att avgifterna har en tydlig styrande\r\neffekt i den riktning som vi önskar.\r\nNär det gäller vallstödet kan jag säga att formerna\r\nför stödet inte blev klart så tidigt att det gick att få\r\nmed i ansökningarna. Det beror på när riksdagen\r\nfattade beslut. Jag skall göra allt som står i min makt\r\nför att stödet skall utbetalas under 1997.</pre><pre>Anf.  179  INGVAR ERIKSSON (m) replik:\r\nHerr talman! Det sista beskedet tackar jag för. Det\r\nmåste vara möjligt att genomföra detta förutsatt att\r\nregeringen väljer en administrativt enkel väg. Det har\r\ninte regeringen visat innan när det gäller medel som\r\nåterflyter från EU. Sverige har komplicerat det, ty-\r\nvärr. Detta bör vara möjligt att fylla.\r\nJag talade inte om avgifter på bekämpningsmedel,\r\nutan på mineralgödsel. Det skulle vara intressant att få\r\nsvar.\r\nDet är inte säkert att den uppläggning man har för\r\natt få ett hållbart samhälle är riktigt den rätta. Jag tror\r\natt det vore bättre att satsa mer på det vanliga jord-\r\nbruket och stötta de krafter som jobbar för t.ex. odling\r\ni balans och liknande. De har stora möjligheter att\r\nmed små medel göra stora insatser för en miljövänli-\r\ngare produktion i Sverige i framtiden.\r\nJag tycker att man försummar detta från regering-\r\nens sida.</pre><pre>Anf.  180  Jordbruksminister ANNIKA\r\nÅHNBERG (s) replik:\r\nHerr talman! Jag nämnde ju i mitt anförande att vi\r\ninte just när det gäller växtnäringsläckage kommer att\r\nnå de uppsatta målen. Det är naturligtvis ytterligare en\r\nbekräftelse på att vi också måste söka andra vägar än\r\ndem vi traditionellt har arbetat med. Det är ett av\r\nskälen till att det har tillsatts en särskild utredning\r\nmed uppgift att se över detta i en del av landet - jag\r\ntänker på Hallandskusten som har varit särskilt drab-\r\nbad av växtnäringsläckage - och se om man kan finna\r\nformer som leder till en bättre måluppfyllelse.\r\nJag delar uppfattningen att vi ständigt måste söka\r\nnya former så att vi ännu mer effektivt kan arbeta med\r\natt lösa dessa problem. Att däremot av detta dra slut-\r\nsatsen att jag tycker att vi skall slopa avgiften på\r\nhandelsgödsel är helt fel. Den slutsatsen skall man\r\ninte dra. Men den metoden behöver säkert komplette-\r\nras med andra åtgärder.</pre><pre>Anf.  181  GÖTE JONSSON (m) replik:\r\nHerr talman! Jag vill fråga jordbruksministern hur\r\ndet är med kommunikationen mellan Jordbruks- och\r\nMiljödepartementen när det gäller miljöfrågor. Det\r\nhänder inte sällan att vi märker att Miljödepartemen-\r\ntet gör uttalanden om jordbrukets miljöpåverkan som\r\när irrelevanta. Detta är inte bra. Vi har märkt det i\r\nutskottet i samband med propositioner, skrivelser och\r\nannat och även i andra sammanhang. Här är det ange-\r\nläget att man verkligen ser till att departementen talar\r\nsamma språk och att Miljödepartementet inte går ut\r\noch sprider en bild av jordbrukets miljöpåverkan som\r\när felaktig. Jag skulle vilja vädja till jordbruksminis-\r\ntern att ni får den formen av kommunikation.\r\nEn annan fråga gäller det konventionella jordbru-\r\nket och miljöfrågan. Det har framställts önskemål om\r\nett särskilt program inom ramen för miljöstödet till\r\nkonventionellt jordbruk. Vi ser det som viktigt därför\r\natt det, precis som jordbruksministern säger, är det\r\nkonventionella jordbruket som skall miljöanpassas.\r\nDå är min fråga: Kommer ministern att se till att det\r\nblir ett program för det konventionella jordbruket\r\ninom miljöprogrammens ram?</pre><pre>Anf.  182  Jordbruksminister ANNIKA\r\nÅHNBERG (s) replik:\r\nHerr talman! Låt mig försäkra Göte Jonsson att\r\nkommunikationerna mellan Miljödepartementet och\r\nJordbruksdepartementet är de allra bästa. Men det är\r\nMiljödepartementets uppgift att ta oss alla ganska\r\nhårdhänt i örat när utvecklingen till bättre miljöan-\r\npassning inte går tillräckligt fort på olika områden.\r\nDet som Göte Jonsson säger är ju närmast en bekräf-\r\ntelse på att Miljödepartementet tar den uppgiften på\r\nallra största allvar.\r\nLåt mig också säga att det vallstöd som vi nu ut-\r\nformar inom ramen för miljöprogrammet med de nya\r\n600 miljoner kronor som riksdagen nyss har fattat\r\nbeslut om i första hand är ett stöd som på grund av sin\r\nutformning kommer att vara till för det konventionella\r\njordbruket.\r\nI övrigt gör Jordbruksverket nu en utvärdering av\r\nmiljöprogrammet så här långt. När den utvärderingen\r\när klar måste vi fundera över hur vi skall kunna gå\r\nvidare.</pre><pre>Anf.  183  GÖTE JONSSON (m) replik:\r\nHerr talman! Med all respekt för ryckandet i örat\r\nfrån Miljödepartementet är det viktigt att de rycker i\r\nrätt öra och att de gör det på rätt sätt. Om de rycker\r\nfel mister man respekten för ryckandet. Och det håller\r\nman på att göra. Om man skapar en miljöbild av\r\nsvenskt jordbruk som inte är relevant, då blir man inte\r\ntrodd. Då får man ingen respekt. Det är därför som\r\njag vill vädja till jordbruksministern om att departe-\r\nmenten faktiskt går i takt.\r\nJag är tacksam för att jordbruksministern här säger\r\natt jordbruket är en framtidsnäring. Jag delar den\r\nuppfattningen. Men då är det också viktigt att signa-\r\nlerna, inte minst på miljöområdet, är de rätta från\r\nregeringens sida i dess helhet.\r\nNär det gäller frågan om program för konventio-\r\nnellt jordbruk är vi tacksamma för vallstödet. Men\r\nvad jag menar är att man inom ramen för utformning-\r\nen av vallstödet skulle man kunna gå längre inom\r\nmiljöersättningens ram och se till att man får ett hel-\r\ntäckande program för det konventionella jordbruket.</pre><pre>Anf.  184  Jordbruksminister ANNIKA\r\nÅHNBERG (s) replik:\r\nHerr talman! Det är inte bara min uppfattning att\r\njordbruket är en framtidsnäring. Statsministern har i\r\nregeringsförklaringen gett uttryck för samma uppfatt-\r\nning, och den är hela regeringens, även miljöminister\r\nAnna Lindhs. Även om Göte Jonsson inte tycker att\r\nhan kan ha respekt för Miljödepartementets arbete,\r\nmåste jag säga att jag i allra högsta grad har det. Jag\r\när stolt över att vi har ett särskilt miljödepartement\r\nsom med ett så stort engagemang verkar för en bra\r\nmiljöutveckling på alla områden.</pre><pre>Anf.  185  CARL G NILSSON (m) replik:\r\nHerr talman! Tidigare i debatten har den svenska\r\nanimalieproduktionens bekymmersamma situation\r\nvitsordats. På EU:s ministerrådsmöte i veckan disku-\r\nterades ytterligare en pålaga på den svenska animalie-\r\nproduktionen, eller för övrigt kanske på hela EU:s\r\nanimalieproduktion, nämligen införandet av vad som i\r\ndebatten har betecknats som kopass, dvs. att varje\r\nnötkreatursproducent skall ha ett dokument för varje\r\ndjur. Det skall finnas ett register på varje gård. Dess-\r\nutom skall Lantbruksverket föra ett nationellt register\r\növer samtliga inom landet befintliga nötkreatur. Detta\r\ninnebär en mycket stor och utökad byråkrati. Jag\r\nskulle vilja fråga hur den svenska regeringen agerar i\r\ndessa frågor när de diskuteras i ministerrådet.</pre><pre>Anf.  186  Jordbruksminister ANNIKA\r\nÅHNBERG (s) replik:\r\nHerr talman! Den svenska regeringen välkomnar\r\natt vi nu på Europanivå arbetar med att införa ett\r\nsystem som gör det möjligt att identifiera och följa ett\r\ndjur från dess ursprungliga besättning och i princip\r\nfram till konsumenten. Vi välkomnar det därför att det\r\nhar varit ett mycket starkt krav från konsumenter i\r\nSverige att få ursprungsmärkning på maten. Och om\r\nvi vill ha ursprungsmärkning på livsmedel i butiken\r\ninnebär det nödvändigtvis att vi också måste veta var\r\nlivsmedlen befann sig innan de kom till disken i buti-\r\nken. Ett bra ursprungsmärkningssystem för konsumen-\r\nten förutsätter att vi har ett bra identifikationssystem\r\nför djur.\r\nSedan är det naturligtvis med den utgångspunkten\r\ngivet att vi försöker arbeta för att detta system skall\r\nbli så enkelt som möjligt. Vi menar att vi också i\r\nSverige redan nu har en mycket god kontroll över hur\r\ndjuren kommer från ursprungsbesättningen och till\r\nkonsumenten och att vi inte behöver ett alltför inveck-\r\nlat system för att behålla den goda kontrollen.</pre><pre>Anf.  187  CARL G NILSSON (m) replik:\r\nHerr talman! Syftet är naturligtvis gott med detta.\r\nOch som ministern säger har vi ett bra märkningssys-\r\ntem i Sverige som skulle kunna utvecklas. Med det nu\r\nföreslagna säger Statens jordbruksverk att man behö-\r\nver nyanställa 140 personer bara för att hålla det na-\r\ntionella register som skall föras i varje land á jour.\r\nMin fråga är: Är detta ett rimligt system i förhållande\r\ntill ambitionen att klara denna märkning?</pre><pre>Anf.  188  Jordbruksminister ANNIKA\r\nÅHNBERG (s) replik:\r\nHerr talman! Så långt som till diskussioner exakt\r\nom hur vi i Sverige skall bygga upp det eventuella\r\nytterligare kontrollsystem som kan behövas har vi\r\nännu inte kommit. Jag vill därför inte här i dag ha\r\nnågon uppfattning om de bedömningar som Jord-\r\nbruksverket har gjort i detta tidiga stadium av denna\r\nfrågas hantering. Beslutet är faktiskt ännu inte fattat i\r\nEU:s ministerråd. Jag tycker därför att det är alltför\r\ntidigt att gå in på den diskussionen. Men det gäller\r\nnaturligtvis att hela tiden göra en avvägning mellan att\r\nfå ett så gediget och pålitligt system som möjligt och\r\natt samtidigt få ett system som är så enkelt och lät-\r\ntadministrerat som möjligt. Den balansen skall vi\r\nförsöka hitta.</pre><pre>Anf.  189  RUNE BERGLUND (s) replik:\r\nHerr talman! Jag skulle vilja ställa en fråga till\r\njordbruksministern. Hon talade i början av sitt anfö-\r\nrande om vikten av ett ekologiskt skogsbruk. Jag\r\nhåller med om att det är oerhört viktigt. Om man inte\r\nsköter det bra blir det mycket långsiktiga skador.\r\nHemma i mitt län, i Jämtlands län, befarar man en\r\nny våg av skogsskövling, precis som man hade för\r\nnågra år sedan. Det var alltså skogsklippare som kom\r\noch köpte fastigheter som var avverkningsbara. De\r\nskövlade av allt som gick att avverka och försvann väl\r\nmedvetna om att de inte kunde bli straffade i enlighet\r\nmed bosättningsplikten.\r\nJag skulle vilja fråga jordbruksministern om hon\r\nhar någon åtgärd på gång, så att vi kan möta detta\r\nnästa gång det händer.</pre><pre>Anf.  190  Jordbruksminister ANNIKA\r\nÅHNBERG (s) replik:\r\nHerr talman! Arbetsfördelningen mellan departe-\r\nmenten är sådan att frågor kring bruket av skog sedan\r\nnågra år tillbaka hanteras hos Näringsdepartementet.\r\nDet är därför egentligen inte mitt ansvarsområde. Men\r\nnaturligtvis är det oroande om det finns sådana ten-\r\ndenser till att skogen skövlas och inte återbeskogas i\r\ntillräcklig utsträckning. Den utvecklingen följer na-\r\nturligtvis regeringen, och framför allt Näringsdepart-\r\nmentet, mycket noga.\r\nHittills har väl bedömningen inte varit att man be-\r\nhöver gå in och vidta ytterligare åtgärder när det har\r\ngällt lagstiftning. Men tendensen är oroande, och\r\nsjälvfallet är det viktigt att följa utvecklingen så att vi\r\ninte än en gång hamnar i det som t.ex. runt sekelskif-\r\ntet präglade den svenska skogsproduktionen.</pre><pre>Anf.  191  HELENA FRISK (s):\r\nHerr talman! Mitt uppe i den övergripande debatt\r\nsom nu förs tänkte jag bryta av och utgå från ett mera\r\nlokalt perspektiv.\r\nÖrebro län lider av en omfattande strukturkris som\r\nslår hårt mot företag och enskilda individer. Ned-\r\ndragningar inom bl.a. stålindustrin, den offentliga\r\nsektorn och försvarsindustrin får ödesdigra konsek-\r\nvenser i ett län som till stor del baseras på dessa bran-\r\nscher. Under 1990-talet har länet förlorat över\r\n20 000 arbetstillfällen.\r\nI dag står ca 23 000 personer utanför den ordinarie\r\narbetsmarknaden i Örebro län. Kommunerna Hälle-\r\nfors och Ljusnarsberg hör till de kommuner i landet\r\nsom har den högsta arbetslösheten. Drygt 20 % står\r\nutanför den ordinarie arbetsmarknaden. Ungdomsar-\r\nbetslösheten är dramatisk. I Hällefors står drygt 40 %\r\nav ungdomarna under 24 år utanför den ordinarie\r\narbetsmarknaden.\r\nJag själv kommer från Karlskoga. Där har vi, som\r\nni vet, en stor och dominerande industri, nämligen\r\nBofors. Jag vill ta upp problematiken i Karlskoga som\r\nett dramatiskt exempel på hur den strukturkris som nu\r\nråder har drabbat Karlskoga och Örebro län.\r\nI slutet av 1970-talet arbetade nästan\r\n9 000 personer på Bofors i Karlskoga. I dag finns\r\n3 200 anställda kvar. Under 1990-talet har minsk-\r\nningen på Bofors uppgått till mer än 1 000 personer. I\r\nen kommun med knappt 33 000 invånare är det en\r\noerhört dramatisk minskning och en strukturkris som\r\nsaknar motstycke i modern tid. I dag står drygt\r\n3 000 personer i Karlskoga utanför den ordinarie\r\narbetsmarknaden.\r\nTrots kraftiga neddragningar är Bofors med sina\r\n3 200 anställda fortfarande dominerande i Karlskoga-\r\nregionen. Även om antalet anställda har minskat un-\r\nder de senaste 20 åren står Bofors för ungefär 20 %\r\nav den totala sysselsättningen i kommunen - och för\r\növer 50 %, om man ser till antalet anställda inom\r\nindustrin. Om man också lägger till de avknoppningar\r\nsom skett, blir dominansen ännu större.\r\nVilka är då möjligheterna till en långsiktigt hållbar\r\nsamhällsutveckling för Karlskoga och Örebro län?\r\nKarlskoga har unika tillgångar som kan vända den\r\nnegativa trenden, om tillgångarna används på ett rik-\r\ntigt sätt. Den höga tekniska kompetensen är den utan\r\njämförelse viktigaste tillgången när Karlskogaregio-\r\nnen nu definitivt måste bli kvitt sitt beroende av na-\r\ntionella och internationella försvarsbeslut.\r\nUtvecklingen kommer dock inte att gå av sig själv.\r\nHär krävs mycket, såväl av samhälleliga insatser och\r\nCelsiuskoncernen som av enskilda individers förmå-\r\nga. På senare har det växt fram en stark vilja hos\r\nBofors att vara med och utveckla civil produktion.\r\nMan har bildat Bofors Industrier AB, som är en ren-\r\nodlad civil satsning. Företaget bearbetar nu\r\n25 intressanta affärsprojekt. Det är ett tecken på att\r\ndet i den högteknologiska försvarsindustrin finns\r\nkunskap som skulle kunna komma det civila samhället\r\ntill godo och ge nya jobb. För att alla dessa spännande\r\nidéer skall kunna omsättas i praktiskt civil produktion,\r\nkrävs det ett rejält tillskott av riskkapital.\r\nBristen på riskkapital är ett stort problem i regio-\r\nnen. Det är egentligen inte ett problem bara för för-\r\nsvarsindustrin, utan det gäller i ännu högre grad för\r\nsmå och medelstora företag som har en tillväxtpoten-\r\ntial i Karlskogaregionen. Bristen på riskkapital har\r\ninneburit att flera intressanta affärsverksamheter har\r\nförlorats.\r\nNya industriella utvecklingscentrum skall skapas.\r\nKarlskogaregionen med sin högteknologiska miljö\r\noch sitt läge mitt i det industritunga Bergslagen är en\r\nlämplig placeringsort. Det teknikutvecklingscentrum\r\nsom nu byggs upp i Karlskoga kan med fördel utveck-\r\nlas till ett resursstarkt industriellt utvecklingscentrum\r\nmed hjälp av Celsiuskoncernen och andra större före-\r\ntag i regionen. Detta centrum kan då bredda sin mark-\r\nnad och arbeta i hela Karlskogaregionen för att sprida\r\ndet unika kunnande som faktiskt finns.\r\nEtt resursstarkt industriellt utvecklingscentrum\r\nmed ett venture-institut, som bidrar med riskkapital\r\nför försvarsindustrins satsningar på civil verksamhet,\r\nkan bli en mycket slagkraftig kombination.\r\nDen snabba tekniska utvecklingen förändrar ar-\r\nbetsplatserna. Arbeten som fanns i går finns inte kvar\r\ni morgon. Nya arbetsuppgifter kommer i deras ställe,\r\nmen kräver en annan typ av kompetens. För att klara\r\ndagens och morgondagens arbetsuppgifter krävs det\r\natt man följer med i utvecklingen. Det gäller såväl för\r\nföretag som för medarbetare. Industrin har behov av\r\nkvalificerad eftergymnasialt utbildad arbetskraft, och\r\nbehovet kommer förmodligen att löpande öka.\r\nKarlskoga kommun har ansökt om att få starta en\r\nkvalificerad eftergymnasial utbildning i nära samarbe-\r\nte med näringslivet i regionen just för att kunna möta\r\nframtidens krav på ökad och förändrad kompetens\r\noch flexibilitet. Jag hoppas att Karlskoga kommun får\r\nden möjligheten.\r\nDet är nu viktigt att vi lyckas vända den negativa\r\ntrend som breder ut sig i kommunerna och att vi tar\r\ntill vara alla kreativa krafter som finns för att få en\r\nlångsiktigt hållbar samhällsutveckling.</pre><pre>Anf.  192  GUN HELLSVIK (m):\r\nHerr talman! Den 23 april förra året hade vi här i\r\nkammaren en interpellationsdebatt om åtgärder mot\r\nsegregation. Jag frågade socialministern vilka initiativ\r\nden då nytillträdda regeringen avsåg att vidta för att få\r\ntill stånd ett förändringsarbete som motverkade segre-\r\ngation och som återgav människor möjligheten att\r\npåverka sin egen situation.\r\nSocialministern framhöll att ett av målen var att\r\nbryta segregationen i boendet, liksom att stärka in-\r\nvandrarnas kompetens och ställning på arbetsmarkna-\r\nden - inte minst genom att se till att kunskaperna i\r\nsvenska språket blev bättre.\r\nSocialministern tyckte för snart ett år sedan att \"vi\r\nskall vara väldigt glada för att vi har lyckats upprätt-\r\nhålla ett välfärdssamhälle så länge i det här landet\".\r\nMen när alltfler människor hamnar utanför arbets-\r\nmarknaden, när alltfler människor förlorar sina möj-\r\nligheter att styra sina liv, skall vi politiker då nöja oss\r\nmed att välfärden trots allt upprätthållits så länge?\r\nVi befinner oss i denna kammare för att diskutera\r\nen hållbar samhällsutveckling på längre sikt. Hur ser\r\ndå en sådan utveckling ut och vad krävs för att den\r\nskall bli hållbar?\r\nJag tänker ta upp några av de faktorer som enligt\r\nmin mening har direkt betydelse för hur den framtida\r\nsamhällsutvecklingen blir. Vad vi först måste göra är\r\natt vi måste riva ned de hinder som i dag står i vägen\r\nför familjer som inget hellre vill än bygga en egen\r\nplattform att verka och utgå från. Det vill nästan alla\r\nfamiljer. Vi borde kunna vara överens om att dagens\r\nhögskattesamhälle - kombinerat med hög arbetslöshet\r\n- inte ger familjerna de valmöjligheter och den rörel-\r\nsefrihet som krävs för att de skall kunna växa sig\r\nstarka. Vårt lands höga skattenivå har skapat social\r\notrygghet i familjer i stället för den sociala trygghet\r\npå familjernas egna villkor som högskattesamhället\r\ngör anspråk på att skapa. Socialdemokraternas miss-\r\nriktade omsorgspolitik har gett oss svaga bidragsbe-\r\nroende familjer.\r\nEn förälder som inte har något arbete eller som\r\ninte kan försörja sin familj på sin lön riskerar att tappa\r\ntron på sig själv och därmed också tron på sin förmå-\r\nga att bygga upp en social trygghet för familjen. Kän-\r\nner man sig misslyckad i detta avseende, är steget inte\r\nlångt till att man även tappar tron på sin förmåga att\r\nvara viktig för sina barn. Den höga arbetslösheten och\r\nvårt lands orimliga skattenivå hotar familjers sociala\r\nexistens.\r\nDet är mycket begärt att föräldrar som känner sig\r\nmisslyckade och oroliga för att de inte klarar av att ge\r\nbarnen vad de behöver när hushållens ekonomiska\r\nmarginaler urholkats samtidigt skall ha den mentala\r\norken att fungera som goda normöverförare och upp-\r\nfostra sina barn till ansvarskännande och hänsynsfulla\r\nmedborgare.\r\nStrax före jul kunde vi följa en artikelserie i en av\r\nvåra morgontidningar som tog upp fenomenet\r\n\"abdikerande vuxna\". det handlar om tonårsföräldrar\r\nsom inte längre orkade med sina barn och som inte\r\nsåg någon annan utväg än att lämna över ansvaret för\r\nbarnen till myndigheter. Ökande arbetslöshet och\r\nsviktande välfärd uppgavs vara skälet. Jag tror att vi\r\nalla inser vilka förödande konsekvenser en utveckling\r\nmot fler abdikerande föräldrar får för samhällsut-\r\nvecklingen i stort.\r\nDen bristande sociala rörlighet som präglar vårt\r\nsamhälle i dag är ett allvarligt problem som måste\r\nlösas om vi skall uppnå en hållbar samhällsutveckling\r\npå lång sikt. Att vissa människor inte kan förbättra sin\r\nekonomiska situation, och därmed ofta inte heller sin\r\nsociala situation, är en form av ekonomisk segrega-\r\ntion. En förutsättning för social rörlighet är så gott\r\nsom alltid utbildning. Därför måste incitamenten för\r\natt våga satsa såväl tid som pengar på högre studier\r\nförstärkas. Enligt Statistiska centralbyrån är snedre-\r\nkryteringen i dag lika stor som vid 1980-talets slut\r\noch störst på längre utbildningar med höga antag-\r\nningspoäng. Hälften av de studerande på utbildning-\r\narna till t.ex. läkare, arkitekt och apotekare kommer\r\nfrån högre tjänstemannahem. Endast var tionde kom-\r\nmer från arbetarhem. Vad tänker ni socialdemokrater\r\ngöra för att bryta den sociala snedrekryteringen, som\r\nfaktiskt slår hårdast mot dem som socialdemokraterna\r\nsäger sig företräda?\r\nFör att över huvud taget ha en chans att komma in\r\npå en universitetsutbildning förutsätts att man kan\r\ngöra sig förstådd på svenska. Om man har invandrar-\r\neller flyktingbakgrund och vuxit upp i något av de s.k.\r\nmiljonprogramområdena är risken stor att man inte\r\nkan svenska tillräckligt bra. Den som inte lär sig\r\nsvenska ordentligt är utestängd från vidare utbildning.\r\nMånga av de invandrar- och flyktingbarn som i dag\r\ngår i friskolor tack vare skolpengen har kommit bort\r\nfrån den segregerade miljö deras föräldrar placerades\r\ni som en följd av socialdemokraternas bostadspolitik.\r\nDet behöver inte var något fel på bostadsområden\r\nsom helt domineras av invandrare, men varken barnen\r\neller deras föräldrar får en ärlig chans att lära sig\r\nsvenska språket eller att växa in i det nya hemlandets\r\nkultur. I vissa av miljonprogramområdena är språk-\r\nkunskaperna och skolunderbyggnaden i övrigt så\r\ndålig att eleverna aldrig kommer att ha en chans i\r\nkonkurrensen om vanliga jobb. För dessa ungdomar\r\när högskolestudier inte ens att tänka på. Friskolorna\r\nhar här en oerhört viktig funktion att fylla. Därför\r\ninger det i vart fall mig hopp att barn med invand-\r\nrar- och flyktingbakgrund faktiskt är överrepresente-\r\nrade i våra friskolor, även om vi räknar bort etniskt\r\noch religiöst inriktade. Friskolorna är ett effektivt\r\nvapen mot social segregation och social orörlighet.\r\nVarför vill socialdemokraterna inte inse detta?\r\nFörst när vi kommit så långt att både den sociala\r\noch den ekonomiska segregationen har brutits kan vi\r\npå allvar börja tala om en hållbar samhällsutveckling\r\npå lång sikt. För att kunna nå dit vill jag uppmana\r\nsocialdemokraterna att sänka skatten så att företagen\r\nfår råd att anställa, så att människor får möjlighet att\r\nleva på sin lön, så att familjerna kan bli starka, så att\r\nden sociala tryggheten kan växa. För mig är denna\r\nutveckling den hållbara - på längre sikt.</pre><pre>Anf.  193  OWE HELLBERG (v) replik:\r\nHerr talman! Det nämndes om boendesegregation\r\noch problemen kring det. Moderaternas politik i dessa\r\nfrågor är minskade produktionsstöd eller helt bortta-\r\nget stöd, fria marknadshyror m.m. Vad leder det till?\r\nJo, det leder naturligtvis till ökad boendesegregation\r\ndär människor inte alls kommer att mötas i skolor på\r\nde ställen där de skulle behöva mötas. Fattiga, in-\r\nvandrare och låginkomsttagare hamnar i boendeom-\r\nråden för sig och de rika och välbärgade i områden\r\nför sig. Är det en lämplig och hållbar utveckling?</pre><pre>Anf.  194  GUN HELLSVIK (m) replik:\r\nHerr talman! Har Owe Hellberg aldrig funderat\r\növer vad de socialdemokratiska normerna för byg-\r\ngande har inneburit? Enligt de normerna har det\r\nkrävts att en bostad nödvändigtvis skall se ut på ett\r\nvisst sätt, vilket gör att väldigt många av det skälet\r\nhamnar utanför ett område. Regler och styrning har\r\ninneburit att storleken skall vara av viss omfattning.\r\nEn del kommunpolitiker, bl.a. i den tidigare under\r\nlång tid borgerligt styrda kommun som jag själv till-\r\nhör, har satt sig över sådana regler. Det har inneburit\r\natt det är en helt annan sammansättning av boende i\r\nolika områden. Men socialdemokraterna har på så\r\nmånga sätt styrt och likriktat och därigenom bäddat\r\nför segregation.</pre><pre>Anf.  195  OWE HELLBERG (v) replik:\r\nHerr talman! Internationella jämförelser visar att\r\nsvensk bostadsstandard är bland de högsta i världen.\r\nVi har de minsta skillnaderna i boendet mellan de\r\nolika befolkningsgrupperna. Det kan hända att det har\r\nvarit vissa fel i regelsystem, men vi kommer inte ifrån\r\natt vi har den situationen. Förändrar vi allt detta så\r\nsom den borgerliga regeringen började med under sin\r\nsenaste regeringsperiod, alltså ett systemskifte i bo-\r\nstadspolitiken, får vi nya skillnader, nya segregations-\r\nproblem och nya sätt på vilka dessa skillnader mellan\r\nmänniskornas levnadsvillkor visar sig.</pre><pre>Anf.  196  GUN HELLSVIK (m) replik:\r\nHerr talman! Owe Hellberg talade om att vi har\r\nden högsta bostadsstandarden. Ja, om man räknar\r\nantal toaletter och kvadratmeter i yta. Med socialde-\r\nmokratiska ögon har vi klart en hög standard. Men det\r\nkan faktiskt finnas, även om de kanske inte ingår i\r\nOwe Hellbergs värld, människor som hellre ser att\r\npengarna läggs på annat än att man har en ordentlig\r\nuppsättning av toaletter eller vad det nu kan vara.\r\nÄven på detta område är det otroligt viktigt att männi-\r\nskor faktiskt själva får bedöma var deras pengar skall\r\ngå. Detta har socialdemokraterna inte gjort utan ska-\r\npat en på lång sikt ohållbar situation.</pre><pre>Anf.  197  INGER LUNDBERG (s) replik:\r\nHerr talman! Gun Hellsvik talar så varmt om\r\nkampen mot segregationen, men varför har modera-\r\nterna motsatt sig ett skatteutjämningssystem som\r\nomfördelar från de områden där människor som har\r\ndet allra bäst bor till de områden där människor som\r\nhar det jobbigt bor, vilket skulle ge möjlighet att stär-\r\nka situationen för just de barn som Gun Hellsvik talar\r\nom? Varför är Moderata samlingspartiet det enda\r\nriksdagsparti som i diskussionen om bostadspolitiken\r\nhar motsatt sig en särskild satsning på miljonprogra-\r\nmområdena just för att stärka skolorna och finna nya\r\nokonventionella former för företagande och syssel-\r\nsättning? Det är inte bara fråga om att tala om segre-\r\ngation, Gun Hellsvik, det är också fråga om att vara\r\nberedd att göra ordentliga politiska satsningar för att\r\nbryta segregationen.</pre><pre>Anf.  198  GUN HELLSVIK (m) replik:\r\nHerr talman! Skälet till att vi moderater har mot-\r\nsatt oss den socialdemokratiska skatteutjämningen är\r\natt vi anser att kommunalskatten är till för att klara av\r\nden egna kommunens angelägenheter. Utjämning är\r\nen statlig angelägenhet. Om Inger Lundberg hade\r\ntittat på de moderata förslagen hade hon inte behövt\r\nställa den frågan.\r\nNär det gäller de satsningar inom bostadspolitiken\r\nsom majoriteten vill göra är det stor likhet med det vi\r\nfrån vår sida tidigare har kallat den sociala ingenjör-\r\nskonsten. Det är inte fråga om att ta till vara de krafter\r\nsom finns i bostadsområdena. Det är att på nytt skapa\r\nprogram och på nytt göra ytliga förändringar, men\r\ninte de förändringar i grunden som vi menar är nöd-\r\nvändiga och där jag också pekade på några exempel\r\npå vad som behöver göras för att vi skall kunna mot-\r\nverka den verkliga segregationen.</pre><pre>Anf.  199  INGER LUNDBERG (s) replik:\r\nHerr talman! Moderaterna står alltså upp för ett\r\nskatteutjämningssystem där det lönar sig för de väl-\r\nbärgade att sluta sig samman i sina områden och där\r\ndet blir allt jobbigare för dem som har låga inkomster\r\natt tillsammans finansiera sina angelägenheter. Soli-\r\ndariteten spelar inte så stor roll för moderaterna när\r\nde verkligen berörs och när den innebär omfördelning\r\nmellan människor.\r\nModeraterna tar avstånd från socialt utvecklings-\r\narbete. De tycker inte att det är viktigt att satsa sär-\r\nskilda resurser för att garantera att alla skolor i vårt\r\nland håller samma höga standard.</pre><pre>Anf.  200  GUN HELLSVIK (m) replik:\r\nHerr talman! Jag fick ytterligare ett bevis på att\r\nInger Lundberg utgår ifrån att hon vet vad vi modera-\r\nter tycker trots att hon låter bli att läsa våra förslag.\r\nVad är det som vi moderater har föreslagit när det\r\ngäller skolan? Jo, vi har föreslagit en statlig finansie-\r\nring. Och varför det? Just för att vi menar att alla barn\r\ni Sverige skall ha samma rätt till utbildning och inte\r\nvara beroende av om de bor i en kommun med en stor\r\nandel låginkomsttagare eller i en kommun med en stor\r\nandel höginkomsttagare.\r\nVad är det egentligen för skatt som ger bäst ut-\r\ntryck för solidaritet? Inte är det kommunalskatten där\r\nlåginkomsttagaren får betala lika många procent som\r\nhöginkomsttagaren. Det är den statliga skatten som\r\nverkligen är utjämnande, eftersom statlig skatt endast\r\nbetalas av människor som har goda inkomster.\r\nSå kom inte och tala om solidaritet och samtidigt\r\ntala om kommunalskatt!</pre><pre>Anf.  201  RUNE BERGLUND (s):\r\nHerr talman! När man diskuterar en hållbar ut-\r\nveckling på längre sikt råder det inget tvivel om att\r\nden framtida arbetsmarknaden är en del av den rubri-\r\nken. 1990-talet har präglats av en gigantisk omstruk-\r\nturering inom företagssektorn. Det har bidragit till att\r\nmånga har ställts utanför arbetsmarknaden. En svag\r\nekonomisk utveckling i början av 90-talet har gjort att\r\nockså den offentliga ekonomin har försämrats. Följ-\r\nden har blivit att man också där har friställt personal.\r\nVi har i dag en arbetslöshet som överstiger den gräns\r\nsom kan anses acceptabel ur svensk synvinkel.\r\nVi måste finna en hållbar utveckling för den fram-\r\ntida arbetsmarknaden i den omställningsprocess som\r\npågår, en omställningsprocess som kanske är den\r\nmest omfattande sedan vi gick från bondesamhället\r\ntill industrisamhället.\r\nVi är alla överens om att det är nyföretagande som\r\nmåste till för att arbetslösheten i Sverige skall kunna\r\nminska. Nyföretagande är oftast i varje fall till en\r\nbörjan detsamma som småföretagande. Vi måste\r\nskapa förutsättningar för fler människor att gå från\r\nlönearbete till egenföretagande.\r\nDet behövs också en större arbetsmarknad. De\r\nsmå företag som finns inom tjänstesektorn och in-\r\ndustrisektorn måste förmås att anställa fler och att\r\nexpandera. För att arbetslösheten skall kunna minska\r\nmåste det också bli fler som startar företag eller som\r\npå andra sätt finner sin försörjning.\r\nDet finns några grundläggande faktorer som måste\r\ndiskuteras i det sammanhanget och som har betydelse\r\nför om människor som har idéer skall våga ta klivet\r\nfrån att vara lönearbetare till att bli egen företagare.\r\nVi skall inte här diskutera den självklara förutsätt-\r\nningen som innebär att allt företagande förutsätter en\r\navsättning för de produkter som man skapar. Vi skall i\r\nstället se vad det är som krävs för att öka intresset för\r\negenföretagande och för att man skall våga ta\r\nsprånget in i den osäkerhet som det ofta innebär att gå\r\nfrån ett lönearbete till ett eget företagande. Vi måste\r\nöka tryggheten och minska oron.\r\nDet framhålls ofta hur viktigt det är att sänka\r\nskatter och avgifter för att stimulera eget företagande.\r\nJag vill påstå att det inte finns något belägg för att\r\ndetta skulle vara viktigast. När man talar med småfö-\r\nretagare visar det sig att det oftast är andra saker som\r\nhar en större betydelse. Det allra viktigaste, säger\r\nman, är långsiktiga beslut av staten, statens myndighe-\r\nter och av kommunen - beslut som håller över flera år\r\nså att det går att planera verksamheten långsiktigt.\r\nMan bör också undvika en blandning av positiva och\r\nnegativa beslut som gör att småföretagarna upplever\r\natt de står kvar på ruta noll. Den osäkerheten bidrar\r\ninte till någon sysselsättningsexpansion.\r\nNär det gäller möjligheten att få tag på riskkapital\r\när vi på väg att lyckas ganska bra. De allra flesta som\r\nvill starta företag och har en bra idé kan nog också få\r\ntag på kapital till sina investeringar, men vi måste\r\njobba mera med att bistå i frågor som gäller uppfin-\r\nningar, innovationer och patent.\r\nDet borde också finnas en obligatorisk utbildning i\r\ngrundläggande förutsättningar för eget företagande,\r\nett slags företagarkörkort för dem som aldrig tidigare\r\nhar varit egna företagare. Det ökar också tryggheten\r\noch undanröjer många problem om man, innan man\r\nstartar eget, har en grundläggande kunskap om lagar\r\noch administrativa förutsättningar för företagande.\r\nDet är också viktigt att sudda ut gränserna mellan\r\nlönearbete och egenföretagande. Det måste bli enklare\r\natt kombinera företagande och lönearbete. Det får inte\r\nvara ett antingen/eller utan en möjlighet till både/och\r\npå en flexibel arbetsmarknad.\r\nOm vi vill att fler skall etablera sig som småföre-\r\ntagare måste vi i fortsättningen utjämna villkoren i de\r\nsociala skyddsnäten mellan lönearbetare och småföre-\r\ntagare. Vi måste jämställa lönearbete och egenförta-\r\ngande. Vi måste etablera ett nytt synsätt.\r\nLåt oss skapa en ny svensk modell för småföreta-\r\ngande som inte nödvändigtvis bygger på skillnader i\r\nbeskattning. Vi måste underlätta för produktionen och\r\nproduktionens förutsättningar. Låt oss också skapa\r\nförutsättningar för en ökning av förädlingsgraden i\r\nSverige när det gäller våra utmärkta råvaror. Det är en\r\nlång process. Men genom den forskning och de ut-\r\nbildningsinsatser som nu är initierade har vi kommit\r\nen bit på väg. Detta kommer att utgöra grunden för\r\nden framtida välfärden.\r\nMan kan inte heller utesluta att det behövs större\r\nskillnader i lagstiftningen i fråga om små och stora\r\nföretag. Det behövs lagstiftning som ger mer stöd och\r\nhjälp under de första åren som en nystartad verksam-\r\nhet pågår. Men det blir också alltmer uppenbart att\r\nvissa lagar som fungerar bra för de stora företagen\r\ninte fungerar lika bra för de små företagen. Den frå-\r\ngan borde utredas grundligt.\r\nHerr talman! Det som jag här har talat om är svåra\r\nfrågor som kräver stor tankemöda och en förändrad\r\nsyn på egenföretagande. Hur frågorna kommer att\r\nhanteras kommer framtiden att utvisa. Men vi vet att\r\ndet behövs fler jobb för att vi skall få en hållbar ut-\r\nveckling på längre sikt inom arbetsmarknaden.</pre><pre>Anf.  202  KARL-GÖSTA SVENSON (m):\r\nHerr talman! Arbetslösheten är rekordhög. Den\r\nsociala tryggheten urholkas samtidigt som skatterna\r\nökar. Människors välfärd kläms åt från två håll. Väl-\r\nfärdsstaten håller på att rämna. Vart är vi på väg?\r\nGår vi mot en utveckling som ger allt mindre ser-\r\nvice och allt mindre stöd till en allt högre kostnad för\r\nlåg- och medelinkomsttagare?\r\nGår vi mot välfärdsstatens förfall samtidigt som\r\nvar och en får klara sig själv bäst han eller hon kan?\r\nEller skall vi gå mot ett välfärdssamhälle där sam-\r\nhällets olika områden - det offentliga, gemenskaper-\r\nna, dvs. familjen, vänner, arbetskamrater, idrottsklub-\r\nbar och kyrkan m.fl. samt marknaden - samverkar för\r\natt skapa en ordning där det stora flertalet kan leva på\r\nsin lön, där det finns utrymme och möjligheter för\r\nmänniskor att förverkliga sina livsprojekt i deras\r\negenskap av företagare, anställda och där det finns\r\nstöd för dem som verkligen behöver det?\r\nFör mig är svaret givet: Välfärdssamhället är det\r\nenda acceptabla alternativet.\r\nJag har nyligen tillsammans med företrädare för\r\nandra politiska partier deltagit i en utfrågning anord-\r\nnad av Krisgruppen i södra Sverige. Många männi-\r\nskor fanns på plats, som allvarligt oroades för sin\r\nsituation och framtid. Flertalet inlägg var ett uttryck\r\nför förtvivlan och pessimism. Det gick inte att ta miste\r\npå besvikelsen över den socialdemokratiska regering-\r\nens löftesbrott. Deras förväntningar på välfärdsstaten\r\nhar mer eller mindre slagits i spillror.\r\nI gårdagens Blekingetidningar kunde man läsa att\r\nen aviserad höjning av avgifterna för trygghetslarm\r\nleder till att många av ekonomiska skäl tvingas att\r\navstå från dessa. Höjda avgifter för hemtjänsten\r\ntvingar alltfler människor att avstå eller att nedbringa\r\nkostnaderna genom att köpa motsvarande tjänst utan\r\nkvitto.\r\nHöjda fastighetsskatter tvingar människor att av-\r\nyttra sina hem. Sänkta bostadsbidrag tvingar alltfler\r\nmänniskor till socialkontoren.\r\nNär den socialdemokratiska regeringen beslutade\r\natt senarelägga utbetalningen av barnbidragen sju\r\ndagar tvingades ännu fler barnfamiljer att söka soci-\r\nalhjälp.\r\nDet har skett en kraftig omvandling av det svenska\r\nsamhället under de senaste 30 åren. Stat, kommuner\r\noch landsting har tagit på sig huvudansvaret för\r\nmånga områden i samhället, som tidigare har skötts av\r\nföretag och andra som verkar på marknader eller i\r\nfrivillig form genom samhällets olika gemenskaper.\r\nDet offentliga har inte bara tagit på sig huvudansvaret\r\nutan ofta dessutom ansvaret för att själv bedriva verk-\r\nsamheten i egen regi. Det offentliga har trängt undan\r\nstora delar av det övriga samhället.\r\nDetta innebär att det har blivit mer av offentlig\r\nverksamhet och mindre av marknader och frivilliga\r\nsammanslutningar, mindre av valfrihet, mindre av\r\nkonkurrens, mindre av alternativ samt färre möjlighe-\r\nter att påverka sitt eget liv och att ta eget personligt\r\nansvar. Det har i sin tur medfört att möjligheterna för\r\nSveriges ekonomi att växa har blivit mindre, samtidigt\r\nsom människors trygghet har minskat. Det enda som\r\nhar ökat är skatterna. Sammantaget innebär det en\r\ntrefaldig social och ekonomisk nedrustning.\r\nInför valet 1994 utlovade Socialdemokraterna att\r\narbetslösheten skulle sjunka till fem procent, om de\r\nfick möjlighet att regera. Vallöftet väckte naturligtvis\r\nhos många människor en stark förhoppning om ett\r\nriktigt jobb och därmed ökad trygghet. Nu ser vi re-\r\nsultatet: arbetslösheten stiger, och otryggheten ökar.\r\nFör någon vecka sedan sammanträffade Blekinge-\r\nbänkens riksdagsledamöter med företagare inom\r\nSAF-gruppen i länet. De var samfällt kritiska mot den\r\nföretagsfientliga politik som för närvarande bedrivs.\r\nDen förlängda sjukperioden, försämringen när det\r\ngäller momsredovisningen, den höga skatten på arbe-\r\nte, den förtida kärnkraftsavvecklingen, arbets-\r\nrättslagstiftningen och arbetstidsregleringen är några\r\nav de hinder som motverkar tillväxten och därmed\r\nförutsättningarna för nya jobb.\r\nVill Socialdemokraterna vara med om att forma\r\nett välfärdssamhälle? Det finns för närvarande inget\r\nsom talar för att de vill stärka de enskilda människor-\r\nnas möjligheter att leva på sin lön och därmed öka\r\nderas möjligheter att bestämma över sin vardag. Det\r\nbetyder att de enskilda människorna i ännu högre grad\r\nkommer att vara beroende av politiska beslut. Det\r\nbetyder att även den person som är i behov av social-\r\nbidrag får betala skatt till stat och kommun, som i\r\ngenomsnitt uppgår till ett lika stort belopp som erhål-\r\nlet bidrag.\r\nTyvärr finns det heller inga tecken som tyder på\r\natt Socialdemokraterna lyssnar på företagarnas krav\r\npå ett bättre företagarklimat. De starka kraven på en\r\nförlängd sjukperiod och sänkta skatter och avgifter,\r\nsom nästan dagligen upprepas från företagarhåll,\r\nlyssnar man uppenbarligen inte på. Detta är oroande. I\r\nlandshövdingeuppdraget till regeringen talas det om\r\nnya företagsstöd, i alla fall i mitt hemlän. Mina farhå-\r\ngor om denna utveckling av politiken förstärks av att\r\nsmåföretagardelegationens första förslag utmynnar i\r\nen jämnare spridning av utbetalningar av barnbidrag,\r\na-kassa och sjukpeng för att gynna detaljhandeln i\r\nstället för ett tillmötesgående av företagarnas krav på\r\nsänkta skatter och avgifter.\r\nFör att stärka den enskilde individen är det enligt\r\nmin och Moderaternas uppfattning viktigt att sänka\r\nskatten för låg- och medelinkomsttagarna, så att allt-\r\nfler kan leva på lönen efter skatt. Det kan ju inte vara\r\nrimligt att en trebarnsfamilj, vars inkomster uppgår\r\ntill 25 000 kronor per månad, är berättigad till soci-\r\nalbidrag.\r\nÄr det inte moraliskt förkastligt att ta ut så höga\r\nskatter att alltfler människor skall behöva bli beroen-\r\nde av socialbidrag?</pre><pre>Anf.  203  INGBRITT IRHAMMAR (c):\r\nHerr talman! Förra valrörelsen handlade i huvud-\r\nsak om att få ordning på ekonomin, att minska arbets-\r\nlösheten och, som dagens debatt är rubricerad, att få\r\nen hållbar samhällsutveckling på längre sikt. Väljarna\r\ntrodde att vänstern i svensk politik skulle klara detta.\r\nDe fick majoritet, men deras lösningar höll inte. Deras\r\nlösningar fick inte marknadens förtroende.\r\nDå vände sig, som bekant, Socialdemokraterna till\r\nCentern. Efter att samarbetet påbörjades under våren\r\n1995 har väldigt många hushåll märkt av flera positi-\r\nva effekter av detta samarbete, trots de stora ned-\r\nskärningar och nödvändiga besparingar som har skett\r\nfrämst inom transfereringssystemen. De allra flesta\r\nhushållen har gynnats av den sänkta räntan, den\r\nstärkta kronan, den låga inflationen - nästan deflation\r\n- och reallöneökningar kombinerat med sänkt\r\nmatskatt.\r\nSamtidigt med saneringen av ekonomin måste vi\r\nnu än intensivare arbeta vidare för att söka minska\r\narbetslösheten - vår tids största gissel. Den totala\r\narbetslösheten har ökat under 1996. Arbetslösheten är\r\nallvarlig för alla, men nu ökar arbetslösheten mer\r\nbland kvinnor än bland män. Invandrarkvinnorna,\r\ntillsammans med våra ungdomar, har det allra svårast.\r\nTill detta kommer att många kvinnor som har ett jobb\r\nhar svårt att försörja sig, eftersom de är ofrivilligt\r\ndeltidsarbetande, med andra ord deltidsarbetslösa.\r\nSamtidigt missgynnas kvinnor vad gäller arbets-\r\nmarknadspolitiska insatser. Kvinnor kommer inte i\r\nfråga för dyrare arbetsmarknadsinsatser i samma\r\nutsträckning som männen. Kvinnor får ofta erbjudan-\r\nden om \"kallas-vid-behov-arbeten\". De får kortare\r\narbetsmarknadsutbildningar och deltar inte i projek-\r\ntanställningar lika ofta som män. Denna orättvisa\r\nfördelning av arbetsmarknadsinsatser måste rättas till.\r\nHär krävs omedelbara insatser.\r\nDen höga arbetslösheten kräver att olika lösningar\r\nprövas, så att fler personer kan få ett arbete. Då gäller\r\ndet att fundera över var de nya jobben finns. Storin-\r\ndustrin kommer knappast att nyanställa. Dess eko-\r\nnomiska vinster används i huvudsak till modernise-\r\nring av teknik och maskinpark. Däremot finns det en\r\nutvecklingspotential bland mindre och medelstora\r\nföretag. Företagandet måste därför stimuleras och\r\ngynnas i än högre grad än i dag. Arbetsgivaravgifterna\r\nmåste sänkas ytterligare. Utrymme skapas genom\r\nhögre avgifter på miljöstörande verksamhet. Skatte-\r\nväxlingen måste påskyndas. En annan mycket viktig\r\ninsats blir att minska krånglet och byråkratin.\r\nDen offentliga sektorn kan knappast växa i framti-\r\nden. Tack vare den överenskommelse som före jul\r\nträffades mellan Centern och regeringen om mil-\r\njardsatsningarna på kommuner och landsting kunde\r\nett antal jobb räddas kvar, dock inte alla. I detta sam-\r\nmanhang uttalade centerkvinnorna i vår organisation\r\nen förhoppning om att de ansvariga politikerna skulle\r\nstyra över medlen till vård, omsorg och utbildning -\r\narbeten som i huvudsak utförs av kvinnor. Göran\r\nPersson har ju nu utlovat ytterligare statliga satsning-\r\nar, vilka blir viktiga för att rädda fler offentliga jobb.\r\nFör att råda bot på den obalans som finns i sam-\r\nhället i dag mellan dem som har arbete och de arbets-\r\nlösa och mellan tillgängliga resurser och otillfreds-\r\nställda behov, måste vi söka samverkansformer mel-\r\nlan det privata och det offentliga. Jag tror att lösning-\r\nen finns i ett ökat medborgarinflytande och en större\r\ndelaktighet. Det är lättare att se behov och finna för-\r\nutsättningar och lösningar på det lokala planet. De\r\nlokala arbetsförmedlingsnämnderna, som nyligen har\r\nstartat sin verksamhet, måste därför ges möjlighet att\r\narbeta än mer flexibelt för att kunna utnyttja lokala\r\nmöjligheter fullt ut.\r\nKvinnors företagande ökar långsamt, vilket är\r\nglädjande. Nu startas nästan vart fjärde företag av\r\nkvinnor. Målet måste vara hälften av företagen. Cen-\r\nterpartiet vill ha ett tioårigt småföretagarprogram med\r\nbl.a. förbättrad rådgivning, fler kvinnliga affärsrådgi-\r\nvare, mentorskap och förbättrad långivning. Därige-\r\nnom kan utvecklingen påskyndas.\r\nMånga kvinnor är särskilt intresserade av koope-\r\nrativt företagande. Det är ofta lättare för en liten\r\ngrupp kvinnor att övervinna den s.k. entreprenör-\r\nströskeln och bilda ett kooperativt företag än vad det\r\när för en enskild kvinna att bli företagare. Av dem\r\nsom vänder sig till de lokala kooperativa rådgivnings-\r\ncentrum som finns i dag är 70 % kvinnor. Det är\r\nglädjande att de små kooperativa företagen har ex-\r\npanderat under de senaste åren. En färsk studie har\r\nvisat att man inom hemtjänsten t.o.m. har lyckats bäst\r\npå den kooperativa sidan.\r\nVi måste också sträva efter en generellt förkortad\r\noch mer flexibel arbetstid. Skälen till det är många. Vi\r\nhar tidigare haft en lagstiftad arbetsvecka på 48 tim-\r\nmar. Nu har vi generellt en arbetsvecka på 40 timmar.\r\nVem har sagt att just 40-timmarsveckan är den abso-\r\nlut rätta? I andra europeiska länder varierar den gene-\r\nrella arbetstiden, och i många länder har arbetstiderna\r\nsänkts. Sverige ligger nu i topp samtidigt som vår\r\narbetslöshet är rekordhög. I första hand bör arbets-\r\nmarknadens parter kunna komma överens om stegvisa\r\nminskningar av arbetstiderna. Det har tidigare talats\r\nom Växjös exempel. Jag anser att våra kommunpoli-\r\ntiker bör eftersträva att ha liknande system i sina\r\nkommuner.\r\nCenterpartiet har ett mål: 30 timmars arbetsvecka\r\nsom ger utrymme för sex timmars arbetsdag. En gene-\r\nrellt förkortad arbetstid underlättar flexibla lösningar.\r\nArbete skapar möjlighet till välfärd, men tillgänglig\r\nvälfärd måste fördelas rättvist.</pre><pre>Anf.  204  OWE HELLBERG (v) replik:\r\nHerr talman! Ingbritt Irhammar sade att markna-\r\nden inte gillade vänstersamverkan 1994 och att mark-\r\nnaden inte gillade paketet på 114 miljarder kronor\r\nsom skulle gälla till 1998. Men samarbetet med Cen-\r\ntern gillas tydligen av marknaden. Vad är det Centern\r\nhar tillfört samarbetet för att det skall gillas av mark-\r\nnaden? Det som händer ute i kommuner och landsting\r\när att uppsägningarna fortsätter. Den statliga servicen\r\nhar blivit sämre. Det är precis motsatt politik i förhål-\r\nlande till vad Centern - fortfarande, hoppas jag -\r\negentligen vill, nämligen att hela landet skall leva, att\r\nglesbygd och landsbygd skall ha möjligheter att fort-\r\nsätta överleva och att vi skall slippa den centralisering\r\nsom vi ser i dag.</pre><pre>Anf.  205  INGBRITT IRHAMMAR (c) re-\r\nplik:\r\nHerr talman! Först vill jag instämma i att vi måste\r\narbeta för ett välfärdssystem och en trygghet för alla\r\nmänniskor i hela vårt land. En förutsättning för detta\r\när en stabil ekonomi som har marknadens förtroende.\r\nAtt marknaden inte hade förtroende för det samarbete\r\nmed Vänstern som fanns i början av 1994 och fram\r\ntill våren 1995, visade sig i oerhört höga räntor, en\r\nsvag krona och en hög inflation. Detta kunde inte\r\nrättas till förrän samarbetet mellan Socialdemokrater-\r\nna och Centerpartiet började. Det har givit en stabil\r\ngrund för att nu gå vidare och försöka finna former\r\ndär välfärden kommer att gälla alla.\r\nVi har i dag fått höra från Göran Persson att sane-\r\nringen har gått så bra att det nu finns tio miljarder\r\nkronor för att t.ex. värna vård, omsorg och skola.</pre><pre>Anf.  206  OWE HELLBERG (v) replik:\r\nHerr talman! Tyvärr gör Ingbritt Irhammar nog en\r\nlitet för positiv tolkning av de egna insatserna. Skill-\r\nnaden mellan 114 miljarder och 126 miljarder är inte\r\nsärskilt stor. Problemet är naturligtvis att den s.k.\r\nmarknaden, om det nu var den, jag är mycket tveksam\r\ntill det, inte hade tålamod att vänta och se hur det\r\ngick. Det har man ju inte när det gäller sådana saker.\r\nTyvärr har det uppstått många problem till följd av\r\nde fortsatta nedskärningar som Socialdemokraterna\r\noch Centerpartiet varit överens om. Nu säger man\r\nplötsligt: Det kanske inte var så bra. Nu skall vi ta och\r\nrätta till alla fel. Det handlar om fel som egentligen\r\ninte hade behövt göras från början.</pre><pre>Anf.  207  INGBRITT IRHAMMAR (c) re-\r\nplik:\r\nHerr talman! Min bedömning av den ekonomiska\r\nstabiliteten utgår från hur marknaden reagerar på den\r\npolitiska situationen och de politiska uppgörelserna.\r\nVarken Vänsterpartiet eller Centerpartiet kan ensam-\r\nma tala om för marknaden hur den skall reagera. Den\r\nreagerar genom att visa sitt förtroende, och det är det\r\nvi ser exempel på.</pre><pre>Anf.  208  EWA LARSSON (mp) replik:\r\nHerr talman! Jag har några frågor till Ingbritt Ir-\r\nhammar. Centern driver alltså nu förkortad arbetstid,\r\ndet hörde jag att Ingbritt Irhammar sade. Då undrar\r\njag: Vill ni lagstifta om en sådan? Är det inom den\r\nhär mandatperioden ni kan tänka er förkortad arbets-\r\ntid eller kommer ni att komma med något annat för-\r\nslag?</pre><pre>Anf.  209  INGBRITT IRHAMMAR (c) re-\r\nplik:\r\nHerr talman! Centerpartiet antog i slutet av 80-\r\ntalet ett program på en partistämma enligt vilket målet\r\när 30 timmars arbetsvecka. Det ger utrymme för en\r\nsextimmarsdag och för flexibla arbetstider. Detta har\r\ninte alla i Centerpartiet drivit, de flesta har varit väl-\r\ndigt dåliga på det. Det är i huvudsak kvinnorna som\r\nhar drivit det.\r\nNu försöker vi, framför allt från Centerkvinnornas\r\nsida, visa de positiva effekterna av att arbeta för en\r\nförkortad arbetstid. Det leder inte bara till att fler kan\r\nfå arbete, vilket Växjöprojektet har visat, utan det\r\nhandlar också om livskvalitetsfrågor och fördelnings-\r\nfrågor. Den välfärd och de arbetstillfällen vi har får\r\nfördelas när vi nu inte har arbete åt alla. Framför allt\r\när det dock av jämställdhetsskäl som det är viktigt att\r\ndriva detta.</pre><pre>Anf.  210  EWA LARSSON (mp) replik:\r\nHerr talman! Detta är både glädjande och litet\r\ndeprimerande. Självklart har en förkortad arbetstid\r\nmånga kvalitativa fördelar. Det är en komplex fråga.\r\nMen att Centern sedan 80-talet har drivit frågan, och\r\ninte så kraftfullt, gör att jag vill fråga: Varför inte ta\r\nchansen nu och tillsammans med andra partier, t.ex.\r\nMiljöpartiet, samla kraft och driva frågan med litet\r\nmer kraft så att vi kan få ett resultat inom denna man-\r\ndatperiod?</pre><pre>Anf.  211  INGBRITT IRHAMMAR (c) re-\r\nplik:\r\nHerr talman! Först vill jag säga att vi redan ser\r\nvissa resultat. Jag tror själv att det är oerhört viktigt\r\natt arbetsmarknadens parter driver detta i avtalsför-\r\nhandlingar om det löneutrymme som finns. Kan vi nu\r\nfå Växjöprojektet att fungera som en våg över hela\r\nlandet, så kan det ge tusentals redan under den här\r\nmandatperioden. Jag vill inte ha lagstiftning nu, där-\r\nemot kan jag inte utesluta det på sikt.\r\nJag håller med om att det är tragiskt att inte fler\r\ndriver det här aktivt, men vi måste hjälpas åt. Vi har\r\nju faktiskt haft en gemensam debattartikel med fors-\r\nkare, fack och representanter från Ewa Larssons parti,\r\nmitt parti och  Vänsterpartiet. Jag hoppas att det nästa\r\ngång blir ännu fler partier, ännu fler fack och ännu\r\nfler personer som är med.</pre><pre>Anf.  212  EWA LARSSON (mp):\r\nHerr talman! Jag ser fram emot när hela Center-\r\npartiet tillsammans med hela Miljöpartiet driver för-\r\nkortad arbetstid.\r\nNu vill jag gå från stort till smått, till dessa våra\r\nminsta, till barnen. Med sorg i hjärtat måste jag till-\r\nkännage att jag under de senaste två åren och tre må-\r\nnaderna, den tid som jag har varit förtroendevald till\r\nSveriges riksdag, inte kan påminna mig att riksdagen\r\nfattat ett enda politiskt beslut som gynnat barnen. Jag\r\nönskar att den som vet eller kan påminna sig bättre än\r\njag rättar mig.\r\nOm vi inför barnkonsekvensbeskrivningar, dvs. att\r\nvi prövar politiska beslut utifrån barnets bästa, blir det\r\nlättare att se beslutens konsekvenser.\r\nSamhället förändras just nu mycket fort. De sam-\r\nmantagna effekterna av en rad politiska beslut medför\r\natt ett ökande antal människor lever under ekonomisk\r\nstress. Det här påverkar självfallet barnet, det säger de\r\nsjälva till PBU, skolsköterskor och föreningsliv.\r\nLyssna på barnen!\r\nDet finns inga ensamstående föräldrar - varje barn\r\nhar en mamma och en pappa. Däremot finns det väl-\r\ndigt många ensamförsörjande föräldrar. I en färsk\r\nrapport där Danmark, Finland, Frankrike, Nederlän-\r\nderna, Norge, Storbritannien, Tyskland och Sverige\r\njämförs vad avser samhällets stöd till barnfamiljer\r\nvisar det sig att Sverige ger lägst stöd till just ensam-\r\nförsörjande föräldrar. Endast det svenska systemet är i\r\nprincip helt neutralt i förhållande till försörjningssi-\r\ntuation. Det här är ju anmärkningsvärt. Just ensamstå-\r\nende familjeförsörjare har drabbats extra hårt av de\r\npolitiska ekonomiska prioriteringar som har gjorts\r\ninom den här mandatperioden.\r\nJag undrar hur det känns att vara barn och behöva\r\nnya glasögon och veta att det medför att det inte blir\r\nnågon semesterresa i år heller. Vi kan ju fråga barnen.\r\nVi är eller borde åtminstone vara överens om att\r\nden grundläggande resursen i vårt samhälle är det\r\nmänskliga kapitalet. Skolan är ett samhälle i miniatyr,\r\nanförde en tidigare talare. Dagens skola är fortfarande\r\nstarkt hierarkiskt uppbyggd, med rektor i toppen och\r\nmatbespisningspersonal i botten. Jag vill påstå att\r\nskolan är en kvarleva av en form av institution där\r\nbarnet inte kan växa. Kunskapsklyftorna i samhället\r\nhåller på att förstärkas, samtidigt som en del företag\r\narbetar för platta organisationer, delaktighet och ge-\r\nmensamt ansvarstagande.\r\nHerr talman! Generellt sett vill jag påstå att barn\r\när utvecklingsoptimister. För oss, vi som är här och\r\nute i samhället, är det självklart att skolan är till för\r\nbarnen. Men känner barnen att skolan är till för dem?\r\nNär klasserna görs större försvinner möjligheter för\r\nvarje barn i en klass att framstå som en egen individ.\r\nNär maten försämras i skolan märker barnen självfal-\r\nlet det, och en del skolor är nu nere i en portionskost-\r\nnad på 4 kr. Andra skolor, allt färre, prioriterar i dag\r\nannorlunda, utifrån kunskap om att en god kvalitet på\r\nråvara liksom tillagning kostar. En gång i tiden drev\r\nSocialstyrelsen på utbildning om vikten av god kost-\r\nhållning. Nu har också dessa utbildare bantats bort -\r\neller kommer det en ny utbildningskampanj? Barnets\r\nbästa kräver det.\r\nNär barnen skall börja röra sig själva i samhället,\r\nhur ser då utemiljön ut? Samhällsbygget har helt tap-\r\npat fotfästet bildningsmässigt sett, och numera är det\r\nbilens framfart som först vägs in. Barnet blir ett pro-\r\nblem när det vill förflytta sig själv. Begränsningar i\r\nrörelseutrymme tillhör vardagen, inte undantagen.\r\nBilsamhället stärker också i dag sina positioner ytter-\r\nligare. Barnets uterum och möjligheter till fri lek\r\nbegränsas alltmer. Våld mot bil bestraffas hårdare än\r\nvåld mot barn.\r\nJan Bergqvist anförde för ett par timmar sedan ly-\r\nriskt att inget barn skall behöva vara rädd för att bli\r\nmobbat när det går till skolan. Ja, det är väl självklart.\r\nDet håller väl alla människor med om. Men faktum är\r\natt det finns bostadsområden där barnen själva ut-\r\ntrycker att just våldet i skolan och på fritiden är deras\r\nstörsta problem, att rädslan ständigt är närvarande.\r\nMöjligheten att känna tillit bygger ju på tillit. Annars\r\nblir det svårt. Jag undrar vad ordföranden i finansut-\r\nskottet har för svar att ge de barnen.\r\nTillväxt för en hållbar utveckling kräver folkligt\r\ndeltagande, och om de små skall vilja vara med som\r\nfolk när de blir stora krävs att vi prioriterar om och\r\nprioriterar dem. Det gjorde Erik Lindorm i dikten\r\nLyckans minut ur Domedagen från 1920.\r\nHerr talman!</pre><pre>Är det sant att jag håller ett barn på min arm och\r\nser mig själv i dess blick?\r\nOch fjärdarna gnistrar och jorden är varm och\r\nhimlen utan en prick.\r\nVad är det för tid, vad är det för år?\r\nVem är jag, vad bär jag för namn?\r\nDu skrattande knyte med solblekt hår, hur fick jag\r\ndig i min famn?\r\nJag lever, jag lever, på jorden jag står. Var har jag\r\nvarit förut?\r\nJag väntade visst miljoner år, på denna enda mi-\r\nnut.</pre><pre>Herr talman! Regeringen har precis beslutat om en\r\nkraftig satsning på kunskap om FN:s barnkonvention.\r\nBra! Jag anser att vi skall börja med oss själva och\r\nlyssna på barnen.\r\nTack!</pre><pre>Anf.  213  CARINA HÄGG (s):\r\nHerr talman! Vi kommer laddade till FN:s säker-\r\nhetsråd, sade nyligen Peter Osvald, Sveriges FN-\r\nambassadör, när Sverige intog sin plats i säkerhetsrå-\r\ndet. Den laddningen behövs i allra högsta grad, för\r\nrunt om i världen ser vi många kriser, både öppna\r\nkriser och sådana som är i sin linda, alla väntande på\r\nsin lösning. Sverige har inte bara laddat utan också\r\nförberett sig med både program och uttalade ambitio-\r\nner samt lång erfarenhet av internationellt arbete.\r\nRedan från start finns en konflikt på dagordning-\r\nen, nämligen den i Centralafrika kring Tanganyika-\r\nsjön, Victoriasjön och några sjöar till. De länder som\r\nberörs är främst Zaire, Rwanda och det land jag själv\r\nnyligen hade möjlighet att besöka, nämligen Burundi.\r\nInget land i regionen har undgått att påverkas av\r\nkonflikterna, och flyktingströmmarna är det påtagli-\r\ngaste beviset på detta.\r\nTrots att världen känner till detta kan jag framför\r\nmig se ett scenario med ett storkrig kring de stora\r\nsjöarna och ett internationellt samfund som är förla-\r\nmat av fransk-amerikanska motsättningar. Den språk-\r\nstrid som återigen kom i dagen vid valet till general-\r\nsekreterare i FN vill man gärna le åt, men med den\r\ntyp av allvarliga frågor som det internationella sam-\r\nfundet står inför finns det inte plats för någon sådan\r\ngrabbig tuppfäktning.\r\nVi har ännu bara sett de första akterna i detta dra-\r\nma, där ansvaret vilar tungt på regionens ledare. Men\r\ndetta är också ett drama där vi vet att objudna inte kan\r\nhålla sig på avstånd utan gärna hjälper till med egen-\r\nnyttans regi i kulisserna.\r\nOlika fientliga intressegrupper har börjat utkris-\r\ntallisera sig, med mentorer från Washington och tidi-\r\ngare kolonialmakter, stater som hittills har fått härja\r\nalldeles för ostörda i Centralafrika, medan vi här i\r\nNorden av naturliga skäl har lagt vår kraft och tyngd-\r\npunkt på engagemanget i södra Afrika och kampen\r\nmot apartheid.\r\nNu måste fokus i Afrikahjälpen flyttas norrut på\r\nkontinenten, till regionen kring de stora sjöarna. Sve-\r\nrige kan i det sammanhanget spela en strategisk roll i\r\nden nödvändiga försoningsprocessen. Vi betraktas\r\nsom en pålitlig och objektiv partner och får därige-\r\nnom lättare förtroende hos båda sidor i konflikten.\r\nKristina Svensson gjorde tidigare och Thomas Re-\r\ndaeus gör nu ett viktigt arbete där nere i Burundi.\r\nPingstmissionens u-landshjälp bör också nämnas på\r\nvår plussida.\r\nKomplexiteten i konflikterna och grymheten i det\r\nlidande som når oss via medierna kan paralysera, men\r\nvi måste förmå oss att se bortom etniciteten och i\r\nstället tydligt synliggöra dem med anspråk på eller\r\nsnarare ovilja att dela med sig av makt och pengar,\r\nvilket är konfliktdrivande även här och denna gång.\r\nRegionen är på gränsen till sammanbrott. Människor\r\nutsätts för svält, flykt, förföljelse och övergrepp, dö-\r\ndas ja rent av slaktas. Nu fordras ett helhetsgrepp för\r\natt åstadkomma en varaktig lösning. Isolationism är\r\ningen framkomlig väg. Vår och omvärldens säkerhet\r\nkan aldrig byggas med andras orättvisor som grund.\r\nVid mitt besök i Burundi besökte jag African\r\nHousing Fund, en SIDA-stödd organisation som arbe-\r\ntar med att bygga upp förstörda byar och ge männi-\r\nskor tillbaka deras hem. Dessa byggprojekt bedrivs av\r\nhutuer och tutsier i samverkan - rent bokstavligt byg-\r\nger de nu upp freden tillsammans.\r\nEtt annat exempel på bistånd är det som går till det\r\nnumera sargade burundiska parlamentet och dess\r\nparlamentariker, varav många har dödats och andra\r\nhar tvingats fly inom och utom landet.\r\nTrots att det finns bistånd och att det, fast i liten\r\nskala, finns utomstående som befinner sig i landet\r\nbehövs det fler oberoende ögon och öron när logiken\r\när satt ur spel, ögon och öron som kan bekräfta alla\r\notroliga men sanna händelser men även dementera\r\nfabricerade lögner. Officiella observatörer på FN:s\r\nuppdrag skulle enligt min bedömning fylla en dubbel\r\nfunktion. De kan rapportera och medla, och de kan\r\nockså visa det internationella samfundets intresse för\r\nen positiv utveckling. Det finns nämligen en utbredd\r\nrädsla för att landet likt Somalia och Rwanda skall bli\r\nlämnat åt sitt öde. Att som nu låta kanske hela\r\n700 000 flyktingar driva omkring utan hjälp inne i\r\nZaire ökar inte tilltron till hjälp utifrån.\r\nMånga länder i Afrika är skapade av kolonialmak-\r\nter. Så är inte fallet med Burundi. Burundi har genom\r\nårhundradena varit ett organiserat kungadöme innan\r\nman i slutet av 1800-talet blev en tysk och sedan en\r\nbelgisk koloni. Den draksådd som då såddes är en stor\r\ndel av det som vi nu ser skördas. Att belgarna har fått\r\nEU:s förtroende att stötta det rättsväsende man tidiga-\r\nre aktivt har bidragit till att bryta ner ger föga trovär-\r\ndighet. Frankrike, som inte heller utmärkt sig för sin\r\nopartiskhet i regionen eller dragit sig för att stödja\r\nledare med talang för kleptomani, fick polisen på sitt\r\nansvarsområde, medan Sverige åtog sig ungdomsfrå-\r\ngorna.\r\nDet har förekommit flera kupper, men mellan de\r\nkupperna har det pågått en demokratiseringsprocess\r\nsom också måste få fortsätta. Jag vill dock varna för\r\nen övertro på demokrati av västerländsk modell som\r\nproblemlösare om det inte först finns en folklig för-\r\nankring, en folklig resonansbotten. Vi måste ha större\r\nrespekt för lokala uppfattningar, inte minst som\r\nkomplement, om politiskt deltagande. Kvinnornas roll\r\nmåste vi också bättre ta till vara. Då kommer man\r\nlängre i demokratiseringsprocessen.\r\nGrannländerna reagerade på kuppen 1996 med\r\nekonomiska sanktioner. En kraftig reaktion från om-\r\nvärlden var motiverad. Men återigen kan vi se svårig-\r\nheterna med att få sanktionsvapnet att träffa rätt.\r\nDet som skulle undantas från sanktionerna, främst\r\nhumanitär hjälp och konstgödsel, har av administrati-\r\nva skäl haft svårigheter att ta sig in i landet, medan\r\nsmugglingen är framgångsrik. Den är framgångsrik\r\nför den som ändå kan betala eller som rent av tjänar\r\npengar på sanktionerna. Värst drabbade är de som\r\nbäst behöver omvärldens stöd, flyktingar, internflyk-\r\ntingar och de fattigaste. Sanktionerna riskerar att bli\r\nytterligare ett vapen i fel händer och därigenom för-\r\nstärka förtrycket i stället för att nå avsedd verkan.\r\nHerr talman! Avslutningsvis vill jag säga att det\r\nbehövs en översyn av sanktionsvapnet och ett större\r\nengagemang för krisområdet Centralafrika.</pre><pre>Anf.  214  TORSTEN GAVELIN (fp):\r\nHerr talman! Inför denna något begränsade för-\r\nsamling kommer jag att koncentrera mig till ener-\r\ngifrågan.\r\nOm man skall döma efter den bild av de pågående\r\nenergiförhandlingarna som man får i massmedierna så\r\när förutsättningarna inte särskilt stora för att resultatet\r\nskall bli en proposition som riktar in den svenska\r\nenergipolitiken mot en hållbar utveckling, utan snara-\r\nre mot en fortsatt förvirring. Denna allvarliga och\r\nmycket långsiktiga fråga verkar ha reducerats till ett\r\nsällskapsspel om regeringsmakten efter nästa val där\r\nfrågan om vem som får vem och när blivit huvudsa-\r\nken.\r\nVärldens klimatforskare är så gott som helt eniga\r\nom att de industrialiserade västländerna måste reduce-\r\nra sina koldioxidutsläpp avsevärt och snabbt om inte\r\nallvarliga klimatförändringar skall inträffa under\r\nnästa sekel. En global temperaturhöjning kan medföra\r\nen kraftig lokal temperatursänkning i Skandinavien i\r\noch med att Golfströmmen påverkas. Växthuseffekten\r\när ett globalt problem och användningen av fossila\r\nbränslen måste reduceras kraftigt i världen.\r\nHäri ligger den stora energipolitiska utmaningen\r\nför oss i de industrialiserade västländerna. Men i\r\nSverige skall vi, som det nu ser ut, i stället avveckla\r\nsäkra kärnkraftverk som producerar elkraft utan att\r\nsläppa ut koldioxid. Fortsatta svenska satsningar på\r\ninternationell klimatforskning och ökade svenska\r\nansträngningar för att inom EU och FN vinna ökad\r\nförståelse för betydelsen av att reducera fossilbränsle-\r\nanvändningen känns för mig mera angelägna.\r\nBiobränslen är en möjlighet att minska växthusef-\r\nfekten. Andelen biobränslen för uppvärmning har\r\nockså successivt ökat i Sverige och i dag ersätts olja\r\noch kol med biobränslen i en takt av 3-4 TWh per år,\r\nalltså i en mycket hög takt. Vår svenska nisch i ut-\r\nvecklingen av ett hållbart energisystem kan vara\r\nforskning och utveckling kring biobränslenas produk-\r\ntion, förbränningsteknik, utsläppsreduktion, avfalls-\r\nhantering m.m. Ett brådskande forskningsområde är\r\nriskerna med utsläppen av hälsovådliga ämnen vid\r\nförbränning av biobränslen.\r\nInvesteringar i energianläggningar av olika slag är\r\noftast mycket långsiktiga. Därför är stabila ekonomis-\r\nka spelregler av största vikt. I nuvarande osäkra läge\r\nkommer inga investeringar i gång utan kraftiga statli-\r\nga subventioner. I Sverige har den politiska majorite-\r\nten ökat skatter och avgifter på energi mycket kraftigt\r\noch på olika sätt de senaste två åren. Skatterna är\r\nömsom miljörelaterade och ömsom rent fiskala.\r\nPå den avreglerade nordiska elmarknaden sned-\r\nvrider en del av dessa skatter konkurrensförhållande-\r\nna till svenska producenters nackdel. Behovet av en\r\nskattereform på energins område är därför akut. Bl.a.\r\nborde rent fiskala skatter läggas i konsumentledet och\r\nmiljöavgifter i producentledet. Skatteväxlingskommit-\r\nténs arbete är här en bra grund att utgå från.\r\nHerr talman! Om regeringen lägger fram förslag\r\nom förtida nedläggning av Barsebäck, vilka är det då\r\nsom vinner och vilka är det som förlorar på det? En\r\nvinnare framträder tydligt. Det är Danmark. På kort\r\nsikt får Danmark sälja mer elström från sina kolkraft-\r\nverk och på lång sikt mer fossilgas i den befintliga\r\nledningen. Eleffekten i Barsebäcksverket måste näm-\r\nligen ersättas med effekt i närområdet. Det går inte att\r\nförlita sig på norrländsk vattenkraft när det kniper till\r\noch blir kallt. Därtill är överföringskapaciteten för låg\r\noch tillgången för knapp, åtminstone under torrår.\r\nFörlorare blir i första hand miljön och de anställda\r\npå Barsebäcksverket och på Vargön-Alloys och andra\r\nelintensiva industrier, och i andra hand skattebetalar-\r\nna och elkonsumenterna i Sverige. Det är alltid till\r\nsyvende och sist medborgarna som får stå för notan.\r\nJag har inget otalt med danskarna, men jag anser att\r\nsvenska medborgares pengar kommer till bättre an-\r\nvändning inom skola, vård och omsorg än om de\r\nanvänds för att köpa elkraft och fossilgas från Dan-\r\nmark. Dessutom är varje arbetstillfälle värt att slå vakt\r\nom.\r\nDen svenska kärnkraften tillhör den mest säkra i\r\nvärlden. Inom vårt närområde har vi reaktorer som\r\ntillhör de mest osäkra. En stor kraftinsats för att höja\r\nreaktorsäkerheten i Baltikum och Ryssland, ett sam-\r\nverkansprojekt mellan den svenska kärnkraftsindust-\r\nrin och staten, ser jag som ett väsentligt inslag i en\r\nkommande energipolitik.\r\nHerr talman! Som folkpartist anser jag att ett\r\nenergipolitiskt beslut skall grundas på marknadseko-\r\nnomiska principer. Då blir det hållbart och trovärdigt.\r\nAtt som näringsministern i gårdagens interpellations-\r\ndebatt tala om att en planerad avveckling är att före-\r\ndra framför en snabb avveckling \"när grejerna är slut\"\r\när att omyndigförklara både elkonsumenterna och de\r\nelproducenter som byggt och som driver våra säkra\r\nkärnkraftverk. Planhushållningens tid är förbi.\r\nSom jag ser det har en energipolitik för hållbar\r\nsamhällsutveckling på längre sikt en internationell\r\ninriktning och ett dynamiskt perspektiv.</pre><pre>Anf.  215  OWE HELLBERG (v) replik:\r\nHerr talman! Jag har en fråga till Torsten Gavelin.\r\nTorsten Gavelin pratar om säkra kärnkraftverk.\r\nMen den processen ingår i en helhet. Man skall bryta\r\nuran som är en ändlig resurs och man diskuterar fak-\r\ntiskt mycket de miljöproblem för människor och natur\r\nsom finns runt det. Det finns också ett avfall som vi\r\nskall ta hand om, och problematiken kring det har vi\r\ninte löst. Det är också så att den här processen inte\r\ningår i det naturliga kretsloppet.\r\nAnser inte Torsten Gavelin att det är några pro-\r\nblem med hela proceduren runt kärnkraften?</pre><pre>Anf.  216  TORSTEN GAVELIN (fp) replik:\r\nHerr talman! Världen är full av problem, och\r\nkärnkraften är naturligtvis inte något undantag. Det\r\nhar gjorts hyllmeter av utredningar kring riskerna med\r\nolika energiproduktioner och de kostnader som hela\r\nprocessen för med sig, från gruvbrytningen av uran\r\ntill avfallshanteringen. Man har jämfört med oljeut-\r\nvinning, med kolbrytning och även med vattenkraft. I\r\nalla de här utredningarna har man kommit fram till att\r\nkärnkraften står i en klass för sig, med ytterst låga\r\nkostnader sett i proportion till produktionen.</pre><pre>Anf.  217  OWE HELLBERG (v) replik:\r\nHerr talman! Jag betvivlar de kostnadsberäkning-\r\narna. Vi har ju faktiskt inte något facit när det gäller\r\nkärnkraften. Det går inte att beräkna kostnaderna för\r\navvecklingen och för den lagerhållning av avfallspro-\r\ndukterna som vi nödvändigtvis måste ha. Det handlar\r\nom flera hundra år. Vem kan göra sådana beräkningar\r\nutan att det blir en lek med siffror?</pre><pre>Anf.  218  TORSTEN GAVELIN (fp) replik:\r\nHerr talman! Jag kan hålla med Owe Hellberg att\r\ndet naturligtvis inte finns några exakta beräkningar.\r\nDetta är svårt att beräkna.\r\nDet är också mycket svårt att räkna på vad växt-\r\nhuseffekten ställer till med. Därför har man när man\r\nhar jämfört kol, olja, uran, vattenkraft, osv. uteslutit\r\nväxthuseffektens kostnader, eftersom de är för svåra\r\natt bedöma.\r\nI dessa jämförelser kommer kärnkraften, som jag\r\ntidigare sade, i en särklass med mycket låga totala\r\nkostnader. Vattenkraften har betydligt högre riskkost-\r\nnader på grund av de stora dammolyckor som före-\r\nkommer med det kraftslaget och de många olyckor\r\nsom sker vid utbyggnaden av vattenkraften. Det är för\r\nmig förvånande, men det är ett faktum i dessa utred-\r\nningar.</pre><pre>Anf.  219  OWE HELLBERG (v):\r\nHerr talman! En hållbar utveckling innebär för\r\nmig och Vänsterpartiet en världsordning där den\r\nkapitalistiska marknadsekonomin ifrågasätts, där\r\nmänniskors behov av en rättvis fördelning respekteras\r\noch där en ekologiskt hållbar resursanvändning är\r\ngrunden för produktionsvillkoren. Dagens kapitalism\r\ndär pengarna styr efterfrågan innebär att 20 % av\r\njordens befolkning i de rika delarna av världen utnytt-\r\njar 80 % av jordens resurser.\r\nProduktionsprocessens villkor är viktiga. Mark-\r\nnadskrafterna tar inte hänsyn till helheten. På mark-\r\nnaden styr pris, tillgång och möjligheter till efterfrå-\r\ngan på produkterna konsumtionsmönstren. Politiken\r\nmåste vara med och styra produktionsvillkoren för att\r\ninriktningen mot det hållbara samhället skall kunna\r\nstakas ut. Jag skall ge två exempel på när marknads-\r\nkrafterna inte fungerar utifrån denna helhetssyn.\r\nFru talman! Vi svenskar gillar bananer. Efterfrå-\r\ngan på bananer är stor. Men kunskapen om deras\r\nursprung och produktion är liten, eller tas ingen hän-\r\nsyn till. I en tidning om miljöfrågor som blev ett resul-\r\ntat av ungdomens miljöriksdag år 1996 kan man läsa\r\nföljande fakta: Med 17 kilo per år och person äter vi\r\nsvenskar mest bananer i världen. De billigaste bana-\r\nnerna är definitivt inte de miljövänligaste. Jättelika\r\nregnskogsområden skövlas för att ge plats åt banan-\r\nplantager. Plantornas rötter dränks med kemikalier,\r\noch plantagen sprutas för hand och med flygplan.\r\nVarje bananstock växer i en plastpåse fylld med be-\r\nkämpningsmedel. Gifterna hamnar i floder och\r\ngrundvatten. Plastpåsarna hamnar i havet där jät-\r\ntesköldpaddor tar dem för maneter, sväljer dem och\r\nkvävs. Arbetarna på plantagerna drabbas i tusental av\r\ncancer, sterilitet och förgiftning. Det finns alternativ,\r\nKRAV-odlade bananer från plantager där gifter och\r\nbekämpningsmedel är förbjudna, med de säljs bara i\r\nvissa affärer och i begränsad mängd. Där har vi som\r\nkonsumenter ett stort ansvar - men också ett politiskt\r\nansvar - att försöka förändra en oansvarig produk-\r\ntionsprocess.\r\nI Sverige är i dag inte arbetsmiljöproblemen eller\r\nproduktionsproblemen av riktigt samma slag för\r\nmänniskor och miljö som i exemplet med bananerna.\r\nMen det finns många problem som måste lösas och\r\nsom inte är förenliga med en hållbar utveckling.\r\nFru talman! Här kommer ett exempel från svenska\r\nförhållanden. I min hemkommun Ockelbo finns ett\r\nlokalt bageri, Mattes bröd, med ett tiotal anställda.\r\nDet är ett småföretag som försöker att klara sig i kon-\r\nkurrensen med de stora brödtillverkarna. När jag går\r\noch handlar mitt matbröd köper jag det lokala brödet.\r\nDet ligger på hyllorna tillsammans med brödet från\r\nPågens i Skåne och från Polarbröd långt uppe i Norr-\r\nland. Det lokala brödet har fraktats 500 meter, medan\r\nde stora brödtillverkarnas fraktas ända upp till 100\r\nmil. Det som sedan inte går ihop med tanken på en\r\nhållbar utveckling är att det lokala brödet inte är billi-\r\ngare än det andra sortimentet utan ibland tyvärr dyra-\r\nre. Det beror dock inte på att den lokale bagaren har\r\nhögre avkastning på sin produktion, utan på att sam-\r\nhällssystemet gynnar en storskalig produktion framför\r\nen småskalig, liksom storkonsumenter av energi och\r\nråvaror.\r\nVisionen och kunskapen om det hållbara samhället\r\nmåste genomsyra alla samhällsområden och förankras\r\nhos alla medborgare. Det måste politiskt tillämpas av\r\nalla, inte minst av ministrarna i sina ställningstagan-\r\nden när de föreslår hur statens medel skall användas\r\noch hur verksamheterna skall utformas.\r\nDet gäller t.ex. utbildningsminister Carl Tham och\r\nforskningspolitiken. Satsning på resurssnål och\r\nkretsloppsbaserad energiteknik liksom utvecklingen\r\nav biokemisk teknik och av en ekologisk-biologisk\r\nproduktionsprocess bör prioriteras.\r\nDet gäller arbetsmarkandsminister Margareta\r\nWinberg, som måste skapa bättre förutsättningar för\r\nutveckling av nya jobb i hela landet. Vi måste få\r\nstopp på flyttlassen, som är lika stora som på 60-talet,\r\nmed den skillnaden att man i dag inte flyttar till ett\r\njobb utan med förhoppning om ett jobb.\r\nDet gäller kommunikationsminister Ines Uus-\r\nmann, som måste hejda utvecklingen mot allt fler\r\ntunga transporter på vägarna med sina rullande varu-\r\nlager. Vad är det som säger att företagens pricip med\r\njust-in-time-modellen är en del av en hållbar utveck-\r\nling?\r\nDet gäller bostadsminister Jörgen Andersson, som\r\nmåste skapa förutsättningar för en ny- och ombygg-\r\nnation som är kretsloppsbaserad. Det duger inte med\r\nenstaka experimenthus i något bostadsområde, utan\r\ndet måste ske på bredden och med en kraftfull forsk-\r\nning som bas.\r\nDet gäller statsminister Göran Persson och nä-\r\nringsminister Anders Sundström, som på sina kombi-\r\nnerade statsbesök och handelsresor i sina samtal med\r\nnäringslivets företrädare, både de svenska och de som\r\ngästas, måste framhålla att de handelskontrakt som\r\nupprättas ställer största möjliga krav på en snål ener-\r\ngi- och resursanvändning och att produktionsproces-\r\nsen inte skapar miljöförstöring eller sker med oan-\r\nständiga arbetsvillkor. Det är långt viktigare än att\r\ndiskutera och ge exempel på vad som menas med\r\npolitisk stabilitet.\r\nEtt ekologiskt hållbart Sverige kräver en omställ-\r\nning på många områden där ordet livskvalitet kanske\r\nfår en annan innebörd är i dag och där den materiella\r\nkonsumtionen sker efter andra förutsättningar. En\r\nsådan utveckling kommer naturligtvis Vänsterpartiet\r\natt jobba för, eftersom vi inte är nöjda med dagens\r\nkapitalistiska samhällsmodell. Jag personligen tror\r\nmycket på en lokal och regional utveckling och lever\r\ngärna efter mottot: Tänk globalt, men handla lokalt!</pre><pre>Anf.  220  TORSTEN GAVELIN (fp) replik:\r\nFru talman! Owe Hellberg säger att han ifrågasät-\r\nter marknadsekonomin och tycker att politikerna skall\r\nstyra mer. Sedan tar han exemplen med bananer och\r\nbröd. Jag tycker inte riktigt att Owe Hellberg fullfölj-\r\nde sitt resonemang. Därför vill jag ställa frågan: Me-\r\nnar Owe Hellberg att vi politiker skall bestämma vilka\r\nbananer och vilket bröd som Ockelboborna skall äta?</pre><pre>Anf.  221  OWE HELLBERG (v) replik:\r\nFru talman! Nej, det menar jag naturligtvis inte.\r\nMen jag menar att de varor och den produktion som\r\nvi har skall baseras på ekologiska villkor. Man måste\r\nalltså betala för att utnyttja miljön, för miljöförstö-\r\nringen, och om man inte har anständiga arbetsvillkor\r\nför de människor det handlar om. Det sker inte i dag.\r\nDet finns inte det intresset för det.\r\nDet är där politikerna kommer in. De måste vara\r\nmed och sätta ramarna för en utveckling som skall\r\nleda till hållbart och utvecklat samhälle.</pre><pre>Anf.  222  TORSTEN GAVELIN (fp) replik:\r\nFru talman! Owe Hellberg vill ändå utnyttja mark-\r\nnadsekonomins mekanismer vad gäller varor och\r\ntjänster, osv. Då är inte Owe Hellberg så ifrågasättan-\r\nde gentemot marknadsekonomin, utan vill i stället\r\nstyra med hjälp av miljöavgifter och annat. Det kan\r\nman mycket väl göra i ett marknadsekonomiskt sys-\r\ntem. Men vill man styra för mycket är frågan: Vem är\r\ndet som skall besluta? Är det konsumenterna och\r\nproducenterna som träffas på marknaden och beslutar\r\nom hur produktion och konsumtion skall se ut, eller är\r\ndet vi politiker som skall gå in och styra i detalj?</pre><pre>Anf.  223  OWE HELLBERG (v) replik:\r\nFru talman! Till Torstens Gavelins stora besvikel-\r\nse måste jag nog säga att även Vänsterpartiet vill ha\r\nen marknad. Men naturligtvis är det konsumenter,\r\nproducenter och de politiska målen som skall styra\r\nutvecklingen. Hur mycket eller hur litet politikerna\r\nskall lägga sig i beror på hur konsumenter och produ-\r\ncenter lever upp till målen för en hållbar utveckling.\r\nDet är ju faktiskt inte det producenten har som\r\nfrämsta mål för sin produktion. Det är något helt\r\nannat, och det vet även Torsten Gavelin.</pre><pre>Anf.  224  Kommunikationsminister INES\r\nUUSMANN (s):\r\nFru talman! Kära kammarledamöter som har orkat\r\nså här långt! Sverige skall byggas om till ett hållbart\r\nsamhälle. Det har varit temat för debatten under hela\r\ndagen. En viktig del i det arbetet är att skapa ett håll-\r\nbart transportsystem.\r\nOwe Hellberg var inne på detta tidigare, när han -\r\nsom jag uppfattade det - gav exempel på i hans tycke\r\nonödiga transporter. Jag delar uppfattningen att onö-\r\ndiga transporter är något som vi naturligtvis inte skall\r\ngynna. Men för mig är ett hållbart transportsystem\r\nnågonting som skall vara såväl ekonomiskt som so-\r\ncialt och ekologiskt hållbart. Det är inte lätt. Det är\r\nsvårt nog att nå ett av dessa tre mål, och det är ännu\r\nsvårare att nå alla tre. Inte desto mindre är det nöd-\r\nvändigt.\r\nTransporter har inte något egenvärde, utan de sker\r\nför att näringslivet skall fungera effektivt, för att\r\nmänniskor skall kunna ta sig till jobbet men också för\r\natt människor skall kunna leva ett rikt liv. Men i dag\r\nsker transporter till priset av många människors liv\r\noch hälsa och till priset av att vår miljö successivt\r\nförstörs. Så kan det inte fortsätta.\r\nDärför måste vi börja omställningen till ett ekolo-\r\ngiskt hållbart transportsystem. I ett sådant transport-\r\nsystem behövs alla transportslagen. Flyg, sjöfart och\r\nvägtrafik har alla viktiga roller att spela. Varje trans-\r\nportslag skall naturligtvis användas klokt, och varje\r\ntransportslag måste anpassas till att ge minsta möjliga\r\nmiljöskador.\r\nOckså järnvägstrafiken är en viktig del i ett håll-\r\nbart transportsystem. Därför föreslår regeringen nu att\r\nBotniabanan byggs och att staten skall satsa ytterliga-\r\nre, mer än 30 miljarder kronor, på ny- och reinveste-\r\nringar i järnväg under nästa tioårsperiod. Det handlar\r\nalltså om mycket stora investeringar i ett enda trans-\r\nportslag.\r\nVarför vill då regeringen att staten skall fortsätta\r\natt satsa på järnvägsutbyggnader? Det finns de som\r\nsäger att det är att kasta pengarna i myrmarkerna. Jo,\r\nför det första måste framtidens transporter tillgodose\r\nnäringslivets behov av effektiva transporter, och även\r\ni framtiden innebär det att basindustrin behöver väl\r\nfungerande järnvägstransporter. För att de skall bli\r\neffektivare krävs att bärigheten ökar men också att\r\njärnvägstransporterna i Europa fungerar utan pro-\r\nblem. Det räcker alltså inte med att investera i Sveri-\r\nge.\r\nJag jobbar därför intensivt med att få med mig mi-\r\nna kolleger i de andra EU-länderna på att skapa trans-\r\nportkorridorer genom Europa som skall öppna även\r\nför utländska operatörer. På så sätt kan vi effektivt se\r\ntill att tågen går ända från Sveriges basindustrier\r\ndirekt till sina destinationer på exportmarknaden i\r\nutlandet. Det var det första skälet.\r\nFör det andra har järnvägen stor betydelse för att\r\nmånga människor skall kunna resa, både till och från\r\njobbet och för att besöka släkt och vänner. Ett social\r\nuthålligt transportsystem kräver snabba, bekväma\r\nresor som är tillgängliga för alla. Tåget är ofta en bra\r\nlösning, särskilt i de mer tättbebyggda delarna av vårt\r\nland.\r\nFör det tredje är tåget oftast en bra lösning från\r\nmiljösynpunkt genom små utsläpp och en hög energi-\r\neffektivitet, dock inte lika hög som sjötransporterna.\r\nDetta gör att järnvägens bidrag till miljöproblemen\r\ninte är så stora. Men man skall komma ihåg att tåget\r\ninte är lösningen med stort L. Tåget kan dock ge ett\r\nbidrag till att vi skall kunna minska miljöproblemen.\r\nDärför är det viktigt att vi kan utveckla järnvägstrafi-\r\nken totalt sett, som en del i att skapa ett miljöanpassat\r\ntransportsystem.\r\nSamtidigt vet vi att det är dyrt att satsa på järnvä-\r\ngen. Det här året, 1997, satsar staten 9,4 miljarder\r\nkronor på Banverket. Riksdagen har fattat det beslu-\r\ntet. Det är medel som i huvudsak används till investe-\r\nringar och underhåll. 288 miljoner går till SJ för inter-\r\nregional persontrafik. Detta skall jämföras med att SJ\r\nbetalar ca 1 miljard kronor i banavgifter. Det handlar\r\nom mycket pengar. Därför är det oerhört viktigt att\r\njärnvägstrafiken blir rationellare och attraktivare i\r\nframtiden, så att vi får så stor nytta som möjligt för de\r\npengar vi gemensamt lägger ned.\r\nSJ har också kraftigt rationaliserat sin verksamhet\r\nsedan 1988. Huvudorsaken till att SJ:s ekonomi ändå\r\när dålig är allt högre kapitalkostnader. Skall man säga\r\ndet på rak svenska innebär det att SJ har utökat sin\r\nverksamhet snabbare än intäkterna har ökat. Trots den\r\nstora satsningen på X 2000 har inte så många fler\r\npersoner börjat resa med tåg. Naturligtvis spelar ock-\r\nså den djupa lågkonjunkturen en roll. Dessutom har\r\ndet gjorts ett antal olycksamma satsningar på biljett-\r\nsystem och biljettbokningssystem som inte har funge-\r\nrat tillfredsställande.\r\nDetta går att lösa, så låt oss inte fastna i en dis-\r\nkussion om SJ:s akuta penningproblem. Vi måste se\r\nutvecklingspotentialen i järnvägstrafiken och hur den\r\nkan bidra till ett hållbart transportsystem. Naturligtvis\r\nbehövs grundläggande spelregler som skapar rättvisa\r\nmellan transportslagen och som gör det möjligt för\r\njärnvägen att utvecklas långsiktigt. Det är också vik-\r\ntigt att samhällets stöd till järnvägstrafiken ges på ett\r\nsätt så att det blir effektivt och rättvist.\r\nDetta är de två viktigaste frågorna som Kommuni-\r\nkationskommittén nu har att knåda fram till dess att\r\nman lämnar sin slutrapport om järnvägstrafiken. Jag\r\nhoppas att riksdagen på grundval av denna kommer\r\natt fatta ett klokt beslut, som gynnar omställningen till\r\nett hållbart transportsystem.</pre><pre>Anf.  225  KARL-ERIK PERSSON (v) re-\r\nplik:\r\nFru talman! Det är två frågor som jag skulle vilja\r\nställa till kommunikationsministern när det gäller den\r\nhållbara utvecklingen.\r\nDen första gäller SJ:s aviserade neddragningar och\r\nnedläggningar av vissa sträckor. Är det en bra sam-\r\nhällsplanering, samhällsutveckling och hushållning?\r\nVad är alternativet? Är det buss och lastbil som skall\r\nta över på de aktuella sträckorna?\r\nSom kommunikationsministern sade håller man på\r\nmed viss utbyggnad. Det skapar också problem med\r\ntidshållning osv. Detta ligger SJ i fatet, och drabbar\r\nframför allt framkomligheten. Detta har ju inte änd-\r\nrats sedan SJ skulle bli företagsekonomiskt och inte\r\nsamhällsekonomiskt lönsamt. Detta är ett problem för\r\nSJ.</pre><pre>Anf.  226  Kommunikationsminister INES\r\nUUSMANN (s) replik:\r\nFru talman! Är det bra hushållning att lägga ned\r\nlinjer? Ja, på sikt tror jag att den form vi har nu måste\r\nersättas med någonting annat. Den form där vi talar\r\nom statens upphandling av olönsam trafik är i sig\r\nnågonting som låter ganska destruktivt. Jag tror att\r\nman måste hitta ett annat begrepp, en annan modell,\r\nför att få en bättre totallösning. Jag kan återkomma till\r\ndet senare.</pre><pre>Anf.  227  KARL-ERIK PERSSON (v) re-\r\nplik:\r\nFru talman! Begreppet tycker jag är oväsentligt.\r\nDet är ju trafiken som är det viktigaste, som jag ser\r\ndet.\r\nNär det gäller kommunikationsministern och EU\r\noch det s.k. TEN-projektet har det vad jag förstår\r\nvarit ett misslyckande. Av de 14 prioriterade projek-\r\nten i Europa har finansministrarna sagt nej till fem.\r\nAlla är järnvägssatsningar. Det lyckade med en Euro-\r\npasatsning på järnväg förstår jag är ett önsketänkande\r\nav kommunikationsministern, och ingenting annat.</pre><pre>Anf.  228  Kommunikationsminister INES\r\nUUSMANN (s) replik:\r\nFru talman! Jag får väl skylla på den sena kvällen.\r\nJag sade begrepp, men jag menade modell. Jag tror att\r\nvi måste ha en annan modell. På samma sätt som vi\r\nhar en samhällsomfattande service när det gäller\r\npost- och telefrågor kan man också tänka sig att ha\r\nnågot motsvarande på järnvägssidan. Men detta är jag\r\növertygad om att Kommunikationskommittén kommer\r\natt klara ut på ett bra sätt.\r\nDet var inte TEN-projekten som jag menade när\r\njag diskuterade Europapolitiken för järnvägen. Det\r\nhandlade om fraktkorridorerna, som är en oerhört\r\nväsentlig del för att svensk exportindustri skall kom-\r\nma till marknaderna.</pre><pre>Anf.  229  TORSTEN GAVELIN (fp) replik:\r\nFru talman! Kommunikationsministern sade att\r\nBotniabanan skall byggas. Det är ett mycket positivt\r\nbesked. Men vi är litet brända och vet att ord och\r\nhandling inte alltid är samma sak.\r\nI propositionen finns det faktiskt bara 2 miljarder\r\nkronor till Ådalsbanan, och inte en enda krona till\r\nBotniabanan som ju tar vid där Ådalsbanan tar slut.\r\nDet talas i stället om regional medfinansiering. Menar\r\nverkligen kommunikationsministern att Västerbottens\r\noch Västernorrlands län skall kunna plocka fram\r\nuppemot 8 miljarder kronor för att klara hela Botnia-\r\nbanans investering? För min del anser jag att det är\r\nstatens ansvar att bygga den här banan, lika väl som\r\nbanorna i Syd- och Mellansverige.</pre><pre>Anf.  230  Kommunikationsminister INES\r\nUUSMANN (s) replik:\r\nFru talman! För att inte föregripa förhandlings-\r\nmannen Bengt-Ove Birgerssons jobb skall jag undvi-\r\nka att gå in i någon sifferexercis. Men naturligtvis är\r\ndet meningen att det skall komma fram pengar genom\r\nregional finansiering och privat finansiering. Det finns\r\nockså någonting som kallas för PPP som diskuteras i\r\nde här sammanhangen. Bengt-Ove Birgersson har fått\r\nregeringens uppdrag att förhandla fram en bra lös-\r\nning, och jag är övertygad om att han kommer att göra\r\ndet. Regeringen återkommer i vårpropositionen med\r\ndetaljer.</pre><pre>Anf.  231  TORSTEN GAVELIN (fp) replik:\r\nFru talman! Jag förutsätter att de där detaljerna\r\nhandlar om nära 8 miljarder, och det är ju inte så små\r\ndetaljer.\r\nFaktum är att avsnittet av norra stambanan mellan\r\nLångsele och Vännäs är så backigt, krokigt och kur-\r\nvigt att godstågsvikterna måste reduceras från de här i\r\nSyd- och Mellansverige normala 14 000 ton till 9 000\r\nton på grund av detta. Att bygga bort dessa backar,\r\nkrokar och kurvor längs stambanans sträckning är\r\nväldigt oekonomiskt.\r\nJag tycker alltså att det uteslutande är statens an-\r\nsvar att se till att det finns en godsjärnväg som klarar\r\nde tunga godstågen även upp till Norrland och fram-\r\nför allt ned från Norrland.</pre><pre>Anf.  232  Kommunikationsminister INES\r\nUUSMANN (s) replik:\r\nFru talman! Det finns ingen anledning till att man\r\ninte skall använda alla goda krafter för att få fram\r\npengar till den här typen av projekt. Jag har fått mig\r\nmycket väl dokumenterat det stora intresse som fak-\r\ntiskt finns i regionen av att bidra till detta. Inte minst\r\nhar detta dokumenterats under dagens konferens i den\r\nstad där Botniabanegruppen har deklarerat sitt intres-\r\nse för detta. Sedan får ju den här salen bidra med\r\nmerparten av de pengar som behövs till Botniabanan.</pre><pre>Anf.  233  LENNART FREMLING (fp) re-\r\nplik:\r\nFru talman! Jag är glad över att kommunika-\r\ntionsministern under rubriken \"En hållbar samhällsut-\r\nveckling på längre sikt\" ägnar så mycket tid åt järnvä-\r\ngen. Det är nämligen alldeles klart att järnvägen har\r\nen god framtid på lång sikt. Det är ett resurssnålt och\r\ntrafiksäkert transportmedel. I många avseenden är det\r\njärnvägstrafiken som kan effektiviseras genom stan-\r\ndardisering över Europa osv.\r\nMen vi har ju redan formulerat trafikpolitiska\r\nprinciper ett antal gånger från 1963 och framåt, och\r\ndessa principer har i praktiken inte genomförts.\r\nKommunikationsministern talar om att vi måste börja\r\nomställningen, men jag menar att vacker tal inte räck-\r\ner. När skall vi börja omställningen? Skall vi hela\r\ntiden vänta på utredning efter utredning? Det måste\r\nbli ett konkret handlande.\r\nNär kommer vi att ändra detta till mer konkurrens\r\npå järnvägen så att konsumenternas efterfrågan får\r\nstyra bättre och så att det kan bli en prissättning och\r\nen priskonkurrens så att även vanligt folk kan få råd\r\natt åka tåg?</pre><pre>Anf.  234  Kommunikationsminister INES\r\nUUSMANN (s) replik:\r\nFru talman! Det har faktiskt hänt någonting även\r\nföre vår tid i riksdagen. De som fattade besluten mel-\r\nlan 1963 och fram till nu har också åstadkommit nå-\r\ngonting, inte minst när det gäller effektivisering av\r\njärnvägstrafiken. Det skall man komma ihåg.\r\nVi har påbörjat en stor omställning i och med den\r\nproposition som nu är framlagd. Det handlar om drygt\r\n30 miljarder kronor till investeringar och reinveste-\r\nringar på järnvägssidan. Jag hoppas att riksdagen som\r\nnu behandlar den planen kommer att vara välvillig\r\noch bifalla regeringens förslag.</pre><pre>Anf.  235  LENNART FREMLING (fp) re-\r\nplik:\r\nFru talman! Vi vet att Kommunikationskommittén\r\nvar beredd att gå längre. När man sätter sig ned och\r\ntittar på miljöeffekterna och trafiksäkerhetseffekterna\r\noch gör samhällsekonomiska kalkyler ser man att\r\nkommittén var beredd att gå längre i omsvängningen\r\ntill investeringar på järnvägssidan.\r\nRegeringen håller kvar ett konservativt synsätt på\r\njärnvägstrafiken när den kommer med infrastruktur-\r\npropositionen. Skall man vara framsynt måste man\r\nsvänga ytterligare och göra ännu större satsningar på\r\njärnvägssidan, menar jag. Sedan behövs det också en\r\nkonkurrens och prissättning så att inte så många tom-\r\nma sittplatser åker runt. Det är faktiskt det som karak-\r\nteriserar mycket av järnvägstrafiken - tomma sittplat-\r\nser åker runt. Man borde hellre fylla dem, även om\r\nvinsten på dessa resenärer skulle bli liten.</pre><pre>Anf.  236  Kommunikationsminister INES\r\nUUSMANN (s) replik:\r\nFru talman! Jag är den första att hålla med om att\r\ndet går att göra järnvägstrafiken mer effektiv. Det är\r\nprecis det vi ägnar väldigt mycket kraft och tid åt. Det\r\nhandlar om tomma sittplatser, men också om tomma\r\ngodsvagnar. Det skall man komma ihåg. Det gäller\r\ninte bara i Sverige - det gäller kanske ännu mindre i\r\nSverige än i andra delar av Europa. Jag tycker att det\r\när viktigt att inte glömma bort godstrafiken när man\r\ndiskuterar järnvägspolitiken och järnvägstrafiken.\r\nOmställningen pågår som sagt. Det är ett kontinu-\r\nerligt arbete där alla goda krafter måste bidra.</pre><pre>Anf.  237  OWE HELLBERG (v) replik:\r\nFru talman! Kommunikationsministern påstod att\r\njärnvägssatsningar är dyrbara. Jag skulle vilja påstå\r\natt ministern inte har någon grund för det. Beräkning-\r\narna är felaktiga. Miljökonsekvensbeskrivningarna\r\noch miljökostnaderna finns inte invägda när man\r\njämför vägtrafik, flyg osv. Ni måste tänka om och\r\ngöra om för att få in andra parametrar i dessa frågor.\r\nJag åker X 2000 från Gävle till Stockholm. Där är\r\ndet litet folk. Mellan Ockelbo och Gävle åker jag med\r\nlänstrafiken. Där är det mycket folk. Där drar man in\r\ntåg. T.o.m. SJ gör det. Är det kanske så att vi satsar\r\nlitet fel? Det skall gå snabbt och bekvämt. I stället\r\nborde vi se till att de som behöver åka tåg får göra\r\ndet.</pre><pre>Anf.  238  Kommunikationsminister INES\r\nUUSMANN (s) replik:\r\nFru talman! När det gäller kollektivtrafikens kvali-\r\ntet kan man nog fundera ganska mycket på vad som är\r\nbra och dåligt. Det är många behov som skall till-\r\nfredsställas. Vi skall åka snabbt och bekvämt, tidta-\r\nbellen skall hållas och vi skall ha kollektivtrafiken där\r\nvi faktiskt bor och arbetar. Dessa behov går inte alltid\r\natt kombinera med tåg. Vi måste faktiskt komma ihåg\r\ndet också.\r\nDe som vet detta bäst är de kunder som reser. Om\r\nman tycker att det är bekvämt tar man tåget och är\r\nockså beredd att betala för det. Det är alltså kundan-\r\npassningen som är kollektivtrafikens stora och vikti-\r\ngaste konkurrensmål.</pre><pre>Anf.  239  OWE HELLBERG (v) replik:\r\nFru talman! Det handlar också om hur staten satsar\r\nsina medel när det gäller den regionala trafiken och\r\nSverigetrafiken.\r\nLåt mig ta upp en annan sak. Kommunikations-\r\nministern talar sig varm för järnvägen. Jag tycker att\r\ndet är bra. Men under 90-talet har de tunga transpor-\r\nterna på väg ökat dramatiskt. Är det inte dags att sätta\r\nstopp för det och se till att vi får en annan utveckling?\r\nJag menar att man måste ta in andra kostnadskalkyler\r\noch beräkningar när man tittar på de olika trafiksla-\r\ngens kostnadseffektivitet.</pre><pre>Anf.  240  Kommunikationsminister INES\r\nUUSMANN (s) replik:\r\nFru talman! Att industrin väljer att köra sitt gods\r\npå landsväg i stället för på järnväg har många orsaker.\r\nEn av orsakerna är den förändrade strukturen på in-\r\ndustrin. Mycket av varorna från vår exportindustri går\r\npå järnväg. Det handlar om bulkvaror, tunga varor\r\noch långa transporter. Men väldigt mycket av vår\r\nimport går på lastbil. Det beror på att det är andra\r\nslags varor som går den vägen. Detta är något som\r\nkan förändras på sikt, men det är ingenting som man\r\nförändrar över en natt. Det betyder att järnvägens\r\nstorskalefördelar måste kombineras med en större\r\nflexibilitet. Detta är något som vi måste arbeta på. Det\r\ngår inte att förändra över en natt.</pre><pre>Anf.  241  PER ROSENGREN (v) replik:\r\nFru talman! Om järnvägarna skall lyckas med att\r\nfå mer resenärer måste tillgängligheten till biljettför-\r\nsäljning osv. ökas och inte minskas.\r\nJag har en kort fråga till kommunikationsminis-\r\ntern. SJ har nu beslutat att dra in biljettförsäljningen\r\npå alla stationer med en omsättningen under 10 miljo-\r\nner kronor. Det drabbar relativt stora stationer. Jag\r\nundrar vad kommunikationsministern har för upp-\r\nfattning i den frågan.</pre><pre>Anf.  242  Kommunikationsminister INES\r\nUUSMANN (s) replik:\r\nFru talman! Jag tycker att tillgängligheten och\r\nkundanpassningen är mycket viktiga saker oavsett om\r\ndet är SJ eller länstrafiken som ansvarar för trafiken.\r\nJag kan däremot inte lägga mig i den exakta organisa-\r\ntionen av de bokningssystem som SJ har. Men möj-\r\nligheten att skaffa sig biljetter är självfallet en viktigt\r\ndel för att man faktiskt skall åka, oavsett om det är\r\nbuss eller tåg.</pre><pre>Anf.  243  PER ROSENGREN (v) replik:\r\nFru talman! Jag ställde frågan om vad kommuni-\r\nkationsministerns uppfattning är i den här frågan. Är\r\ndet en riktig bedömning att stänga stationer med en\r\nomsättning som är mindre än 10 miljoner kronor? Till\r\nyttermera visso planerar man nu att sälja stationshu-\r\nsen. Jag passar på att fråga om kommunikationsminis-\r\ntern anser att det är en riktig politik.</pre><pre>Anf.  244  Kommunikationsminister INES\r\nUUSMANN (s) replik:\r\nFru talman! Staten och SJ äger väldigt många fas-\r\ntigheter. En del fastigheter bör SJ säkert fortsätta att\r\näga, precis som andra statliga verk och myndigheter\r\nskall äga en del fastigheter. Men jag är inte alldeles\r\nsäker på att SJ är den bästa ägaren eller förvaltaren av\r\nalla de stationshus som finns. Det finns många andra\r\nintressenter som kan använda dessa stationshus på ett\r\nmycket effektivare och bättre sätt, både för trafikanter\r\noch kommuninvånare.</pre><pre>Anf.  245  DAN ERICSSON (kd) replik:\r\nFru talman! Kommunikationsministern talar om\r\nutvecklingspotential och effektivitet vad gäller järn-\r\nvägen. Vi är ganska överens om att vi skall satsa på\r\njärnvägen. Men problemet i dag är ju att folk inte har\r\nråd att åka, precis som Lennart Fremling var inne på.\r\nSJ är inte längre folkets järnväg. SJ går inte heller\r\nihop. Det kan ju faktiskt ha ett samband med biljett-\r\npriset. Vi som är riksdagsledamöter har årskort. På\r\ndet sätter har vi möjlighet att åka. Företag och myn-\r\ndigheter kan säkert betala för sin personal. Men\r\nsvenska folket i stort har inte råd. Det är för dyrt.\r\nMinistern sade att det handlar om effektivitet och\r\natt hon håller med om att man skall göra det mer\r\neffektivt och därigenom sänka priset. Men hur, minis-\r\ntern? På vilket sätt skall kommunikationsministern\r\ngöra järnvägen till folkets järnväg? Att bara bygga ut\r\njärnvägar som sedan inte trafikeras med vagnar med\r\nfolk i är ju en ganska dålig politik.</pre><pre>Anf.  246  Kommunikationsminister INES\r\nUUSMANN (s) replik:\r\nFru talman! Jag tror att detta med folkets järnväg\r\när en bra slogan, men man skall vara medveten om att\r\nvi egentligen aldrig har haft en situation där vi har\r\nhaft hela folkets järnväg. Järnvägen har inte gått till\r\nalla samhällen i vårt land.\r\nOm vi tycker att det är viktigt att många männi-\r\nskor använder tåget handlar det naturligtvis om att det\r\nskall vara ett effektivt järnvägsföretag för att hålla\r\npriserna nere. Vi kan aldrig subventionera järnvägen\r\ntillräckligt om den är ineffektiv. Jag vidhåller att\r\neffektiviseringen är det bästa sättet att hålla priserna\r\nnere.</pre><pre>Anf.  247  DAN ERICSSON (kd) replik:\r\nFru talman! Det är ju det SJ har sysslat med sam-\r\ntidigt som man inte får ett resandeunderlag som räck-\r\ner för att få ekonomin att gå ihop. Ministern ser kan-\r\nske inte sambandet mellan konkurrensutsättning och\r\npressade priser. Ministern har kanske någon annan\r\nlösning. Hur skall man effektivisera för att på så sätt\r\nsänka priserna och få svenska folket att åka på järn-\r\nvägen? Vi har inte fått något besked om det.\r\nI ett tidigare inlägg sade ministern att man har\r\nsysslat med effektivisering ända sedan 1963. Vad är\r\ndå ministerns recept i dag för att denna slogan inte\r\nbara skall bli en slogan? Det måste väl ändå vara en\r\nambition från ministerns sida att SJ skall vara folkets\r\njärnväg och att så många som möjligt skall kunna åka\r\ntåg. Den möjligheten finns inte i dag på grund av att\r\npriserna är för höga. Det är detta som är huvud-\r\nproblemet, och ministern har inget svar att ge här i\r\nkammaren i dag.</pre><pre>Anf.  248  Kommunikationsminister INES\r\nUUSMANN (s) replik:\r\nFru talman! Det har hänt mycket sedan 1963 års\r\nbeslut fattades. Men det har hänt ännu mycket mer\r\nsedan 1988 års trafikpolitiska beslut. Det är nog det\r\nviktigaste att komma ihåg.\r\nJa, vi skall ha folkets järnväg, men vi skall inte bli\r\nromantiska och tro att det skall vara hela folkets järn-\r\nväg, dvs. att järnvägen skall gå till varje by och varje\r\nsamhälle. Järnvägen är ett utmärkt transportmedel för\r\npersontrafik i tättbebyggda områden, t.ex. runt stor-\r\nstäderna. Det handlar om pendeltågstrafik och trafik\r\ntill vissa destinationer. Det är där vi skall effektivisera\r\njärnvägen. Sedan finns också de andra transportsla-\r\ngen, t.ex. flyg och bil, för persontransporter. Det är\r\nviktigt att komma ihåg det också.</pre><pre>Anf.  249  DAN ERICSSON (kd) replik:\r\nFru talman! Det är ett antal talare som strukit sig\r\nföre mig på listan, och ett antal som har strukit sig\r\nefter mig på listan. Jag måste erkänna att jag själv ett\r\ntag funderade på att stryka mig. Det här debattupp-\r\nlägget kanske inte är det mest lyckade. Det kom\r\nemellertid ett telegram på TT som jag tycker är så\r\nväsentligt att ta upp i Sveriges riksdag i en debatt om\r\nen hållbar samhällsutveckling på längre sikt att jag\r\nbestämde mig för att ändå försöka framföra detta.\r\nDet handlar om en överlevnadsfråga för oss i\r\nSverige och för mänskligheten i stort. Det handlar om\r\nvattenförsörjningen. Rubriken på telegrammet är:\r\nVattenbrist väntar två tredjedelar av världens befolk-\r\nning år 2025.\r\nDet står så här: Slöseriet med världens vatten gör\r\natt två tredjedelar av världens befolkning, 5,5 miljar-\r\nder människor, kommer att lida brist på vatten år\r\n2025. Nu kräver FN:s kommission för uthållig ut-\r\nveckling krafttag för att rädda jordens vattenresurser.\r\nDet är Stockholms Environment Institute som har\r\ngjort en kartläggning av vattensituationen i världen\r\noch sammanställt det i en rapport till FN.\r\nVidare står det: 1995 saknade en femtedel av\r\nvärldsbefolkningen tillgång till rent dricksvatten.\r\nHälften av dem saknade acceptabla sanitära bekväm-\r\nligheter. Samtidigt försämras vattenkvaliteten över\r\nhela världen av olika typer av föroreningar. Därmed\r\npåverkas även livsmedlens kvalitet.\r\nTidigare i debatten hade vi ju uppe frågan om det\r\nglobala synsättet när det gäller livsmedelsförsörjning-\r\nen, och att vi har det synsättet när det gäller att disku-\r\ntera reformeringen av jordbrukspolitiken. Det finns ett\r\nklart samband mellan vatten och livsmedel.\r\nRapportförfattarna kräver omedelbara insatser för\r\natt på alla nivåer, lokalt, regionalt och globalt förhind-\r\nra fortsatt försämring av världens vattensituation. De\r\nkräver att regeringar, politiker och andra beslutsfatta-\r\nre nu sätter sig ned och fattar beslut som säkerställer\r\nvatten och acceptabel hygien åt alla.\r\nEnligt rapporten krävs bättre hushållning med och\r\nskydd av de värdefulla dricksvattenresurserna, åtgär-\r\nder mot ökenutbredning, fortsatt kamp mot miljöför-\r\nstöring och skydd av känsliga kustregioner.\r\nFru talman! Från kristdemokraternas sida har vi ju\r\ni motioner och på annat sätt i Sveriges riksdag agerat\r\noch lagt en rad förslag när det just gäller att få till en\r\nuthållig vattenförsörjning. Vi har också föreslagit att\r\nSverige skall ta initiativ till att vi får en global vatten-\r\nkonvention.\r\nDen här rapporten är ett kvitto på nödvändigheten\r\nav detta och av att den svenska regeringen driver\r\ndenna fråga och försöker få till en sådan konvention.\r\nVilka förslag driver egentligen regeringen i denna\r\növerlevnadsfråga? Vilka förslag finns i övrigt från\r\noppositionen? Det är väl den här typen av frågor som\r\nvi som politiker borde ägna betydligt mer tid och kraft\r\nåt. Det handlar om förutsättningarna för våra barn,\r\nderas barn osv.\r\nOm vi inte nu kan förändra politiken både här i\r\nSverige, regionalt, internationellt och globalt vet vi\r\nhur situationen kommer att se ut om en relativt kort\r\ntid. Det handlar alltså om 25 år. Det är en förödande\r\nsituation när det gäller vattenförsörjningen för de\r\nmänniskor som då finns på jordklotet.\r\nEn annan överlevnadsfråga är klimatpolitiken. På\r\nsamma sätt borde vi som politiker ägna oss än mer åt\r\nockså denna fråga. Om vi inte kan hejda koldioxidut-\r\nsläppen vet vi att vi kommer att få klimatförändringar\r\npå 50 till 100 års sikt som innebär att stora landarea-\r\nler kommer att läggas under vatten. Det kommer att\r\ndrabba miljoner och åter miljoner människor. Vi\r\nkommer att få ett förändrat klimat som kanske omöj-\r\nliggör spannmålsproduktion i Centraleuropa och\r\nNordamerika, eller försvårar den högst avsevärt. Det\r\när de delar av världen som står för det mesta av livs-\r\nmedelsproduktionen i dag.\r\nFru talman! Är det inte det debatten måste handla\r\nom när vi diskuterar frågan om en hållbar samhällsut-\r\nveckling på längre sikt? Det är vattenförsörjningsfrå-\r\ngan för kommande miljarder människor det handlar\r\nom. Det gäller också klimatfrågan för miljarder män-\r\nniskor. Detta är de verkliga överlevnadsfrågorna.\r\nJag hade förmånen att få delta i Riokonferensen\r\n1992. Där fanns representanter för världens befolk-\r\nningar. Där kom man överens om ett handlingspro-\r\ngram, Agenda 21 för att försöka förändra situationen.\r\nVi har kommit olika långt med detta. Jag är rädd\r\nför att engagemanget har börjat trappas ned, och att vi\r\ninte har den entusiasm som då fanns kring de här\r\nfrågorna. Därför, fru talman, måste vi sätta upp vat-\r\ntenförsörjningsfrågan och klimatfrågan överst på den\r\npolitiska dagordningen. Detta är de verkliga överlev-\r\nnadsfrågorna för framtiden.</pre><pre>Anf.  250  SVEN-ERIK ÖSTERBERG (s):\r\nFru talman! Vi befinner oss nu tidigt på året 1997.\r\nDet innebär att vi just har börjat den andra halvan av\r\ninnevarande mandatperiod. Det är en mandatperiod\r\nsom för oss socialdemokrater har innehållit två viktiga\r\nhuvuduppgifter.\r\nDet har varit att sanera Sveriges finanser och åter\r\nfå en ekonomi som präglas av att budgetens inkomster\r\nräcker till de utgifter som staten har, och att med alla\r\nkrafter bekämpa den skyhöga arbetslöshet som landet\r\nådrog sig under den borgerliga mandatperioden. Detta\r\när politiken i stark sammanfattning i det korta pers-\r\npektivet.\r\nMen politiken innehåller så mycket mer och måste\r\nockså innehålla så mycket mer. Det är viktigt att ha en\r\nekonomi som så snart som möjligt är i balans.\r\nDet är minst lika viktigt att klara av sysselsätt-\r\nningsfrågorna så snart som möjligt. Men dessa båda\r\nmål blir inte hållbara vare sig i det korta eller det\r\nlängre perspektivet om vi som politiker inte också kan\r\nblicka runt hörnet och lägga ut de långtgående strate-\r\ngier som är nödvändiga för att trygga en fortsatt god\r\noch jämn utveckling för Sveriges befolkning - en god\r\nutveckling som innebär att vi kan behålla och förstär-\r\nka välfärdsstaten Sverige som en ledande nation i\r\nEuropa och övriga världen.\r\nVi befinner oss i en brytningstid. Det gamla\r\nmönstret av god tillväxt och ökad aktivitet har lidit av\r\nstörningar under de senaste decennierna. De gamla\r\ngoda trygga arbetsplatserna som stod för sysselsätt-\r\nning, tillväxt, utveckling och framtidstro har struktu-\r\nrerat om, rationaliserat, moderniserat, datoriserat och\r\nsysselsätter - om de finns kvar - bara delar av sin\r\nforna arbetskraft.\r\nDet är en utveckling som i de flesta fall har varit\r\nhelt nödvändig för att företaget skall kunna överleva\r\noch ha en plats i konkurrens med övriga företag i\r\nvärlden. Det är en utveckling som för dem som har\r\nfått behålla sitt jobb säkert är lätt att förstå. Men den\r\nkanske är obegriplig och skrämmande för dem som\r\nmed bitterhet blivit kvar på orten och fastnat i hopplös\r\narbetslöshet. Vilken framtidstro och förhoppning har\r\ndessa människor inför de kommande åren?\r\nSer jag på min egen valkrets, Västmanland, stäm-\r\nmer ovannämnda beskrivning mycket väl. Västman-\r\nland har under lång tid präglats som det livaktiga\r\nindustrilänet där de stora tunga industrierna och före-\r\ntagen stått för sysselsättning och välfärd. Metallver-\r\nken, ABB, Bulten i Hallstahammar, Fagersta Bruk,\r\nASSI och FFV i Arboga för att nämna några exempel.\r\nDet senare, där Volvo numera sköter flygmotorunder-\r\nhållet, är ju under den senaste tiden det senaste ex-\r\nemplet på vad som drabbat vårt län. En flytt av verk-\r\nsamheten från Arboga är naturligtvis ett slag under\r\nbältet på Arboga som kommun och ort. Men det ska-\r\nkar naturligtvis hela Västmanland och kanske även\r\nandra län.\r\nVem står härnäst i tur att drabbas av omstrukture-\r\nringarnas våg? Ingen vet. Vad kan göras på det lokala\r\nregionala planet för att sätta emot?\r\nNär det för övrigt gäller själva turerna i ärendet\r\nArboga vill jag ge regeringen en eloge som på upp-\r\nmaning från bl.a. kommunalrådet P-O Nilsson i Ar-\r\nboga låtit justitiekanslern utreda de turer som före-\r\nkommit mellan FMV och Volvo.\r\nNär detta är klart är förutsättningarna bättre att fö-\r\nra den debatt som skall föras. Om det dessutom skulle\r\nvisa sig att FMV genom stöd i form av pengar hjälpt\r\nVolvo med flytten har man också visat att man från\r\nFMV:s sida har pengar att satsa på framtiden i verk-\r\nsamheten, en satsning som då skulle kunna ske i be-\r\nfintlig verksamhet i Arboga. Vi skall nämligen ha\r\nfullständigt klart för oss att verksamheten i Arboga\r\ninte är omodern utan i allra högsta grad en mycket\r\ntidsenlig produktion av kvalificerat tekniskt snitt, en\r\nverksamhet med framtiden för sig. Dessutom består\r\nverksamheten redan i dag till 60 % av civil produk-\r\ntion, vilken har alla förutsättningar att utvecklas yt-\r\nterligare.\r\nVad som händer i Arboga har stor betydelse för\r\nhela vårt län Västmanland.\r\nEn av de viktigaste frågorna på den framtida dag-\r\nordningen är bl.a. hur vi skapar ett miljötåligt och\r\nuthålligt samhälle där vi inte förbrukar och sliter ut\r\njordens resurser. Här har Sverige stora möjligheter att\r\nprofilera sig som en världsledande nation.\r\nEnergin skall omställas. Energidiskussionerna är\r\ninne i sitt slutskede. Det kommer med all säkerhet att\r\nmedföra att ersättningsdiskussionerna kommer att ta\r\nny fart. Viss teknik finns redan, men forskningen\r\nmåste fortsätta. Andra verksamheter kan starta inom\r\ndetta område, t.ex. etanoltillverkning av överskotts-\r\nspannmål och halm, en diskussion som har förts och\r\nförs av de socialdemokratiska politikerna bl.a. i Kö-\r\nping. En sådan produktion skulle, utöver att etanol är\r\nmiljövänligt som bränsle, skapa inhemsk sysselsätt-\r\nning, sysselsättning i en region som så innerligt väl\r\nbehöver den.\r\nEn annan framtidslösning är att skapa ytterligare\r\nhögskoleplatser i regioner som lider av stagnation och\r\nbefolkningsminskning. Mälardalens högskola, med\r\ninriktning mot Bergslagen, fick nyligen extra platser,\r\nmen inte tillräckligt för att kunna orka vända en nega-\r\ntiv trend och befolkningsutveckling. En ytterligare\r\nsatsning här skulle bidra till ökad aktivitet och syssel-\r\nsättning dels genom välutbildade studenter som är\r\nberedda att ta välkvalificerade jobb, dels genom att vi\r\nav erfarenhet vet att högskoleregioner drar till sig\r\nföretag och investerare och på så sätt skapar ett dy-\r\nnamiskt klimat för positiv företagsutveckling och\r\nsamhällsutveckling.\r\nFru talman! Jag tror att om rätt politik förs bl.a. i\r\ndenna kammare har Sverige stora chanser att gå en\r\nljus framtid till mötes.</pre><pre>Anf.  251  ROLF KENNERYD  (c):\r\nFru talman! Jag vill till Sven-Erik Österberg först\r\nsäga att jag ger honom mitt fulla stöd i hans strävan\r\natt åstadkomma en etanolfabrik i fullskalestorlek. Låt\r\noss påverka dina partikamrater i regeringen så att\r\ndetta kan bli fallet.\r\nFru talman! Handling ljuger inte! Samarbete ger\r\nresultat!\r\nUnder de ett och trekvarts år som samarbetet\r\nmellan Centerpartiet och regeringspartiet har pågått\r\nhar ett antal positiva företeelser inträffat i svensk\r\nekonomi. De har berörts tidigare, men de förtjänar att\r\nupprepas.\r\nRäntan har halverats, dvs. sänkts med uppemot 6\r\nprocentenheter.\r\nDen s.k. räntemarginalen till den tyska räntan har\r\nminskat från ca 4,5 % till för närvarande ungefär\r\n0,5 %.\r\nKronan har förstärkts med ungefär 20 procenten-\r\nheter, dvs. kronfallet från 1992 har i stort sett har\r\nåterställts.\r\nBudgetunderskottet har minskat kraftigt, och det\r\nser nu ut som om vi kan förvänta oss ett visst över-\r\nskott redan till nästa budgetår.\r\nDet är inget att hymla med att det har måst ske till\r\npriset av uppoffringar från alla grupper i det svenska\r\nsamhället. Den bistra sanningen är att det inte finns\r\nnågon annan metod att åstadkomma en kraftig bud-\r\ngetsanering än att den måste betalas av alla medbor-\r\ngare.\r\nHar då samma medborgare någon nytta av att sa-\r\nneringen genomförts? Ja, direkt är det lättast att påvi-\r\nsa nyttoeffekten för alla de medborgare som har lån\r\ntill sitt boende eller i sitt företag. För varje lånad\r\nhundratusenkrona innebär räntefallet en lägre brutto-\r\nkostnad på 5 000-6 000 kr per år. För en villaägare\r\nmed en belåning på en halv miljon kronor betyder det\r\nen minskad bruttokostnad på drygt 2 000 kr per må-\r\nnad.\r\nVår gemensamma ekonomi ser alltså för första\r\ngången på åtskilliga år hanterlig ut. Genom vårt sam-\r\narbete har det varit möjligt att åstadkomma detta\r\npositiva resultat trots att vi formellt har en kraftig\r\nvänstermajoritet i det svenska parlamentet. Reellt har\r\ndet i stället i huvudsak förts en mittenpolitik i den\r\nsvenska riksdagen.\r\nHandling ljuger inte!\r\nNu har grunden lagts för att såväl hushåll som fö-\r\nretag skall våga expandera sina investeringar. Hushål-\r\nlen har under en följd av år visat stor återhållsamhet i\r\nsin anskaffning av kapitalvaror. Nu är det tid att ta\r\nigen denna eftersläpning. Nu kan t.o.m. en eller annan\r\nlånad krona tas i anspråk för detta ändamål. Det\r\nkommer att ge ökad sysselsättning i tillverkning och\r\ndistribution. Det kommer att öka skattebasen för såväl\r\ninkomstskatt som mervärdesskatt. Det kommer i sin\r\ntur att ge möjligheter till sänkta skattesatser och/eller\r\nsatsningar i t.ex. vård och omsorg. Det kommer dess-\r\nutom att innebära klara miljöfördelar genom att nya\r\nmiljövänligare och energisnålare produkter kommer\r\ntill användning.\r\nDen lägre räntenivån kommer rimligen också att\r\ninnebära en stimulans till nyföretagande och utveck-\r\nling av befintliga småföretag. Denna stimulans för-\r\nstärks av politiska beslut som trätt i kraft vid årsskif-\r\ntet. Jag tänker då närmast på sänkta arbetsgivaravgif-\r\nter och de lättnader som har gjorts i dubbelbeskatt-\r\nningen. Båda dessa åtgärder har en klar småföretags-\r\nprofil. Och jag vågar påstå att dessa åtgärder inte hade\r\nkommit till stånd utan vårt samarbete med regerings-\r\npartiet. Till dem som velat gå längre i dessa hänseen-\r\nden vill jag säga att någon majoritet för detta\r\n\"längregående\" inte har varit i närheten av majoritet i\r\ndenna kammare.\r\nDet är viktigt att nu gå vidare. I takt med att ytter-\r\nligare resurser kan frigöras genom ökad tillväxt\r\noch/eller skatteväxling bör ytterligare sänkningar av\r\narbetsgivaravgifterna för framför allt de små företa-\r\ngen genomföras. Om denna utveckling skall kunna\r\ngenomföras är det viktigt att kunna påvisa att de\r\nsänkta arbetgivaravgifterna resulterar i ökad syssel-\r\nsättning och inte enbart resulterar i ökade vinster i\r\nföretagen.\r\nFru talman! En hållbar samhällsutveckling på\r\nlängre sikt förutsätter att omställningen av vårt ener-\r\ngisystem nu påbörjas och intensifieras. Kärnkraftsav-\r\nvecklingen måste påbörjas snarast möjligt. Teknikut-\r\nveckling inriktad på energibesparingar och på förny-\r\nbara, i huvudsak inhemska, energislag måste stimule-\r\nras. Konvertering av eluppvärmda bostäder till andra\r\nuppvärmningssystem måste till. Sådan konvertering är\r\nför övrigt redan i dag oftast kommersiellt intressant\r\nutan statlig eller annan subvention. En sådan konver-\r\ntering är nödvändig bl.a. för att säkerställa tillräckligt\r\nmed el för vår industri.\r\nDet är rimligt att anta att en kraftfull omställning\r\nav vårt energisystem kommer att resultera i ökad\r\nsysselsättning i många nya småföretag inom energi-\r\nsektorn. Merparten av dessa nya företag, dessa nya\r\nsysselsättningstillfällen, kommer att komma till stånd\r\ni mindre tätorter och i glesbygd.\r\nDet är på detta sätt vi nu skall gå vidare mot en\r\nhållbar samhällsutveckling på längre sikt. Grunden är\r\nlagd. Nu går bygget vidare, framför allt genom olika\r\nåtgärder för ökad sysselsättning och tillväxt. Handling\r\nljuger inte. Och handling kommer inte heller fortsätt-\r\nningsvis att ljuga.</pre><pre>Anf.  252  PER ROSENGREN (v) replik:\r\nFru talman! Det är intressant att höra Rolf Ken-\r\nneryd när han talar om stimulans till småföretagen.\r\nJag vill då erinra Rolf Kenneryd om att man har för-\r\nlängt sjuklöneperioden, och man avslog Vänsterpar-\r\ntiets förslag att undanta de allra minsta företagen när\r\ndet gäller den förlängda sjuklöneperioden. Det var\r\ninte någon särskild stimulans som gynnar ökad syssel-\r\nsättning i småföretagen.\r\nJag vill också peka på det faktum att lättnaden i\r\ndubbelbeskattningen och den finansiering man valde\r\ndrabbade de enskilda firmorna och handelsbolagen.\r\nDe fick ju delvis finansiera den lättnad i dubbelbe-\r\nskattningen som genomfördes. Detta är inte något som\r\ngynnar de allra minsta företagen.\r\nJag förstår inte hur Centerpartiet kunde gå med på\r\nnågot sådant. Kanske kan Rolf Kenneryd ge oss en\r\nförklaring.</pre><pre>Anf.  253  ROLF KENNERYD (c) replik:\r\nFru talman! Som jag sade i mitt inledningsanfö-\r\nrande nyss har självfallet alla medborgare fått delta\r\nmed uppoffringar i samband med gjorda sanering. Det\r\nhar också småföretagarna fått göra. Den gruppen skall\r\nnu när saneringen börjar bottna - det har vi ansett\r\nvara angeläget - få fördelar som gör att man kan börja\r\nexpandera sin verksamhet. Så har skett bl.a. genom de\r\nbåda åtgärder som jag nyss nämnde.\r\nJag vill påminna Per Rosengren om att huvudde-\r\nlen av finansieringen av lättnaden i dubbelbeskatt-\r\nningen består i de 2 miljarder som i ett mycket tidigt\r\nskede avsattes just för åtgärder inom företagsamheten.</pre><pre>Anf.  254  PER ROSENGREN (v) replik:\r\nFru talman! De allra minsta företagen fick faktiskt\r\nbetala uppemot 1 miljard för finansieringen av de\r\nandra företagens skattelättnad. En handling ljuger inte\r\n- det är Rolf Kenneryds ord. Sjuklöneperioden är ju\r\nnegativ för de minsta företagen. Lättnaden i dubbel-\r\nbeskattningen och den finansiering som valdes är\r\nockså negativa för de minsta företagen.\r\nDet här hade dock lätt kunnat ordnas genom att\r\nundanta de allra största företagen från en nedsättning\r\nav arbetsgivaravgiften. Jag tänker då på de\r\n5 procenten upp till 600 000 kr. Då hade man fått in\r\nde pengar som behövs för att undanta samtliga företag\r\nmed mindre än fem anställda från arbetsgivarinträdet.\r\nDet skulle ha gynnat sysselsättningen i de allra minsta\r\nföretagen och det hade varit ett incitament till en ökad\r\nsysselsättning i samhället.</pre><pre>Anf.  255  ROLF KENNERYD (c) replik:\r\nFru talman! När det gäller förlängningen av ar-\r\nbetsgivarperioden finns det ett riksdagsbeslut, bl.a.\r\ngenom vår medverkan, som innebär att försäkrings-\r\nsystemet för de små företagen skall ses över med sikte\r\npå att skapa rimligare försäkringspremier för delta-\r\ngande i denna försäkring.\r\nBeträffande finansieringen av lättnaden i dubbel-\r\nbeskattningen har småföretagen netto tillförts ungefär\r\n2 miljarder kronor. Skulle Per Rosengren vara beredd\r\natt göra denna markanta satsning för småföretagen om\r\nvi inte hade deltagit i det samarbete som jag berört i\r\nmitt inledningsanförande?</pre><pre>Anf.  256  ANDRE VICE TALMANNEN:\r\nJag ber er att vara försiktiga med knapparna i bän-\r\nkarna, så att inte tekniken störs. Jag säger detta med\r\ntanke på att det som Rolf Kenneryd nyss sade tekniskt\r\nnog inte kunde registreras.</pre><pre>Anf.  257  TORGNY DANIELSSON (s):\r\nFru talman! Möjligheterna att skapa en hållbar\r\nsamhällsutveckling på längre sikt ligger framför allt i\r\nförmågan att få olika politikområden att samverka.\r\nAtt se till att politiken inom bl.a. närings-, utbild-\r\nnings-, arbetsmarknads-, kommunikations- och miljö-\r\nområdena samordnas i arbetet med det övergripande\r\nmålet om en uthållig tillväxt är en av våra viktigaste\r\nuppgifter. Här finns det mycket att göra och många\r\nnya vägar att bryta för att praktiskt kunna åstadkom-\r\nma denna samverkan. Lyckas vi, så ligger i denna\r\nansats oanade möjligheter och starka krafter.\r\nDe kanske bästa förutsättningarna att lyckas är att\r\nlåta utvecklingen i större omfattning starta på det\r\nlokala planet. Grundtanken är att det starkaste byg-\r\ngandet av ett uthålligt samhälle måste ha sin grund i\r\nett underifrånperspektiv. Ute i kommunerna är av-\r\nstånden mellan olika aktörer litet, vilket ger goda\r\nförutsättningar för en ökad samverkan och de bästa\r\neffekterna av satsade resurser. Framför allt kan vi i\r\nökad utsträckning ta till vara och stimulera fler män-\r\nniskors engagemang, kreativitet och framtidstro ge-\r\nnom att de ges ökad delaktighet. För att lyckas måste\r\nvi också vara beredda att minska på de centrala di-\r\nrektiven och därmed frigöra de utvecklingskrafter\r\nsom decentraliseringen föder.\r\nKommunerna som baser och grund för utveckling-\r\nen är naturligt. Det är därför viktigt att värna om och\r\nstärka kommunerna. Detta skall ske dels genom att\r\nkommunerna tillåts agera mera fritt och flexibelt uti-\r\nfrån de olika målen för samhällsutvecklingen, dels\r\ngenom att kommunerna tillförsäkras ekonomiska\r\nresurser. Många kommuner - inte minst i mitt län,\r\nVärmland - har stora ekonomiska problem på grund\r\nav minskade skatteunderlag, men också till stor del på\r\ngrund av minskade statsbidrag.\r\nLänets kommuner beräknas tillsammans förlora\r\nca 240 miljoner kronor årligen till följd av de änd-\r\nringar som gjorts i skatteutjämningssystemet. Länet\r\nhar under de senaste tio åren haft en positiv befolk-\r\nningsutveckling, något som enligt de senaste statisti-\r\nkuppgifterna för 1996 förbytts i en av landets största\r\nbefolkningsminskningar. Detta gör att satsningar på\r\nutvecklingen i länet blir ännu mera angelägna.\r\nVi vill ha hjälp dels med att få kommunernas eko-\r\nnomi stärkt för att kunna driva en positiv utveckling,\r\ndels, och inte minst, med att få en stärkt ekonomi för\r\natt kunna vara medfinansiärer när det gäller EU:s\r\nstrukturfondsprojekt. Det finns mycket som vi vill\r\ngöra i vårt län. Det saknas inte idéer. Fler är välkom-\r\nna att flytta till oss för att delta.\r\nUtifrån grundtanken att utvecklingen måste starta i\r\nett underifrånperspektiv har, inom ramen för exem-\r\npelvis det s.k. landshövdingeuppdraget, olika projekt\r\ntagits fram där vi värmlänningar redovisar vad vi vill\r\noch vad vi kan. Vi ser dock gärna att vi får hjälp uti-\r\nfrån genom bidrag och stöd t.ex. från staten, EU eller\r\nnäringslivet utanför länet.\r\nFru talman! Vi vill ha hjälp med länets kommuni-\r\nkationer. Vi vill nämligen följa upp den satsning på\r\njärnvägstrafiken som görs i landet, bl.a. genom en\r\nupprustning av banan Karlstad-Göteborg för att kun-\r\nna erbjuda konkurrenskraftig snabbtågstrafik. I dag är\r\npersontrafiken på den sträckan hotad. Det beror på att\r\nden inte kan konkurrera med bilen och snabbusslinjer.\r\nDen investering som vi vill skall komma till stånd\r\nanser vi långsiktigt vara mycket lönsam, med tanke på\r\nmöjligheterna att förverkliga Bergslagsbanan upp till\r\nBorlänge och Gävle. Därmed blir det ju närmare till\r\nEU-marknaden för gods som kommer från Norrland.\r\nAmbitionen att skapa ett universitet av Högskolan\r\ni Karlstad ser vi som en realitet. Med fler studenter\r\noch mera personal där är de pendlingsmöjligheter som\r\ntåget erbjuder på sträckan mot Säffle, Dalsland och\r\nGöteborg en nödvändig och värdefull tillgång. Kom-\r\nmunikationerna till Värmland är viktiga för be-\r\nsöksnäringen. En grundförutsättning för att kunna\r\nvara tillgänglig för grupper av besökande är att det\r\nfinns ett brett utbud av olika färdmöjligheter. Tågen\r\när ett bra alternativ och dem vill vi slå vakt om. Vi\r\nvill att de som kliver av tågen i Värmland är fler än de\r\nsom kliver på.\r\nSatsningen på utvecklingen av turismen i vårt län,\r\nframför allt natur- och kulturturismen, är prioriterad.\r\nTurismen är en av de branscher som beräknas kunna\r\nge de flesta nya arbetstillfällena. Det är i detta sam-\r\nmanhang angeläget att vi kan ta fram utbildningar\r\nsom förmedlar kunskaper om service- och tjänstepro-\r\nduktion och som ger förutsättningar för dem som\r\ndeltar att kunna driva egna företag. Enligt en under-\r\nsökning som omfattar ungdomars önskemål om kom-\r\nmande yrken är arbete inom turism ett prioriterat\r\nyrkesområde. Turismen lär också vara den näring som\r\nger mest tillbaka till samhället i form av skatter och\r\navgifter. Inte minst därför är det nödvändigt att vi får\r\nen ökad satsning på forskning och utveckling av tu-\r\nrismen som bransch med siktet inställt på att ta större\r\nandelar av den större internationella turismmarkna-\r\nden.\r\nFru talman! I mitt anförande här i dag har jag be-\r\ngränsat mig till att lyfta fram kommunernas, kommu-\r\nnikationernas och besöksnäringens betydelse när det\r\ngäller att kunna åstadkomma en hållbar utveckling av\r\nVärmland. Det övergripande målet för vårt samver-\r\nkande utvecklingsarbete i Värmland är att fortlöpande\r\nförbättra levnadsvillkoren för alla som bor och verkar\r\ni Värmland - ett Värmland väl värt att satsa på!</pre><pre>Anf.  258  GUNNAR GOUDE (mp):\r\nFru talman! För nästan exakt 100 år sedan stod en\r\nnybliven ledamot i riksdagen och höll sitt jungfrutal.\r\nMan diskuterade budgeten, och det handlade om\r\nmöjligheten att finansiera det som då kallades för\r\nfolkförsäkring, alltså i princip samma fråga som do-\r\nminerar den politiska debatten i dag. Jungfrutalaren\r\nvar Hjalmar Branting. Låt oss lyssna till det budskap\r\nsom Hjalmar Branting hade till Sveriges riksdag i sitt\r\njungfrutal den 25 januari 1897. Han talade under\r\nrubriken Militarism eller folkförsäkring. Jag vill gärna\r\ncitera ur talet:\r\n\"Denna militarism, den är kulturfientlig, och det är\r\nmin fullkomliga övertygelse, att den stat kommer att\r\nfå ett försprång framför de andra staterna, som före\r\ndem bestämmer sig för att kasta en väsentlig del av de\r\nmilitära anslagen helt och hållet över bord för att i\r\nstället höja landets materiella och andliga odling och\r\ndärigenom med ett språng få landets kultur i ett sådant\r\nskick, att det kan gå om de närgränsande staterna. Jag\r\när viss, att om man beslutsamt sloge in på en sådan\r\ntaktik, så skulle man finna, att detta kunde vara ett\r\nvärn för självständighet och frihet, fullt så gott som\r\noch kanske betydligt överlägset åtskilliga regementen\r\nsoldater och åtskilliga mordverktyg, som icke hinna\r\nanskaffas, så att de finnas fullständigt inne, förr än de\r\näro föråldrade och behöva ersättas med nya dyrbarhe-\r\nter av samma slag.\"\r\nDetta sade alltså Hjalmar Branting för 100 år se-\r\ndan i riksdagen. Branting övergick så till att kraftfullt\r\nplädera för att pengarna som enligt budgeten lagts på\r\nförsvaret i stället skulle användas till sociala och\r\nkulturella åtgärder, bl.a. för finansiering av folkför-\r\nsäkringen. Nu blev det inte så som han önskade då.\r\nDet Hjalmar Branting sade för 100 år sedan känns\r\naktuellt och skulle lika gärna kunna hävdas i dag.\r\nKanske är det rent av ännu mer aktuellt i dag.\r\nSveriges försvar får över 40 miljarder per år i bi-\r\ndrag för driften. Därtill kommer inköp av vapen och\r\nmateriel. Bara JAS-projektet kostar mer än hela för-\r\nsvaret på ett år. Det handlar alltså om mycket stora\r\nkostnader. Samtidigt vet vi att det saknas resurser\r\ninom äldreomsorg, sjukvård och skola. Nu gör rege-\r\nringen stor affär av ett extra engångstillskott om 3\r\nmiljarder till kommunerna för detta. Visst är det bra,\r\nmen det är en relativt liten summa för landets alla\r\nkommuner att dela på. Det handlar om några få hund-\r\nradelar av vad man vräker ut på försvaret bara i år.\r\nDet kan också vara värt att uppmärksamma att försva-\r\nret disponerar närmare 4,5 miljarder per år för forsk-\r\nning. Forskningen har ju diskuterats under de senaste\r\nmånaderna i riksdagen. Det är tre gånger så mycket\r\nsom de statliga forskningsråden har tillsammans.\r\nI dag är alla överens om att det militära hotet\r\nknappast motiverar ett försvar av den omfattning och\r\nden inriktning som vi i dag har. Miljöhotet är ett stör-\r\nre hot än det militära hotet.\r\nI stället för att lägga pengar på att köpa enormt\r\ndyrbara vapensystem borde pengarna användas till en\r\nförstärkning av sjukvård, äldreomsorg och skola. Där\r\nfinns behovet, och det skulle återföra människor som\r\nnu går arbetslösa till s.k. riktiga och viktiga arbeten.\r\nFörsvaret har också en stor kompetens inom en\r\nrad olika områden som borde kunna utnyttjas bättre.\r\nInte minst gäller det teknik som lätt kan överföras till\r\nt.ex. miljöinsatser. Om FOA:s resurser kunde ställas\r\ntill näringslivets förfogande för miljöanpassning av\r\nprodukter skulle det bli ett mycket viktigt tillskott till\r\nsvensk industris konkurrenskraft på den internationel-\r\nla marknaden och för det internationella miljöarbetet.\r\nAvdelningen för sensorteknik vid FOA har utvecklat\r\nsensorsystem för upptäckt av små mängder av gas i\r\nluft som lätt kan utvecklas för kontroll av utsläpp vid\r\nstörre industrier, kraftverk, stadsmiljöer etc., något\r\nsom bl.a. landets miljökontor skulle vara betjänta av.\r\nMan har på FOA teknik för upptäckt av små olje-\r\nmängder på vatten som skulle kunna utvecklas till ett\r\neffektivt övervakningssystem för oljeutsläpp i Öster-\r\nsjön. FOA har också en bred kompetens när det gäller\r\nspråkinlärning, datorteknik, kognition m.m., en kun-\r\nskap som skulle kunna användas t.ex. för att utveckla\r\nhjälpmedel för den stora grupp svenskar som har läs-\r\noch skrivsvårigheter eller för utveckling av operatörs-\r\nsystem för processindustrin.\r\nEn successiv omställning av försvaret till civil\r\nverksamhet skulle kunna innebära ett kraftfullt bidrag\r\ntill omställningen av landet i riktning mot en långsik-\r\ntigt hållbar utveckling. De exempel som jag nämnt är\r\ntagna från Miljöpartiets förslag i olika motioner. Där\r\nfinns mer att hämta. Det är förvånande att inte fler\r\npartier kan ställa upp på en sådan omställning, och det\r\när beklagligt att regeringen inte vidtar åtgärder i den-\r\nna riktning för att bättre utnyttja resurserna i ett eko-\r\nnomiskt trängt läge. Jag tror, fru talman, att jag vågar\r\nmig på gissningen att tanken att Sveriges försvar\r\nskulle lära svenska folket att läsa antagligen skulle ha\r\ntilltalat Hjalmar Branting.</pre><pre>Anf.  259  MARGARETA\r\nANDERSSON (c):\r\nFru talman! En hållbar samhällsutveckling på\r\nlängre sikt är dagens tema. Det kräver trygghet för\r\nalla medborgare. Kvinnor och män, unga och gamla\r\nmåste kunna känna trygghet. Vi behöver vad vi i\r\nCentern länge har talat om som en gemenskap där alla\r\nbehövs. Ingen skall behöva känna fruktan på gator\r\noch torg, på dansställen eller hemma, utan alla skall\r\nkunna uppleva respekt för sitt liv och sin egendom.\r\nI dag får vi rapporter om att unga invandrarkvin-\r\nnor blivit mördade eller illa misshandlade av sina\r\nbröder eller andra anhöriga. Vad beror det på? Är\r\nvåra invandrare mera våldsbenägna än svenskarna?\r\nNej, det tror jag inte. Jag tror att skälet ofta är osäker-\r\nhet om sin roll i en ny kultur, där man inte vet vilka\r\nregler och normer som gäller. Man känner sig osäker i\r\nsin roll i förhållande till både det svenska samhället\r\noch inte minst de egna landsmännen. Då blir kultur-\r\nkollisionen brutal.\r\nNästan samma sak kan hända för svenska män när\r\nde svartsjukt bevakar sina hustrur och sambor. Sam-\r\ntidigt som tragedierna inträffade i Skellefteå och här i\r\nStockholmstrakten i jultiden, där en flicka blev mör-\r\ndad och en illa skadad, hände någonting ungefär lik-\r\nnande i Tranås i mitt hemlän, där en svensk kvinna\r\nknivhöggs illa av sin svenske f.d. sambo. Här var det\r\nalltså en kollision mellan en förlegad mansroll och\r\nden svenska kvinnans krav på att själv få bestämma\r\növer sitt liv.\r\nFru talman! Det finns ingen religion, inget lands\r\nlagstiftning och ingen kultur som accepterar att man\r\nmördar en annan människa. Men en del män känner\r\natt deras mansroll är en kulturyttring som kräver att de\r\nkontrollerar \"sina\" kvinnors framför allt sexualitet.\r\nVi måste göra någonting för att komma till rätta\r\nmed dessa problem. Det är inte bara att skrapa dem\r\nunder mattan och tycka att det här inte var någonting,\r\nför det är allvarligt.\r\nDet här är alltså ett kulturellt betingat problem.\r\nEn viktig utgångspunkt för att lösa problemet är\r\natt vi skapar fler kontaktpunkter mellan människor.\r\nSvenskar och invandrare måste mötas för att de skall\r\nkunna förstå varandras kulturer. Invandrarna måste få\r\nbättre kunskaper om hur det svenska systemet med\r\numgänget mellan kvinnor och män går till. De måste\r\nlära sig att svenska flickor inte är fullständigt utan\r\nnormer och regler. Här i Sverige har en flicka rätt att\r\nsäga nej och bli respekterad för det när hon får en\r\ninvit av en man.\r\nMänniskor slåss inte heller så ofta om de känner\r\nvarandra. Därför är det viktigt att det finns mötesplat-\r\nser där de kan träffas och utbyta tankar, funderingar\r\noch erfarenheter. Man måste skapa utrymmen, fysiska\r\nlokaler, för dessa mötesplatser där människor med\r\nolika tro, etniskt ursprung och kultur kan träffas.\r\nDetta är inte minst viktigt för svenska unga pojkar\r\nsom behöver dessa kulturmöten. De behöver positiva\r\nkontakter med vuxna män för att de skall kunna ut-\r\nvecklas i en bra mansroll. I dag finns det många unga\r\npojkar som, innan de har kommit långt upp i tonåren,\r\nknappast har träffat vuxna män. Det är ingen bra bak-\r\ngrund för människors fortsatta utveckling.\r\nSkolan och socialtjänsten har också sina givna\r\nroller. De har ett stort ansvar för att förmedla olika\r\nkulturyttringar och för att få människor att förstå vad\r\nsom ligger bakom olika sätt att leva och att uttrycka\r\nsin tro. Allt detta behövs för att vi i framtiden skall\r\nkunna skapa ett samhälle med en gemenskap där alla\r\nbehövs.</pre><pre>Anf.  260  EVA ZETTERBERG (v):\r\nFru talman! I denna sena timme och som sista tala-\r\nre här i kväll vill jag börja med att göra en kort reflex-\r\nion. Den nya debattordningen där vi fritt kan replikera\r\nvarandra har ännu inte övertygat mig om att vi är\r\nmogna för det. Jag är besviken över att man inte har\r\nkunnat hitta några bra former för politiska debatter.\r\nOm vi som ledamöter här i riksdagen vill ha en levan-\r\nde debatt måste vi faktiskt se över formerna ännu en\r\nomgång. Vi måste se till att vi får en debatt så att inte\r\nvar och en av oss bara läser upp ett anförande, hur bra\r\ndet än kan vara.\r\nTemat för dagens debatt, En hållbar samhällsut-\r\nveckling på längre sikt, är nog så angeläget för oss\r\nalla. Det är viktigt att vi tänker längre än de frågor\r\nsom vi har på bordet och som ändras från en dag till\r\nen annan.\r\nMånga andra - och framför allt Hans Andersson -\r\nhar tidigare här i dag tagit upp frågan om att en håll-\r\nbar samhällsutveckling kräver ett globalt ansvar. Vi\r\nkan inte bara se till hur resurserna fördelas och hur en\r\nmiljöomställning skall ske i vårt eget land. Jag behö-\r\nver därför inte ta upp dessa argument och föra den\r\ndiskussionen vidare.\r\nJag vill understryka att en hållbar samhällsutveck-\r\nling bygger på ett samhälle där klyftorna minskar, där\r\ndet sociala avståndet mellan människor upphör och\r\ndär vi respekterar varandra. Jag håller med Margareta\r\nAndersson om att det gäller att skapa trygghet i vårt\r\neget land och skapa respekt för varandra.\r\nVi kan aldrig uppnå en hållbar samhällsutveckling\r\nom vi inte ser till de grupper som i dag far väldigt illa\r\ni vårt land. Jag tänker framför allt på flyktingbarnen\r\nsom Sverige har ett stort ansvar för.\r\nFöre jul debatterade vi och fattade beslut om änd-\r\nringar i utlänningslagen. Vi diskuterade då flyk-\r\ntingskapet ur ett globalt perspektiv. Jag vill under-\r\nstryka att vi i Vänsterpartiet var och är fortfarande\r\nmycket negativa till de flesta försämringar som ge-\r\nnomfördes i utlänningslagen. Men det som var positiv\r\nvar att man förde in ett barnperspektiv och att barnets\r\nbästa skulle styra de beslut som fattas när det gäller\r\nflyktingar. Vi var och är fortfarande många som tror\r\natt detta mest var ord som inte förpliktar till särskilt\r\nmycket. Men det är ändå min förhoppning att detta\r\nskall kunna leda till ett resultat.\r\nUnder senare tid har jag tyvärr fått alltför många\r\nexempel på flyktingbarn som far mycket illa. Jag vill\r\nbara nämna några konkreta fall.\r\nRedan hösten 1995 träffade jag en peruansk familj\r\ndär mamman ensam utvisades tillbaka till Peru medan\r\npappan och fyra barn - varav tre var gravt handikap-\r\npade - fick stanna i Sverige. Jag återsåg familjen efter\r\nnyår, och då var man i samma mycket dåliga kondi-\r\ntion. Mamman är fortfarande kvar i Peru, och familjen\r\nhar ännu inte fått något positivt besked.\r\nEn 20-årig pojke från Eritrea, Mulugeta Gerzgher,\r\nhar varit här i flera år. Det är ett mycket upprörande\r\nfall. Det är fullständigt klarlagt att han kom hit innan\r\nhan blev vuxen.\r\nI dag har jag fått höra om en ugandisk familj som\r\nfinns i Alsike kloster. Ett avvisningsbeslut har fattats\r\noch man har splittrat familjen. Man har gått in på\r\nUlleråkers sjukhus för att avvisa pappan ensam tillba-\r\nka till Uganda. Mamman, som är helt ur stånd att ta\r\nhand om sina tre barn, skulle ha lämnats ensam här,\r\nmen utvisningen har tillfälligt stoppats. Men fallet är\r\noerhört upprörande. Ett sexårigt barn har fått ta ett\r\nföräldraansvar som han definitivt inte klarar av.\r\nAvvisningar sker på mycket inhumana sätt. Det\r\nfinns också andra konkreta exempel. En colombiansk\r\nfamilj med tre barn har fått irra runt i världen under\r\nfyra fem dagar innan familjen under förödmjukande\r\nformer har utvisats tillbaka till Colombia.\r\nÄven om man inte tar upp någon diskussion om\r\nanledningen till avvisningen skall avvisningen ske på\r\nett humant sätt.\r\nDet finns alltså otaliga fall och exempel där andra\r\nflyktingfamiljer far mycket illa.\r\nMin förhoppning är att jag och alla andra som an-\r\nsåg att detta nya i utlänningslagen med barnperspekti-\r\nvet och barnets bästa inte skall vara tomma ord. Jag\r\nhoppas att regeringen faktiskt ser till de konkreta\r\nsituationerna för de barn som har farit oerhört illa.\r\nOm regeringen vill se till en hållbar samhällsutveck-\r\nling på längre sikt måste den också skapa förutsätt-\r\nningar för att man skall kunna leva upp till FN:s kon-\r\nvention om mänskliga rättigheter och till barnkonven-\r\ntionen så att flyktingbarn kan ges det skydd som de\r\nhar rätt att begära i vårt land.</pre><pre>(forts. prot. 54)</pre><pre>8 §  Anmälan om interpellationer</pre><pre>Anmäldes att följande interpellationer framställts</pre><pre>den 22 januari</pre><pre>1996/97:114 av Åke Gustavsson (s) till kulturminis-\r\ntern\r\nKabel-TV\r\n1996/97:115 av Sten Andersson (m) till statsrådet\r\nPierre Schori\r\nMångkulturella samhället\r\n1996/97:116 av Sten Andersson (m) till justitieminis-\r\ntern\r\nNyårsfyrverkerier\r\n1996/97:117 av Kia Andreasson (mp) till justitiemi-\r\nnistern\r\nKriminalvårdspersonalen</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 28 januari.</pre><pre>9 §  Anmälan om fråga för skriftligt svar</pre><pre>Anmäldes att följande fråga för skriftligt svar\r\nframställts</pre><pre>den 22 januari</pre><pre>1996/97:221 av Barbro Westerholm (fp) till social-\r\nministern\r\nPsykiatrireformen</pre><pre>Frågan redovisas i bilaga som fogas till riksdagens\r\nsnabbprotokoll tisdagen den 28 januari.</pre><pre>10 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 21 januari</pre><pre>1996/97:199 av Barbro Westerholm (fp) till social-\r\nministern\r\nÅtgärder mot förgiftning med metanol och förorenad\r\nalkohol</pre><pre>den 22 januari</pre><pre>1996/97:202 av Siw Persson (fp) till justitieministern\r\nPyrotekniska produkter\r\n1996/97:203 av Sten Tolgfors (m) till statsrådet Ylva\r\nJohansson\r\nVåldet i skolan\r\n1996/97:207 av Tanja Linderborg (v) till näringsmi-\r\nnistern\r\nArbetsmarknadsläget i Arboga kommun\r\n1996/97:210 av Sivert Carlsson (c) till kommunika-\r\ntionsministern\r\nUtbyggnad av E 22\r\n1996/97:211 av Tuve Skånberg (kd) till statsrådet\r\nYlva Johansson\r\nRekrytering till Industriprogrammet\r\n1996/97:212 av Bertil Persson (m) till miljöministern\r\nKonsumtion och miljön\r\n1996/97:214 av Peter Eriksson (mp) till kommunika-\r\ntionsministern\r\nForskning om elektromagnetisk strålning\r\n1996/97:216 av Ragnhild Pohanka (mp) till inrikes-\r\nministern\r\nBostadsbidrag</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 28 januari.</pre><pre>11 §  Kammaren åtskildes kl. 22.30.</pre><pre>\r\nFörhandlingarna leddes\r\nav talmannen från sammanträdets början t.o.m. 2 §\r\nanf. 35 (delvis),\r\nav förste vice talmannen därefter till ajourneringen kl.\r\n14.00,\r\nav andre vice talmannen därefter t.o.m. 7 § anf. 97\r\n(delvis),\r\nav tredje vice talmannen därefter t.o.m. anf. 153\r\n(delvis),\r\nav talmannen därefter t.o.m. anf. 165 (delvis),\r\nav förste vice talmannen därefter t.o.m. anf. 219\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}