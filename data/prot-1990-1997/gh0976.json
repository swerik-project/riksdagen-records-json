{"dokumentstatus":{"dokument":{"hangar_id":"2349342","dok_id":"GH0976","rm":"1993/94","beteckning":"76","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"76","slutnummer":"0","datum":"1994-03-21 00:00:00","systemdatum":"2005-10-27 13:40:26","publicerad":"1994-03-21 00:00:00","titel":"Riksdagens snabbprotokoll 1993/94:76 Måndagen den 21 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{C81A373D-EB7F-4060-900B-378E6F66043E}","dokument_url_text":"http://data.riksdagen.se/dokument/GH0976/text","dokument_url_html":"http://data.riksdagen.se/dokument/GH0976","dokumentstatus_url_xml":"http://data.riksdagen.se/dokumentstatus/GH0976","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:76</div>\r\n<div class=\"sidhuvud_datum\">Måndagen den 21 mars</div>\r\n<div class=\"sidhuvud_klockslag\">Kl. 12.00 -- 13.41</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 14 och 15 mars.</pre><pre>2 §  Svar på interpellation 1993/94:105 om\r\nkvotflyktingar</pre><pre>Anf. 1  Kulturminister BIRGIT FRIGGEBO\r\n(fp):</pre><pre>Fru talman! Georg Andersson har ställt fyra frågor\r\nom flyktingkvoten. Georg Andersson frågar vad\r\nregeringen gjort och avser göra för att de\r\ndeklarerade intentionerna angående överföring av\r\nkvotflyktingar från f.d. Jugoslavien skall kunna\r\nuppfyllas. Han frågar vidare om Sveriges insatser\r\nför kvotflyktingar från f.d. Jugoslavien utförts på\r\nett tillfredsställande sätt, vilka insatser regeringen\r\noch berörda myndigheter gör för att på ett\r\ntillfredsställande sätt tillgodose önskemål om\r\ninvandring av anhöriga till kvotflyktingarna.\r\nSlutligen frågar Georg Andersson vilka insatser\r\nregeringen gör för att möjliggöra mottagande av\r\nkvotflyktingar från andra områden än f.d.\r\nJugoslavien.</pre><pre>Jag vill inleda med att jag här i kammaren den 1\r\nmars 1994 som svar på en fråga av Berith Eriksson\r\nlämnat en ingående redovisning av hur regeringen\r\nhandlagt frågan om överföring av flyktingar från\r\nf.d. Jugoslavien och vad regeringen föreskrivit om\r\nInvandrarverkets möjligheter att kunna föra över\r\npersoner från f.d. Jugoslavien till Sverige. Jag vill\r\nockså erinra om att det svenska beslutet om\r\nviseringstvång inte innebar ett totalt stopp för\r\nskyddsbehövande från f.d. Jugoslavien. Sedan\r\nbeslutet fattades i juni 1993 har ca 5 500 personer,\r\nvarav ca hälften från Bosnien kommit till Sverige\r\nsom asylsökande. Därtill kommer kvotflyktingar\r\noch anhöriga. Sedan viseringstvånget infördes har\r\nregeringen fortlöpande underrättat sig om hur\r\nsituationen vid den bosnisk-kroatiska gränsen\r\nutvecklat sig.</pre><pre>För någon månad sedan besökte en delegation från\r\nKulturdepartementet Kroatien för att på ort och\r\nställe studera förhållandena. UNHCR finns väl\r\nrepresenterade i området och kan vid behov\r\nutnyttja de kvotplatser bl.a. Sverige ställt till deras\r\nförfogande. Problemet med de bosnier som inte\r\nkan lämna områden inne i Bosnien därför att de\r\nstängts in i enklaver är djupt beklagligt men\r\npåverkas inte av de svenska\r\nviseringsbestämmelserna.</pre><pre>Överföring till Sverige sker i samarbete med\r\nUNHCR. Regeringen har, efter överläggningar\r\nmed UNHCR, angivit vilka kriterier som bör\r\ntillämpas och Invandrarverket har det löpande\r\nansvaret och överlägger med UNHCR om hur\r\nuttagningarna bör ske. Det har i inget fall\r\nförekommit att Sverige nekat ta emot fall som\r\nUNHCR aktualiserat för överföring hit.\r\nInvandrarverket har tillämpat den ordning som\r\ngällt sedan länge för kvotöverföringar till Sverige,\r\nd.v.s. att med personal på platsen så långt möjligt\r\nförsöka utreda de individuella fallen. Verket har\r\nnumera ändrat sina rutiner så att man i större\r\nutsträckning gör utredningarna efter flyktingens\r\nankomst till Sverige. Arbetet har därigenom\r\nkunnat förenklas och utresorna till Sverige kan ske\r\nsnabbare än tidigare. Jag utgår ifrån att\r\nInvandrarverket utvecklar sitt arbetssätt så att man\r\nsnabbt och flexibelt, tillsammans med UNHCR,\r\nföre den 1 juli kan överföra så många\r\nskyddsbehövande som möjligt inom ramen för\r\nkvoten.</pre><pre>Anhöriga till de kvotflyktingar som kommer till\r\nSverige har rätt till familjeåterförening i enlighet\r\nmed bestämmelserna i utlänningslagen. Ofta tas\r\ndock hela familjer ut för överföring inom kvoten.\r\nOm familjemedlemmar eller släktingar inte kan\r\növerföras tillsammans kan de senare komma i fråga\r\nför överföring till Sverige, antingen som\r\nkvotflykting eller som anhörig. De bosnier som\r\nbefinner sig i Sverige har möjlighet att i Sverige\r\nansöka om uppehållstillstånd för anhöriga som\r\nbefinner sig inne i Bosnien-Hercegovina. Sverige\r\ntillgodoser således på olika sätt önskemålen om\r\nanhöriginvandring.</pre><pre>Sverige ger, som framgår av propositionen om en\r\nutökad flyktingkvot, under detta budgetår\r\nmöjlighet för 500 kvotflyktingar från andra\r\nområden än f.d. Jugoslavien att komma till Sverige.\r\nOm UNHCR anser att Sverige bör ta emot fler än\r\n500 kvotflyktingar från andra delar av världen än\r\nf.d. Jugoslavien finns möjligheten för regeringen\r\natt besluta om att ta emot sådana flyktingar inom\r\nden ram om 1 800 personer som riksdagen anvisat.\r\nFör nästa budgetår har regeringen föreslagit att den\r\ntotala nivån för överföringar till Sverige skall ligga\r\ni storleksordningen 1 800 personer. Regeringen\r\nföljer tillsammans med UNHCR noga utvecklingen\r\noch om ökade behov skulle uppstå, har regeringen\r\nför avsikt att återkomma till riksdagen.</pre><pre>Anf. 2  GEORG ANDERSSON (s):</pre><pre>Fru talman! Med Folkpartiet i regeringen skulle det\r\nbli ordning och reda. Humanitet och generositet\r\nskulle prägla flyktingpolitiken. Jag kan tyvärr\r\nkonstatera att verkligheten blev en annan. Det blev\r\nökade restriktioner, mindre generositet och många\r\ndubbla budskap. Ett exempel på det är att\r\nvistelsetiden inte längre tillmätas betydelse vid\r\närendenas avgörande. Birgit Friggebo gjorde det\r\nnärmast till en dygd att göra så att enbart\r\nskyddsbehovet skulle gälla.</pre><pre>I fredags fick vi veta att vistelsetiden nu åter skall\r\nspela en roll. Detta sker som en eftergift av Birgit\r\nFriggebo i den interna strid som pågår inom\r\nFolkpartiet. Vi får väl se hur det blir med\r\nregeringens politik i det sammanhanget.</pre><pre>Ett annat exempel är att tidsbegränsade\r\nuppehållstillstånd enligt regeringen skall kunna\r\nbeviljas. Men nu argumenterar Birgit Friggebo mot\r\nden ordning som regeringen själv har öppnat\r\nmöjligheter till. Hon gjorde det senast i Ekot i går.</pre><pre>Ett tredje exempel är att Folkpartiet energiskt har\r\nmotsatt sig att använda viseringsinstrumentet i\r\nflyktingpolitiken. I januari 1991 skrev Folkpartiet\r\natt missbruk av viseringsinstrumentet måste\r\nupphöra. I juni 1993 införde Birgit Friggebo\r\nviseringstvång för bosnier. Det är kanske det\r\nviseringsbeslut som har haft den mest drastiska\r\nbetydelsen någonsin. Detta skedde den 1 juni 1993,\r\nd.v.s. för nio månader sedan. Det blev ett effektivt\r\nhinder för medborgare i Bosnien--Hercegovina att\r\nkomma hit.</pre><pre>Regeringen insåg naturligtvis det. Själva motivet\r\nför att införa viseringstvång var att det skulle bli\r\nsvårare att ta sig till Sverige. Därför\r\nackompajnerades detta beslut med ett beslut om en\r\nstor kvot för flyktingar från f.d. Jugoslavien, som\r\nen kompensation för de hinder som viseringen\r\ninnebar.</pre><pre>Om jag minns rätt talades det då om att 1000\r\nflyktingar per månad skulle kunna komma hit på\r\nkvot. Detta skulle göras snabbt. I avvaktan på\r\nriksdagsbeslut om denna extrakvot sade man från\r\nregeringens sida att den redan beslutade årskvoten\r\nom 1 800 skulle kunna utnyttjas.</pre><pre>Vad har då hänt? Vi noterade att bara 360\r\nkvotflyktingar hade tagits emot efter mer än sju\r\nmånader. Av de 7 800 platser i Sverige som stod till\r\nbuds hade bara 360 utnyttjats för kvotflyktingar vid\r\ndet tillfället. Det kanske är några fler nu. Vem bär\r\ndå ansvaret för det? Det finns en tendens att skjuta\r\növer skulden på UNHCR. Men det var för det\r\nförsta inte UNHCR som införde viseringstvånget.\r\nFör det andra är det naturligtvis ändå ytterst\r\nregeringen som är ansvarig för den politik som den\r\ndriver.</pre><pre>Jag kan förstå reaktionerna från UNHCR. För\r\nnågra dagar sedan kunde vi läsa i Svenska\r\nDagbladet om vår välbekante vän Sören Jessen-\r\nPetersen från UNHCR. Han uttrycker irritation\r\noch indignation över att europeiska regeringar och\r\nmyndigheter lägger skulden på\r\nflyktingkommissarietet, efter att de själva har\r\nbegränsat möjligheterna för bosnierna att ta sig ut\r\nfrån kriget. Han säger: ''Det är svårt att förstå att\r\nkritiken riktar sig mot oss. Vi är tillräckligt pressade\r\nav att hålla hjälparbetet i gång. Att dessutom föra\r\nut människor från krigszonen är mycket svårt och\r\nmycket farligt. Det har vi inga resurser till''.</pre><pre>Mot denna bakgrund vill jag ställa några\r\nföljdfrågor. För det första: Trodde regeringen, när\r\nden fattade sina beslut i juni 1993, att det skulle\r\nvara möjligt att överföra flyktingar från enklaver\r\ninne i Bosnien inom ramen för kvotmottagningen?\r\nOm regeringen inte trodde det, varifrån avsåg den\r\ndå att överföra kvotflyktingarna?</pre><pre>Man kan konstatera att den ordning som har gällt\r\ninte har fungerat. Birgit Friggebo sade i sitt svar att\r\nman numera har ändrat sina rutiner. Varför har det\r\ndröjt åtta månader innan denna åtgärd har\r\nvidtagits? Den 21 juni 1993 sade regeringen att man\r\nville garantera att personer med omedelbart behov\r\nav skydd skulle få komma hit. Nu har det gått nio\r\nmånader. Anser regeringen att det under den här\r\ntiden inte har funnits några omedelbara behov som\r\nhar behövts åtgärdas? Varför har man dröjt med att\r\nförändra rutinerna för att möjliggöra ett snabbare\r\nmottagande?</pre><pre>Anf. 3  MAJ-LIS LÖÖW (s):</pre><pre>Fru talman! Efter de senaste dagarnas turer skulle\r\nman kunna säga att det inte finns något nytt under\r\nsolen i flyktingpolitiken. Invandrar- och\r\nflyktingpolitiken har knappast att göra med några\r\nrationella faktorer eller med någon verklighet som\r\nlåter sig styras av förutbestämda beslut. Den står\r\nunder ständig förändring. Det gäller att vara både\r\nöppen och flexibel.</pre><pre>Det är mycket av det gamla som blir sig likt, även\r\nom Birgit Friggebo en gång i tiden stod här i\r\ntalarstolen med beslutsamhetens friska hy och sade\r\natt hon skulle reda upp den sörja som den\r\nsocialdemokratiska flyktingpolitiken hade hamnat\r\ni. Georg Andersson har pekat på några av dessa\r\nsaker.</pre><pre>Vi fick veta att det skulle bli generösare och bättre\r\nbedömning av asylärenden. Det s.k.\r\ndecemberbeslutet skulle upphävas. I själva verket\r\nförefaller det nu vara tuffare beslut än någonsin.\r\nRegeringen har själv fått lov att tillsätta en\r\nutredning för att få reda på hur tufft det egentligen\r\när.</pre><pre>Vi ser nu hur Folkpartiets ministrar suckar över\r\npolariseringen i flyktingpolitiken, när det i själva\r\nverket var Folkpartiet som i den tidigare debatten\r\nhär i kammaren i hög grad bidrog till den\r\npolariseringen. Asylsökande skall få arbeta. Det är\r\nden enda skillnaden och det nya. Det tragikomiska\r\när, att när de nu får det finns det inga arbeten. Jag\r\nskall inte uppehålla mig längre vid detta.</pre><pre>Fru talman! Jag skall hålla mig till det som\r\ninterpellationen handlar om, nämligen\r\nkvotflyktingar. Jag får erkänna att jag inte förrän\r\nalldeles nyss uppmärksammade att det ges\r\nytterligare ett interpellationssvar här i dag som\r\ndelvis handlar om det jag tänkte ta upp.</pre><pre>Den regering vi har i dag minskade kvoterna. Det\r\nfanns en mycket bred enighet i denna kammare om\r\nnödvändigheten av att öka mottagandet av\r\nkvotflyktingar. Det fanns ett mycket stort tryck från\r\nUNHCR om att Europas länder skulle ställa upp\r\noch vara generösare.</pre><pre>Tyvvär fick vi besked om att detta inte behövdes.\r\nDet fanns ingen efterfrågan. Man kunde i själva\r\nverket minska den årliga kvoten för flyktingar, som\r\nvi efter mycket om och men hade lyckats få upp till\r\n2 000 om året, med en extra kvot budgetåret\r\n1991/92 på 1 250.</pre><pre>Vad är det för verklighet som ligger bakom att det\r\ninte skulle vara nödvändigt med en ordentlig kvot\r\nför ett mer ordnat mottagande av alla de människor\r\nsom sitter i flyktingfällan runt om i världen, och\r\nfaktiskt så nära som på andra sidan Östersjön? Vi\r\nhar ju det stora bekymret med de människor som\r\nverkligen fastnat i rävsaxen i Baltikum och\r\nRyssland. Det har kommit dit, men de kommer inte\r\nlängre.</pre><pre>De är fullkomligt otänkbart för dem att ta sig\r\ntillbaka till sina gamla hemländer, och de kommer\r\ninte från Tallinn, eller var de nu finns någonstans.\r\nJag hörde häromdagen ett radioprogram om\r\nflyktingar som satt i ett gammalt kvinnofängelse i\r\nTallinn. De är de som är kvar och som inte haft råd\r\natt köpa sig en plats på en flyktingbåt eller i en\r\ncontainer, och riskera livet för att komma över\r\nÖstersjön.</pre><pre>Nu ser jag i det kommande svaret att Birgit\r\nFriggebo skall ta upp problematiken kring dessa\r\nmänniskor. Men det sägs inte ett ljud om att vi\r\nfaktiskt skulle kunna utnyttja den kvot som vi har\r\ntill att också hjälpa de människorna. Det kan väl\r\nändå inte vara rimligt som det är nu? Det måste\r\nvara mycket tragiskt för dem att konstatera att de\r\nsom lyckas ta sig in i en container och som lyckas\r\nköpa sig en plats på en båt över Östersjön får\r\nallihopa stanna här i Sverige, medan de själva sitter\r\nfast där och inte kan göra någonting åt sin situation.</pre><pre>Jag skulle vilja veta, Birgit Friggebo, om inte en del\r\nav denna kvot --det finns ju ändå utrymme i den\r\nkvot som riksdagen har beslutat om -- skulle kunna\r\nutnyttjas till att hjälpa dessa människor i avvaktan\r\npå att de baltiska länderna och Ryssland orkar ta\r\nitu med att bli mottagarland och ha ett eget, rimligt\r\nflyktingmottagande i framtiden. Jag tror att det\r\nligger ganska långt fram i tiden. Till dess behöver\r\nde människor som sitter fast där faktiskt hjälp.</pre><pre>Anf. 4  Kulturminister BIRGIT FRIGGEBO\r\n(fp):</pre><pre>Fru talman! Under de senaste åren har svensk\r\nflyktingpolitik utsatts för mycket stora\r\npåfrestningar. Inte sedan andra världskriget har det\r\nkommit så många som sökt skydd i Sverige. Inte\r\nsedan andra världskriget har vi under så kort tid\r\ntagit emot så många människor som sökt asyl här\r\noch som också har fått stanna här.</pre><pre>Den socialdemokratiska regeringen inskränkte\r\nasylreglerna när det kom 5 000 turkbulgarer. Från\r\nex-Jugoslavien har det kommit över 110 000\r\npersoner, och vi tillämpar alla skyddsregler i\r\nutlänningslagen utan inskränkningar. 13-december-\r\nbeslutet upphävdes.</pre><pre>Dessutom -- eftersom Maj-Lis Lööw säger att det\r\ninte har hänt någonting -- har det skett en\r\nfortgående reformering av mottagningssystemet. I\r\ndag skall alla barn få lika sjukvård som svenska\r\nbarn. Det är riktigt att man får arbeta under\r\nväntetiden. Meningsfull sysselsättning skall vara ett\r\nobligatoriskt inslag på förläggningarna.\r\nFlyktingarna ges möjlighet att själva bestämma om\r\nde vill bo på förläggning eller ute på stan.</pre><pre>Fru talman! Jag tycker att vi har klarat av denna\r\npåfrestning mycket bra. Det gäller regeringens\r\nbeslut att låta människor vara med här, men också\r\nverken och myndigheterna. De har klarat av ett\r\nsnabbt beslutsfattande och även\r\nförläggningsverksamhet, och nu också en\r\nmottagning ute i kommunerna som går väldigt bra.</pre><pre>Sedan över till den fråga som ställdes om\r\nkvotflyktingar och annat. Georg Andersson talar\r\nom att vi försöker skylla på UNHCR. Den\r\nverksamheten har jag aldrig ägnat mig åt. Den gör\r\nfantastiska insatser, inte bara i f.d. Jugoslavien,\r\nutan på många andra konfliktplatser jorden runt.</pre><pre>Vad vi har gjort när det gäller kvotflyktingar är att\r\nerbjuda UNHCR ett antal kvotplatser för att det\r\nskall finnas en beredskap när det finns behov av att\r\nge människor skydd. Därutöver har vi sagt att vi är\r\nberedda att också på kvoten ta över personer från\r\nen vidare krets, nämligen släktingar och andra.</pre><pre>Sverige har tagit emot de kvotflyktingar som\r\nUNHCR har begärt hjälp om. Däremot kan man\r\nnog säga att det har varit litet onödigt byråkratiskt\r\nnär man har fullföljt den gamla ordning som fanns\r\nunder både Maj-Lis Lööws och Georg Anderssons\r\ntid, nämligen att utredningarna gjordes på platsen.\r\nDet har varit en viss irritation från UNHCR:s sida\r\növer detta. Där har Invandrarverket nu ändrat sina\r\nrutiner för att det skall gå smidigare, och det\r\nvälkomnar jag.</pre><pre>När det är fråga om de människor som befinner sig\r\ninne i enklaverna i Bosnien är det naturligtvis\r\nytterst beklagligt att människor stängs inne av sina\r\negna, som inte släpper ut dem, och att de riskerar\r\nom de ger sig av på flykt att träffas av granater,\r\nskott från prickskyttar och andra påfrestningar.</pre><pre>Detta påverkas inte av svenska visumbeslut eller\r\nannat. Jag är inte säker på att Georg Andersson vill\r\nföreslå att vi från Sverige skall ge oss ner till dessa\r\nenklaver för att få ut dessa personer. Vi har ju sett\r\nsvårigheterna även för hjälpsändningar -- där\r\nsvenska Räddningsverket är med för att försöka få\r\nin humanitär hjälp -- och där det går månader.</pre><pre>Detta är någonting fruktansvärt för dessa\r\nmänniskor. Men på vilket sätt skulle Sverige kunna\r\nbidra till att förändra den situationen -- förutom att\r\nvi kraftfullt bidrar med humanitär hjälp och att vi\r\när militärt närvarande för att försöka att ge skydd\r\nså långt som det är möjligt?</pre><pre>Det är beklagligt, och jag har sagt det många\r\ngånger, att vi tvingades införa visum för bosnier.\r\nMen detta måste ses i ett större internationellt\r\nsammanhang. Hela Europa, så när som på några\r\nSkandinaviska länder, hade infört visum. Det hade\r\nkommit långt över 100 000 personer.</pre><pre>De flesta kom från Kroatien, där de redan hade\r\nskydd och humanitär hjälp, bl.a. finansierad från\r\nSverige. Det har varit väldigt mycket diskussioner\r\nom huruvida de som lyckas lämna enklaverna inne\r\ni Bosnien kan ta sig över gränsen till Kroatien. Som\r\njag har redovisat har vi på plats undersökt att det är\r\nmöjligt.</pre><pre>Maj-Lis Lööws direkta fråga gällde om man skulle\r\nkunna använda kvoten för dem som sitter i våra\r\nöstliga grannländer. I huvudsak styrs denna\r\nverksamhet av vilka propåer och önskemål vi får\r\nfrån UNHCR, och det förs en diskussion mellan\r\nInvandrarverket och UNHCR.</pre><pre>Vad man nu riktar in verksamheten på, och som är\r\nviktigt, är att våra östliga grannar dels skriver på\r\nGenèvekonventionen, dels bygger upp\r\nmottagningsmöjligheter och asylbestämmelser som\r\ngör att de kan bli likvärdiga oss när det gäller\r\nflyktingmottagande.</pre><pre>Anf. 5  GEORG ANDERSSON (s):</pre><pre>Fru talman! Birgit Friggebo försvarar sig med\r\npåståendet att man tillämpar alla skyddsregler fullt\r\nut. Det ger intrycket av att det inte har skett någon\r\nskärpning av flyktingpolitiken. Birgit Friggebo är i\r\nså fall den enda i det här landet som inte har\r\nupptäckt att det har pågått en skärpning under\r\nsenare tid. Man kan diskutera varför det har skett.\r\nMen att förneka skärpningen ger ingen\r\ntrovärdighet, eftersom alla som sysslar med detta\r\nkonstaterar att det är på det sättet.</pre><pre>Låt mig sedan gå över till kvoten. Min fråga är:\r\nVem bär ansvaret för att den utlovade stora kvoten\r\npå 7 800 för innevarande år inte på långt när har\r\nutnyttjats? Den infördes ju för att kompensera den\r\nskärpning och den restriktivitet som visumtvånget\r\ninnebar. Men inom denna ram kom under de sju\r\nförsta månaderna bara 360 människor. Då frågar\r\nman sig om regeringen bedömde att det inte fanns\r\nbehov för flera. Om regeringen bedömde att det\r\nfanns behov för flera kan man fråga sig vad\r\nregeringen vidtog för åtgärder för att lösa upp de\r\nbyråkratiska hinder som kan ha legat i vägen.</pre><pre>Regeringen säger att den aldrig har sagt nej till\r\nUNHCR. Det uppfattas ju som att indirekt skjuta\r\növer skulden på UNHCR. Det är de som inte har\r\npresenterat flera fall. Men vi har ju allihop sett i TV\r\nvilka lidanden människor utsätts för i det f.d.\r\nJugoslavien. Människor drar ju slutsatsen att där\r\nfinns ett skriande behov av insatser också i form av\r\nflyktingmottagande. Då måste regeringen ta sitt\r\nansvar för att undanröja de eventuella hinder som\r\nfinns.</pre><pre>I samband med beslutet i juni sade\r\ninvandrarministern att flyktingarna inte kommer\r\ndirekt från Bosnien. Hon sade att flertalet kommer\r\nfrån flyktingförläggningar i Kroatien och således\r\nhar skydd och humanitär hjälp från FN och frivilliga\r\norganisationer. Ungerska och serbiska bussbolag\r\nerbjuder busstransporter till Sverige mot betalning.</pre><pre>Det ger ett intryck av att det är fel människor som\r\nkommer. Det är något skumt med detta. Sedan\r\nsäger Birgit Friggebo: Vi kommer dock även\r\nframöver att ta emot flyktingar från Bosnien. Vi vill\r\ndock att mottagandet skall ske i mer ordnande\r\nformer.</pre><pre>Men dessa ordnade former har inneburit att det inte\r\nhar kommit så många. Man har inte erbjudit eller\r\nverkställt något inom ramen för den stora generösa\r\nkvoten. Det måste ändå invandrarministern ta\r\nansvaret för.</pre><pre>Anf. 6  MAJ-LIS LÖÖW (s):</pre><pre>Fru talman! Jag tycker att Birgit Friggebo kryper\r\nbakom UNHCR även på det delområde där jag\r\nställde en fråga. Hon säger att vi tar emot om\r\nUNHCR önskar, men de har inte önskat att vi skall\r\nta emot några människor från Baltikum.</pre><pre>Våra relationer till de baltiska staterna är mycket\r\nspeciella. Den regering som vi har nu har ju velat\r\ngöra en väldigt stor affär av samarbetet med och\r\nbiståndet till Baltikum, och det har väl varit riktigt\r\natt göra det.</pre><pre>Regeringen visade ju också stor handlingskraft när\r\ndet gällde att snabbt höja straffen för de människor\r\nsom profiterar på de stackars olyckliga människor\r\nsom har hamnat i flyktingsaxen i Baltikum.</pre><pre>Regeringen har inte ifrågasatt skyddsbehovet för\r\ndessa människor när de väl har lyckats ta sig hit\r\ngenom att riskera livet över Östersjön. Men då\r\nåterstår ju en fråga. Skulle det vara så omöjligt att\r\ni det paket av åtgärder som Birgit Friggebo kommer\r\natt redovisa som svar på nästa interpellation också\r\nlägga in att man inom kvoten skulle kunna hjälpa\r\nde människor som inte ens har råd att köpa sig en\r\nlivsfarlig färd över Östersjön från Baltikum till\r\nSverige? De sitter där och konstaterar bittert att det\r\ninte finns några möjligheter för dem, det finns inget\r\nliv för dem där.</pre><pre>Jag tror faktiskt inte att UNHCR skulle ha något\r\natt invända mot att Birgit Friggebo tog upp en\r\ndialog om en sådan lösning endera direkt med\r\nBaltikum eller med UNHCR.</pre><pre>Anf. 7  CLAUS ZAAR (nyd):</pre><pre>Fru talman! Eftersom debatten bl.a. har kommit in\r\npå Baltikum och jag har uppmärksammat det i min\r\ninterpellation tänkte jag gå upp här och säga några\r\nord när det gäller mottagningsmöjligheterna i\r\nBaltikum. Jag skulle vilja fråga kulturministern hur\r\nde är i dag och vilka förbättringar man har tänkt\r\nskall ske. Är vi beredda att hjälpa till med speciella\r\nåtgärder? Har vi någon plan för detta som kommer\r\natt sättas i verket?</pre><pre>Här finns ett oerhört mänskligt lidande, som\r\nföregående interpellanter har talat om. Samtidigt\r\nfår vi en mycket konstig reaktion på detta. Bara\r\nman kommer i väg därifrån får man plötsligt helt\r\nandra förutsättningar och en helt annan standard.\r\nDetta föder ytterligare signaler som går åt ett\r\nmycket speciellt håll. Det gäller\r\nmänniskosmugglingen, och den tänker jag ta upp i\r\nnästa debatt. Jag skulle vilja att vi konkret\r\ndiskuterade mottagningsmöjligheterna i Baltikum\r\noch vad vi är beredda att göra för att de flyktingar\r\nsom är på väg skall kunna repatrieras.</pre><pre>Anf. 8  Kulturminister BIRGIT FRIGGEBO\r\n(fp):</pre><pre>Fru talman! I de beslut som regeringen har fattat\r\nnär det gäller asylpraxis finns det inga beslut som\r\nindikerar att det är fråga om några skärpningar,\r\ntvärtom. Under det senaste året har vi alla kunnat\r\nnotera att man säger att praxis har skärpts.</pre><pre>Som Georg Andersson väl vet, har jag och\r\nregeringen snabbt reagerat på dessa påståenden. Vi\r\nhar tillsatt en oberoende utvärdering för att få ett\r\nunderlag för att kunna se om dessa påståenden kan\r\nbekräftas eller avfärdas. Den utvärderingen\r\nkommer att presenteras i början av april. Då får vi\r\nett underlag för att diskutera dessa frågor. Det har\r\ninte funnits några som helst indikationer eller\r\nintentioner från regeringen om att asylpraxis skall\r\nskärpas.</pre><pre>Jag har också sagt att det finns anledning för\r\nregeringen att reagera om det skulle bekräftas att\r\npraxis har skärpts. Men låt oss avvakta den\r\nutvärderingen!</pre><pre>Georg Andersson frågar vem som har ansvaret för\r\natt man inte mycket kraftfullt har utnyttjat den kvot\r\nsom nu har ställts till förfogande. Bakgrunden till\r\natt en stor kvot infördes var att vi inte ville stänga\r\ngränserna genom viseringsbeslutet. Nu visar det sig\r\natt ett antal människor ändå har kommit hit som\r\nspontant asylsökande. Det gäller ca 5 500\r\nmänniskor från Exjugoslavien. Genom en kraftfull\r\nkvot vill vi visa att vi inte vill stänga gränserna.\r\nKvoten skall inte heller bara behöva användas till\r\ndirekt akut skyddsbehövande utan också till en\r\nvidare krets av släktingar utöver dem som ryms\r\ninom det anhörigbegrepp som finns i\r\nutlänningslagen. Hittills har ca 1 000 platser\r\nutnyttjats inom ramen för kvoten.</pre><pre>Dessutom sades det i propositionen att detta\r\nerbjudande från Sverige skulle finnas som en\r\nberedskap om UNHCR får behov av det. Jag tycker\r\natt det är bra om man kan utnyttja så många platser\r\nsom över huvud taget är möjligt inom ramen för\r\nden här kvoten före den 1 juli. När det gäller nästa\r\nårs budget har vi dessutom sagt att vi är beredda att\r\nutöka den kvoten om det skulle finnas ytterligare\r\nbehov.</pre><pre>Georg Andersson läste upp ett referat av några\r\nkommentarer i anslutning till beslutet förra året.\r\nDär fanns en beskrivning som visade att de allra\r\nflesta som kom på slutet -- när det kom ungefär\r\n1 600--1 700 personer i veckan -- kom direkt från\r\nKroatien. Där hade de redan skydd och humanitär\r\nhjälp som Sverige bidrar till. Då tyckte vi att det var\r\nbättre att ställa en kvot till UNHCR:s förfogande\r\ndär de kan välja ut dem som bedöms vara de mest\r\nskyddsbehövande och där UNHCR behöver hjälp.</pre><pre>Sedan talar Georg Andersson om de människor\r\nsom lider inne i enklaverna. Vi har alla sett dessa\r\nmycket påfrestande bilder. Vi har alla mått illa av\r\ndet lidande som människor utsätts för. Men hur\r\nskall vi i Sverige påverka den situationen, Georg\r\nAndersson? Skall människor åka ner och försöka ta\r\nut dessa personer ur enklaverna? UNHCR och\r\nRäddningsverket kan ju över huvud taget inte ens\r\nta sig in i enklaverna för att leverera mat och\r\nförnödenheter. Detta är ett lidande. Vi skulle\r\nnaturligtvis gärna vilja underlätta den här\r\nsituationen. Men hur skall det gå till så som det ser\r\nut där nere? Försök inte att skylla den situationen\r\npå bestämmelser om kvoter eller visumbeslut och\r\nliknande! Det påverkar inte situationen där nere.</pre><pre>Maj-Lis Lööw säger att vi kryper bakom UNHCR\r\nnär det gäller asylsökande österifrån och sådana\r\nsom finns i Ryssland och de baltiska staterna. Vi är\r\ni Sverige lyhörda för vad UNHCR önskar, och\r\nUNHCR har önskat hjälp från Sverige när det\r\ngäller asylprövning, lagstiftningsåtgärder och\r\nuppbyggnad av ett mottagningssystem i de baltiska\r\nstaterna och Ryssland. Vi har ställt upp på det. Vi\r\nhar personer som är verksamma i dessa länder. Jag\r\nhar själv varit dit och talat med mina\r\nmotsvarigheter där. Vi har ställt pengar, erfarenhet\r\noch material till förfogande, och vi driver också\r\ntillsammans med IOM ett projekt som möjliggör\r\nför framför allt studenter som har fastnat i Moskva\r\natt återvända till sina hemländer.</pre><pre>Fru talman! Jag vill till sist också säga att jag\r\nnaturligtvis inte utesluter att kvoten kan användas\r\nockså på det sätt som här efterfrågats.</pre><pre>Anf. 9  GEORG ANDERSSON (s):</pre><pre>Fru talman! Jag återkommer till frågan om\r\nskärpning. Nu försöker Birgit Friggebo göra\r\ngällande att skärpningen av flyktingpolitiken inte\r\ntill någon del beror på regeringen. För det första är\r\nregeringen ansvarig för den flyktingpolitik som\r\nbedrivs i landet av Invandrarverket och\r\nUtlänningsnämnden och för av regeringen själv\r\nfattade beslut. Det ansvaret kommer regeringen\r\naldrig från.</pre><pre>Man kan för det andra peka på konkreta saker, som\r\natt regeringen tog beslut om peruanerna. Jag\r\nbehöver bara nämna det. Regeringen tog vidare\r\nbeslut om att vistelsetiden inte skulle tillmätas\r\nbetydelse vid ärendenas avgörande. För många\r\nsom har vistats här lång tid under svåra\r\nförhållanden innebar det en mycket kraftig\r\nskärpning.</pre><pre>Det har kommit fram reaktioner inom Folkpartiet,\r\noch jag förstår att Birgit Friggebo är hårt trängd.\r\nJag skall inte ytterligare utöva någon press i det\r\nhänseendet, men vi måste ändå föra en ganska\r\nöppen debatt om det här.</pre><pre>Att hänvisa till att utvärderingen av detta skall\r\navvaktas är bara ett försök att krypa undan.\r\nAnsvaret för att kvoten inte har utnyttjats måste\r\nändå regeringen ta på sig. Man var ju när man\r\ninförde denna kvot medveten om förhållandena\r\noch skapade ett intryck av att man skulle göra en\r\nstor insats för de människor som är mest\r\nskyddsbehövande.</pre><pre>Birgit Friggebo hänvisar till att det inte är möjligt\r\natt ta ut människor från enklaverna. Vi beklagar\r\ndetta gemensamt och mycket djupt, men fanns det\r\nverkligen i hela denna tragedi, där hundratusentals\r\nmänniskor var hårt drabbade i f.d. Jugoslavien,\r\nunder de första sju månaderna bara 360 personer\r\nsom var i behov av att komma till Sverige och som\r\nkunde överföras hit? Man hade en kvot att arbeta\r\nmed som omfattade 7 800 personer.</pre><pre>Detta är den avgörande frågan. Sedan kan vi alltså\r\ngemensamt och djupt beklaga att inte ytterligare\r\npersoner kan erbjudas skydd och hjälp i Sverige.\r\nMen när man inte utnyttjar de möjligheter som man\r\nhar ställt i utsikt att utnyttja tycker jag att det finns\r\nanledning att reagera.</pre><pre>Min avslutande fråga blir: Räknar regeringen med\r\natt under innevarande budgetår, fram till den 1 juli,\r\nkunna utnyttja denna kvot antingen för dem som är\r\ni behov av skydd och hjälp i f.d. Jugoslavien eller\r\ngenom en utvidgning, som Maj-Lis Lööw här har\r\ntagit upp, så att den omfattar också andra? Jag vet\r\natt UNHCR enträget vädjar om att Sverige och\r\nandra länder aktivt skall göra insatser också för den\r\növriga världens flyktingar.</pre><pre>Anf. 10  CLAUS ZAAR (nyd):</pre><pre>Fru talman! Jag återkommer med anledning av\r\nmottagningsmöjligheterna i Baltikum. Jag fick inte\r\nnågot annat svar från kulturministern än det sades\r\nom studenterna i Moskva, men inte bara de utan\r\nockså en mängd andra människor är inriktade på att\r\nkomma till Sverige. Vi har signaler om att många\r\ntänker komma hit förr eller senare. Det är fråga om\r\nofattbart stora tal. Det talas om att kanske flera\r\nhundra tusen människor utan\r\nförsörjningsmöjligheter är på väg hit. De har givit\r\nupp i den situation som de har haft.</pre><pre>Frågan är här vad vi är beredda att göra i Baltikum\r\noch i de övriga öststaterna. Har det diskuterats med\r\nrespektive myndigheter hur man kan hjälpa till att\r\nundvika sådana tragedier som har förekommit, och\r\nfinns det några planer för detta? Man har bara varit\r\ntimmar från oerhörda tragedier som hade kunnat\r\ninträffa i sådana människotransporter som\r\ngenomförs av andra skäl än av rena flyktingskäl.</pre><pre>Anf. 11  Kulturminister BIRGIT FRIGGEBO\r\n(fp):</pre><pre>Fru talman! Claus Zaar har tagit upp precis dessa\r\nfrågor i sin interpellation, och jag avstår från att\r\nbesvara dem nu, eftersom vi får en diskussion om\r\njust detta efter denna interpellationsdebatt.</pre><pre>Georg Andersson säger att regeringen ytterst är\r\nansvarig för politiken. Så är det självfallet alltid och\r\ninom alla politikens områden. Det finns verkligen\r\ninte någon önskan och inte heller något exempel på\r\natt jag eller regeringen skulle vilja slippa undan från\r\ndet ansvaret. Men regeringen har vissa sätt att\r\nagera.</pre><pre>Om det t.ex. kommer signaler att praxis skulle ha\r\nhårdnat eller ändrats, undersöker man för det\r\nförsta om det är sant. Om det för det andra visar sig\r\nvara sant, vidtar regeringen sådana åtgärder som\r\nden kan vidta. Man kan ändra lagstiftning eller på\r\nannat sätt vidga regeringens möjligheter att\r\npåverka praxis.</pre><pre>Det är också precis detta som har skett. När det\r\nunder den förra våren och sommaren kom signaler\r\nom en oro för en hårdnande praxis tog jag tag i\r\nsaken, och regeringen fattade beslut om att göra en\r\nordentlig utvärdering av hur det förhöll sig, och\r\ndenna kommer nu att presenteras i april.</pre><pre>Detta är självfallet inte något försök att krypa\r\nundan från något ansvar. Det är tvärtom ett\r\nansvarsfullt sätt att ta dessa signaler på allvar.</pre><pre>Georg Andersson tar upp några beslut, t.ex.\r\nbeslutet om peruanerna. Det sker i dessa fall en\r\nindividuell prövning, men vi beaktar i de beslut som\r\nregeringen fattar också att vi inte vill bidra till att\r\nbygga upp celler för terrorverksamhet här i Sverige.\r\nDet är också ett ansvarsfullt sätt att hantera\r\npolitiken. De människor som är i behov av skydd\r\noch som riskerar att förföljas och torteras när det\r\nkommer tillbaka till Peru får stanna, men vi är\r\nockså mycket måna om att någon cellverksamhet\r\ninte skall byggas upp.</pre><pre>Georg Andersson säger att jag är hårt trängd. Jag\r\nkänner mig inte särskilt hårt trängd, eftersom jag\r\nhar gott samvete beträffande regeringens beslut.\r\nJag är stolt över att det i mitt parti finns människor\r\nsom är oerhört känsliga och djupt engagerade för\r\nflyktingar och asylsökande i Sverige. Det finns\r\nytterligare behov av reformering av\r\nflyktingpolitiken, och därför känner jag mig inte\r\nalls särskilt hårt trängd av den diskussion som har\r\nförts inom mitt parti och i vidare kretsar om att det\r\nkan finnas behov av ytterligare förändringar i\r\nflyktingpolitiken.</pre><pre>Överläggningen var härmed avslutad.</pre><pre>3 §  Svar på interpellation 1993/94:99 om\r\nflyktingpolitiken</pre><pre>Anf. 12  Kulturminister BIRGIT FRIGGEBO\r\n(fp):</pre><pre>Fru talman! Claus Zaar har frågat mig vad jag avser\r\natt ta för initiativ mot människosmuggling från\r\nfrämst Baltikum och Ryssland. Han har även frågat\r\nmig vilka regeländringar jag avser att vidta för att\r\nstoppa inströmningen av asylsökande bosnier med\r\nkroatiska pass.</pre><pre>Jag vill först återigen betona hur upprörande jag\r\ntycker att det är att hänsynslösa personer utnyttjar\r\nandra människors nöd, genom att kräva stora\r\nsummor i betalning för att smuggla in asylsökande.\r\nDet är viktigt att ge klara signaler om att Sverige\r\ninte accepterar sådan verksamhet. Det är därför\r\nsom regeringen under hösten föreslog skärpta straff\r\nför människosmuggling och ökade möjligheter att\r\nförverka t.ex. båtar som används för sådan\r\nverksamhet. Regeringens förslag ledde till\r\nlagändringar som trädde i kraft den 1 januari i år.</pre><pre>Det är också mycket angeläget att samarbeta med\r\nde baltiska länderna och Ryssland. De nya\r\ndemokratierna i öst strävar efter att kunna fungera\r\nsom asylländer på lika villkor som de\r\nvästeuropeiska staterna. De vill kunna bli\r\naccepterade av världssamfundet och leva upp till\r\nGenèvekonventionens krav. Samtidigt försöker de\r\nbekämpa den kriminalitet som tyvärr har följt i\r\nflyktingskarornas spår, bl.a. maffiagrupper. Sverige\r\nhar mycket aktivt verkat för migrationspolitiska\r\ninsatser i Baltikum, Ryssland och Östeuropa. Ett\r\nomfattande besöks- och kontaktutbyte har ägt rum\r\nmellan Kulturdepartementet och Invandrarverket\r\npå ena sidan och de baltiska och ryska\r\nmigrationsmyndigheterna på den andra. Sverige\r\nhar initierat ett formellt diskussionsforum på\r\nstatssekreterarnivå för länderna kring Östersjön,\r\ndär bl.a. illegal migration diskuteras. Arbetet har\r\nlett till en samlad arbetsplan för mellanstatliga\r\naktiviteter mot människosmuggling. Därtill har\r\nKulturdepartementet genom medel från\r\nsuveränitetsstödet kunnat erbjuda de estniska\r\nmyndigheterna utbildning i och utrustning för\r\ninresekontroll.</pre><pre>Sverige bidrar också till multilaterala insatser i t.ex.\r\nRyssland genom IOM och UNHCR. Regeringen\r\nhar medverkat till att Invandrarverket och\r\nUtlänningsnämnden kan skicka ut personal som\r\nförstärkning vid UNHCR:s kontor i Moskva, där\r\ntvå personer bistår i arbetet att registrera\r\nflyktingar.</pre><pre>I alla våra kontakter med Baltikum och Ryssland\r\npåtalar vi att vi anser att dessa länder bör\r\nunderteckna och tillämpa Genèvekonventionen om\r\nflyktingars rättsliga ställning. I dagsläget har\r\nRyssland undertecknat konventionen, men man\r\nhar varken resurser eller adekvat lagstiftning för att\r\ntillämpa den, medan de baltiska staterna inte har\r\nundertecknat konventionen ännu.</pre><pre>Det är riktigt att en del av dem som söker asyl gör\r\ndetta inne i landet. En del av dessa hör till grupper\r\nsom kan resa in utan visering eller som har visering\r\nför t.ex. besök. Det går därför inte att dra den\r\nslutsatsen att alla som söker asyl först efter en tid i\r\nlandet tagit sig in illegalt. Polisen är uppmärksam\r\npå problemen och samarbetar med\r\nInvandrarverket i försök att stävja illegal\r\ninvandring. Att det ändå går att ta sig in i landet\r\nillegalt är oundvikligt om vi vill fortsätta att ha\r\nrelativt öppna gränser mot våra nordiska\r\ngrannländer.</pre><pre>Claus Zaars påstående om att asylsökande i Sverige\r\nskulle få ekonomiska bidrag här med vilka de kan\r\nbetala lån som de tagit för att smugglas till Sverige,\r\nanser jag vara orimligt. De bidrag asylsökande får\r\ntill sin försörjning är knappast tillräckliga för att\r\nbetala av stora lån. Vad gäller socialhjälp för\r\ninvandrare som får stanna i Sverige gäller liksom\r\nför svenska medborgare att man kan få bidrag för\r\natt klara sitt uppehälle om man inte kan försörja sig\r\npå annat sätt.</pre><pre>Slutligen, vad avser asylsökande bosnier med\r\nkroatiska pass, har Invandrarverket nyligen lämnat\r\növer ett par sådana ärenden till regeringen för\r\nprövning. Regeringen bereder för närvarande\r\ndessa ärenden. Jag vill påpeka att samtliga\r\nasylsökande naturligtvis har rätt att få sin ansökan\r\nprövad individuellt.</pre><pre>Anf. 13  CLAUS ZAAR (nyd):</pre><pre>Fru talman! Jag ber att få tacka kulturministern för\r\nsvaret. Det visar att det på en hel del punkter finns\r\nför litet kunskap hos Kulturdepartementets\r\ntjänstemän om hur det är i verkligheten. Antingen\r\nföljer man inte med i utländska media, eller så har\r\nman inte kontakt med exempelvis de nordiska\r\nmyndigheterna i tillräcklig omfattning för att man\r\nskall förstå vad som sker.</pre><pre>Om man ser efter vad som ligger under\r\nmänniskosmugglingen, om man försöker analysera\r\nden, vilket är ganska farligt, kommer man fram till\r\nmycket obehagliga sanningar.</pre><pre>Allt fler flyktingar smugglas in till Sverige mot\r\nbetalning. Det är ett faktum. Dessa flyktingar har i\r\nallmänhet inte en ekonomi som gör det möjligt för\r\ndem att ta sig hit, utan de får ''låna pengar'' --\r\n''lånet'' innebär att någon garanterar resan och att\r\nnågon kräver betalning. Detta har Polisen i ett\r\nnordiskt land kommit underfund med.</pre><pre>Det är fråga om ett sinnrikt system av bankkonton\r\ni Europa, men det rör sig också om bankkonton i\r\nFjärran Östern, USA och Canada. Sedan hamnar\r\npengarna av någon anledning slutligen i Singapore.\r\nInitierade källor vid Polisen säger att detta tyder på\r\natt det finns människosmugglare i exempelvis Sri\r\nLanka och Singapore som har stor omsättning av\r\npengar, pengar som skuldsatta flyktingar i Sverige\r\noch andra nordiska länder betalar in av det bistånd\r\nde får, sina socialbidrag och ersättningar.</pre><pre>Sverige är en attraktiv marknad för de här\r\nsmuggelsyndikaten. Vi känner till en person som\r\nhar figurerat i pressen och som heter Heraldi, som\r\nförnekade det men som inte hade någon annan\r\nverksamhet än detta. Han förnekade inte att det i\r\nsammanhanget, under färden till Sverige, förekom\r\nmutor till myndigheter, tulltjänstemän och polis,\r\nmutor som betalades för att flyktingarna skulle\r\nkunna komma hit.</pre><pre>I Danmark berättades det i en tidning som heter\r\nJyllandsposten den 6 mars om en 32-årig tamilsk\r\nflykting, som under två år skickat ut över 3 miljoner\r\nkronor till ett konto i Singapore. Till saken hör att\r\ndet var polisen som hade jagat fram de här\r\nuppgifterna. Hur kan man få ihop så mycket\r\npengar? Posttjänstemän vet att det skickas pengar.\r\nAndra, som t.o.m. har varit här i riksdagen och\r\ntalat med oss, säger att man skickar hem en viss\r\n''skatt'' till sitt hemland. Man betalar alltså en del av\r\nbidragen, ett antal procent av allt man får här skall\r\nskickas hem.</pre><pre>Det här innebär att flyktingvänliga länder som\r\nSverige dräneras på pengar. För att fylla på med nya\r\npengar måste vi låna, och det, kulturministern,\r\nleder i sin tur indirekt till att både räntor och hyror\r\nstiger.</pre><pre>Det är alltså dags för det svenska rättssamhället att\r\ngöra något åt saken. Jag har inte i den här\r\ninterpellationen frågat vad vi nu skall dra för\r\nslutsats av den här illegala verksamheten, förutom\r\nde små åtgärder som nu har vidtagits. Jag anser inte\r\natt de fängelsestraff som finns avskräcker från\r\nmänniskosmuggling, och det gör inte heller det\r\nfaktum att man tar hand om båtarna, utan\r\nsmugglarna finner på metoder som vi inte kan\r\nkontrollera. De som verkligen arbetar bakom den\r\nhär verksamheten har vi ingen kontroll över alls.</pre><pre>Jag vill veta om det nu finns en kraftigare\r\nåtgärdsplan mot människosmuggling. I debatterna\r\nom asylfrågan och den politik som förs förekommer\r\nordet människosmuggling inte en enda gång. Men\r\ndet är ju här problemet finns. De kosovoalbaner\r\nsom kom hit tidigare var människosmugglade av\r\npersoner med helt andra avsikter än att rädda\r\nflyktingar. Jag vill ha ett verkligt uttömmande svar\r\npå mina frågor.</pre><pre>Anf. 14  MAJ-LIS LÖÖW (s):</pre><pre>Fru talman! Det är inte ofta som det ämne man har\r\nvelat puffa för kommer upp i två\r\ninterpellationsdebatter i rad.</pre><pre>Jag utgår från att Birgit Friggebo så småningom\r\nkommer att försöka ge ett svar till Claus Zaar. Om\r\nBirgit Friggebo klarar av att från den här talarstolen\r\nlösa bekymret med\r\nmänniskosmugglingsfenomenet, får hon\r\nförmodligen Nobelpriset. Det är ju ett\r\nutomordentligt komplext problem, och vi är inte\r\nensamma om att brottas med det. Profitörer finns\r\ndet, och varför skulle det inte finnas profitörer på\r\ndet här området när det finns profitörer på\r\npraktiskt taget alla områden? Det här är heller\r\ninget nytt fenomen; det har väl funnits i alla tider.</pre><pre>Det är inget fel med att hjälpa människor att fly. Vi\r\ntycker ju själva att Röda Nejlikan är väldigt tjusig\r\nnär vi ser honom på film. Det som är fel är\r\nnaturligtvis att utnyttja människor i en desperat\r\nsituation, plocka av dem alla pengarna och på ett\r\nannat håll på jordklotet förutskicka guld och gröna\r\nskogar, som över huvud taget inte existerar. Det är\r\ndet som är det hjärtlösa och mycket kriminella, som\r\nman väl får ta till olika åtgärder för att motarbeta.</pre><pre>En av de åtgärder som kan vidtas är naturligtvis att\r\nvi i vår egen omvärld försöker hjälpa våra\r\ngrannstater som ännu inte har klarat av detta att få\r\nen ordentlig gränskontroll, ett ordentligt\r\nflyktingmottagande, en ordentlig asylprövning,\r\nosv. De åtgärder som Birgit Friggebo har redovisat\r\ni svaret när det gäller Baltikum och Ryssland täcker\r\nockså in det mesta. Det är helt riktiga åtgärder, och\r\ndet är bra att de redovisas samlat på det här viset.</pre><pre>Vi försökte tidigare, på min tid som\r\ninvandrarminister, att arbeta på ungefär samma sätt\r\ngentemot Polen, när vi upptäckte att det var den\r\nvägen flyktingströmmarna kom, eftersom Polen\r\nsom nybliven deomkrati inte klarade av detta.\r\nOckså där fanns det profitörer hela vägen, ända\r\nfrån Förenade Arabemiraten och fram till dess att\r\nflyktingarna steg av färjan i Ystad.</pre><pre>Då får vi lov att göra någonting åt det här, och det\r\nförsta vi måste göra är att ställa krav på våra\r\ngrannländer om att man där skall försöka leva upp\r\ntill de demokratiska grundsatserna genom att också\r\nbli flyktingmottagarländer och bygga upp\r\ninstrument för ett flyktingmottagande. Men vi\r\nförstör ju att detta självfallet tar tid.</pre><pre>Det är heller inte möjligt -- för att anknyta till den\r\ntidigare debatten -- för oss i Sverige att på vår kvot\r\nta hit alla dem som hamnar i flyktingläger i\r\nBaltikum eller Ryssland. Det skulle bara betyda att\r\nflyktinglägren där mycket snabbt fylldes på nytt.\r\nVad vi måste hjälpa till med, och som också\r\nredovisas i svaret, är att se till att prövningen av\r\nskyddsbehovet sker i det land dit man har kommit\r\noch sökt skydd.</pre><pre></pre><pre>I dag är ju situationen den att det uppenbarligen\r\nfinns en grupp, inte minst från Irak och trakterna\r\ndäromkring, som sitter fast och inte kommer\r\nnågonstans. Det är inte möjligt att skicka tillbaka\r\ndessa människor till deras eget land.</pre><pre>Ett hyfsat flyktingmottagande är ännu inte möjligt\r\ni Baltikum och Ryssland. Jag är glad att Birgit\r\nFriggebo lämnade en öppning för att de skulle\r\nkunna komma i fråga för en sådan här kvot. Jag\r\nhoppas nu att invandrarministern tar initiativ i\r\nUNHCR. Då blir den här redovisningen komplett,\r\nsom svar på Claus Zaars interpellation om\r\nflyktingpolitiken.</pre><pre>Anf. 15  Kulturminister BIRGIT FRIGGEBO\r\n(fp):</pre><pre>Fru talman! Claus Zaar säger att vi är okunniga och\r\natt vi inte vet hur det ser ut i verkligheten. Det vill\r\njag kraftigt dementera. Detta är inte något nytt.\r\nDetta är också en fråga som diskuteras mycket\r\ninternationellt. Vi hade för inte så länge sedan en\r\nstor internationell konferens i Budapest där de här\r\nfrågorna togs upp.</pre><pre>Det är helt riktigt att det förekommer en\r\nomfattande handel med människor, som också är\r\nen ganska lönsam verksamhet. Inget land kan\r\nensamt klara av att lösa de här problemen, utan det\r\nmåste ske genom ett internationellt samarbete\r\nmellan länderna.</pre><pre>Det utnyttjande som människor utsätts för är\r\nnaturligtvis fruktansvärt, med olika slags faror. Det\r\npåstås även att människor bara försvinner när\r\nsmugglarna har fått sina pengar.</pre><pre>Här i vårt eget land hade vi nyligen exemplet med\r\nkosovoalbaner, som fått avslag i Sverige och som\r\nsmugglats in i Norge. De förespeglades att de skulle\r\nfå stanna där, vilket inte alls är säkert. De\r\nplockades av 5 000--10 000 kr bara för att bli körda\r\nmed bil över en gräns. Om dessa människor själva\r\nville ta chansen att söka sig till Norge kunde de\r\nnaturligtvis enkelt gå över gränsen själva eller ta en\r\nbuss. Detta är ett fruktansvärt utnyttjande av\r\nolyckliga människor.</pre><pre>Vi har från svensk sida försökt att ta vårt ansvar\r\ninternationellt. Som jag redovisade i svaret, har vi\r\nomfattande kontakter österut, både på\r\nregeringsnivå och på statssekreterarnivå, mellan\r\ndepartement och mellan respektive myndigheter.\r\nVi försöker att på allt sätt understödja den vilja som\r\nfinns i dessa stater för att stävja detta problem.</pre><pre>Det sägs ofta, t.ex. när vi lägger fram en\r\nproposition för att motverka människosmuggling,\r\natt det bara är ett sätt för Sverige att se till att det\r\ninte skall komma så många just till Sverige. Så är\r\ndet inte, utan det motsvarar ett önskemål från dessa\r\nländer att tas upp i det internationella samfundet\r\noch bli likvärdiga med bl.a. de västerländska\r\nstaterna. De kanske framför allt vill stävja\r\nverksamheten därför att den kriminalitet som följer\r\ni spåret av människosmugglingen skadar deras\r\nländer så mycket. Ryssland, de baltiska staterna\r\noch andra forna öststater har därför ett önskemål\r\natt få hjälp med att skaffa sig asylsystem,\r\nutlänningslagstiftning, mottagningssystem men\r\nockså en effektiv gränskontroll. Inom det området\r\nhar både Kulturdepartementet och Polisen hjälpt\r\ndessa länder.</pre><pre>Claus Zaar går naturligtvis ett steg längre. Han\r\nbörjar med att ta upp det hotfulla i att hela vårt land\r\nhåller på att gå under. Han drar sig inte för att säga\r\natt räntorna och hyrorna stiger. Just nu sjunker ju\r\nräntorna, och dessutom har hyreshöjningarna i det\r\nhär landet aldrig varit så låga under de senaste\r\ndecennierna som nu. Claus Zaar bör ha några\r\nproportioner i diskussionen.</pre><pre>Dessutom vill jag säga att kraftfulla åtgärder mot\r\nmänniskosmuggling på bred front inte får hindra att\r\nmänniskor som är i behov av skydd och som är\r\nflyktingar kan få detta skydd.</pre><pre>Jag har sett att Ny demokrati i en motion säger att\r\nmänniskor som har smugglats inte skall ha rätt att\r\nsöka asyl här i Sverige, utan att de skall\r\ndirektavvisas omedelbart. Man skulle alltså straffa\r\nde människor som söker skydd därför att kriminella\r\nelement försöker utnyttja deras olycka. Så får det\r\nnaturligtvis inte gå till. Det måste vara balans i\r\nverksamheten.</pre><pre>Anf. 16  CLAUS ZAAR (nyd):</pre><pre>Fru talman! Den här frågan är svår -- det erkänner\r\nalla. Men någon måste våga ta i den. Den förra\r\nregeringen vågade inte göra det. Det har avslöjats\r\ni efterskott att trafiken från Chile också var\r\nmänniskosmuggling.</pre><pre>Man måste alltså se till att det blir mindre pengar i\r\nverksamheten när det gäller flyktingarna om man\r\nskall komma någonstans. Man måste ge signaler.\r\nDet är därför som vi har tagit i så drastiskt som att\r\nsäga att man måste tala om vilka signaler Sverige\r\nger, nämligen att det inte lönar sig med\r\nmänniskosmuggling.</pre><pre>Hur skall vi göra? Det blir konstigt om en stat inte\r\nser till behovet av skydd och vägrar asylrätt när det\r\när fråga om människosmuggling. Då lönar det sig\r\nigen. Den här affärskedjan går runt. Det är som ett\r\nstort företag, som vi inte har någon kontroll över.\r\nVi vet bara att det fungerar för dem som håller på\r\nmed den här smutsiga hanteringen. Vi vet att\r\nflyktingar blir lurade, att det är fråga om mycket\r\nlurendrejeri. Vi hörde senast talas om trafiken till\r\nNorge. Dessa stackars människor har kommit hit,\r\noch när de har avvisats via Utlänningsnämnden får\r\nde transport ur landet. De prövar den sista utvägen.</pre><pre>Vi måste ta oss samman och säga att det här är som\r\nen sjukdom. Vi kan inte bara säga att vi skall\r\nförsöka. Vi måste utarbeta ett konkret program.\r\nPolisen m.fl. måste delta. Det måste kanske göras\r\nförändringar i betalningssystemen. Vi kan inte bara\r\nbetala ut pengar. I Tyskland har man börjat med en\r\nmetod att inte betala ut så mycket pengar att det\r\nblir lönsamt, utan man arbetar med kort osv.</pre><pre>Vi måste ha en förutsättningslös diskussion om\r\nmänniskosmugglingen, så att den får sig en knäck,\r\nså att den inte lönar sig. Det är ju fråga om rena\r\nkalkyler för dem som håller på med detta. De har\r\nlurat av människor fastigheter, ja, allt de äger.\r\nDessa människor står tomhänta när de kommer\r\nhit -- om de kommer hit; de kan fastna på vägen.</pre><pre>Man funderar också hur det ser ut i de övriga\r\nnordiska länderna. Man måste jämföra\r\nförhållandena och hjälpas åt.</pre><pre>Anf. 17  Kulturminister BIRGIT FRIGGEBO\r\n(fp):</pre><pre>Fru talman! Claus Zaar säger att vi skall ha en\r\nförutsättningslös diskussion om åtgärder. Det\r\nstadiet har vi passerat för länge sedan. Vad det nu\r\nhandlar om är att vidta åtgärder. Det är precis det\r\nsom sker.</pre><pre>På svenskt initiativ sammankallades för något år\r\nsedan en östersjökonferens, där länderna både på\r\nden här sidan och på den andra sidan Östersjön\r\ndeltog. Där fattades en rad beslut om gemensamma\r\nsamarbetsprojekt mellan de nordiska länderna och\r\nvåra grannar på den östra sidan. Det arbetet är i full\r\ngång.</pre><pre>Det tjänar inte mycket till att stå och vifta med\r\narmarna och säga att det måste göras någonting.\r\nÅtgärder skall vidtas, och de håller på att vidtas.\r\nJag har här en lista på tre sidor med olika projekt,\r\ndär vi försöker att hjälpa till på vår kant. Vi vet att\r\ndet här är spritt runt om i världen, och det krävs\r\nnaturligtvis ett vidare internationellt samarbete.\r\nEnskilda regeringar i olika länder måste vara\r\nberedda att vidta åtgärder.</pre><pre>Dessa kraftfulla åtgärder får dock inte hindra oss\r\nfrån att se att det bakom detta finns människor som\r\nbehöver hjälp. Det krävs då en viss känslighet, för\r\natt dessa människor inte först skall utnyttjas av\r\nmänniskosmugglare och sedan inte få sitt skydd,\r\nutan sändas hem till länder där de riskerar\r\nförföljelse, tortyr och omänskliga fängelsestraff.\r\nDet är denna balans som jag har velat\r\nuppmärksamma i den här interpellationsdebatten,\r\npå grund av att Claus Zaar representerar ett parti\r\nsom ständigt bara har en vinkling när det gäller\r\nmigrationspolitiken.</pre><pre>Anf. 18  CLAUS ZAAR (nyd):</pre><pre>Fru talman! Man blir litet förvånad. Det finns alltså\r\nen massa projekt, men jag undrar hur effektiva de\r\när. Vilka resultat och vilka signaler ger de?</pre><pre>En gemensam nordisk politik borde väl åtminstone\r\nvara en grund i detta arbete. Enligt uppgift är det\r\nlättare att från Baltikum komma till Finland.\r\nDärifrån kan man sedan ta sig hit. Man kan plöstligt\r\nbara dyka upp. Det verkar alltså finnas system för\r\nmänniskosmugglare.</pre><pre>Vi måste titta realistiskt på detta och se vilka\r\nresultat vi har uppnått. Vårt parti menar att denna\r\nfråga är oerhört viktig. Om vi ger fel signaler -- visar\r\natt vi är undfallande och att vi inte har ett kraftfullt\r\nagerande -- kommer problemet att expandera så att\r\nvi inte får någon kontroll över det. Det är alltså\r\nmånga människor som är på väg. Vi har inte de\r\nrätta proportionerna när vi diskuterar detta. Vi\r\nmåste konkret tänka igenom hur vi skall nå ett\r\nresultat inom en viss tid.</pre><pre>Det viktiga är att få bort pengarna ur hanteringen.\r\nSkulle kulturministern kunna tänka sig att gå över\r\ntill ett system med kuponger? Dessa kuponger\r\nskulle inte kunna skickas som pengar. Det hemska\r\när att det finns för mycket pengar i denna\r\nverksamhet. Det handlar om miljarder. Då blir det\r\naffärsverksamhet. Det är det som är problemet. Vi\r\nutnyttjar människor i nöd. Människorna har nöd,\r\noch människosmugglarna får bröd. Det är något\r\nsom är fel när det blir ett sådant resultat av\r\nflyktingpolitiken.</pre><pre>Vi måste kanske vidta speciella åtgärder. Jag läste\r\ni ett tyskt magasin att man i Tyskland ville införa ett\r\nsystem med 800 kr i bidrag. Resten skulle vara\r\nkuponger. Jag har för mig att det var så. Kanske\r\nkänner invandraministern bättre till detta.</pre><pre>Jag tror att vi gemensamt måste göra någonting, så\r\natt pengarna kommer ur trafiken.</pre><pre>Anf. 19  MAJ-LIS LÖÖW (s):</pre><pre>Fru talman! Jag hade inte tänkt blanda mig i den\r\nhär debatten. Men jag måste ändå ställa en fråga:\r\nVad menar Claus Zaar med människosmuggling?\r\nDet är egentligen ett mycket konstigt ord. Det leder\r\ntankarna litet fel.</pre><pre>Att man plockar in en massa människor i en\r\ncontainer och ser till att de kommer över Östersjön\r\nutan att någon har sett dem kan väl till nöds kallas\r\nmänniskosmuggling. Men ofta handlar det inte så\r\nmycket om smuggling och om att gömma\r\nmänniskor. Det profitörerna till största delen gör är\r\natt visa på resvägar. Man förespeglar människor att\r\nde kommer att få ett liv i stor välmåga osv., om man\r\nbara får hjälpa dem att komma till Sverige för si och\r\nså många tusen kronor. Dessa profitörer\r\nförutskickar alltså saker som inte kommer att\r\ninträffa. De hjälper till att hitta resvägar, och de tar\r\nförmodligen bra betalt -- med god avans -- för\r\nbiljetter och sådant. Men detta handlar ju inte om\r\nsmuggling i ordets egentliga bemärkelse. Det är\r\ninte kriminellt att komma till ett land och söka asyl.\r\nDet sker helt öppet att människor vill komma in i\r\nett land. Vare sig det sker på Arlanda eller i Ystad\r\när det inte något fel i det.</pre><pre>Dessa profitörer vill vi inte öppna dörrarna för. Det\r\nbästa är naturligtvis att ha ett snabbt och effektivt\r\nasylförfarande. Det är den bästa signalen till\r\nomvärlden. Då förespeglar man inga människor att\r\nde på lösa grunder kan komma och söka asyl i ett\r\nland. Detta jobbar man med hela tiden.</pre><pre>Så länge det finns rika och fattiga länder kommer\r\ngräset självfallet alltid att vara grönare på andra\r\nplatser i världen, och till de platserna vill man gärna\r\nta sig. Det kan också vara fullt möjligt att t.o.m.\r\nlåna pengar för att ta sig dit. Man blir skyldig, och\r\nnär man väl har etablerat sig i landet kan man också\r\nhäfta i skuld och få betala av den. Detta har\r\negentligen ingenting med hur mycket vi betalar i\r\nasylbidrag på våra förläggningar att göra. Det\r\nräcker förmodligen inte långt.</pre><pre>Det mest tragiska i detta är, precis som Birgit\r\nFriggebo pekade på, att människor säljer allt de har\r\nhemma för att få ihop dessa pengar. De kommer hit\r\nhelt barskrapade med orealistiska förhoppningar\r\nom att få stanna här. De skickas tillbaka hem igen\r\noch är helt utblottade.</pre><pre>Självfallet vill vi inte medverka till detta, men det\r\när väldigt svårt för Sverige att förhindra, eftersom\r\ndet sker redan i hemlandet.</pre><pre>Överläggningen var härmed avslutad.</pre><pre>4 §  Svar på interpellation 1993/94:93 om\r\nkonventionen om arbetsskadeersättning</pre><pre>Anf. 20  Arbetsmarknadsminister BÖRJE\r\nHÖRNLUND (c):</pre><pre>Fru talman! Sten Östlund har med hänvisning till\r\nILO:s styrelses behandling i november 1993 av en\r\nanmälan från LO, TCO och Fria\r\nfackföreningsinternationalen om bristande\r\ntillämpning av ILO:s konvention nr 121 om\r\nförmåner vid yrkesskada ställt en rad frågor till mig\r\ni anslutning till styrelsens slutsatser och\r\nrekommendationer.</pre><pre>Anmälan hade sin bakgrund i ett riksdagsbeslut\r\nhösten 1992 till följd av den s.k. krisuppgörelsen\r\nmellan regeringen och Socialdemokraterna.\r\nUppgörelsen innebar att en karensdag infördes i\r\nsjukförsäkringen och, genom samordningen av\r\nförsäkringssystemen, också i\r\narbetsskadeförsäkringen. I anmälan påtalades\r\ndessutom det förändrade arbetsskadebegreppet.</pre><pre>ILO:s styrelse uttalade stor förståelse för den\r\nekonomiska situation i Sverige som lett till\r\ninförandet av karensdagen men konstaterade att en\r\nkarensdag i arbetsskadeförsäkringen inte är\r\nförenlig med Sveriges åtagande enligt ILO:s\r\nkonvention nr 121. Styrelsen rekommenderade\r\ndärför Sverige att ändra lagstiftningen i fråga och\r\natt senast den 15 oktober 1994 rapportera om\r\nvidtagna eller planerade åtgärder för att uppfylla\r\nkonventionens bestämmelser.</pre><pre>Sten Östlunds första fråga gäller vilka åtgärder\r\nregeringen avser vidta beträfande karensdagen.\r\nStatsrådet Könberg har redan här i kammaren\r\nbesvarat en motsvarande fråga den 23 november\r\n1993. Han erinrade då om skälen att införa\r\nkarensdagen, som också redovisats för ILO både i\r\nregeringens skriftliga rapport och på plats i Genève.\r\nHan redovisade också det förslag som en\r\narbetsgrupp i Socialdepartementet utarbetat som\r\nskulle tillgodose konventionens krav trots en\r\nkarensdag i sjukförsäkringen -- en uppläggning som\r\nen enig ILO-kommitté, i vilken arbetsmarknadens\r\nparter ingår, inte hade några erinringar emot. Detta\r\nförslag blev emellertid aldrig aktuellt i och med\r\nuppgörelsen den 22 september 1992 mellan\r\nregeringen och Socialdemokraterna.</pre><pre>I den proposition (1992/93:31) som låg till grund för\r\nriksdagens beslut gjorde regeringen riksdagen\r\nuppmärksam på både konventionens bestämmelser\r\ni denna del och arbetsgruppens förslag.</pre><pre>Regeringen ser med stort allvar på Sveriges\r\ninternationella åtagande, trots att\r\nomständigheterna i extrema situationer kan tvinga\r\noss att vidta åtgärder som inte är förenliga med ett\r\ntidigare internationellt åtagande.</pre><pre>Jag vill tillägga att om anmälan inte hade lämnats\r\nin hade ILO, i enlighet med våra åtaganden,\r\nsjälvfallet informerats genom regeringens ordinarie\r\nrapportering om tillämpningen av ratificerade\r\nkonventioner.</pre><pre>ILO:s styrelse var enig i sin bedömning och sina\r\nrekommendationer. Samtidigt konstaterades i\r\ndebatten att den svenska arbetsskadeförsäkringen\r\nfortfarande tillhandahåller ett grundskydd väl i nivå\r\nmed konventionens intentioner. Det påpekades\r\ndessutom att ILO kunde dra lärdom av detta\r\närende. Vid utformningen av framtida\r\nkonventioner borde inte så i detalj föreskrivas hur\r\ntillämpningen skall ske.</pre><pre>Vad gäller det förändrade arbetsskadebegreppet\r\noch den ändrade bevisregeln beträffande\r\narbetsskada gjorde ILO:s styrelse över huvud taget\r\ninte något uttalande. Styrelsen beslöt emellertid att\r\nbegära ytterligare upplysningar från Sverige om\r\nden praktiska tillämpningen av ändringarna i\r\nlagstiftningen även i denna fråga till den 15 oktober\r\n1994.</pre><pre>Även om ILO:s styrelse förklarat ärendet som\r\nslutbehandlat för egen del fortsätter dialogen med\r\nILO:s särskilda organ för granskning av\r\nkonventionstillämpning. Riksdagen har\r\ninformerats om detta i årets budgetproposition.\r\nRegeringen kommer i enlighet med ILO:s stadga\r\natt som alltid delge arbetsmarknadens parter de\r\nrapporter som tillställs Internationella arbetsbyrån\r\ni Genève. Självfallet kan även andra som har\r\nintresse vända sig till mitt departement för att få del\r\nav rapporterna.</pre><pre>Anf. 21  STEN ÖSTLUND (s):</pre><pre>Fru talman! Jag tackar arbetsmarknadsministern\r\nför svaret på min interpellation. Men jag har\r\negentligen inte fått några svar på de frågor som jag\r\nställde.</pre><pre>Min första fråga var: Avser den svenska regeringen\r\nvidta åtgärder så att man inte bryter mot\r\nkonvention 121 rörande ersättning under\r\nkarensdag? Den har inte besvarats.</pre><pre>Arbetsmarknadsministern beskriver vilken\r\nförståelse regeringen har mött för de problem som\r\nledde fram till beslutet. Därefter säger han inget\r\nmer. Han beskriver också att detta är en del av den\r\nkrisuppgörelse som träffades med\r\nSocialdemokraterna hösten 1992, men han\r\nglömmer att tala om att vi från socialdemokratiskt\r\nhåll förutsatte att de åtgärder som vidtogs inte\r\nskulle bryta mot internationella konventioner.</pre><pre>Jag kan inte tolka detta på något annat sätt än att\r\nregeringen inte avser att vidta några åtgärder för att\r\nSverige skall följa den konvention som vi har ingått\r\npå detta område.</pre><pre>Den andra frågan var: Vilka åtgärder har\r\narbetsmarknadsministern, som är ansvarig för ILO-\r\nfrågor i regeringen, i så fall vidtagit? Svaret på den\r\nfrågan ger sig självt. Det framgår också av\r\ninnehållet i det svar som arbetsmarknadsministern\r\nhar lämnat. Han har inte gjort någonting. Det är\r\nmycket anmärkningsvärt att den minister som har\r\nansvaret för våra internationella åtaganden på det\r\nhär området ger riksdagen detta besked.</pre><pre>Ministern har inte heller lämnat något svar på min\r\ntredje fråga. Den löd: Om regeringen inte ämnar\r\nvidta några åtgärder, vilka konsekvenser bedömer\r\narbetsmarknadsministern att detta kommer att få i\r\ndet internationella samarbetet?</pre><pre>I interpellationssvaret görs ett allmänt uttalande\r\nom att regeringen ser med stort allvar på Sveriges\r\nåtaganden. Någon redovisning av vilka\r\nkonsekvenser det kan få att Sverige bryter mot\r\ningångna konventioner lämnas inte.</pre><pre>Det kanske kan förklaras av att detta inte är den\r\nenda konvention som Sverige bryter emot. Det\r\nföreligger redan nu en anmälan om brott mot\r\nkonventionerna nr 98 om den fria\r\nförhandlingsrätten och nr 154 om främjande av\r\nkollektivavtal. Anledningen är regeringens förslag\r\noch riksdagens beslut om att bryta upp gällande\r\nkollektivavtal vid beslut om ändringar i lagen om\r\nanställningsskydd och provanställningar. Dessutom\r\nkan det konstateras att Sverige i dag knappast\r\nuppfyller konvention nr 161 om företagshälsovård.</pre><pre>I svaret ges inte heller något svar på min fjärde\r\nfråga om vilka åtgärder arbetsmarknadsministern\r\nhar vidtagit för att kunna redovisa till\r\nexpertkommittén enligt ILO:s utslag rörande\r\nbedömningar av arbetssjukdomar. I sammanhanget\r\nuttalas att den svenska arbetsskadeförsäkringen\r\nfortfarande innehåller ett grundskydd väl i nivå\r\nmed ILO:s konvention. Detta uttalande har gjorts\r\nav ILO:s organ. Än mer märklig ter sig denna\r\nförklaring, eftersom det enligt uppgifter jag har\r\nkunnat inhämta var den svenska regeringens\r\nrepresentant som gjorde detta konstaterande.</pre><pre>Det är kanske samma sak med den förståelse som\r\nvisats när det gäller införande av karensdagar. Det\r\nblir i så fall litet mindre imponerande när\r\nregeringens representanter uttalar förståelse för sin\r\negen regerings handlande.</pre><pre>Om inte den svenska regeringen fram till den 15\r\noktober lämnar nöjaktiga svar på de frågor som\r\nILO har ställt, Börje Hörnlund, riskerar Sverige att\r\nprickas av ILO. Mot denna bakgrund måste jag\r\nställa frågan om arbetsmarknadsministern\r\nverkligen inte gör någonting för att undvika att så\r\nblir fallet. Mot den bakgrunden hade det väl ändå\r\nfunnits skäl att åtminstone besvara den sista frågan\r\njag ställde i interpellationen: Hur kommer\r\nregeringen att informera riksdagen om sina beslut i\r\ndessa frågor?</pre><pre>Fru talman! Sverige har genom åren åtnjutit ett\r\nstort anseende för sitt internationella arbete, inte\r\nminst inom ILO. När ett föregångsland som Sverige\r\ntar sig rätten att bryta mot internationella\r\nåtaganden försvåras möjligheten att få andra\r\nländer, t.ex. diktaturländer, att anta och tillämpa\r\nILO:s minimiregler. Det här har också framhållits\r\nunder hösten 1993 av representanter från denna\r\nsvenska regering vid FN:s generalförsamling.</pre><pre>Mot de uttalanden som där gjorts står det tidigare\r\npassiva uttalandet som gjorts av\r\nregeringsföreträdare om det internationella\r\nåtagande som vi nu debatterar och den inaktivitet\r\nsom dagens svar visar. Det ses av arbetstagarsidan,\r\nen av de tre parterna i ILO-arbetet, som att det\r\nnärmast tyder på förakt från regeringens sida för de\r\ninternationella åtaganden som Sverige ingått. Det\r\narbete som Sverige under åren lagt ner i ILO och\r\ndet anseende som Sverige har uppnått hade varit\r\nbetjänta av ett annat svar på mina frågor nu i år när\r\nILO skall fira sitt 75-årsjubileum, vilket för övrigt\r\nskall manifesteras även i vårt land med särskilda\r\naktiviteter.</pre><pre>Anf. 22  Arbetsmarknadsminister BÖRJE\r\nHÖRNLUND (c):</pre><pre>Fru talman! Sten Östlund satt i denna riksdag och\r\ngodkände en karensdag i arbetsskadeförsäkringen.\r\nDen kunskap som Sten Östlund redovisar att han\r\nhar i dag hade han således inte ett dugg av vid det\r\ntillfället. Jag är övertygad om att Sten Östlund\r\nvisste mycket väl hur det förhöll sig och att han såg\r\nlika praktiskt på denna fråga som hans\r\npartikamrater hade gjort vid överläggningen.</pre><pre>Det här är egentligen en större fråga. Jag vågar säga\r\natt Sveriges regering och riksdag jobbar mycket\r\nambitiöst och noga med de internationella\r\nåtagandena. Men egentligen rör det här också\r\nfrågan om hur ILO skall jobba framöver. Av de\r\nkonventioner som man har antagit under de senaste\r\ntio åren som gäller olika detaljregleringar, är det\r\nbara två som har ratificerats med minst elva röster\r\nav de totalt ca 150 medlemsländerna.</pre><pre>Om ILO fortsätter att hålla på med detaljer i stället\r\nför att se till helheten i uppgifterna, kommer man\r\natt få ett mycket dåligt ggenomslag hos\r\nmedlemsländerna. Det beklagar jag. Det finns\r\nmycket stora uppgifter för ILO att jobba med i hela\r\nvärlden.</pre><pre>I det här sammanhanget sägs att det blir en\r\ntankeställare hur man skall jobba framöver. En\r\nkarensdag och en livslång arbetsskada skall\r\ndiskuteras. Här finns oerhört gamla och omoderna\r\nregler som hindrar. Från ILO:s sida säger man\r\ningenting om att man skall sänka ersättningen för\r\nhela livet från 100 % till 65 %. Men när det gäller\r\nen karensdag i sjukförsäkringen träder maskineriet\r\ni gång. Jag tror att ILO har den inneboende\r\nklokheten att man framöver skall akta sig för\r\ndetaljer som gör att medlemsländerna icke tar till\r\nsig konventionerna.</pre><pre>Jag har lämnat svar. Till den 15 oktober skall vi i\r\ndetalj avge ett svar. Fram till dess att svaret är\r\nutarbetat kan jag inte här i riksdagen i detalj\r\nredogöra för innehållet. Jag är ganska övertygad\r\nom att ILO i dag ser och framöver kommer att se\r\nSverige som en absolut toppmedlem.</pre><pre>Anf. 23  STEN ÖSTLUND (s):</pre><pre>Fru talman! Om arbetsmarknadsministern skall\r\nlämna svar till den 15 oktober, varför sades det inte\r\nklart i svaret på min interpellation? Det är i alla fall\r\nett besked att arbetsmarknadsministern kommer\r\natt lämna svar på de frågor som regeringen av ILO\r\nhar blivit uppmanad att svara på.</pre><pre>Så till krisuppgörelsen och införandet av en\r\nkarensdag. Från socialdemokratiskt håll klargjorde\r\nvi faktiskt, Börje Hörnlund, att detta förutsatte att\r\nvi inte skulle bryta mot internationella\r\nkonventioner. I annat fall skulle karensdagen inte\r\ninföras. Det borde alltså inte ha införts en\r\nkarensdag i arbetsskadeförsäkringen.</pre><pre>Börje Hörnlund tog upp en rent principiell\r\ndiskussion om ILO:s sätt att arbeta. Det kanske\r\ninte är fel att göra det. Däremot är det något\r\nmärkligt att göra det i samband med ett\r\ninterpellationssvar. Min interpellation innehöll fem\r\nfrågor. Arbetsmarknadsministern valde att inte\r\nbesvara dem. I stället tog han upp en diskussion om\r\nILO:s sätt att arbeta över huvud taget.</pre><pre>Jag delar arbetsmarknadsministerns uppfattning att\r\nSveriges internationella åtaganden och\r\ninternationella arbete är mycket viktigt. Vi får\r\ndärför hantera de frågorna ganska varsamt. Vi bör\r\nföra fram den diskussionen på ett mera genomtänkt\r\nsätt. Jag tror att det kan skada saken att ta upp den\r\ni ett sådant här sammanhang.</pre><pre>Det är väl i så fall att beklaga om andra länder inte\r\nvill ratificera konventionerna. Vi har gått en annan\r\nväg, och vi har varit angelägna om att följa de\r\nfrivilliga överenskommelser som ILO ingår. Det\r\nfinns ändock, arbetsmarknadsministern, väldigt\r\nmånga konventioner som har antagits och väldigt\r\nmånga länder som har antagit konventioner.</pre><pre>Sverige börjar nu tumma på ingångna\r\nkonventioner, tyvärr inte bara den konvention som\r\nvi nu diskuterar. Det allvarligaste är kanske att\r\nSverige bryter mot konventioner som gäller\r\nfrämjande av kollektivavtal och framför allt den\r\nuppgörelse vi har gjort med EU. Vi har fått EU:s\r\ngodkännande att vi genom kollektivavtal skall\r\nkunna ratificera och införa sådana regler som EU i\r\növrigt antar genom lag.</pre><pre>Anf. 24  Arbetsmarknadsminister BÖRJE\r\nHÖRNLUND (c):</pre><pre>Fru talman! Jag höll ett anförande för ILO i maj\r\neller juni månad i fjol. Inför hela församlingen tog\r\njag upp frågan om att koncentrera organisationens\r\nkrafter -- de är inte heller oändliga -- till de stora,\r\ntunga och väsentliga frågorna för arbetskraften och\r\narbetsmarknaden och inte på någon liten detalj.</pre><pre>Sten Östlund, jag är helt övertygad om att ILO och\r\nde övriga tre parterna också kommer att tycka så.\r\nMan skall gå från det hyperdetaljerade till det\r\nstörre. Det är att missbruka goda krafter när man\r\nhåller på det hyperdetaljerade.</pre><pre>Anf. 25  STEN ÖSTLUND (s):</pre><pre>Fru talman! Avslutningsvis konstaterar jag att jag\r\ninte har fått några egentliga svar på mina frågor.\r\nMen jag drar ändå slutsatsen att Sverige kommer\r\natt fortsätta att arbeta aktivt inom ILO. Då är det\r\nangeläget att undanröja den kritik som ILO kan\r\nrikta mot oss genom att vi inte följer ingångna\r\nkonventioner.</pre><pre>I stället skall vi göra som vi brukar göra i vårt land,\r\nnämligen att om vi är överens om att det finns en\r\nlagstiftning som är fel, skall lagstiftningen ändras.\r\nMen innan lagstiftningen har ändrats, följer vi\r\nlagstiftningen. Så bör vi göra även i internationella\r\nsammanhang. Det är detta, Börje Hörnlund, som\r\nhar gett Sverige respekt och anseende i ILO och\r\ninternationellt samarbete. Jag är övertygad om att\r\ndet är så.</pre><pre>Det finns anledning att uppmana\r\narbetsmarknadsministern att arbetet skall göras i\r\ndet trepartssamarbete som ILO utgör. Arbetet skall\r\nbedrivas i samarbete med arbetsmarknadens parter\r\noch de fackliga organisationerna. Det är kanske\r\ninte så lätt att bedriva samarbete med SAF. Jag har\r\nryktesvis hört att föreställningen om ILO hos SAF\r\ninte är vad den borde vara -- kanske inte ens den\r\narbetsmarknadsministern tycker att den borde\r\nvara.</pre><pre>Anf. 26  Arbetsmarknadsminister BÖRJE\r\nHÖRNLUND (c):</pre><pre>Fru talman! Jag var inte med när denna punkt\r\ndiskuterades i Rosenbad. Men Sten Östlund bröt\r\npå ett ordentligt sätt mot vad han nyss sade när han\r\ni denna kammare -- med ganska lång betänketid --\r\nändå antog en karensdag utan att konventionen var\r\nändrad. Jag kan ha förståelse för det.</pre><pre>Nu kommer ett svar att arbetas fram. Det tillhör\r\nseden på detta område att svaret kommer att\r\ndiskuteras med den svenska ILO-kommittén där\r\narbetsmarknadens parter är representerade.\r\nDärefter blir det regeringsbeslut. Det vore nästan\r\nrent tjänstefel av mig att föregripa det arbetet. Svar\r\nkommer senast den 15 oktober.</pre><pre>Överläggningen var härmed avslutad.</pre><pre></pre><pre>\r\n5 §  Hänvisning av ärende till utskott</pre><pre>Föredrogs och hänvisades</pre><pre>Proposition</pre><pre>1993/94:191 till lagutskottet</pre><pre>6 §  Förnyad bordläggning</pre><pre>Föredrogs men bordlades åter</pre><pre>Kulturutskottets betänkanden 1993/94:KrU18,\r\nKrU20, KrU21, KrU25 och KrU26</pre><pre>Jordbruksutskottets betänkanden 1993/94:JoU17\r\noch JoU18</pre><pre>Arbetsmarknadsutskottets betänkanden\r\n1993/94:AU11, AU12 och AU14</pre><pre>7 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:130 Ändringar i brottsbalken m.m.\r\n(ansvarsfrihetsgrunder m.m.)</pre><pre>1993/94:231 Utvidgad kompensation för viss\r\ndieseloljeskatt, m.m.</pre><pre>Skrivelse</pre><pre>1993/94:175 Åtgärder mot buller i fjällområden och\r\nskärgårdar m.m.</pre><pre>Motionerna</pre><pre>med anledning av prop. 1993/94:123\r\nSkuldsaneringslag</pre><pre>1993/94:L10 av Inga-Britt Johansson m.fl. (s)</pre><pre>1993/94:L11 av Sten Svensson (m)</pre><pre>1993/94:L12 av Elisabeth Persson m.fl. (v)</pre><pre>med anledning av prop. 1993/94:138\r\nKommerskollegium m.m.</pre><pre>1993/94:N27 av Birgitta Johansson m.fl. (s)</pre><pre>1993/94:N28 av Sverre Palm och Per Olof\r\nHåkansson (s)</pre><pre>med anledning av prop. 1993/94:143 Brottsoffren i\r\nblickpunkten -- en brottsofferfond och andra\r\nåtgärder för att stärka brottsoffrens ställning</pre><pre>1993/94:Ju21 av Magnus Persson m.fl. (s)</pre><pre>1993/94:Ju22 av Lars Moquist (nyd)</pre><pre>1993/94:Ju23 av Margitta Edgren m.fl. (fp)</pre><pre>1993/94:Ju24 av Berith Eriksson m.fl. (v)</pre><pre>1993/94:Ju25 av Bengt Rosén (fp)</pre><pre>1993/94:Ju26 av Sten Andersson i Malmö (s)</pre><pre>1993/94:Ju27 av Lars Stjernkvist m.fl. (s,m,fp,kds)</pre><pre>1993/94:Ju28 av Göthe Knutson m.fl. (m,fp,c,kds)</pre><pre>1993/94:Ju29 av Magnus Persson (s)</pre><pre>1993/94:Ju30 av Lars-Erik Lövdén m.fl. (s)</pre><pre>med anledning av prop. 1993/94:147\r\nJämställdhetspolitiken: Delad makt -- delat ansvar</pre><pre>1993/94:A40 av Ingvar Carlsson m.fl. (s)</pre><pre>1993/94:A41 av Sten Svensson (m)</pre><pre>1993/94:A42 av My Persson och Inger René (m)</pre><pre>1993/94:A43 av Harriet Colliander och Laila Strid-\r\nJansson (nyd)</pre><pre>1993/94:A44 av Gudrun Schyman m.fl. (v)</pre><pre>med anledning av prop. 1993/94:148\r\nVårdnadsbidrag</pre><pre>1993/94:So45 av Margareta Viklund och Liisa\r\nRulander (kds)</pre><pre>1993/94:So46 av Gudrun Schyman m.fl. (v)</pre><pre>1993/94:So47 av Harriet Colliander m.fl. (nyd)</pre><pre>1993/94:So48 av Märtha Gårdestig (kds)</pre><pre>1993/94:So49 av Ingvar Carlsson m.fl. (s)</pre><pre>1993/94:So50 av Birgit Henriksson (m)</pre><pre>1993/94:So51 av Inger Lundberg och Maud\r\nBjörnemalm (s)</pre><pre>1993/94:So52 av Lennart Fremling (fp)</pre><pre>1993/94:So53 av Margareta Israelsson m.fl. (s)</pre><pre>med anledning av prop. 1993/94:157 Stöd till\r\nekologisk odling och trädgårdsnäringen, m.m.</pre><pre>1993/94:Jo22 av Stina Eliasson m.fl. (c,m,fp,kds)</pre><pre>1993/94:Jo23 av Jan Jennehag (v)</pre><pre>1993/94:Jo24 av Patrik Norinder (m)</pre><pre>1993/94:Jo25 av Harry Staaf (kds)</pre><pre>1993/94:Jo26 av Claus Zaar (nyd)</pre><pre>1993/94:Jo27 av Margareta Winberg m.fl. (s)</pre><pre>med anledning av prop. 1993/94:158 Vissa\r\nfiskeripolitiska frågor</pre><pre>1993/94:Jo28 av Magnus Persson (s)</pre><pre>1993/94:Jo29 av Kjell Eldensjö (kds)</pre><pre>1993/94:Jo30 av Erling Bager (fp)</pre><pre>1993/94:Jo31 av Magnus Persson m.fl. (s)</pre><pre>1993/94:Jo32 av Jan Jennehag och Björn\r\nSamuelson (v)</pre><pre>1993/94:Jo33 av Margareta Winberg m.fl. (s)</pre><pre>1993/94:Jo34 av Sven-Olof Petersson m.fl. (c)</pre><pre>1993/94:Jo35 av Åke Carnerö och Chatrine Pålsson\r\n(kds)</pre><pre>1993/94:Jo36 av Carin Lundberg m.fl. (s)</pre><pre>1993/94:Jo37 av Magnus Persson (s)</pre><pre>1993/94:Jo38 av Claus Zaar och Simon Liliedahl\r\n(nyd)</pre><pre>med anledning av prop. 1993/94:160 Ny\r\nmyndighetsorganisation på radio- och TV-området</pre><pre>1993/94:K36 av Bengt Harding Olson (fp)</pre><pre>1993/94:K37 av Sigge Godin (fp)</pre><pre>1993/94:K38 av Jarl Lander (s)</pre><pre>1993/94:K39 av Stina Eliasson (c)</pre><pre>1993/94:K40 av Bengt Hurtig m.fl. (v)</pre><pre>1993/94:K41 av Nils Nordh m.fl. (s)</pre><pre>1993/94:K42 av Hans Stenberg m.fl. (s)</pre><pre>1993/94:K43 av Thage G Peterson m.fl. (s)</pre><pre>1993/94:K44 av Anita Johansson m.fl. (s)</pre><pre>1993/94:K45 av Tage Påhlsson (c)</pre><pre>1993/94:K46 av Harriet Colliander och Simon\r\nLiliedahl (nyd)</pre><pre>med anledning av prop. 1993/94:161\r\nMarknadskontroll för produktsäkerhet, m.m.</pre><pre>1993/94:N29 av Axel Andersson m.fl. (s)</pre><pre>med anledning av prop. 1993/94:163 Riktlinjer för\r\nen fortsatt kretsloppsanpassning av samhället --\r\nåtgärder för att minska riskerna med\r\nkemikaliehanteringen</pre><pre>1993/94:Jo39 av Leif Bergdahl och Lars Andersson\r\n(nyd)</pre><pre>1993/94:Jo40 av Jan Jennehag m.fl. (v)</pre><pre>1993/94:Jo41 av Kenneth Lantz (kds)</pre><pre>1993/94:Jo42 av Marianne Andersson och Rosa\r\nÖsth (c)</pre><pre>1993/94:Jo43 av Marianne Andersson och Sven-\r\nOlof Petersson (c)</pre><pre>1993/94:Jo44 av Max Montalvo (nyd)</pre><pre>1993/94:Jo45 av Håkan Strömberg m.fl. (s)</pre><pre>1993/94:Jo46 av Margareta Winberg m.fl. (s)</pre><pre>med anledning av prop. 1993/94:166 Avreglering av\r\njärnvägstrafiken och riktlinjer m.m. för SJ:s\r\nverksamhet under åren 1994 -- 1996</pre><pre>1993/94:T36 av Sven-Gösta Signell m.fl. (s)</pre><pre>1993/94:T37 av Gudrun Schyman m.fl. (v)</pre><pre>1993/94:T38 av Harriet Colliander m.fl. (nyd)</pre><pre>1993/94:T39 av Hans Stenberg m.fl. (s)</pre><pre>1993/94:T40 av Hans Karlsson och Maud\r\nBjörnemalm (s)</pre><pre>med anledning av prop. 1993/94:168 Ökad tillsyn av\r\nden yrkesmässiga trafiken</pre><pre>1993/94:T41 av Sven-Gösta Signell m.fl. (s)</pre><pre>1993/94:T42 av Sten Andersson i Malmö (m)</pre><pre>1993/94:T43 av Karl-Erik Persson och Bengt Hurtig\r\n(v)</pre><pre>1993/94:T44 av Carin Lundberg (s)</pre><pre>1993/94:T45 av Gunhild Bolander (c)</pre><pre>med anledning av prop. 1993/94:173 Bostadstillägg\r\ntill pensionärer</pre><pre>1993/94:Sf31 av Magnus Persson (s)</pre><pre>1993/94:Sf32 av Berith Eriksson m.fl. (v)</pre><pre>1993/94:Sf33 av Birgitta Dahl m.fl. (s)</pre><pre>1993/94:Sf34 av Arne Jansson (nyd)</pre><pre>8 §  Anmälan om frågor</pre><pre>Anmäldes att följande frågor framställts</pre><pre>den 18 mars</pre><pre>1993/94:416 av Peeter Luksep (m) till\r\nutrikesministern om rysk trupp för fredsbevarande\r\ninsatser i det forna Sovjetunionen:</pre><pre>I olika sammanhang, bl.a. i ESK och i FN, har\r\nRyssland framfört önskemål om att ryska trupper\r\nmed internationellt godkännande skall få\r\nstationeras i länder som utgjorde det forna\r\nSovjetunionen i föregivet fredsbevarande syfte.\r\nSamtidigt framhåller ryska företrädare att man\r\nförbehåller sig rätten att tillvarata etniska ryssars\r\nintressen i hela det forna Sovjetunionen, dock utan\r\natt medge andra länder rätt att tillvarata etniska\r\nminoriteters rätt i Ryssland. De ryska framstötarna\r\nom ''fredsbevarande trupp'' samt om att tillvarata\r\nryssars intressen har gjort många berörda länder\r\nstarkt oroade. Kazakstans president t.ex. har\r\njämfört den ryska inställningen med Hitlers\r\nagerande i förhållande till sudettyskarna.</pre><pre>Vilka åtgärder avser statsrådet vidta för att i ESK,\r\nFN och andra internationella sammanhang\r\nmarkera avståndstagande från att rysk trupp\r\nanvänds för fredsbevarande insatser i det forna\r\nSovjetunionen, undantaget där sådana önskemål\r\nframförts av samtliga inblandade parter i en\r\npågående konflikt?</pre><pre>1993/94:417 av Berndt Ekholm (s) till\r\nutrikesministern om de fredsbevarande trupperna i\r\nBosnien:</pre><pre>Utvecklingen i Bosnien har förändrats efter\r\nNATO:s beslutsamma agerande att inte längre\r\ntolerera granatelden över Sarajevo med dess\r\nfruktansvärda konsekvenser. Hoten om\r\nflygattacker öppnade dörren till en mer verksam\r\ndiplomati.</pre><pre>Det är självklart att beklaga att inte de otaliga\r\nfredsansträngningarna, som tidigare genomförts\r\nlett till resultat. Många har fått sätta livet till som\r\nföljd av olika parters motstånd att förhandla om en\r\nfredlig lösning.</pre><pre>Men nu har nya möjligheter öppnats, trots fortsatta\r\nstrider i stora delar av Bosnien. FN:s sändebud har\r\ndärför begärt en utökning av truppinsatserna för att\r\nvidmakthålla vapenvilor. I detta läge, när\r\nmöjligheterna att ingripa utan att hamna i strid har\r\nökat betydligt, svarar FN:s medlemsländer med en\r\navvisande attityd. Därmed ökar återigen risken för\r\nbakslag och fortsatt våld.</pre><pre>Av pressuppgifter att döma tycks regeringen vara\r\nberedd att utöka de svenska truppinsatserna i\r\nBosnien, vilket är bra.</pre><pre>Min fråga till utrikesministern är:</pre><pre>Kommer regeringen att i FN vidta aktiva åtgärder\r\nför att få övriga medlemsstater att också ta sitt\r\nansvar och ställa fredsbevarande trupper till\r\nförfogande?</pre><pre>9 §  Kammaren åtskildes kl. 13.41.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}