{"dokumentstatus":{"dokument":{"hangar_id":"2349350","dok_id":"GH0985","rm":"1993/94","beteckning":"85","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"85","slutnummer":"0","datum":"1994-04-11 00:00:00","systemdatum":"2005-10-27 13:41:05","publicerad":"1994-04-11 00:00:00","titel":"Riksdagens snabbprotokoll 1993/94:85 Måndagen den 11 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{32A0F4D8-47F1-4575-9D08-CC224AC0DED2}","dokument_url_text":"http://data.riksdagen.se/dokument/GH0985/text","dokument_url_html":"http://data.riksdagen.se/dokument/GH0985","dokumentstatus_url_xml":"http://data.riksdagen.se/dokumentstatus/GH0985","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:85</div>\r\n<div class=\"sidhuvud_datum\">Måndagen den 11 april</div>\r\n<div class=\"sidhuvud_klockslag\">Kl. 15.00--15.02</div>\r\n<hr class=\"sidhuvud_linje\">\r\n<pre>1 §  Återtagande av plats i riksdagen</pre><pre>Talmannen meddelade att Håkan Holmberg (fp)\r\nden 1 april återtagit sin plats i riksdagen, varigenom\r\nuppdraget som ersättare upphört för Bengt\r\nAhlquist.</pre><pre>2 §  Utökning av antalet suppleanter i\r\nlagutskottet</pre><pre>Valberedningen hade enligt ett till kammaren\r\ninkommet protokollsutdrag tillstyrkt att antalet\r\nsuppleanter i lagutskottet utökades från 18 till 19.</pre><pre>Kammaren biföll denna framställning.</pre><pre>3 §  Val av suppleant i lagutskottet</pre><pre>Företogs val av en suppleant i lagutskottet.</pre><pre>Kammaren valde i enlighet med valberedningens\r\nförslag till</pre><pre>suppleant i lagutskottet</pre><pre>Ingela Mårtensson (fp)</pre><pre>4 §  Justering av protokoll</pre><pre>Justerades protokollen för den 28, 29, 30 och 31\r\nmars.</pre><pre>5 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:185 till konstitutionsutskottet</pre><pre>1993/94:196 och 201 till lagutskottet</pre><pre>1993/94:203 till utrikesutskottet</pre><pre>1993/94:214 till bostadsutskottet</pre><pre>1993/94:215 till jordbruksutskottet</pre><pre>1993/94:220 till socialförsäkringsutskottet</pre><pre>1993/94:225 till skatteutskottet</pre><pre>1993/94:227 till finansutskottet</pre><pre>1993/94:228 till bostadsutskottet</pre><pre>Förslag</pre><pre>1993/94:RR8 till jordbruksutskottet</pre><pre>Motionerna</pre><pre>1993/94:Kr1--Kr3 till kulturutskottet</pre><pre>1993/94:Jo47--Jo53 till jordbruksutskottet</pre><pre>6 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:145 Legitimation för vissa naprapater och\r\nkiropraktorer m.m.</pre><pre>1993/94:182 Ny lotterilag</pre><pre>1993/94:218 Psykiskt stördas villkor</pre><pre>1993/94:221 Ersättningssystemet för\r\nvuxentandvård</pre><pre>1993/94:230 Dubbelbeskattningsavtal mellan\r\nSverige och Vitryssland</pre><pre>1993/94:242 Vissa ändringar i skollagen</pre><pre>Motionerna med anledning av prop. 1993/94:165\r\nNågra frågor om sekretess</pre><pre>1993/94:K51 av Hans Göran Franck (s)</pre><pre>1993/94:K52 av Liisa Rulander (kds)</pre><pre>1993/94:K53 av Bengt Hurtig m.fl. (v)</pre><pre>med anledning av prop. 1993/94:184\r\nFörsöksverksamhet med intensivövervakning med\r\nelektronisk kontroll</pre><pre>1993/94:Ju32 av Lars-Erik Lövdén m.fl. (s)</pre><pre>1993/94:Ju33 av Berith Eriksson (v)</pre><pre>Konstitutionsutskottets betänkanden</pre><pre>1993/94:KU23 Försök i vissa kommuner där\r\nväljarna skall kunna avge särskild personröst</pre><pre>1993/94:KU29 Anslag till statschefen och\r\nregeringen</pre><pre>1993/94:KU35 Riksdagen och dess myndigheter</pre><pre>Finansutskottets betänkanden</pre><pre>1993/94:FiU9 Den statliga\r\nrationaliseringsverksamheten och revisionen</pre><pre>1993/94:FiU12 Riksgäldskontoret och kostnader\r\nför statsskuldens förvaltning</pre><pre>Skatteutskottets betänkanden</pre><pre>1993/94:SkU36 Utvidgning av det nordiska\r\ndubbelbeskattningsavtalet om arv och gåva</pre><pre>1993/94:SkU37 Dubbelbeskattningsavtal mellan\r\nSverige och Gambia</pre><pre>1993/94:SkU38 Dubbelbeskattningsavtal mellan\r\nSverige och Bolivia</pre><pre>Justitieutskottets betänkanden</pre><pre>1993/94:JuU19 Anslag till polisväsendet</pre><pre>1993/94:JuU20 Anslag till rättshjälp, m.m.</pre><pre>1993/94:JuU23 Anslag till åklagarväsendet</pre><pre>Lagutskottets betänkanden</pre><pre>1993/94:LU12 Stiftelser</pre><pre>1993/94:LU16 Fotografirättens integration i\r\nupphovsrättslagen, m.m.</pre><pre>1993/94:LU17 Skärpta åtgärder mot\r\nimmaterialrättsliga intrång</pre><pre>1993/94:LU20 Konkursrättsliga frågor</pre><pre>Kulturutskottets betänkande</pre><pre>1993/94:KrU22 Bibliotek, bildkonst,\r\nkonsthantverk</pre><pre>Trafikutskottets betänkanden</pre><pre>1993/94:TU21 Köp av kollektivtrafik</pre><pre>1993/94:TU22 Funktionshindrades resemöjligheter</pre><pre>1993/94:TU23 Meteorologi, geoteknik m.m.</pre><pre>Näringsutskottets betänkanden</pre><pre>1993/94:NU15 Näringspolitik</pre><pre>1993/94:NU16 Företag med statligt ägande</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 31 mars</pre><pre>1993/94:126 av Margareta Viklund (kds) till\r\nutrikesministern om Burundi:</pre><pre>Hutu utgör 85 % av befolkningen i Burundi och är\r\nett jordbrukande bantufolk. Herdefolket tutsi har\r\nunder flera sekler dominerat hutu. Twa kallas de ca\r\n15 000 pygméer, som fortfarande lever under\r\nnormala förhållanden av nomadiserande jakt och\r\nvaruutbyte med hutu och tutsi.</pre><pre>Enligt myten skall tutsi ha kommit från Etiopien för\r\nflera sekler sedan. De inrättade ett kungadöme\r\nmed de jordbrukande hutu som undersåtar.</pre><pre>Klassindelningen fortsatte mer eller mindre\r\noförändrat under den tyska och belgiska\r\nkolonialepoken. Efter självständigheten behöll\r\ntutsi makten. Men självständigheten har markerats\r\nav återkommande ömsesidiga massakrer mellaa\r\nhutu och tutsi.</pre><pre>År 1991 dödades minst 1 000 hutu av\r\nregeringssoldater efter rebellattacker i Burundi.\r\nLiknande övergrepp förekom åren 1965, 1969, 1972\r\noch 1988.</pre><pre>Burundis historia är färgad av blod, död och\r\nelände.</pre><pre>I oktober 1993 såg det ut som om Burundi tagit\r\nradikala politiska steg för att bryta mönstret av\r\nbräckliga fredstillstånd följda av massakrer, som\r\nunder årens lopp fått hundratusentals burundier att\r\nfly sitt land och också kostat hundratusentals\r\nburundier livet.</pre><pre>Den känsliga balansen mellan tutsi och hutu\r\nverkade ha stabiliserats så att en jämlikare\r\nmaktfördelning skulle vara möjlig efter hutun\r\nMelchior Ndadayes jordskredsseger i\r\npresidentvalet förra sommaren.</pre><pre>Valet av Ndadaye markerade således slutet på\r\ntutsifolkets dominans. Månaden efter Ndadayes\r\ntillträde iscensatte tutsi en misslyckad kupp.\r\nPresidenten och fyra av hans medarbetare dödades.\r\nDen högsta militärledningen tog avstånd från\r\nkuppmakarna. Men skadan var redan skedd.</pre><pre>Hutufolkets hämnd mot mordet på Ndadaye kom\r\nsnabbt. Men den tutsidominerade armén ställde sig\r\npå tutsifolkets sida i det stamkrig, som bröt ut.</pre><pre>Hus brändes, hela byar utplånades. 800 000\r\nmänniskor, främst Hutu, flydde till grannländerna\r\nRwanda, Tanzania eller Zaire. Läget för dessa\r\nflyktingar har länge varit mycket kritiskt. Ca\r\n500 000 blev internflyktingar. Facit för dödandet,\r\nsom alltjämt fortsätter, ligger enligt de flesta\r\nbedömare över 100 000.</pre><pre>Medlemmar i Burundis regering som överlevde\r\nkuppen i oktober, utnämnde en ny Hutupresident,\r\nCyprien Ntarayamira, som ersättare till den\r\nmördade Ndadaye.</pre><pre>I Burundi, liksom i många andra länder handlar\r\nstriderna och övergreppen om etnisk rensning.\r\nHutu-folket vågar inte bo kvar i områden som\r\ndomineras av tutsi och omvänt. I landet tycks\r\nfullständig laglöshet råda.</pre><pre>Jag vill med hänvisning till ovanstående fråga\r\nutrikesministern:</pre><pre>På vad sätt medverkar Sverige till att stridigheterna\r\noch situationen för övrigt i Burundi\r\nuppmärksammas av bl.a. Världssamfundet för\r\neventuella aktiva åtgärder av FN för att få ett slut\r\npå det meningslösa blodbadet?</pre><pre>På vilket sätt agerar Sverige bilateralt och inom\r\nramen för det internationella samarbetet för att\r\nstödja projekt som syftar till att lindra nöden i\r\nBurundi och för de flyktingar som flytt från landet?</pre><pre>1993/94:127 av Eva Zetterberg (v) till\r\nmiljöministern om miljömärkning:</pre><pre>En positiv utveckling i miljöhänseende har skett\r\nnär det gäller miljömärkning. Utbudet av varor\r\nsom är miljömärkta ökar -- en miljömärkning som\r\ni bästa fall talar om att varan är miljövänligare än\r\nandra alternativ. Denna utveckling går nu allt\r\nsnabbare under trycket av alltmer miljömedvetna\r\nkunder och utifrån ett ofta internationellt\r\nkonkurrenstryck. Men under snabb utveckling\r\nuppträder barnsjukdomar: En mängd aktörer är\r\naktiva, en flora av system och tekniker finns,\r\noklarheter råder beträffande utformning och\r\nkontroll och skojare försöker i skydd av oordningen\r\nsko sig.</pre><pre>Det är bra att många -- miljöorganisationer,\r\nföretag, distributörer, myndigheter, m.fl. --\r\nengagerar sig men effektiviteten är låg. Människor\r\nmåste förstå och känna förtroende för systemen --\r\nsärskilt om myndigheter står bakom systemen. Just\r\nnu är den dominerande känslan hos vanliga\r\nkonsumenter förvirring.</pre><pre>I samma butik kan en enskild konsument träffa på\r\nÄnglamark, Bra miljöval, KRAV, Svanen,\r\nekomjölk, ekologisk mjölk, lantmat,\r\ngårdsprodukter plus allehanda mer eller mindre\r\ndiffusa miljöbudskap. Påskynda miljömärkningen</pre><pre>--Miljömärkningen måste påskyndas. Den måste\r\nockså förenklas och bli mer överskådlig. Det bör på\r\nsikt finnas ett miljömärkningssystem för samma\r\nslags produkter.</pre><pre>--Konsumenterna måste även få en större\r\nekonomisk anledning att handla miljövänligt.\r\nFortfarande är det oftast dyrare att vara miljövän.</pre><pre>--Substitutionsprincipen eller utbytesregeln måste\r\ntillämpas striktare. Denna prinicip säger att en vara\r\neller ett ämne skall bytas ut mot en mindre\r\nmiljöskadlig. Om substitutionsprincipen verkligen\r\ntillämpades skulle det innebära att miljömärkning\r\nblev onödig eftersom produkter och varor\r\nautomatiskt skulle bytas ut mot mindre\r\nmiljöskadliga.</pre><pre>Det anförda utmynnar i tre principiella frågor:</pre><pre>1. Vad kommer regeringen att göra för att påskynda\r\noch förenkla miljömärkningen?</pre><pre>2. Kommer regeringen att vidta åtgärder för att öka\r\ndet ekonomiska incitamentet för konsumenter att\r\nhandla miljövänligt?</pre><pre>3. Vad kommer regeringen att göra för att\r\nsubstitutionsprincipen skall tillämpas striktare på\r\nkonsumtionsvaror?</pre><pre>den 5 april</pre><pre>1993/94:128 av Simon Liliedahl (nyd) till\r\nutrikesministern om Taiwan:</pre><pre>Republiken Kina populärt kallat Taiwan och\r\nFolkrepubliken Kina är två av Sveriges större\r\nexportmarknader. Under 1992 importerade båda\r\nländerna för ca 3,5 miljarder från Sverige.\r\nExporten till Folkrepubliken är till en betydande\r\ndel baserad på s.k. mjuka krediter, som framför allt\r\nkommer att utnyttjas av de svenska storföretagen.\r\nÅr 1992 exporterade 582 svenska företag till\r\nTaiwan, medan motsvarande siffra till\r\nFolkrepubliken var 221 företag.</pre><pre>Svenska exportörer har självfallet ett starkt intresse\r\nav att de bägge kinesiska ekonomierna fortsätter\r\nsin snabba expansion och att de söker former för ett\r\nökat samgående i ekonomiska frågor. Det är\r\nuppmuntrande att de bägge länderna efter år av\r\ntvekan äntligen börjat direkta förhandlingar även i\r\npolitiska frågor, men än så länge på alltför låg nivå.</pre><pre>Tidpunkten synes nu vara lämplig för ett svenskt\r\ndiplomatiskt initiativ för att få till stånd en dialog\r\nmellan de två grannländerna som inom en rimlig\r\nframtid kan resultera i ett officiellt erkännande av\r\nTaiwan inom FN:s ram! Båda de kinesiska\r\nregimerna gör gällande att de är den lagliga\r\nregimen för den motsatta parten. I denna gamla\r\nstrid har Taiwan blivit den förfördelade. Tack vare\r\når av påtryckningar från Folkrepubliken Kina som\r\när medlem av säkerhetsrådet har Taiwan ännu ej\r\nlyckats bli erkänd varken som suverän stat eller\r\nmedlem av FN.</pre><pre>Det faktum att Sverige omkring 1950 erkände\r\nFolkrepubliken Kina bör inte i dag läggas Taiwan\r\ntill last.</pre><pre>Inget land torde vara mer lämpligt än Taiwan att\r\nhjälpa Folkrepubliken Kina med sin\r\nindustrialiseringsprocess. År 1992 investerade\r\nTaiwan ca 13 miljarder US-dollar.</pre><pre>Det måste kännas hårt för en demokrati som\r\nTaiwan med ett trettiotal fria politiska partier att\r\nsättas vid skampålen av en enpartistat, som inte\r\ndrar sig för att begå brott efter brott mot de\r\nmänskliga rättigheterna. Detta har\r\nutrikesministern själv konstaterat bl.a. i en\r\npressrelease från den 4 juni 1993. Världsopinionen\r\nhar säkert vidare svårt att acceptera Folkrepubliken\r\nKinas storebrorsfasoner mot Taiwan bl.a. i ljuset av\r\natt man regelbundet gör underjordiska\r\nkärnsprängningar. Icke mindre än 39\r\nkärnsprängningar har till dags dato företagits.</pre><pre>Enligt min uppfattning bör utrikesministern\r\nförslagsvis inom FN:s ram ta nödvändiga initiativ\r\nför att få till stånd en opinion, som kan skapa\r\nförutsättningar för att Taiwan skall kunna inväljas i\r\nFN och över huvud taget erkännas som en\r\nsjälvständig suverän statsbildning.</pre><pre>1. Är utrikesministern beredd att medverka till att\r\nSverige erkänner Taiwan som en självständig stat?</pre><pre>2. Vilka åtgärder ämnar utrikesministern vidta för\r\natt Sverige skall kunna erkänna Taiwan som en\r\nsjälvständig stat?</pre><pre>3. Vilka åtgärder kommer utrikesministern att\r\nvidta för att förbättra Sveriges relationer med\r\nTaiwan?</pre><pre>4. Vilka närmare åtgärder har utrikesministern\r\nvidtagit för att Sverige skall kunna erkänna\r\nTaiwan?</pre><pre>5. Vilka närmare åtgärder har utrikesministern\r\nvidtagit för att förbättra Sveriges relationer med\r\nTaiwan?</pre><pre>den 8 april</pre><pre>1993/94:129 av Lars Stjernkvist (s) till statsrådet Bo\r\nLundgren om bostadsmarknaden:</pre><pre>Chefen för Stockholms fastighetsägarförening\r\nvädjar till sina medlemmar att lämna fler\r\nlägenheter till bostadsförmedlingen. Skall vi\r\nåtnjuta förtroende för vår verksamhet från\r\npolitiker och allmänhet får vi solidariskt medverka\r\ntill att de svagare i samhället ges erforderligt stöd,\r\nskriver han i ett brev till medlemmarna enligt\r\nSvenska Dagbladets referat.</pre><pre>Det är inte bara privatvärdar som utestänger vissa\r\ngrupper. I artikeln påpekas att även allmännyttans\r\nintresse av att erbjuda lägenheter till sociala\r\nförturer m.fl. har svalnat. Trots många tomma\r\nlägenheter har alltså många fått det svårare att få\r\ntag i en lägenhet på den reguljära\r\nbostadsmarknaden. Allt fler blir beroende av\r\nsocialtjänsten för att få tak över huvudet.</pre><pre>Orsakerna är flera och väl kända. Bantade\r\nbostadssubventioner och sjunkande realinkomster\r\när naturligtvis en viktig förklaring. Till det kommer\r\natt fastighetsägarna har getts ökade möjligheter att\r\nsjälva bestämma hur lägenheterna skall fördelas.\r\nBostadsförmedlingar har lagts ner.\r\nBostadsanvisningslagen är avskaffad. De\r\nkommunala företagen har delvis getts samma\r\nspelregler som privatvärdarna. Och därmed anser\r\nde sig som sagt inte kunna ta ett större socialt\r\nansvar längre.</pre><pre>Risken för en ökad segregation var väl känd när\r\nregeringen genomförde förändringarna på\r\nbostadsmarknaden. För att följa utvecklingen\r\ntillsattes därför en särskild arbetsgrupp. I tidigare\r\ninterpellationsdebatter har det ansvariga statsrådet\r\nhänvisat till arbetsgruppen och förklarat att det är\r\nför tidigt att dra några slutsatser.</pre><pre>Jag håller inte med honom. Det är hög tid att agera.\r\nFör det första har uppenbarligen många redan fått\r\ndet svårare att få tag i en lägenhet på den öppna\r\nmarknaden.</pre><pre>För det andra riskerar situationen bli ännu\r\nallvarligare när konjunkturen vänder och\r\nefterfrågan på bostäder återigen ökar. Dagens\r\nproblem i Stockholm ger en antydan om vad som\r\nväntar.</pre><pre>Om inget görs nu kommer kommunerna att tvingas\r\ntillskapa s.k. sociala bostäder, dvs. särskilda\r\nområden för dem som av olika skäl utestängs från\r\nden reguljära bostadsmarknaden. Om vi tillåter en\r\nsådan utveckling blir det sannolikt mycket svårt,\r\noch det kommer att ta tid, att vända utvecklingen.</pre><pre>Mot bakgrund av ovanstående vill jag veta vilka\r\nslutsatser den tillsatta arbetsgruppen dragit hittills\r\nsamt vilka åtgärder statsrådet är beredd vidta för att\r\nförhindra att kommunerna tvingas tillskapa s.k.\r\nsociala bostäder.</pre><pre>8 §  Anmälan om frågor</pre><pre>Anmäldes att följande frågor framställts</pre><pre>den 5 april</pre><pre>1993/94:438 av Carl Fredrik Graf (m) till statsrådet\r\nBo Lundgren om beskattningen av bilförmån:</pre><pre>Riksdagen antog i december 1993 nya regler för\r\nbeskattning av bilförmån. Förutom att dessa regler\r\nledde till vissa förenklingar och förbättringar, så\r\nblev en av konsekvenserna att förmånsvärdena för\r\nbilar äldre än sex år i vissa fall kom att öka med\r\nmellan 10 och 20 % i förhållande till de regler som\r\ngällde förut. Det kan knappast ha varit en\r\nmedveten avsikt från regeringens sida att så skulle\r\nske.</pre><pre>Vad avser statsrådet att göra för att komma till rätta\r\nmed detta förhållande?</pre><pre>den 6 april</pre><pre>1993/94:439 av Marianne Andersson (c) till\r\nstatsrådet Bo Lundgren om skattefriheten för\r\nsjukvårdstjänster:</pre><pre>Våren 1993 biföll riksdagen skatteutskottets\r\nbetänkande som bl.a. innehöll en hemställan om att\r\nskattefriheten för sjukvårdstjänster skulle utvidgas\r\ntill att gälla också alternativa behandlingsmetoder.\r\nNågot sådant förslag har ännu inte lagts fram.</pre><pre>Jag vill därför fråga när skatteministern tänker\r\nuppfylla riksdagens beslut för att få\r\nkonkurrensneutralitet inom vårdområdet.</pre><pre>den 7 april</pre><pre>1993/94:440 av Anders Svärd (c) till statsrådet Alf\r\nSvensson om religionsfriheten och Turkiet:</pre><pre>I samband med de lokala valen i Turkiet hade jag\r\ntillsammans med några riksdagskolleger tillfälle att\r\nbesöka landet bl.a. i syfte att skaffa en uppfattning\r\nom hur de aktuella valen genomfördes i förhållande\r\ntill demokratiska principer. Under besöket i\r\nTurkiet gavs också möjlighet till sammanträffande\r\nmed företrädare för armeniska, syrianska och\r\ngrekisk-ortodoxa kyrkorna som alla är\r\nminoritetskyrkor. Vi diskuterade kyrkornas\r\nmöjlighet att arbeta. Inga problem fanns när det\r\ngällde att fira gudstjänst. Emellertid fanns andra\r\navgörande hinder. Det var t.ex. i princip omöjligt\r\natt få tillstånd att uppföra en ny kyrka. Vidare\r\nförelåg begränsningar i rätten att låta barn gå i\r\nkonfessionell skola. Möjligheten att utbilda präster\r\ninom landet förelåg över huvud taget inte. Den\r\ngrekisk-ortodoxa kyrkans prästseminarium\r\nstängdes av staten på 70-talet och har sedan inte fått\r\ntillstånd att återuppta sin verksamhet. Det är ingen\r\növerdrift att påstå att den i Turkiet konstitutionella\r\nreligionsfriheten har sina allvarliga begränsningar.</pre><pre>Min fråga till statsrådet blir: Kommer regeringen\r\natt vidta några åtgärder för att den turkiska\r\nregeringen skall acceptera att verklig religionsfrihet\r\nskall tillämpas i Turkiet?</pre><pre>1993/94:441 av Göthe Knutson (m) till\r\njustitieministern om halvtidsfrigivning från\r\nfängelsestraff:</pre><pre>Uppgifter i dagspressen om fortsatt\r\nhalvtidsfrigivning från fängelsestraff har väckt\r\nförundran hos allmänheten. Riksdagen har som\r\nbekant beslutat om slopandet av halvtidsfrigivning.\r\nFr.o.m. den 1 juli 1993 gäller minst två tredjedels\r\nstraffavtjäningstid. Ändå tycks\r\nKriminalvårdsnämnden i praktiken besluta efter\r\nden socialdemokratiska modellen med\r\nhalvtidsfrigivning, dvs. utan att rätta sig efter\r\nnyordningen. Uttalanden till TT av en ledamot i\r\nKriminalvårdsnämnden ger intryck av att nämnden\r\ninte tagit till sig de ändrade regler regeringen\r\nutfärdat med anledning av riksdagsbeslutet.</pre><pre>Jag förutsätter att regeringen avsåg att beslutet om\r\nnyordningen också skulle tillämpas i praktiken.</pre><pre>Vilka åtgärder avser statsrådet vidta för att se till\r\natt så också blir fallet?</pre><pre>1993/94:442 av Inga-Britt Johansson (s) till\r\njordbruksministern om införselavgifterna på dansk\r\nkorv:</pre><pre>Den 1 juli förra året gick jordbruksministern ut\r\nmed ett pressmeddelande där han gjorde stor affär\r\nav att vi nu skulle kunna köpa röda danska pölser\r\näven i Sverige. Sverige vill ta bort onödiga\r\nhandelshinder sa han.</pre><pre>Vad som inte framgår av pressmeddelandet var den\r\nkonflikt om införselavgifter för dessa korvar som\r\nännu pågår.</pre><pre>Konkurrensverket sade i november 1993 att den\r\nnuvarande regleringen är till nackdel för\r\nkonsumenterna eftersom importen försvåras och\r\natt man borde se till att gränsskyddet tillämpas på\r\nett konkurrensneutralt sätt.</pre><pre>EU-kommissionens generaldirektorat för task\r\nforce enlargement tillskrev den 3 januari vår\r\ndelegation i Bryssel och begärde att Sverige skall\r\nvidta åtgärder för att få bort den här sortens\r\ndiskriminerande situationer.</pre><pre>Jordbruksministern svarade vid en frågestund i\r\nkammaren den 17 mars att frågan kunde hanteras\r\nsnabbt. Enligt uppgift från UD har\r\nJordbruksdepartementet ännu inte handlagt\r\nfrågan.</pre><pre>Vilka åtgärder avser jordbruksministern att vidta\r\nför att ta bort för konsumenterna negativa\r\nkonkurrenshinder?</pre><pre>1993/94:443 av Eva Zetterberg (v) till statsrådet Alf\r\nSvensson om politiska fångar i Chile:</pre><pre>Politiska fångar hör inte till en demokrati. När en\r\ndemokratiskt vald regering tillträdde i Chile 1990\r\nfanns ett tungt arv från diktaturen med drygt 300\r\npolitiska fångar. Antalet har därefter drastiskt\r\nminskat. Men när president Aylwin i mars 1994\r\nefterträddes av Eduardo Frei fanns fortfarande\r\ndrygt 10 personer i fängsligt förvar på grund av\r\npolitiska brott begångna under diktaturtiden.</pre><pre>Alf Svensson har tidigare uppgivit att den svenska\r\nregeringen engagerat sig i frågan om de politiska\r\nfångarna i Chile.</pre><pre>Jag vill därför fråga statsrådet:</pre><pre>Vad har Alf Svensson och den svenska regeringen\r\nvidtagit för åtgärder på detta område sedan den\r\nnyvalde presidenten tillträdde?</pre><pre>1993/94:444 av Bengt Hurtig (v) till\r\narbetsmarknadsministern om offentliganställdas\r\nrätt att kritisera samhällsförhållanden:</pre><pre>Anställda i den offentliga sektorn uttrycker ofta sin\r\noro för arbetsgivarens lojalitetskrav om de yttrar en\r\nåsikt om verksamheten i vilken de arbetar.</pre><pre>Många uttrycker tveksamhet om att i framtiden åta\r\nsig fackliga uppdrag därför att de befarar att\r\narbetsgivaren inte skall ge dem samma möjlighet\r\ntill bättre jobb, fortbildning eller berättigade\r\nlöneförhöjningar. Det förekommer också att\r\noffentligt anställda framträder i medier med\r\npapperspåsar över huvudet för att arbetsgivaren\r\ninte skall kunna identifiera dem och vidta\r\nrepressalier. Kraven på lojalitet i anställningen\r\nsynes ha gått långt utöver det anständigas gräns.</pre><pre>Jag vill därför fråga arbetsmarknadsmininstern:</pre><pre>Avser regeringen vidta några åtgärder för att\r\noffentligt anställda skall slippa vara oroliga för\r\nrepressalier när de utnyttjar sin grundlagsenliga\r\nrätt att kritisera samhällsförhållanden?</pre><pre>1993/94:445 av Eva Johansson (s) till\r\nutbildningsministern om den högre utbildningen i\r\nStockholmsregionen:</pre><pre>Utbildningsminister Per Unckel har vid många\r\ntillfällen i diskussion om den högre utbildningen\r\noch forskningen i Stockholmsregionen hänvisat till\r\nen s.k. förstudie i departementet. Den lär ligga till\r\ngrund för de avsnitt i proposition 1993/94:177 som\r\nbehandlar Stockholmsregionen. Det är brukligt att\r\nutredningsmaterial presenteras och\r\nremissbehandlas före beslut för att ge underlag till\r\ndiskussioner som kan ge värdefulla synpunkter. I\r\ndet här fallet har riksdagen ännu inte fått den\r\nförstudie som propositionen grundats på.</pre><pre>Mot denna bakgrund vill jag fråga Per Unckel om\r\nhan är beredd att medverka till att frågan om den\r\nhögre utbildningen och forskningen i\r\nStockholmsregionen får en behandling som medger\r\nen öppen och berikande debatt före beslut.</pre><pre>1993/94:446 av Karl-Erik Persson (v) till\r\nkommunikationsministern om ansvaret för att\r\nbilprovningen fungerar:</pre><pre>Bilprovningen har vid tester av personbilar visat att\r\nmånga bilmodeller inte klarar de svenska\r\navgaskraven när fordonen använts en tid. Det är\r\nfordonens avgasteknik med katalysator som\r\nuppvisar brister -- brister som är större än vad som\r\ntidigare varit känt.</pre><pre>Detta skapar två problem. Det ena är att\r\nmiljömålen beträffande luftföroreningar -- t.ex.\r\nkväveoxid -- inte kan nås. Det andra problemet\r\nuppstår för berörda bilägare. Vem skall betala för\r\nnödvändiga reparationer av avgastekniken? Hur\r\nlångt sträcker sig biltillverkarnas ansvar? I dag\r\npågår flera strider om ansvarsfördelningen mellan\r\nbilägare och biltillverkare.</pre><pre>Jag vill med anledning av ovanstående fråga\r\nkommunikationsministern:</pre><pre>Kommer regeringen att ta några initiativ för att lösa\r\ndessa problem?</pre><pre>1993/94:447 av Berndt Ekholm (s) till\r\nkulturministern om flyktingpolitiken:</pre><pre>Flyktingpolitiken och dess genomförande har\r\nhårdnat under den borgerliga regeringen. Det har\r\nblivit allt svårare för människor som flyr att få asyl\r\ni Sverige.</pre><pre>Det framgår av kritik från flera olika håll: kyrkor,\r\norganisationer för mänskliga rättigheter,\r\nengagerade kulturarbetare, regeringens eget\r\npartifolk och t.o.m. regeringsmedlemmar.</pre><pre>Nu visar också regeringens egen praxisutredning att\r\nhandläggningen av asylärenden hårdnat och att\r\npraxis skärpts.</pre><pre>Jag vill fråga kulturministern om regeringen nu är\r\nberedd att vidta sådana förändringar av\r\nflyktingpolitiken och dess genomförande att en\r\ngenerösare hantering av asylärenden åter införs.</pre><pre>9 §  Kammaren åtskildes kl. 15.02.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}