{"dokumentstatus":{"dokument":{"hangar_id":"2387798","dok_id":"GF09105","rm":"1991/92","beteckning":"105","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"105","slutnummer":"0","datum":"1992-05-05 00:00:00","systemdatum":"2005-10-27 14:01:00","publicerad":"1992-05-05 00:00:00","titel":"Riksdagens snabbprotokoll 1991/92:105 Tisdagen den 5 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{97747A8D-0454-440C-89E7-99952E488AEA}","dokument_url_text":"http://data.riksdagen.se/dokument/GF09105/text","dokument_url_html":"http://data.riksdagen.se/dokument/GF09105","dokumentstatus_url_xml":"http://data.riksdagen.se/dokumentstatus/GF09105","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:105</div>\r\n<div class=\"sidhuvud_datum\">Tisdagen den 5 maj</div>\r\n<div class=\"sidhuvud_klockslag\">Kl. 15.00--15.49</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollet för den 29 april.</pre><pre>2 §  Meddelande om svar på interpellationer</pre><pre>Till riksdagen hade inkommit följande skrivelser:</pre><pre>Interpellation 1991/92:166, 178 och 179</pre><pre>Till riksdagen</pre><pre>Till mig har ställts interpellation (1991/92:166) av\r\nUlla Tillander om arbetslösa och barnomsorgen,\r\ninterpellation (1991/92:178) av Gullan Lindblad om\r\nfrivilligt samhällsarbete och interpellation\r\n(1991/92:179) av Margit Gennser om\r\nhandikapphjälpmedel.</pre><pre>Då första interpellationsdebatt, vid vilken både\r\ninterpellanterna och jag kan närvara, är den 22\r\nmaj, får jag härmed anmäla att mina svar på\r\ninterpellationerna inte kan avges förrän denna\r\ntidpunkt. Stockholm den 29 april 1992 Bengt\r\nWesterberg</pre><pre>3 §  Svar på fråga 1991/92:685 om\r\nlönegarantin</pre><pre>Anf. 1  Arbetsmarknadsminister BÖRJE\r\nHÖRNLUND (c):</pre><pre>Fru talman! Sten Svensson har frågat statsrådet\r\nLaurén vilka åtgärder hon avser att vidta för att\r\nförhindra att lönegarantin används på ett sätt som\r\nmedför att konkurrensen mellan företagen\r\nsnedvrids.</pre><pre>Arbetet inom regeringen är så fördelat att det är jag\r\nsom skall svara på frågan.</pre><pre>Regeringen har den 7 november 1991 gett\r\ninsolvensutredningen (Ju 1988:02) vissa\r\ntilläggsdirektiv (dir. 1991:93).</pre><pre>Utredningens huvuduppdrag är att utreda frågan\r\nom ett lagreglerat rekonstruktionsförfarande utom\r\nkonkurs.</pre><pre>Genom tilläggsdirektiven har utredningen fått i\r\nuppdrag att även undersöka om företag som är\r\nförsatta i konkurs och som under uppsägningstiden\r\ndrivs vidare med utnyttjande av lönegarantin\r\npåverkar andra företag i branschen negativt och om\r\nlönegarantin i sådana situationer leder till en osund\r\nkonkurrens mellan företagen.</pre><pre>Utredningen kommer i det sammanhanget bl.a. in\r\npå frågan om lönegarantin har kommit att användas\r\nsom en form av företagsstöd vid rekonstruktion av\r\nkonkursföretag. I utredningens uppdrag ligger\r\nalltså att överväga åtgärder som förhindrar\r\nmissbruk av reglerna och som är ägnade att\r\nbegränsa statens kostnader för lönegarantin.</pre><pre>Insolvensutredningens arbete förväntas vara\r\nslutfört under hösten 1992.</pre><pre>Beroende på vad det fortsatta utredningsarbetet\r\nger till resultat är regeringen beredd att komma\r\nmed förslag till åtgärder som förhindrar att\r\nlönegarantin används på ett sätt som snedvrider\r\nkonkurrensen mellan företagen.</pre><pre>Anf. 2  STEN SVENSSON (m):</pre><pre>Fru talman! Jag ber att få tacka\r\narbetsmarknadsministern för svaret på min fråga.\r\nJag tar särskilt fasta på det som han sade\r\navslutningsvis. Jag tolkar det som att regeringen\r\nhar en bestämd vilja att agera i den riktningen.\r\nBetyder det att regeringen är beredd att vidta dessa\r\nåtgärder oberoende av vilket förslag utredningen\r\nkan tänkas lägga fram?</pre><pre>Enligt min bestämda uppfattning skall den statliga\r\nlönegarantin inte kunna användas som\r\nlönesubvention till företag som tar över\r\nkonkursbolag, där den nya ägaren kan betala löner\r\nunder marknadsnivå men erhålla lönegarantier för\r\natt fylla ut mellanskillnaden mellan tidigare och\r\nnuvarande löner. Detta snedvrider konkurrensen.\r\nOm andra företag mister kunder därför att det\r\nföretag som är försatt i konkurs med hjälp av\r\nlönegarantin dumpar priserna, kan det leda till att\r\nandra företag blir tvingade att lägga ned sin\r\nverksamhet, och på det sättet ökar konkurserna.</pre><pre>Jag har noterat en rad exempel i massmedia.\r\nSamtidigt har jag noterat att kostnaderna har ökat\r\nmycket kraftigt. Mot den bakgrunden vill jag höra\r\nom arbetsmarknadsministern kan bekräfta att\r\nregeringen tänker agera oavsett vad utredningens\r\nresultat blir?</pre><pre>Anf. 3  Arbetsmarknadsminister BÖRJE\r\nHÖRNLUND (c):</pre><pre>Fru talman! Det är riktigt som Sten Svensson säger\r\natt kostnaderna i samband med konkurser har ökat\r\nmycket kraftigt. Regeringen har lagt fram ett\r\nförslag till riksdagen som riksdagen skall behandla\r\nföre sommaruppehållet. Enligt detta förslag tillåter\r\nvi att man skall kunna låna upp till 2 miljarder\r\nkronor för att klara av dessa kostnader under\r\nkommande budgetår. Vi har också föreslagit andra\r\nändringar, bl.a. har vi satt ett väsentligt lägre tak än\r\ndet som för närvarande gäller för hur mycket\r\npengar som kan utgå per anställd.</pre><pre>Jag är lika oroad som Sten Svensson över det som\r\nman så att säga hör på stan, dvs. att lönegarantin i\r\nflera fall används på ett felaktigt sätt.</pre><pre>Jag förutsätter att utredningen mycket noga ser\r\növer det som händer i samband med konkurser då\r\nverksamheten fortsätter att bedrivas med hjälp av\r\ndessa medel. Allmänt brukar det vara så att det inte\r\när någon rök utan eld. Jag vill dock säga att det\r\ntillhör god sed att avvakta en utrednings resultat\r\ninnan statsrådet och regeringen slutligen\r\nbestämmer sig för vad de skall säga.</pre><pre>Anf. 4  STEN SVENSSON (m):</pre><pre>Fru talman! Jag ber att få tacka för detta svar. Jag\r\nutläser av vad statsrådet sade att regeringen har en\r\nmycket bestämd vilja och önskar skicka ut en klar\r\nsignal om att man är beredd att rätta till dessa\r\nmissförhållanden.</pre><pre>Jag tror att det är viktigt för många småföretagare\r\natt notera vad arbetsmarknadsministern här har\r\nsagt.</pre><pre>Överläggningen var härmed avslutad.</pre><pre>4 §  Svar på fråga 1991/92:700 om lånen efter\r\nfullföljd arbetsmarknadsutbildning</pre><pre>Anf. 5  Arbetsmarknadsminister BÖRJE\r\nHÖRNLUND (c):</pre><pre>Fru talman! Karin Pilsäter har frågat mig om jag\r\navser att göra några förändringar av de räntefria lån\r\nsom deltagare i arbetsmarknadsutbildning får\r\nbeviljas efter genomgången kurs. Karin Pilsäter\r\nifrågasätter det lämpliga i att lån kan beviljas även\r\nnär den berörde har sin försörjning ordnad, t.ex.\r\ngenom arbetslöshetsersättning eller andra\r\narbetsmarknadspolitiska medel.</pre><pre>Enligt gällande regler får kursdeltagare när\r\narbetsmarknadsutbildningen har genomförts\r\nbeviljas lån med ett belopp som svarar mot högst\r\n70 % av dagpenningen under en månad, för\r\nnärvarande högst ca 8 700 kr. Lån kan även beviljas\r\nden som genomgått utredning vid\r\narbetsmarknadsinstitut eller vidgad\r\narbetsprövning.</pre><pre>Lånet skall betalas tillbaka senast ett år efter\r\nutbetalningen. Om det finns särskilda skäl får\r\nlånets löptid förlängas eller lånet helt eller delvis\r\nefterges.</pre><pre>\r\nMöjligheten till lån efter avslutad\r\narbetsmarknadsutbildning har funnits sedan 1960-\r\ntalet. Det finns nu anledning att se över denna\r\nlånemöjlighet. Jag har tidigare i år tillkallat en\r\narbetsgrupp med uppgift att föreslå förenklingar\r\noch förbättringar av det nuvarande systemet för\r\nutbildningsbidrag och den samordning som sker\r\nmed andra förmåner. Arbetsgruppen kommer att\r\nbehandla den berörda frågan om lån. Gruppens\r\narbete skall vara slutfört den 15 juni i år. Jag\r\nkommer därefter att ta ställning till gruppens olika\r\nförslag.</pre><pre>Anf. 6  KARIN PILSÄTER (fp):</pre><pre>Fru talman! Jag tackar för svaret. Jag förstår att\r\narbetsmarknadsministern inte kan ge något\r\nbestämt besked eftersom arbetsgruppens arbete\r\npågår. Jag tycker ändå att det är viktigt att\r\nkonstatera att alla de miljarder som vi nu satsar på\r\nolika typer av arbetsmarknadsåtgärder verkligen\r\nanvänds effektivt, och det är mycket osäkert om\r\ndetta fyller någon sådan funktion. Om jag har\r\nförstått saken rätt var det från början på det sättet\r\natt man var tvungen att ha fått ett jobb för att få ut\r\ndetta lån. Då var det väl meningen att de som redan\r\nhade fått jobb skulle ut ur systemet så snabbt och\r\nenkelt som möjligt. Men nu kan man bara plocka ut\r\ndessa pengar och ändå fortsätta att få pengar från\r\nA-kassan eller något annat. Det är inte bra.</pre><pre>Människor måste också känna att systemen är\r\nrättvisa mellan människor oavsett varför de har\r\nhamnat i arbetslöshet och hur de går vidare. Detta\r\nmåste rimligtvis vara en grogrund till människors\r\nirritation och t.o.m. fördomar om det svenska\r\nbidragssystemet.</pre><pre>Jag tycker att det är speciellt viktigt att alla de unga\r\nmänniskor som i dag är arbetslösa eller som går in i\r\narbetslöshet inte får en negativ inställning till\r\nsamhällets skyddsnät och bidragssystem. Jag\r\nhoppas verkligen att det här kommer att tas med i\r\nde förändringar gruppen skall föreslå.</pre><pre>Anf. 7  Arbetsmarknadsminister BÖRJE\r\nHÖRNLUND (c):</pre><pre>Fru talman! Dels söker vi olika förändringar, dels\r\nfinns det i rådande budgetläge all anledning att\r\nförsöka spara och använda pengar så effektivt som\r\nmöjligt.</pre><pre>Jag säger, precis som jag sade till den förre\r\nfrågeställaren, att jag emellertid avvaktar\r\narbetsgruppens förslag.</pre><pre>Överläggningen var härmed avslutad.</pre><pre>5 §  Svar på fråga 1991/92:699 om programmet\r\nrörande hästavel m.m.</pre><pre>Anf. 8  Jordbruksminister KARL ERIK OLSSON\r\n(c):</pre><pre>Fru talman! Bo Arvidsson har frågat mig vilka\r\nåtgärder jag är beredd att vidta för att det samlade\r\nprogrammet för frågor rörande hästavel m.m. skall\r\nförverkligas.</pre><pre>Bo Arvidsson avser med frågan det förslag till ett\r\nsammanhållet program för hästavel,\r\nhästuppfödning och hästsport samt utbildning och\r\nforskning på området som lantbruksstyrelsen i april\r\n1991 på uppdrag av regeringen redovisade i sin\r\nrapport Hästutredningen (lantbruksstyrelsens\r\nrapport 1991:4).</pre><pre>Den socialdemokratiska regeringen behandlade\r\nlantbruksstyrelsens rapport i ett beslut den 12\r\nseptember 1991. De flesta av lantbruksstyrelsens\r\nförslag i rapporten var av sådan karaktär som det\r\ninte ankommer på regeringen att ta ställning till. I\r\nbeslutet konstaterade regeringen att bl.a. viss\r\nyrkesutbildning på hästområdet bör kunna\r\nutformas inom ramen för centralt och lokalt\r\nkursplanearbete. Vidare redovisades vad som\r\ngäller vid fördelningen av statsbidrag till\r\nfolkhögskolor m.m. Regeringen anförde därför\r\navslutningsvis att det i övrigt är en fråga för\r\nnäringsföreträdarna själva att ta ställning till de\r\nförslag som redovisats i rapporten och ta upp\r\növerläggningar med berörda parter i fråga om de\r\nföreslagna åtgärderna.</pre><pre>Jag är givetvis medveten om att hästhållningen i\r\nSverige är betydelsefull från både social och\r\nekonomisk synpunkt. För människan fyller hästen i\r\ndag en viktig social funktion, kanske främst genom\r\ndet stora ungdomsintresset för ridning som\r\nfritidsverksamhet. Det finns också ett stort intresse\r\nför trav- och galoppsport. Produktion av grovfoder\r\noch bete till hästar är ett alternativ till\r\nspannmålsproduktion på åkermark, och\r\nhästhållning är ett positivt inslag från\r\nlandskapsvårdssynpunkt.</pre><pre>Den förra regeringen har visserligen redan fattat\r\nbeslut med anledning av lantbruksstyrelsens\r\nrapport. Berörda organisationer diskuterar nu och\r\nplanerar att genomföra vissa av lantbruksstyrelsens\r\nförslag. Jag vill i det sammanhanget betona det\r\nansvar som här vilar på organisationerna.</pre><pre>Samtidigt delar jag Bo Arvidssons uppfattning att\r\ndet är viktigt att se över och analysera de\r\nkonsekvenser och de möjligheter EES-avtalet och\r\nen EG-anslutning innebär för svensk hästavel och\r\nhästuppfödning. Jag kan försäkra Bo Arvidsson att\r\nvi inom jordbruksdepartementet fortlöpande följer\r\nalla de frågor som berörs.</pre><pre>Anf. 9  BO ARVIDSON (m):</pre><pre>Fru talman! Jag tackar jordbruksministern för\r\nsvaret på min fråga.</pre><pre>Som antyddes i svaret är man medveten om att\r\nridsporten har en stor omfattning i vårt land. Det\r\när den näst största ungdomsidrotten och den största\r\nflicksporten. Därmed har också skapats ett\r\nunderlag för en ökad uppfödning av hästar efter\r\nden stora avhästningen på 50- och början av 60-\r\ntalen.</pre><pre>Svensk hästuppfödning och avel är av hög\r\ninternationell klass. Men det gäller också att kunna\r\nbibehålla och utveckla svenskt hästmaterial, inte\r\nminst med tanke på kommande EES-avtal och EG-\r\nmedlemskap.</pre><pre>När Hästutredningen tillsattes 1990 fanns det stora\r\nförhoppningar om inom ridsporten och på\r\nuppfödarsidan att de förslag som utredningen\r\nskulle komma fram till skulle vara till gagn för hela\r\nhästområdet. De förslag som lades fram\r\nuppfattades också positivt. Men det som blev\r\nresultatet av den förra regeringens beslut tyckte\r\nman inom hästsporten var magert. Jag har ändå\r\nförhoppningen att jordbruksministern skall kunna\r\npåverka frågorna litet bättre än sin företrädare.</pre><pre>Jag skulle vilja ta upp ett par ytterligare saker.\r\nFrämst gäller det utbildningen. Det är självklart att\r\ndet skall finnas goda kunskaper hos dem som skall\r\nsköta och föda upp hästar. Men det råder ett stort\r\nproblem med utbildningen i dag. Visserligen\r\nkommer hästskötsel att tas med i\r\nutbildningsprogrammen, men hästutbildningen på\r\nFlyinge har i dag stora problem med finansieringen.\r\nKommunerna är inte villiga att betala. Det är alltså\r\nstora oreda i det hela.</pre><pre>Jag hoppas att jordbruksministern, kanske\r\ntillsammans med utbildningsdepartementet, skulle\r\nkunna se över problemet. Ingen skugga skall falla\r\npå vare sig jordbruksministern eller på\r\nutbildningsdepartementet. Men här finns ett\r\nproblem som inte har uppmärksammats tillräckligt\r\nmed tanke på det beslut om\r\npåbyggnadsutbildningar som riksdagen fattade i\r\njuni i fjol.</pre><pre>Är jordbruksministern beredd att tillsammans med\r\nutbildningsdepartementet se över problemet?</pre><pre>Anf. 10  Jordbruksminister KARL ERIK\r\nOLSSON (c):</pre><pre>Fru talman! När det gäller utbildningen lade\r\nutredningen fram ganska långtgående förslag, bl.a.\r\nett nationellt hippologiskt\r\nyrkesutbildningsprogram, som också skulle\r\ninnebära vissa omfördelningar av resurser mellan\r\nde platser där det finns utbildning i dag. Det är en\r\nganska komplicerad materia att ta tag i.</pre><pre>I huvudsak är det i och för sig som den tidigare\r\nregeringen hävdade, nämligen att mycket av detta\r\nkan hanteras på lägre nivå.</pre><pre>Jag är emellertid positiv till den synpunkt som Bo\r\nArvidson framför, nämligen att vi bör diskutera\r\nfrågan vidare mellan jordbruks- och\r\nutbildningsdepartementen. Det är möjligt att vissa\r\nsignaler behöver gå fram från central nivå.</pre><pre>Det är viktigt att peka på att Hästhållningens\r\nyrkesnämnd håller på att utarbeta en hästskötar-\r\noch ridlärarexamen. Ridfrämjandet har, enligt\r\negen uppgift, omarbetat ridlärar- och\r\nhästskötarutbildningen på Strömsholm i syfte att\r\nbl.a. skapa attraktiva, längre och mer\r\nsammanhållna utbildningar och inrikta dem mot de\r\nexamina som håller på att utarbetas. Jag hoppas att\r\ndet skall bli möjligt att bygga vidare på det som\r\nredan är gjort och att vi kan stimulera detta\r\nytterligare.</pre><pre>Anf. 11  BO ARVIDSON (m):</pre><pre>Fru talman! Jag tackar för det svar som\r\njordbruksministern här lämnat. Det är mycket\r\npositivt.</pre><pre>Jag vill ta upp en annan sak. Det gäller uppfödning.\r\nDet är viktigt att de som föder upp djur också har\r\nkunskaper -- vi har talat om utbildningen tidigare.\r\nMen det är inte alltid som det fungerar. Det är\r\nockså viktigt att det finns ett ordentligt djurskydd\r\nmed tillsyn och att djuren sköts på rätt sätt. Det är\r\nviktigt att det finns veterinärresurser och att olika\r\ndelar av landet behandlas på samma sätt när det\r\ngäller t.ex. tillgång till jour dygnet runt på\r\ndjursjukhus. Sydsverige är illa behandlat i det\r\nsammanhanget. Hästsporten och uppfödarna\r\nmåste få möjlighet att anpassa sig till de regler som\r\nskall gälla i EG. De uppgifter som jag har fått från\r\nen hästavelsorganisation är att man är osäker på\r\nvad anpassningen till EG kommer att innebära. Det\r\nkan då bli svårigheter att åstadkomma en snabb\r\nanpassning.</pre><pre>Är jordbruksministern beredd att göra något på det\r\nområdet?</pre><pre>Anf. 12  Jordbruksminister KARL ERIK\r\nOLSSON (c):</pre><pre>Fru talman! Vi ligger ganska väl till i Sverige när det\r\ngäller djurskyddslagstiftning och djurskyddsregler.\r\nRegeringen kommer inom kort att lägga fram\r\nförslag till riksdagen om vissa ändringar i\r\ndjurskyddslagstiftningen, med en intention om att\r\nlägga in tävlingshästar under samma paragraf som\r\nde s.k. bruksdjuren som särskild hänsyn skall tas till\r\ni samband med djurskydd. Det kommer ytterligare\r\natt tillgodose kraven.</pre><pre>Bo Arvidson känner väl till att regeringen låter\r\nutreda veterinärväsendet. När utredningen är klar\r\nfår vi diskutera de frågorna vidare.</pre><pre>I den här frågan, precis som i alla andra, är det\r\nviktigt att vi noga följer vad som händer i EG och\r\npå vilket sätt vi kan anpassa oss till Europa. Jag vill\r\npeka på att utredningen har föreslagit att ett\r\nnationellt ridsportförbund borde tillskapas. Här\r\nhar organisationerna själva utarbetat ett förslag om\r\nen sammanslagning av de existerande förbunden,\r\nvilket bör vara bra med tanke på en anpassning till\r\nomvärlden och en större enhetlighet i det svenska\r\narbetet.</pre><pre>Anf. 13  TALMANNEN:</pre><pre>Jag får erinra om de tidsregler som gäller för fråga.</pre><pre>Anf. 14  BO ARVIDSON (m):</pre><pre>Fru talman! Jag tackar än en gång för det som\r\njordbruksministern här har utlovat. Det är viktigt\r\natt vi tillsammans kan arbeta för att hästsport och\r\nhästavel även i fortsättningen kan få ha en framtid\r\ni Sverige. Det är också viktigt att man inom\r\nhästavelsområdet så snabbt som möjligt kan få\r\nklara uppgifter.</pre><pre>Överläggningen var härmed avslutad.</pre><pre>6 §  Svar på fråga 1991/92:703 om klasstorleken\r\ni grundskolan</pre><pre>Anf. 15  Statsrådet BEATRICE ASK (m):</pre><pre>Fru talman! Eva Johansson har frågat mig om vilka\r\nåtgärder jag avser att vidta för att motverka allt\r\nstörre klasser i grundskolan.</pre><pre>Kommunerna har, till följd av beslut fattade av\r\nriksdagen, getts ansvaret för att organisera\r\nskolverksamheten så att de, av riksdag och regering\r\nfastställda, nationella målen uppnås. Staten har\r\ngenom skolverket en organisation för att följa upp\r\noch utvärdera detta. Regering och riksdag kommer\r\natt få regelbundet återkommande rapporter om i\r\nvilken utsträckning kommunerna fullgör sitt\r\nuppdrag.</pre><pre>Det kommunala ansvaret för skolverksamheten\r\ninnebär att vi kommer att få se en lång rad olika\r\norganisatoriska lösningar. Regeringens förslag\r\nbeträffande bidrag till fristående skolor innebär att\r\nytterligare alternativ stimuleras. Jag tycker att det\r\när positivt att olika lösningar prövas. Genom den\r\nökade valfrihet som blir följden av regeringens\r\npolitik ges elever och föräldrar också möjlighet att\r\npåverka utvecklingen genom sina val.</pre><pre>Självfallet är det nödvändigt att noga följa\r\nutvecklingen för att försäkra sig om att målen för\r\nverksamheten uppnås. Jag ser dock inte nu någon\r\nanledning att föreslå några särskilda åtgärder.</pre><pre>Anf. 16  EVA JOHANSSON (s):</pre><pre>Fru talman! Jag tackar statsrådet för svaret.</pre><pre>Huddinge, Nacka, Sollentuna, Upplands Väsby,\r\nSigtuna och Stockholm är kommuner från vilka jag\r\nunder de allra senaste dagarna har fått signaler om\r\nhot om besparingar som innebär att elevmedeltalet\r\ni grundskolan väsentligt måste ökas. Siffran 35\r\nelever per klass, och t.o.m. högre siffror, har\r\nnämnts. Självfallet protesterar såväl föräldrar och\r\npersonal som elever mot dylika besparingar. Ibland\r\nhar det t.o.m. förekommit hot mot arbetsgivaren,\r\nkommunen, om att vidta.</pre><pre>Kombinationen av dessa besparingsåtgärder med\r\nbesparingar av extra resurser för\r\nspecialundervisning och annat stöd till elever som\r\nhar litet större behov av sådant stöd --\r\nhandikappade eller med inlärningssvårigheter --\r\ngör att många har skäl att oroa sig mycket. Det\r\ninnebär att svaga elever får ännu svårare att hänga\r\nmed i skolarbetet och att alla andra elever får\r\nmindre av lärarnas tid. Risken är också att det blir\r\nstökigare i skolan på grund av färre vuxna är där.</pre><pre>Nu några månder efter valet ställer man sig\r\nonekligen frågan om det var detta som menades\r\nmed ''Färre elever i klasserna'', ett ett slagord som\r\njag såg i många moderata valbroschyrer. Man\r\nställer sig också onekligen frågan om det här är vad\r\nregeringen menar med uttrycket: att skapa Europas\r\nbästa skola.</pre><pre>Anf. 17  Statsrådet BEATRICE ASK (m):</pre><pre>Fru talman! Inledningsvis vill jag säga att orsaken\r\ntill de problem som kommunerna har faktiskt är det\r\nstatsbidragssystem som den socialdemokratiska\r\nregeringen införde och de avtal som träffades under\r\nden period som Socialdemokraterna satt vid rodret.\r\nRegeringen har inte sparat på anslagen till\r\ngrundskolan.</pre><pre>Under de senaste åren har lärartätheten i skolan\r\nbåde i grundskolan och i gymnasiet ökat mycket.\r\nOm vi exkluderar hemspråkslärare, svenska 2-\r\nlärare och speciallärare ur statistiken, kommer vi\r\nför läsåret 1989/90 fram till siffran 13,4 elever per\r\nlärare i grundskolan. Vad jag med dessa siffror vill\r\nsäga är inte att det ser ut på det här sättet i ett\r\nklassrum.</pre><pre>Jag vill bara konstatera, fru talman, att problemen\r\nsom Eva Johansson tar upp är lokala. Skälet till att\r\nman får en väldigt hög klasstorlek i en särskild skola\r\neller kommundel är ofta på att man i den\r\nkommundelen har haft så snabba\r\nelevantalsförändringar att organisationen inte har\r\nhunnit anpassas. Det är väldigt svårt att lägga ned\r\nskolor eller att ändra organisationen i takt med att\r\nelevantalet ändras. Variationen är mycket stor.\r\nFörhållandena är inte sådana att vi generellt är\r\nuppe i 30 till 35 elever i varje klass i våra skolor --\r\noch tur är väl det.</pre><pre>Jag delar uppfattningen, som även riksdagen har\r\ngett uttryck för, att vi inte skall ha hur stora klasser\r\nsom helst. Stora klasser ger inte någon bra\r\nundervisningssituation. Fortfarande tror jag att det\r\när väsentligt att den lokala pedagogiska friheten får\r\nfinnas. Det finns nämligen i dag skolor där man\r\nönskar en undervisningsmodell som inte innebär\r\nklasser i traditionell mening. Man ser i stället till en\r\nåldergrupp som helhet och varierar grupperna\r\nutifrån vilka arbetsuppgifter som för tillfället är\r\naktuella.</pre><pre>Jag tycker att det mest riktiga nu är att följa vad\r\nsom händer i kommunerna och att faktiskt\r\nuppmuntra kommunerna till konstruktiva\r\norganisatoriska lösningar i stället för att enbart låsa\r\nfast sig vid enskilda tal.</pre><pre>Anf. 18  EVA JOHANSSON (s):</pre><pre>Fru talman! Politik är att vilja, var det en person\r\nsom sade. Det är viktigt att vi som politiker talar om\r\nvad vi vill och att vi därefter verkar i den riktningen.</pre><pre>Visst handlar som om lokala problem, som\r\nskolministern säger. Det är problem för de elever\r\nsom råkar gå i en skola där klasserna blir väldigt\r\nstora, kanske på över 35 elever. Speciellt blir det\r\nproblem för en större undervisningsgrupp -- som\r\njag i och för sig håller med om att man mycket väl\r\nkan arbeta med -- om den personal som behövs\r\nrycks undan av samma besparingsnit.</pre><pre>Regeringens förslag har faktiskt inneburit att\r\nkommunerna nu ser sig tvingade till att framöver\r\nkraftigt dra ned på kostnaderna. I min kommun\r\nräknar man i varje fall med att om\r\nkompletteringsspropositionen antas, så ökar\r\nsparkravet ytterligare.</pre><pre>Anf. 19  Statsrådet BEATRICE ASK (m):</pre><pre>Fru talman! Politik är att vilja, det stämmer. Jag\r\nvill, och regeringen vill, att skolorna lokalt skall få\r\nta ett stort ansvar för sin budget och de\r\nprioriteringar som skall göras. Vi vill att\r\nkommunerna utifrån lokala behov skall hantera så\r\nmycket som möjligt av pengarna inom ramar\r\nfrastställda av riksdagen.</pre><pre>Jag vill också att lärarna utifrån sin pedagogiska\r\nerfarenhet och kompetens skall få bestämma om\r\norganisationen och delta i arbetet med de\r\nprioriteringar som alltid måste göras i en budget.\r\nDet är därför jag pekar på, när Eva Johansson\r\nställer denna fråga, att vi inte ett jätteproblem\r\ngenerellt sett, utan att det i vissa kommuner, i vissa\r\nskolor, finns ett praktiskt organisatoriskt\r\nbekymmer.</pre><pre>Jag vill även gärna påpeka att det inte är så att ett\r\nlogiskt samband mellan få elever och goda resultat\r\nalltid finns. Det som är avgörande för om\r\npedagogiken skall bli bra är vad som skall utföras.\r\nOm man har körsång under en lektion, kan man\r\nfaktiskt ha t.o.m. 40--50 elever och åtstadkomma\r\nett bra resultat, men om man har lästräning med\r\nelever som är ordblinda kan två tre elever vara\r\nalldeles tillräckligt. Hur den här typen av\r\nbedömning skall göras måste faktiskt lärarna få\r\navgöra.</pre><pre>Anf. 20  EVA JOHANSSON (s):</pre><pre>Fru talman! Jag delar helt uppfattningen att man\r\nlokalt skall få ta ansvar för sin budget. Det måste\r\nemellertid finnas ett antal kronor att ta något\r\nansvar för. Jag vet inte om jag skall göra den\r\ntolkningen att det är av fri vilja som moderata\r\nkommunalråd lägger besparingskrav på skolorna\r\nmed den påföljden att man får klasser med fler än\r\n30 elever. Jag talar nu inte om körsång. Det\r\nkommer att bli på det här sättet under både körsång\r\noch läsinlärning. Det är det som är allvarligt.</pre><pre>Det är ett allvarligt hot mot de elever som behöver\r\nextra stöd och hjälp, vilket de inte kommer att\r\nkunna få på grund av att resuser har dragits undan.</pre><pre>Jag trodde att detta oroade en skolminister som i\r\nvarje fall på sitt program har haft att det skall vara\r\nfärre elever i varje klass, därför att elever är\r\nindivider och behöver individuellt stöd.</pre><pre>Anf. 21  Statsrådet BEATRICE ASK (m):</pre><pre>Fru talman! Jag vill gärna påpeka att på mitt\r\nprogram har det alltid stått att det är lärarna som\r\navgör den pedagogiska arbetsformen, vilket jag\r\nanser vara viktigt.</pre><pre>I dag är antalet elever på lågstadiet i genomsnitt 19\r\nstycken, på mellanstadiet 22 och på högstadiet 25.\r\nVi har inte så astronomiska siffror som det gör\r\ngällande.</pre><pre>Varför lägger då kommunalråden fram sådana här\r\nförslag som Eva Johasson tar upp? Man gör det\r\ndärför att varken rektorer, kommunalråd,\r\nregeringsledamöter eller ens riksdagen sitter på en\r\nsedelpress.</pre><pre>Vi har en ekonomisk situation i landet som gör att\r\nvi har ont om pengar. Detta tvingar fram\r\nprioriteringar. Men när det gäller skolan är det\r\ninget land som satsar så mycket på skolan som just\r\nSverige. Vårt problem är att förändringsarbetet tar\r\ntid. Vi har på tok för höga lokalkostnader i skolan\r\ni förhållande till medlen för undervisning,\r\nläroböcker och mycket annat. Det är små\r\nprocenttal av medlen som går till läroböcker, och\r\ndet är ett problem.</pre><pre>Samtidigt vet vi att skolmiljöerna är risiga och att vi\r\nmåste satsa mer pengar där. Det tar tid med dessa\r\nförändringar, men ingen skall hävda att det är\r\nomöjligt att klara av en bra pedagogisk\r\narbetsmodell i världens dyraste skola. Jag tror att\r\ndet går.</pre><pre>Anf. 22  EVA JOHANSSON (s):</pre><pre>Fru talman! Ibland är det omtvistat hur ont om\r\npengar vi har, men att vi ständigt måste göra\r\nprioriteringr är vi vana vid. Det är vår uppgift som\r\npolitiker att göra det.</pre><pre>Jag kan bara konstatera att för Moderaterna är inte\r\nskolan längre något särskilt högt prioriterat\r\nområde. Här är man beredd att göra neddragningar\r\nav statsbidragen till kommunerna som drabbar\r\nockså skolan. Av de prioriteringsdiskussioner som\r\nnu förs ute i de kommuner som jag har mest\r\nkontakt med i Stockholms län framgår att en\r\nmycket stor del av besparingarna kommer att\r\ndrabba just skolan. Det här tycker jag rimmar\r\nväldigt illa med vad Moderaterna gick till val på.\r\nNågon betydelse borde det ha.</pre><pre>Anf. 23  Statsrådet BEATRICE ASK (m):</pre><pre>Fru talman! Jag skall inte beskylla en\r\nriksdagsledamot för att komma med lögner, men\r\ndet är viktigt att göra klart för sig att den här\r\nregeringen inte lägger fram några förslag till\r\nneddragningar när det gäller stödet till\r\ngrundskolan. Det har vi inte gjort, och det kommer\r\nvi inte att göra.</pre><pre>Likväl erkänner jag att det görs besparingar ute i\r\nkommunerna, därför att det sammantaget är ont\r\nom resurser. Men när det gäller intresset för\r\nundervisning och utbildning får man icke stirra sig\r\nblind på enbart kronor och ören, även om det är\r\ncentralt. En rad av de förslag som regeringen har\r\nlagt fram syftar till att höja kvaliteten, till att\r\nstimulera skolan, lärare och föräldrar att söka olika\r\nalternativ och modeller för undervisningen. Jag är\r\növertygad om att det är minst lika viktigt som att\r\nkräva mer pengar i en situation då det inte finns\r\npengar. Vi måste försöka hushålla bättre, även om\r\ndet är besvärligt.</pre><pre>Vi skall inte blunda för de akuta lokala bekymmer\r\nsom tas upp i denna fråga. Det finns skolor som får\r\nså stora klasser att det inte går. Det går i allmänhet\r\ninte av fysiska skäl, därför att eleverna inte ryms i\r\nklassrummen. Men här gäller det att hitta bra\r\nfördelningsmodeller lokalt för de resurser som\r\nskolorna förfogar över.</pre><pre>Anf. 24  EVA JOHANSSON (s):</pre><pre>Fru talman! Jag vill påminna statsrådet om ett\r\nförslag som hon själv var med om att lägga fram för\r\nnågra månader sedan om att dra ned stödet till\r\nskolornas miljöupprustning för 300 miljoner. Det är\r\nbara ett exempel. Det är inget tvivel om att den\r\nindragning som föreslås i\r\nkompletteringspropositionen också kommer att\r\ndrabba skolan, vars verksamhet utgör en stor del av\r\nden kommunala ekonomin. Förslaget innebär en\r\nganska rejäl neddragning.</pre><pre>Vi kan inte använda pengar som inte finns, säger\r\nstatsrådet. Nej, det kan vi inte, men det finns\r\npengar. Ni har faktiskt redan använt en del av dem,\r\nmen de gick till skattesänkningar för\r\nhöginkomsttagare och kapitalägare. Det är också\r\nett sätt att göra priorieringar, det är också ett sätt\r\natt använda pengarna. Men det går inte att använda\r\ndem två gånger, så man skall vara väldigt försiktig\r\ninnan man sätter pennan på papperet första\r\ngången.</pre><pre>Anf. 25  Statsrådet BEATRICE ASK (m):</pre><pre>Fru talman! Det ligger en väldigt stor betydelse i att\r\nen regering försöker föra en ekonomisk politik som\r\nger ekonomisk tillväxt. Det är en förutsättning för\r\natt vi på lång sikt skall kunna lösa problemen.</pre><pre>Argumentet med stimulansbidraget, som Eva\r\nJohansson hade, är helt befängt när det gäller\r\nklasstorlekarna. Stimulansbidraget till upprustning\r\nav skolmiljön kräver snarare att kommunerna skall\r\nlägga mer pengar på byggnader och lokaler än på\r\nden lokala organisationen. Det finns många\r\nargument till att man kan tycka att det är\r\nbesynnerligt att minska på stimulansbidraget, men\r\ndet har ingenting att göra med det här. Dessutom\r\nfinns det ingenting som slår generellt eller särskilt\r\nberör de kommuner som har bekymmer med\r\nklasstorlekar, som togs upp i frågan. Här är Eva\r\nJohansson ute på väldigt hal is.</pre><pre>Anf. 26  EVA JOHANSSON (s):</pre><pre>Fru talman! I så fall trivs jag ganska bra på den hala\r\nisen. Jag är inte så spiksäker på att det är jag som\r\nkommer att dras omkull så småningom, utan det är\r\nkanske andra som kommer att ha det svårt att hålla\r\nsig på benen.</pre><pre>Visst skall vi ha en tillväxt i ekonomin, men den får\r\nman inte genom att skapa arbetslöshet. Det är inget\r\ntvivel om att det är en helt och hållet galen väg.\r\nKommunerna hotas av sådana besparingar inom\r\nskolan att elevmedeltalet kommer att öka till över\r\n30 elever i varje klass, oberoende av de siffror som\r\nlästes upp här förut.</pre><pre>Det här är en allvarlig situation, som kommer att\r\nförsvåra för många i skolan, både personal och\r\nelever. Men allra svårast kommer de elever att få\r\nsom behöver extra stöd. Jag tycker att det här är ett\r\nrejält kliv tillbaka från det som nog är Europas\r\nbästa skola och som skulle kunna utecklas ännu\r\nmer, om vi hade en regering som ville mer än så här.</pre><pre>Anf. 27  Statsrådet BEATRICE ASK (m):</pre><pre>Fru talman! Om man skall diskutera en så seriös\r\nfråga som skolpolitiken och framför allt diskutera\r\nklasstorlekar och elevmedeltal, skall man ändå inte\r\ntala om klassmedeltal på över 30 eller 35 elever.\r\nSom jag påpekade tidigare har vi i dag ungefär 10,6\r\nelever per lärare generellt sett. Vi har klasstorlekar\r\npå mellan 19 och 25 elever. Det är en del kommuner\r\noch kommundelar som får stora klasser, och det är\r\nnog så besvärligt. Men det är viktigt att ändå hålla\r\nen viss saklig nivå i en diskussion som är så central.</pre><pre>Jag påpekade också i mitt svar att det är viktigt att\r\nvia bl.a. skolverket följa upp hur den\r\ndecentralisering, som även Socialdemokraterna har\r\nmedverkat till, slår ute i kommunerna och hur\r\nkommunerna klarar av att leva upp till de\r\nambitioner som gäller för svensk utbildningspolitik.</pre><pre>Överläggningen var härmed avslutad.</pre><pre>7 §  Svar på fråga 1991/92:704 om\r\nskolbetygen</pre><pre>Anf. 28  Statsrådet BETATRICE ASK (m):</pre><pre>Fru talman! Eva Johansson har frågat mig om jag\r\när beredd att tillmäta skolsköterskornas kunskaper\r\noch erfarenheter stor vikt när betygsfrågorna\r\nbereds.</pre><pre>Den betygsberedning som nu arbetar har i uppdrag\r\natt utarbeta ett kunskaps- och målrelaterat\r\nbetygssystem. Detta skall ersätta det nuvarande\r\nrelativa betygssystemet, som alla varit överens om\r\nbör avskaffas. Betygen skall vara skolans\r\nbekräftelse -- riktad till eleverna -- på hur elevens\r\narbete och studieresultat bedöms i förhållande till\r\nvad läroplanerna och kursplanerna föreskriver.\r\nBetygen skall mer ha en funktion av återföring av\r\nerfarenheter än utgöra urvalsinstrument vad gäller\r\nfortsatta studier. För en mer ingående redovisning\r\nav riktlinjerna för betygsberedningens arbete\r\nhänvisas till direktiven.</pre><pre>I sammanhanget vill jag endast understryka att jag\r\ninte är oroad över att betygsberedningen kommer\r\natt lämna ett förslag som äventyrar elevernas hälsa.</pre><pre>Anf. 29  EVA JOHANSSON (s):</pre><pre>Fru talman! Jag tackar även för det här svaret.</pre><pre>Jag hajade faktiskt till är jag läste Kommun-\r\nAktuellt för en tid sedan. Där säger ordföranden\r\nför skolsköterskornas riksorganisation så här:</pre><pre>''Den dag då det är kö av gråtande ungdomar till\r\nskolsköterskans mottagning är avslutningsdagen.\r\nLåga betyg kan vara den definitiva knäcken för en\r\nung människas självförtroende.</pre><pre>--Får en elev ett betyg med bara ettor är det ju svart\r\npå vitt på att han eller hon inte duger  -  -  -. Ett\r\nsamtal med läraren där eleven får muntliga\r\nomdömen och även alltid får veta något man är bra\r\npå är en annorlunda sak.''</pre><pre>Jag tycker att det här är viktiga kunskaper som vi\r\nskall ta vara på, kunskaper om barns och\r\nungdomars utveckling och deras situation över\r\nhuvud taget. Jag tror att skolsköterskorna tillhör --\r\näven om de inte är ensamma om det -- de\r\npersonalkategorier i skolan som har en väldigt bra\r\növerblick.</pre><pre>Jag vet inte riktigt hur jag skall tolka svaret. Jag vet\r\nbara att skolministern ofta uttalar sig ganska\r\ntvärsäkert om betygens välsignelse. Dess värre\r\nförefaller det som att hon har flera\r\nkommunledningar i moderatstyrda kommuner med\r\nsig som t.o.m. vill gå fortare fram än skolministern.\r\nDe vill inte vänta på vare sig betygsberedningen\r\neller riksdagens beslut, utan de är beredda att\r\ninföra någon form av betygssystem redan nu.</pre><pre>Är Beatrice Ask beredd att lyssna, om inte på oss,\r\nså åtminstone på de sakkunniga i skolan som\r\nfaktiskt har sagt ett och annat varningens ord? Tror\r\nBeatrice Ask att det finns risker med att återigen\r\nöka betygens betydelse? Finns det bara fördelar?\r\nVarför skulle i så fall en så viktig grupp som\r\nskolsköterskorna varna? De har knappast kunnat\r\nses som något slags revolutionärer ute på skolorna.</pre><pre>Anf. 30  Statsrådet BEATRICE ASK (m):</pre><pre>Fru talman! Först vill jag säga att det nog inte bara\r\när moderata kommunalråd som är intresserade av\r\nett nytt betygssystem. Framför allt föräldrar och\r\nelever delar i mångt och mycket de synpunkter som\r\nregeringen har på dessa frågor.</pre><pre>Den signal som nu kommer från skolsköterskorna\r\nom köerna på avslutningsdagen är någonting som\r\nSocialdemokraterna borde ha lyssnat till för länge\r\nsedan. Det är ju Socialdemokraterna som har infört\r\nde relativa betygen, som går ut på att eleverna\r\njämförs med varandra och att elevernas\r\nprestationer bara skall vägas och läggas inom något\r\nslags normalkurva. De relativa betygen har väldigt\r\nlitet att göra med vad eleverna faktiskt har lärt sig\r\neller vilka ambitioner man har för resp. elev.</pre><pre>Det enda parti som var emot det relativa\r\nbetygssystemet redan när det infördes var\r\nModerata samlingspartiet. Sedan har denna insikt\r\nvuxit, och numera har även Socialdemokraterna\r\nsagt att man skall försöka införa\r\nkunskapsrelaterade betyg, dvs. något slags\r\nbetygssystem som visar vad en elev kan i\r\nförhållande till de mål som har uppsatts vid\r\nterminens början. Jag tror att ett sådant system\r\nvore mycket mer avstressande än det system som\r\ntillämpas i dag. Dessutom har man med den\r\nsocialdemokratiska utbildningspolitiken hamnat i\r\nett läge där betyg ges första gången i slutet av\r\nhögstadiet, när det börjar bli dags att fundera över\r\nvidare studier. Jag är inte ett dugg förvånad över att\r\nmånga elever känner sig otroligt stressade av denna\r\nsituation. I stället för att tidigt få tydliga signaler om\r\nhur skolarbetet fortskrider, så att åtgärder kan\r\nsättas in direkt när man märker att det har uppstått\r\nbekymmer och i stället för att ge föräldrarna en bra\r\ninformation väntar man tills den obligatoriska\r\nskolgången nästan är slut. Då blir det fel.</pre><pre>Jag tycker att skolsköterskornas ordförande snarast\r\nbelyser någonting som möjligen är sant när det\r\ngäller dagens situation. Det är precis detta som vi i\r\nregeringen vill ändra på genom att försöka hitta ett\r\nförslag.</pre><pre>Anf. 31  EVA JOHANSSON (s):</pre><pre>Fru talman! Tänk, jag har inte fått ett enda svar i\r\ndenna kammare av skolministern där hon inte\r\nskyller allting som det är något dumt och snett med\r\npå den förra socialdemokratiska regeringen. Jag\r\ntycker att det är ett fattigdomsbevis. Nog om detta.</pre><pre>Det finns både elever och föräldrar som vill ha\r\nbetyg. Det vet också jag, för jag har träffat sådana.\r\nOch det finns många som inte vill ha betyg. Det\r\nfinns även många andra som har kunskaper och\r\nerfarenheter som det är viktigt att ta till vara. Är\r\nstatsrådet beredd att lyssna också på dem som säger\r\nett varningens ord?</pre><pre>Självfallet är det bra med viktig information till\r\nhemmen. Men jag har aldrig någonsin fått någon ny\r\ninformation med betygslappen. Den informationen\r\nhar jag tack och lov fått långt tidigare vid de\r\nformella föräldrasamtalen, men också vid många\r\nandra kontakter med skolan. Det är denna\r\ninformation som har varit nyanserad och viktig,\r\ninte det som står på betygslappen.</pre><pre>Anf. 32  Statsrådet BEATRICE ASK (m):</pre><pre>Fru talman! Det finns många sorters betyg, varav\r\nmånga är väldigt bra när det gäller att förtydliga\r\nden information som ges vid kvartssamtal.\r\nSjälvfallet är svaret på frågan som ställdes ja. Vi\r\nlyssnar på alla synpunkter. Det är bra att även kritik\r\noch oro över olika förslag belyses. I mitt svar till\r\nEva Johansson påpekade jag att mitt intryck, efter\r\natt jag hade läst artikeln och frågan, är att detta är\r\nen signal om hur det ser ut i dag. Den bekräftar\r\nnödvändigheten av att finna ett nytt betygssystem\r\noch ett annat angreppssätt än vad man tidigare har\r\nhaft.</pre><pre>Jag vill gärna ha det sagt att om det är någon\r\nyrkesgrupp i skolan som jag har mycket stort\r\nförtroende för och som vi lyssnar för litet på --\r\nframför allt kanske inte i pedagogiska frågor utan i\r\nmånga andra frågor -- är det just skolsköterskorna.\r\nJag har i ett annat svar här i kammaren sagt att för\r\nmig är skolsköterskorna en yrkesgrupp som jag\r\ngärna ser att vi värnar om. Vi skall framgent också\r\ndiskutera hur detta bäst kan ske.</pre><pre>Anf. 33  EVA JOHANSSON (s):</pre><pre>Fru talman! Om det som statsrådet avslutade med\r\nkan vi säkert vara eniga. Jag har precis samma\r\nuppfattning. Det är bra att Beatrice Ask är beredd\r\natt lyssna på den här typen av synpunkter, men det\r\nvore kanske lättare om hon från början intog en\r\nnågot mera ödmjuk, lyssnande attityd i stället för\r\natt vara så tvärsäker på att betygen innebär att allt\r\ngott kommer att vederfaras skolan, medan det\r\ngamla betygssystemet och alla andra synpunkter\r\ndäremot kommer att rasera skolan. Det är inte så\r\nlätt att nå fram med sina synpunkter till en minister\r\nsom redan vet allting.</pre><pre>Det är bra att de här synpunkterna nu har kommit\r\nfram, och det vore intressant att få reda på hur detta\r\nskall manifesteras i utredningsarbetet och därefter.</pre><pre>Anf. 34  Statsrådet BEATRICE ASK (m):</pre><pre>Fru talman! De synpunkter som kommer till\r\ndepartementet eller till mig i form av brev och\r\ntelefonsamtal vidarförmedlas till\r\nbetygsberedningen. Jag läser allting och försöker\r\nockså i mån av tid -- ibland dröjer det för länge --\r\nsvara på breven och ta till mig de synpunkter som\r\nkommer fram. Hur dessa synpunkter tas till vara\r\noch vilka argument som väger tyngst får vi se i\r\nseptember när betygsberedningens förslag läggs\r\nfram.</pre><pre>När det gäller det här med tvärsäkerhet har jag i\r\nlikhet med Eva Johansson ställt upp i val på ett\r\npartiprogram. Det hade jag inte gjort, om jag inte\r\nhade varit övertygad om att det var ett bra\r\npartiprogram. Det är klart att man med stor glädje\r\ndå konstaterar att det i en fråga som just den om\r\nbetygen över patigränserna finns likartade\r\nuppfattningar. De direktiv som Göran Persson\r\nlämnade till betygsberedningen om en förändring\r\nav betygssystemet överensstämmer i mångt och\r\nmycket med de uppfattningar som vi moderater\r\nmycket länge har drivit. Det är alldeles riktigt att\r\ndet finns punkter där vi skiljer oss åt. Jag vet inte\r\nom jag är så tvärsäker, men jag är övertygad om att\r\nvi är på rätt väg. Jag hoppas att vi kan utgå ifrån att\r\nbetygsberedningen, som innehåller\r\nparlamentariker från alla partier, kommer att lägga\r\nfram ett bra förslag, som vi kan ha som underlag för\r\nett beslut någon gång i höst.</pre><pre>Anf. 35  EVA JOHANSSON (s):</pre><pre>Fru talman! Det hoppas jag också, men vi är\r\nabsolut inte överens om betygsberedningens nya\r\ndirektiv. Direktiven ändrades ju ganska radikalt.\r\nNu vill man ha betyg i lägre klasser, vilket jag tycker\r\när allvarligt. Det skulle förvåna mig om en sådan\r\ngrupp som skolsköterskorna tycker att det vore\r\nsärskilt bra. Man vill t.o.m. ha betyg i ordning och\r\nuppförande.</pre><pre>Till sist hoppas jag att Beatrice Ask kommer att\r\nuppfylla den här delen av sitt partiprogram lika\r\ndåligt som hon har uppfyllt den punkt som talar om\r\nmindre klasser.</pre><pre>Anf. 36  Statsrådet BEATRICE ASK (m).</pre><pre>Fru talman! Till min glädje är det inte Eva\r\nJohansson som skall göra betygssättningen på hur\r\njag fullgör mitt uppdrag som statsråd, utan det är\r\nväljarna. Så får vi väl se hur det går vid nästa val.</pre><pre>Överläggningen var härmed avslutad.</pre><pre>8 §  Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1991/92:127 till bostadsutskottet</pre><pre>Motionerna</pre><pre>N53--N55 till näringsutskottet</pre><pre>9 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkande 1991/92:KU34</pre><pre>Finansutskottets betänkande 1991/92:FiU26</pre><pre>Lagutskottets betänkanden 1991/92:LU29--LU33</pre><pre>Utbildningsutskottets betänkanden\r\n1991/92:UbU13--UbU17 och UbU21</pre><pre>Näringsutskottets betänkande 1991/92:NU20</pre><pre>Bostadsutskottets betänkanden 1991/92:BoU17,\r\nBoU19--BoU21 och BoU26</pre><pre>10 §  Bordläggning</pre><pre>Anmäldes och bordlades</pre><pre>Trafikutskottets betänkanden</pre><pre>1991/92:TU15 Vägväsende m.m.</pre><pre>1991/92:TU16 Fast förbindelse över Öresund</pre><pre>Arbetsmarknadsutskottets betänkanden</pre><pre>1991/92:AU7 Skadestånd på grund av olovlig\r\nstridsåtgärd</pre><pre>1991/92:AU12 Arbetslivsfrågor</pre><pre>1991/92:AU16 Anslag till åtgärder för\r\narbetshandikappade</pre><pre></pre><pre>11 § Anmälan om interpellationer</pre><pre>Anmäldes att följande interpellationer framställts</pre><pre>den 30 april</pre><pre>1991/92:190 av Annika Åhnberg (v) till\r\nstatsministern om åtgärder mot\r\nkoldioxidutsläppen:</pre><pre>Utsläppen av koldioxid visar inga större\r\nförändringar i Sverige. Det är tveksamt om det\r\nfastställda målet för utsläppen skall kunna uppnås:\r\nfrysning till år 2000. Det som behövs är\r\nminskningar av utsläppen med 60--80 %.</pre><pre>Kunskaperna om effekterna av den ökande\r\nkoldioxidhalten i atmosfären blir alltmer\r\nomfattande och precisa. De inger mycket stor oro.\r\nDet är troligt att vi inom ett fåtal år kan konstatera\r\natt människans massiva förbränning av miljontals\r\nårs lager av fossila bränslen under drygt ett\r\nårhundrande leder till klimatpåverkan -- med\r\nförödande effekter på både naturen och de\r\nmänskliga samhällena.</pre><pre>Därför är det viktigt att effektiva åtgärder vidtas för\r\natt nedbringa koldioxidutsläppen. Sverige har som\r\nett rikt och tekniskt välutvecklat land ett\r\ninternationellt ansvar att bidra till lösningar på\r\ndetta problem. Inte minst inför RIO-konferensen\r\när det viktigt att kunna redovisa både kraftfulla\r\nbeslut och positiva resultat, som ett bidrag till det\r\ninternationella miljöarbetet.</pre><pre>Landets största regeringsparti har i partimotioner\r\ntill riksdagen -- med bl.a. Carl Bildt och Bo\r\nLundgren som undertecknare -- föreslagit höjda\r\nkoldioxidskatter och ambitionen att\r\nkoldioxidutsläppen skall minska med minst 20 %\r\ntill år 2005 (Mot. 1990/91:Jo105). De andra\r\nregeringspartierna har inte avvisat förslagen.</pre><pre>Varför agerar inte regeringen i enlighet med de\r\nkrav man tidigare i opposition ställt? Var finns\r\nhindren?</pre><pre>Förslagen om ändrad energibeskattning, baserade\r\npå den utredning som gjorts av Lennart\r\nHjalmarsson, leder inte till den nödvändiga\r\nutsläppsminskningen. Tvärtom -- företag som\r\nanpassar sig till miljökraven, genomför\r\nenergieffektivisering m.m. missgynnas. Detta är att\r\ngöra industrin en björntjänst. Med den växande\r\ninternationella miljömedvetenheten ökar kraven\r\npå att industrin skall bli energisnål och hushållande.\r\nVi behöver ett modernt, miljöanpassat,\r\nkunskapsintensivt och energieffektivt näringsliv,\r\nmen riskerar nu att konservera föråldrade\r\nstrukturer. Regeringen har inte redovisat några\r\nförslag som leder till ökad stimulans för näringslivet\r\natt effektivisera energianvändningen.</pre><pre>Inte heller när det gäller andra samhällssektorer\r\nanvisar regeringen några vägar som leder till\r\nminskade koldioxidutsläpp. Olika\r\nregeringspropositioner har under minst 15 års tid\r\ntalat väl om sådana åtgärder utan att det haft\r\nmärkbara effekter i praktiken. Någon utvärdering\r\nav de kommunala energiplanernas kvalitet och\r\ninriktning har inte gjorts. Några krav på att dessa\r\nplaner skall leda till minskad energianvändning har\r\ninte ställts. Satsningar på energirådgivning och\r\ninformation från statens sida har upphört.</pre><pre>Trafiksektorn är en inhemsk sektor där det finns en\r\nrelativt stor potential att minska utsläppen, men\r\ndär utsläppen ändå ökar. I andra delar av världen\r\nhar kraven från samhället drivit på den tekniska och\r\növriga industriella utvecklingen. Så har t.ex.\r\nkraven på att införa hybridfordon i Los Angeles lett\r\ntill en renässans för elbilen. Men den svenska\r\nregeringen tycks inte ha för avsikt att bidra till en\r\nsådan utveckling.</pre><pre>Inom bl.a. EG förs en diskussion om höjda avgifter\r\npå miljöstörande vägtransporter, om\r\nkoldioxidskatt, och det pågår diskussioner om att i\r\nhögre grad gynna de förnyelsebara energislagen.\r\nSverige måste -- oavsett associationsform till EG --\r\ndelta i dessa diskussioner och driva på så att\r\nmiljökraven skärps. I stället tycks regeringen vilja\r\nanvända den internationella diskussionen som\r\nbromskloss. Passivt väntar man på vad som komma\r\nskall, för att sedan anpassa Sverige i enlighet med\r\nnäringslivets kortsiktiga krav.</pre><pre>Sedan förslaget om sänkta energiskatter lades fram\r\nhar Sveriges sänkta ambitioner på miljöområdet\r\nnoterats och kritiserats utomlands. Svek är ett slitet\r\nord i den politiska debatten, men här är det på sin\r\nplats.</pre><pre>Jag vill med anledning av ovanstående fråga\r\nstatsministern:</pre><pre>1.  Har regeringen övergett sina ambitioner när det\r\ngäller koldioxidutsläppen?</pre><pre>2.  Om inte -- när har man för avsikt att redovisa hur\r\nmålen skall nås?</pre><pre>3.  Vad ämnar regeringen göra åt trafikens\r\nkoldioxidutsläpp?</pre><pre>4.  Kommer regeringen att skärpa kraven på\r\nkommunernas energiplaner?</pre><pre>1991/92:191 av Eva Zetterberg (v) till statsrådet Alf\r\nSvensson om de politiska fångarna i Chile:</pre><pre>Efter militärkuppen 1973 i Chile har Sverige både\r\nofficiellt och med starkt folkligt stöd stött kampen\r\nmot diktatur och för demokrati i Chile.</pre><pre>När militärdiktaturen föll och demokratiska val\r\nägde rum 1990, var det en stor seger, inte bara för\r\ndet chilenska folket utan för alla människor som\r\narbetar för ett demokratiskt samhälle.</pre><pre>Trots detta stora framsteg är demokratin i Chile\r\nbräcklig, och det finns stora brister. Ett allvarligt\r\nexempel är förhållandet att det i Chile i dag finns\r\nnärmare 60 fångar som med säkerhet kan sägas vara\r\npolitiska fångar, vilka fängslades och torterades\r\nunder militärdiktaturen. Några av dem har suttit i\r\nfängelse i mer än tio år. Vissa av dem har ännu inte\r\nfått sin sak juridiskt prövad. Flera hungerstrejker\r\nhar ägt rum. I vissa fall kan, enligt dekret 575, de\r\nsom har dömts få utbyta fängelsestraffet mot\r\nutvisning, om något land erbjuder dem visum.</pre><pre>Ett antal fångar har frigivits villkorligt i avvaktan på\r\nrättegång. Det är sällan möjligt att förutse om och\r\nnär dessa rättegångar kommer till stånd. De har\r\ninte rätt att lämna landet och kan inte heller utbyta\r\nstraffet mot utvisning. I denna grupp finns flera som\r\nhar sina familjer i Sverige.</pre><pre>För samtliga frigivna fångar gäller, att de har stora\r\ninskränkningar i sina medborgerliga rättigheter,\r\nsåsom rösträtt i allmänna val och rätt att få\r\nanställning inom den offentliga sektorn.</pre><pre>I Chile finns i dag ett statligt projekt, PRAIS, som\r\narbetar med integration av de f.d. politiska\r\nfångarna i den allmänna sjukvården. Stödet från\r\nregeringen för social återanpassning är obefintligt\r\noch bidrag utifrån till olika frivilligorganisationer\r\nminskar.</pre><pre>Jag vill med anledning av ovanstående fråga\r\nbiståndsministern:</pre><pre>1.  Vilka ansträngningar gör Sverige för att Chile\r\nskall frige de återstående politiska fångarna?</pre><pre>2.  Avser regeringen att genom biståndsinsatser\r\nstödja den sociala återanpassningen av f.d.\r\npolitiska fångar i Chile?</pre><pre>3.  Avser regeringen att genom andra insatser\r\nstödja uppbyggandet av politisk demokrati i Chile?</pre><pre>1991/92:192 av Annika Åhnberg (v) till\r\nsocialministern om utsatta barn i Sverige:</pre><pre>I november 1989 antog FN:s generalförsamling en\r\nkonvention om barnets rättigheter. Ett knappt år\r\nsenare trädde konventionen i kraft. Den hade då\r\nratificerats av 20 stater varav Sverige var en.\r\nSamma år, 1990, hölls också ett toppmöte i New\r\nYork. 70 av världens stats- och regeringschefer\r\nantog där ett aktionsprogram rörande barns\r\növerlevnad, skydd och utveckling. Staterna åtog sig\r\natt ''lämna ett förbättrat stöd åt barn om lever i\r\nsärskilt svåra förhållanden och angripa de\r\nbakomliggande orsakerna till sådana situationer''.\r\nMan deklarerade också att all kraft, i tider av\r\nåtstramning, måste ägnas åt att upprätthålla\r\nverksamheter som har barns skydd, överlevnad och\r\nutveckling som mål.</pre><pre>Konventionen delar upp barns rättigheter i två slag:\r\ndels absoluta, dels sådana som kan variera med ett\r\nlands ekonomiska och sociala möjligheter att\r\ntillgodose behoven. Till de absoluta, som måste\r\nrespekteras oavsett ett lands utvecklingsnivå, hör\r\nmedborgerliga och politiska rättigheter; ett barn\r\nmåste t.ex. ges rätt att framföra sin mening i\r\nangelägenheter som berör barnet. Till de mer\r\nrelativa rättigheter hör hälsovårdens och\r\nutbildningens omfattning.</pre><pre>Barn i Sverige har det gott om vi gör en generell\r\njämförelse med levnadsvillkoren för barn i andra\r\ndelar av världen. I Sverige skickas inte barnsoldater\r\nut i krig. Barnarbetare förslavas inte, som i många\r\nandra länder. Men också i vårt land finns det utsatta\r\nbarn. Vi vet att sexuellt våld och annan misshandel\r\nförekommer. Vi vet att flyktingbarn tas i förvar. Vi\r\nvet att barn överges -- också i Sverige finns det barn\r\nsom lever sina liv utan stöd från familj, andra vuxna\r\neller samhället.</pre><pre>Genom Rädda Barnens försorg har en rapport\r\nutarbetats, som redovisar att Sverige inte lever upp\r\ntill barnkonventionen. Det är framför allt villkoren\r\nför fyra grupper av utsatta barn som granskats:\r\növergivna barn, flyktingbarn, sexuellt utnyttjade\r\nbarn och barn i fängelse. I rapporten konstateras att\r\nvår lagstiftning är i enlighet med vad konventionen\r\nkräver, men det brister i efterlevnaden.</pre><pre>Rapporten pekar på flera problem. För det första\r\nfinns ingen samlad kunskap om hur många och\r\nvilka barn som är utsatta. I vårt annars statistiskt så\r\nväl genomlysta samhälle har inte en inventering av\r\nbarns villkor och levnadsförhållanden gjorts. För\r\ndet andra så satsas inte tillräckligt med resurser på\r\nde barn som lever i särskilt svåra förhållanden.\r\nDetta tar sig många uttryck: De vuxna i barnens\r\nomgivning underlåter att reagera, även sådana\r\npersonalgrupper som har anmälningsplikt enligt\r\nsocialtjänstlagen. När socialtjänsten väl kopplats\r\nin, så saknas ändå ofta de aktiva insatserna. Skälen\r\när olika. Brist på personal och resurser kan göra att\r\nman inskränker sitt arbete till akutingripanden,\r\nt.ex. i situationer där barn måste omhändertas. Det\r\nförebyggande arbetet åsidosätts. Personal som har\r\natt möta utsatta barn saknar ofta adekvat\r\nutbildning och också kunskap om barns rättigheter\r\nenligt konventionen.</pre><pre>-- De flesta sexuellt utnyttjade barn får enligt\r\nrapporten inte nödvändig rehabilitering.</pre><pre>-- Många barn som behöver kvalificerat\r\nomhändertagande av samhället får det inte därför\r\natt platser saknas på behandlingshem.</pre><pre>-- Ofta ges inte flyktingbarn möjlighet att yttra sig\r\nvid utredningar om asyl.</pre><pre>Dessa alarmerande uppgifter redovisas i rapporten\r\noch slutsatsen som dras är att Sverige inte lever upp\r\ntill det man åtagit sig enligt barnkonventionen.\r\nDetta är oerhört allvarligt. Även i lågkonjunktur så\r\när våra förutsättningar att ge barn och ungdomar\r\ngoda villkor för sina liv oändligt mycket större än\r\nmånga av världens fattiga länders. Om inte ett land\r\nsom Sverige lever upp till konventionen, vad är den\r\ndå värd i verkligheten? Är den bara tomma ord på\r\npapper?</pre><pre>Inom två år efter det att konventionen trätt i kraft\r\nskall varje land redovisa till en särskild\r\ninternationell kommitté vad man gjort för att\r\nuppfylla konventionens krav. Mot bakgrund av den\r\nalarmerande rapporten är det angeläget att\r\nregeringen med det snaraste redovisar förslag till\r\nåtgärder för att förbättra situationen för utsatta\r\nbarn i Sverige. Ett förslag som framförs i rapporten\r\när att inrätta en barnombudsmannainstitution.\r\nBarnombudsmannen skulle ägna särskild\r\nuppmärksamhet åt utsatta barn och fästa\r\nuppmärksamheten på deras problem, bevaka deras\r\nrättigheter. Jag delar uppfattningen att en\r\nbarnombudsman med tillräcklig resurstilldelning\r\nkan vara av stor betydelse för att förbättra barnens\r\nvillkor i Sverige.</pre><pre>Regeringen bör enligt min mening redovisa sin\r\nrapport och sina förslag till ytterligare åtgärder till\r\nriksdagen, så att möjlighet ges för en diskussion och\r\nbindande beslut.</pre><pre>Mot bakgrund av ovanstående vill jag fråga\r\nsocialministern:</pre><pre>Vad avser regeringen göra för att Sverige skall leva\r\nupp till sina åtaganden enligt FN:s\r\nbarnkonvention?</pre><pre>1991/92:193 av Annika Åhnberg (v) till\r\nmiljöministern om miljöpolitiken:</pre><pre>I den regeringsförklaring som regeringen lämnade\r\ntill riksdagen vid riksmötets inledning uppgavs\r\nmiljöpolitiken vara en av fyra stora uppgifter som\r\nskulle dominera regeringens arbete.</pre><pre>''Regeringen kommer att ange tydliga miljömål,\r\nställa bestämda miljökrav och använda effektiva\r\nstyrmedel, t.ex. miljöavgifter''. Riksdagen väntar\r\nfortfarande på dessa bestämda miljökrav och\r\nförslag till effektiva styrmedel.</pre><pre>I regeringsdeklarationen sägs vidare:</pre><pre>''Regeringen avser att ta initiativ till en bred\r\ndiskussion om internationella miljöregler för\r\nhandeln''. Ingenting har hänt.</pre><pre>''En europeisk luftvårdsfond bör etableras''. Någon\r\nredovisning av hur (eller om) detta arbete\r\nfortskrider har inte kommit till riksdagen.</pre><pre>''Sverige skall spela en pådrivande roll i det\r\neuropeiska miljövårdsarbetet''. Beskedet att\r\npropositionen angående övergripande miljöpolicy\r\nför förpackningar uteblir, med motivering att\r\nregeringen vill avvakta EG:s beslut, tyder inte på\r\nen ambition att spela en pådrivande roll.</pre><pre>''Målet är att nya fordon skall kunna drivas utan\r\nfossilbränslen''. Med ett sådant mål krävs det aktiv\r\noch engagerad handling. Inget har hänt.</pre><pre>''Energipolitiken är av stor betydelse för\r\nmöjligheterna till en hållbar ekonomisk tillväxt,\r\nmen styrs också av starka miljöhänsyn''. Denna\r\noklara kompromissformulering har nu ersatts av\r\nkonkreta förslag som går i motsatt riktning.</pre><pre>I juni hålls i Rio de Janeiro FN:s stora konferens\r\nom miljö och utveckling. Regeringen har ännu inte\r\nför riksdagen presenterat sina förslag inför\r\nkonferensen. Det borde ha varit självklart att\r\nriksdagen beretts tillfälle till en genomgripande\r\ndiskussion kring Sveriges delaktighet i den\r\ninternationella miljöpolitiken. Vilka är regeringens\r\nviktigaste förslag till konferensen? Vilka åtaganden\r\nankommer enligt regeringen på Sverige?</pre><pre>Genom kompletteringspropositionen tas inte några\r\navgörande steg på vägen mot ett ekologiskt\r\nanpassat samhälle. I stället växer nu en bild fram av\r\nett Sverige som är på väg bort från en relativt\r\nframsynt miljöpolitik. Detta har också utsatts för\r\nberättigad internationell kritik.</pre><pre>I en tid av ekonomisk lågkonjunktur och hög\r\narbetslöshet, som vi nu lever i, måste också en\r\nframsynt miljöpolitik bidra till att skapa\r\nsysselsättning och nya ekonomiska strukturer. Hos\r\nregeringen finns inte tillstymmelse till nytänkande i\r\nsådana banor.</pre><pre>Regeringen har på intet sätt hittills levt upp till de\r\nhöga ambitioner man uttalat på miljöpolitikens\r\nområde.</pre><pre>Mot bakgrund av ovanstående vill jag fråga\r\nmiljöministern:</pre><pre>Om och i så fall när och hur regeringen har för\r\navsikt att genomföra sin regeringsdeklaration vad\r\ngäller miljöpolitiken?</pre><pre>1991/92:194 av Rolf L Nilsson (v) till\r\nkommunikationsministern om\r\ninfrastrukturinvesteringar i Malmöregionen:</pre><pre>För de tre storstadsregionerna Stockholm,\r\nGöteborg och Malmö har Socialdemokraterna,\r\nFolkpartiet och Moderaterna träffat\r\növerenskomelser som rör investeringar i den del av\r\ninfrastrukturen som är vägar och kollektivtrafik.</pre><pre>De överenskommelser som har träffats innebär en\r\nkraftigt ökad bilism tvärtemot alla miljö- och\r\nenergikrav. De har marknadsförts som miljövänliga\r\noch ''rättvisa'' satsningar på både kollektivtrafik\r\noch bilism. De ''rättvisa'' satsningarna på bilarnas\r\nframkomlighet innebär dock att underlaget för\r\nkollektivtrafiken undergrävs och därmed att\r\ngrupper som saknar bil diskrimineras.</pre><pre>Resultatet av dessa överenskommelser innebär\r\nstarka negativa effekter på naturmiljön,\r\nhundratusentals storstadsbors boendestandard och\r\nstadsmiljö. Det kommer på sikt att medföra\r\nnegativa ekonomiska konsekvenser för både\r\nsamhället och individen.</pre><pre>Utbyggd kollektivtrafik är ett rättvisekrav eftersom\r\nmånga människor av olika anledningar inte har\r\ntillgång till bil. Ungdomar -- särskilt i\r\nstorstäderna -- tar inte körkort i lika hög\r\nutsträckning som förr eftersom kollektivtrafiken\r\nredan i dag utgör ett alternativ. Det är viktigt att se\r\ntill att denna tendens förstärks.</pre><pre>Den individuella friheten beskärs än mer genom\r\nsatsningar på nya motorvägar och andra vägprojekt\r\nsom innebär att man tvingas ha tillgång till bil för\r\natt man smidigt skall kunna förflytta sig.</pre><pre>I tättbebyggda regioner är det nödvändigt och\r\nmöjligt ur både ekonomisk och ekologisk synvinkel\r\natt kollektivtrafiken ökar i stället för vägtrafiken.</pre><pre>Från vänsterpartiets sida menar vi att man måste\r\nbörja med en kraftig utbyggnad och upprustning av\r\nde kollektiva systemen för att därefter komplettera\r\nmed eventuella nödvändiga vägutbyggnader. Basen\r\ni storstadsregionernas kommunikationer skall vara\r\nhögteknologiska, avancerade spårsystem, helst\r\nautomatiska. De skall kompletteras med\r\nservicebussar/taxi som drivs med miljövänliga\r\ndrivmedel, såsom biobränslen. Cykel och\r\ngångtrafik skall gynnas med målet att en nästan lika\r\nhög andel av städernas persontrafik -- 20 till 40 % --\r\nskall ske med dessa transportsätt som i holländska\r\noch danska städer.</pre><pre>Mellan städerna skall förbindelserna upprätthållas\r\nmed främst avancerade snabbtåg.</pre><pre>Områdesavgifter på biltrafiken skall oavkortat gå\r\ntill utbyggnad av kollektivtrafiken. Det gynnar\r\nresenärer vare sig de åker kollektivt eller med bil\r\neftersom tillgängligheten ökar både på gatorna och\r\ni kollektivtrafiken. Det gynnar också distributörer\r\nm.fl. eftersom antalet privatbilar i rörelse på\r\nvägarna minskar. Uttaget av bilavgifter bör så\r\nsmåningom ske via elektroniska system.\r\nRegeringen vill avvakta och skyller på att teknik ej\r\nfinns. Det är fel -- i bl.a. Oslo finns sådana system\r\nsom fungerar utmärkt, de fungerar säkert även i\r\nSverige. . .</pre><pre>Miljökonsekvensbeskrivningar (MKB) som bl.a.\r\nskall innehålla olika alternativ måste genomföras\r\nför större projekt för att allmänhet och\r\nbeslutsfattare skall kunna fatta korrekta beslut.</pre><pre>En annan effektiv och samhällsekonomiskt starkt\r\nmotiverad åtgärd är att införa regionalt\r\ndifferentierade drivmedelsavgifter. Att köra bil en\r\nmil i en storstadskärna är 10--20 gånger dyrare för\r\nsamhället än att köra en mil i glesbygd. Bl.a. visar\r\nett antal statliga utredningar\r\n(Miljöavgiftsutredningen m.fl.) detta mycket klart.</pre><pre>När dessa åtgärder har genomförts kan behovet av\r\nnya vägar bedömas. Trafikfarliga sträckor skall\r\nbyggas bort på befintliga vägar men inga\r\nkapacitetshöjande utbyggnader skall tillåtas i\r\nnuvarande allvarliga miljösituation.</pre><pre>Att nu planera för nya motorvägar som ofelbart\r\ngenererar ökad vägtrafik är inte av miljöskäl\r\nförsvarbart. Att dessutom göra det i en region där\r\nmiljöskador orsakade av bl.a. en ohämmad bilism\r\när de värsta i hela landet, är olycksbådande för hela\r\nutvecklingen inom vår kommunikationssektor.</pre><pre>På kontinenten konstateras nu -- av bl.a. ledande\r\nEG-talesmän -- att om miljö-, hälso- och\r\neffektivitetskrav skall klaras, måste järnväg, sjöfart\r\noch andra transporteffektiva och miljövänliga\r\ntrafikslag utvecklas i stället för ytterligare\r\nvägtrafik.</pre><pre>Att det då i Sverige planeras för gigantiska\r\nmotorvägsringar runt storstäderna, broar och\r\ntunnlar för ökad bilism får väl betecknas som en del\r\nav regeringens strategi att gå baklänges in i\r\nframtiden -- som naturskyddsföreningen så\r\nträffande betecknar regeringens handlande. Nu\r\nsprids en bild utomlands av att Sverige överger en\r\nrelativt framsynt miljöpolitik -- vilket tyvärr är sant\r\noch mycket olyckligt, speciellt med tanke på den\r\nförestående Rio-konferensen.</pre><pre>När det gäller Malmö och Skåneregionen har intet\r\nhänt i verkligheten som resultat av Hulterström-\r\nförhandlingarna. Berörda länsstyrelser m.fl. har\r\nuppvaktat regeringen med krav på att tidigarelägga\r\ninvesteringar för att bl.a. motarbeta\r\narbetslösheten. Projekt finns som omedelbart kan\r\nigångsättas. Berörda myndigheter har tagit fram\r\nförslag till tidigareläggningar av investeringar på\r\nsammanlagt 1 050 miljoner kronor. Detta är\r\nockså projekt som är oberoende av hur lösningen\r\nav förbindelsen över Öresund löses. Detta är viktigt\r\neftersom miljökonsekvensanalysen av den\r\nföreslagna Öresundsbron för vägtrafik förmodligen\r\nkommer att visa att endast en tågtunnel kan\r\naccepteras. Risken är då stor att\r\ninvesteringsprocesserna försenas.</pre><pre>Reaktioner och besked har från regeringens sida\r\nlåtit vänta på sig trots det allvarliga\r\narbetsmarknadsläget. Var finns snabbheten i\r\ninvesteringsprocessen som exemepelvis Curt\r\nNicolin starkt förespråkar?</pre><pre>I stället tilltar oron att projekten inte kommer igång\r\nförrän runt 1994--95 när vi ändå kommer att få en\r\nuppåtgående konjunktur. Detta kan då bl.a. skapa\r\növerhettningsproblem.</pre><pre>Jag vill med anledning av ovanstående fråga\r\nkommunikationsministern:</pre><pre>1. Hur skall Sverige klara de beslutade miljö- och\r\nenergimålen om ett ekologiskt anpassat samhälle\r\nmed lägre utsläpp, ökad energieffektivitet etc. om\r\ndet samtidigt planeras och byggs för en kraftigt\r\nutökad vägtrafik?</pre><pre>2. Vilka besked kan kommunikationsministern\r\nlämna i dag om statliga medel till\r\ninfrastrukturinvesteringar i Malmöregionen?</pre><pre>1991/92:195 av Johan Lönnroth (v) till\r\nkommunikationsministern om\r\nkollektivtrafikinvesteringar i Göteborgsregionen:</pre><pre>För de tre storstadsregionerna Stockholm,\r\nGöteborg och Malmö har Socialdemokraterna,\r\nFolkpartiet och Moderaterna träffat\r\növerenskommelser som rör investeringar i den del\r\nav infrastrukturen som är vägar och kollektivtrafik.</pre><pre>Överenskommelsen för Göteborg innehåller\r\npositiva inslag när det gäller investeringar i\r\nkollektivtrafik. Men tyvärr fanns det också med en\r\nonödig utbyggnad av E 6-an öster om Göteborg.</pre><pre>I tättbebyggda regioner är det nödvändigt och\r\nmöjligt ur både ekonomisk och ekologisk synvinkel\r\natt kollektivtrafiken tar andelar från vägtrafiken. I\r\nGöteborg har biltrafiken fått komma först nu i flera\r\ndecennier. Detta mönster måste brytas. I princip\r\nalla nyinvesteringar bör gå till kollektivtrafiken.</pre><pre>Områdesavgifter på biltrafiken skall oavkortat gå\r\ntill utbyggnad av kollektivtrafiken. Det gynnar\r\nresenärer vare sig de åker kollektivt eller med bil\r\neftersom tillgängligheten ökar både på gatorna och\r\ni kollektivtrafiken. Det gynnar också distributörer\r\nm.fl. eftersom antalet privatbilar i rörelse på\r\nvägarna minskar. Uttaget av bilavgifter bör så\r\nsmåningom ske via elektroniska system.\r\nRegeringen vill avvakta och skyller på att teknik ej\r\nfinns. Det är fel -- i bl.a. Oslo finns sådana system\r\nsom fungerar utmärkt, de fungerar säkert även i\r\nSverige . . .</pre><pre>En annan effektiv och samhällsekonomiskt starkt\r\nmotiverad åtgärd är att införa regionalt\r\ndifferentierade drivmedelsavgifter. Att köra bil en\r\nmil i en storstadskärna är 10--20 gånger dyrare för\r\nsamhället än att köra en mil i glesbygd. Bl.a. visar\r\nett antal statliga utredningar\r\n(Miljöavgiftsutredningen m.fl.) detta mycket klart.</pre><pre>När dessa åtgärder har genomförts kan behovet av\r\nnya vägar bedömas. Trafikfarliga sträckor skall\r\nbyggas bort på befintliga vägar men inga\r\nkapacitetshöjande utbyggnader skall tillåtas i\r\nnuvarande allvarliga miljösituation.</pre><pre>Regeringen aviserar att 5,5 miljarder kronor av\r\ntillgångarna skall reserveras för investeringar i de\r\ntre storstädernas trafiksystem. Dessa pengar täcker\r\nenbart en liten del av de satsningar som regeringen\r\nvill få till stånd. Sammantaget rör det sig om 45--50\r\nmiljarder kronor under de närmaste åren.\r\nEventuella bilavgifter kommer inte att täcka de\r\nytterligare medel som behövs. De senaste\r\nregeringarna har försökt förmå näringslivet att\r\nställa upp med kapital, men med föga framgång.</pre><pre>I Göteborg har det uppstått en alldeles särskilt\r\nmärklig situation. Från början krävde staten att\r\nkommunerna skulle enas om en sträckning av E 6\r\ngenom Partille öster om Göteborg för att pengarna\r\nenligt Adelsohn-överenskommelsen skulle betalas\r\nut. Men sedan har både berörda kommuner och\r\nvägverket insett att denna dragning av E 6 inte\r\nborde komma till stånd. Bara 25 miljoner har\r\nbetalats ut till den s.k. Lisebergsstationen när detta\r\nskrivs.</pre><pre>Nu vill statens förhandlare att kommunerna snabbt\r\nskall visa på möjligheter att finansiera en ny\r\nsträckning av E 6 genom vägavgifter. Men med\r\ntanke på konjunkturläget och de stora behov som\r\nfinns att starta kollektivtrafikdelarna i paketet är\r\ndet orimligt att staten skulle hålla inne med\r\npengarna i väntan på detta.</pre><pre>Katastrofala olyckor har regelbundet inträffat inom\r\nkollektivtrafiken i Göteborg bl.a. som ett resultat\r\nav behovet av att kunna konkurrera med den\r\ngynnade biltrafiken. Brist på pengar har bidragit till\r\natt kvaliteten och därmed säkerhets-, miljö- och\r\nhälsoaspekter alltför länge försummats. Miljö- och\r\nhälsoskyddsnämnden betecknar vissa gator i\r\nGöteborg som sanitära olägenheter och kräver\r\nåtgärder. Detta gör att man t.o.m. måste fråga sig\r\nom beslutshavare, vilka länge tillåtit att denna\r\nsituation sakta men säkert förvärrats, har begått\r\nbrott.</pre><pre>Mot denna bakgrund vill jag fråga\r\nkommunikationsministern:</pre><pre>1.  Kan statsrådet beskriva när och hur erforderliga\r\nmedel skall bli tillgängliga för de investeringar som\r\när nödvändiga i Göteborgsregionens\r\nkollektivtrafiksystem för de närmaste åren?</pre><pre>2.  Kan statsrådet meddela att statliga medel till\r\nkollektivtrafikinvesteringar omedelbart kan betalas\r\nut så att investeringarna nu snabbt kan påbörjas i\r\nstor skala?</pre><pre>3.  Tänker statsrådet ta några andra initiativ för att\r\nhjälpa Göteborgs kommun att undanröja påtalade\r\nsanitära olägenheter från biltrafiken?</pre><pre>1991/92:196 av Eva Zetterberg (v) till\r\nkommunikationsministern om Storstockholms\r\ntrafikinvesteringar:</pre><pre>För de tre storstadsregionerna Stockholm,\r\nGöteborg och Malmö har Socialdemokraterna,\r\nFolkpartiet och Moderaterna träffat\r\növerenskommelser som rör investeringar i den del\r\nav infrastrukturen som är vägar och kollektivtrafik.</pre><pre>De överenskommelser som har träffats innebär en\r\nkraftigt ökad bilism tvärtemot alla miljö- och\r\nenergikrav. De har marknadsförts som miljövänliga\r\noch ''rättvisa'' satsningar på både kollektivtrafik\r\noch bilism. De ''rättvisa'' satsningarna på bilarnas\r\nframkomlighet innebär dock att underlaget för\r\nkollektivtrafiken undergrävs och därmed att\r\ngrupper som saknar bil diskrimineras.</pre><pre>Resultatet av dessa överenskommelser innebär\r\nstarka negativa effekter på naturmiljön,\r\nhundratusentals storstadsbors boendestandard och\r\nstadsmiljö. Det kommer på sikt att medföra\r\nnegativa ekonomiska konsekvenser för både\r\nsamhället och individen.</pre><pre>Utbyggd kollektivtrafik är ett rättvisekrav eftersom\r\nmånga människor av olika anledningar inte har\r\ntillgång till bil. Ungdomar -- särskilt i\r\nstorstäderna -- tar inte körkort i lika hög\r\nutsträckning som förr eftersom kollektivtrafiken\r\nredan i dag utgör ett alternativ. Det är viktigt att se\r\ntill att denna tendens förstärks.</pre><pre>I tättbebyggda regioner är det nödvändigt och\r\nmöjligt ur både ekonomisk och ekologisk synvinkel\r\natt kollektivtrafiken ökar i stället för vägtrafiken.</pre><pre>Den samhälleliga kostnaden för biltrafiken i\r\nStockholms län uppgår till ca 8 miljarder kronor per\r\når. Av dessa betalar bilisterna själva -- via\r\nbensinskatten -- ca 3 miljarder kronor. Resterande\r\n5 miljarder kronor betalas ej via skatter, utan är en\r\nindirekt subvention av biltrafiken. Dessa 5\r\nmiljarder kan jämföras med subventionerna till\r\nkollektivtrafiken i Stockholms län som uppgår till\r\nca 3 miljarder kronor. Vänsterpartiet anser det var\r\nhelt fel att subventionera biltrafik mer än\r\nkollektivtrafik.</pre><pre>Regeringen aviserar att 5,5 miljarder kronor av\r\ntillgångarna skall reserveras för investeringar i de\r\ntre storstädernas trafiksystem. Dessa pengar täcker\r\nenbart en liten del av de satsningar som regeringen\r\nvill få till stånd. Sammantaget rör det sig om 45--50\r\nmiljarder kronor under de närmaste åren.</pre><pre>Många -- bl.a. inom berörda kommuner -- är\r\noroliga att oengiheten mellan parterna som ingick\r\nDennisöverenskommelsen skall hindra\r\nkollektivtrafikinvesteringarna som alla partier är\r\növerens om.</pre><pre>Eftersom delar av överenskommelsen redan har\r\nspruckit -- bl.a. blir det ingen västerled -- borde\r\nförhandlingarna återupptas bl.a. med korrekt\r\nbeaktande av de allt allvarligare miljö- och\r\nenergiproblemen.</pre><pre>Stockholm är en stad där det inte ens går att hålla\r\nbilarna borta från avspärrade gator. Vilka medel\r\ntänker regeringen ta till för att nå målet minskad\r\nbilism när man samtidigt tänker bygga ut vägnätet\r\nmed nya sexfiliga motorvägar?</pre><pre>Jag vill med anledning av ovanstående fråga\r\nkommunikationsministern:</pre><pre>1.  Kommer kommunikationsministern begära\r\nomförhandlingar för Stockholmsregionens\r\ninfrastrukturinvesteringar?</pre><pre>2.  Hur motiverar kommunikationsministern\r\nsatsningar på vägtrafik som endast kommer vissa\r\ngrupper av resenärer tillgodo?</pre><pre>3.  Hur kommer olyckstalen att förändras när vi\r\nkommer att få en ökad vägtrafik?</pre><pre>1991/92:197 av Rolf L Nilson (v) till\r\narbetsmarknadsministern om företagshälsovårdens\r\nframtid:</pre><pre>Den kompletta företagshälsovårdscentralen med\r\nmedicinsk, ergonomisk och psykosocial\r\nspecialistkompetens är en stor tillgång för anställda\r\noch företag när det gäller att förebygga ohälsa på\r\narbetsplatsen och att utveckla effektiva och\r\nkonkurrenskraftiga företag med god arbetsmiljö.\r\nLagstiftning och avtal har medgivit att\r\nföretagshälsovården organiserats på flexibelt sätt\r\noch att beslut fattats nära de berörda.</pre><pre>Verksamheten har inte varit problemfri. Det har\r\nt.ex. varit svårt att nå tillfredsställande\r\nanslutningsgrad hos riktigt små företag och att i\r\nvissa fall erbjuda ''valuta'' för pengarna. Det är\r\nproblem, som är väl kända och där man inom\r\nbranschen hela tiden utvecklat och anpassat\r\nverksamheten. Det största och mest svårforcerade\r\nhindret på vägen till en god arbetsmiljö har\r\nemellertid varit en föråldrad syn på sambandet\r\nmellan arbetsmiljö och lönsamhet hos\r\narbetsgivarna. Förebyggande arbetsmiljöinsatser\r\nhar t.ex. inte uppskattats efter förtjänst.</pre><pre>En översyn av företagshälsovården kan vara\r\nmotiverad om denna inriktas på hur behoven i de\r\nsmå företagen bäst skall tillgodoses, men att av\r\nbesparingsskäl dra in statsbidragen och dessutom\r\nargumentera på ett sätt som intill förväxling\r\npåminner om svenska arbetsgivarföreningen (SAF)\r\ninger oro. Den svenska modellen av\r\nföretagshälsovård med en helhetssyn på\r\narbetsmiljön och betoning av förebyggande insatser\r\nbehöver utvecklas så att den i princip omfattar alla\r\narbetsplatser. Den kan inte ersättas med några\r\nvårdavtal.</pre><pre>Med hänvisning till det anförda vill jag fråga:</pre><pre>Vad avser arbetsmarknadsministern göra för att\r\nutveckla företagshälsovården?</pre><pre>12 § Anmälan om frågor</pre><pre>Anmäldes att följande frågor framställts</pre><pre>1991/92:714 av Margitta Edgren (fp) till\r\nutbildningsministern om uppehållstillstånd för s.k.\r\nErasmusstudenter:</pre><pre>När Erasmusstudenter antagits till svenskt program\r\nskall de också ha ett uppehållstillstånd för att få\r\nvistas i Sverige. Detta skall ges enligt ett förenklat\r\nförfarande som innebär att när studenterna hos\r\nsvensk ambassad eller motsvarande visar upp att de\r\nantagits får de uppehållstillstånd direkt på platsen.\r\nTill skillnad från många andra studenter har dessa\r\nfinansieringen av studierna klar i och med att de\r\nantagits i programmet. Enligt uppgift är det dock så\r\natt invandrarverket inte accepterar detta\r\nförenklade förfarande. Är det så kommer hela vårt\r\nmedverkande i EG:s program att vara i fara.</pre><pre>Vilka initiativ ämnar utbildningsministern ta för att\r\ndet förenklade tillståndsgivandet för\r\nuppehållstillstånd genomförs för\r\nErasmusstudenter?</pre><pre>1991/92:715 av Carl Fredrik Graf (m) till statsrådet\r\nBo Lundgren om återbetalningen av moms till\r\nutländska företagare:</pre><pre>Riksdagen antog under våren 1991 lagen om\r\nåterbetalning av mervärdesskatt till utländska\r\nföretagare. Syftet var att erbjuda möjligheter för\r\nutländska företagare att få tillbaka svensk moms,\r\npå samma sätt som svenska företagare kan få\r\ntillbaka utländsk moms.</pre><pre>Det är viktigt att underlätta för berörda att använda\r\nsig av den möjlighet att återfå svensk moms, som\r\ndenna bestämmelse innebär. Lagens § 11 innebär\r\natt den som har rätt att återfå moms, måste ha\r\nkonto i Sverige för att RSV skall kunna utbetala de\r\naktuella beloppen. Det stora flertalet företag som\r\ninkommer med ansökningar är i praktiken\r\ndärigenom hänvisade till ombud. Det vill säga\r\nföretag som specialiserar sig på denna tjänst, t.ex.\r\nhandelskammarorganisationer, branschförbund\r\netc. Syftet med möjligheterna till återbetalning är\r\nju att det sökande företaget skall kunna\r\ntillgodogöra sig de minskade kostnader det innebär\r\natt man får återbetalning på momsen. I de fall\r\nombuden ombesörjer detta avgår en hel del av\r\nåterbetalningsbeloppet i provisioner till ombuden.</pre><pre>Vad avser statsrådet göra för att komma tillrätta\r\nmed problemet?</pre><pre>1991/92:716 av Göte Jonsson (m) till statsrådet Bo\r\nKönberg om remisstvånget vid sjukgymnastik:</pre><pre>För att privatpraktiserande sjukgymnaster skall få\r\nut ersättning från försäkringskassan för behandlad\r\npatient krävs att patienten remitterats dit av läkare.\r\nInom den offentliga vården är det alltmer vanligt att\r\ndär anställda sjukgymnaster ger behandling utan\r\nsådan remiss. Detta förhållande är diskriminerande\r\nför den privata vården.</pre><pre>Legitimerade sjukgymnaster arbetar under strikt\r\nansvar oaktat om deras uppgift är förlagd till\r\noffentlig eller privat vård. I regeringsdeklarationen\r\när klart angivet att målsättningen är att ge\r\npatienterna en ökad valfrihet genom flera\r\nalternativa vårdgivare. Nuvarande ordning\r\nmotverkar intentionerna i regeringsdeklarationen.</pre><pre>Vilka åtgärder är ministern beredd medverka till\r\nför att remisstvånget för privatpraktiserande\r\nsjukgymnastverksamhet upphör så snart som\r\nmöjligt?</pre><pre>1991/92:717 av Hans Göran Franck (s) till\r\nkulturministern om asylärendenas\r\nhandläggningstider:</pre><pre>Utlänningsnämnden inrättades vid årsskiftet\r\n1991/92. Det var ett halvt år tidigare än det\r\nursprungliga förslaget. Ärendebalansen för\r\nutlänningsnämnden har visat sig vara vida större än\r\ngjorda beräkningar. Det uppges att över 10 000\r\növerklagningsärenden nu väntar på att avgöras.\r\nUnder den första tiden har det tillkommit fler\r\närenden än vad utlänningsnämnden hunnit avgöra.\r\nRisk finns enligt uppgift att ärendebalansen även\r\nunder den närmaste tiden kommer att öka, trots att\r\ntemporärt anställda rekryteras.</pre><pre>I anledning av det anförda frågar jag statsrådet\r\nBirgit Friggebo följande:</pre><pre>Vilka åtgärder vidtar regeringen för att\r\nasylärendena snabbt skall avgöras och för att\r\nförebygga nya långa handläggningstider?</pre><pre>1991/92:718 av Bert Karlsson (nyd) till\r\nkulturministern om invandrarverkets\r\nmedelsförvaltning:</pre><pre>Den ena hårresande skandalen efter den andra\r\nuppdagas på invandrarverket. Misshushållningen\r\nmed skattebetalarnas resurser har pågått länge och\r\ninga tecken på förbättringar kan skönjas.\r\nResonemanget verkar vara att ju mer pengar man\r\nspenderar, desto mer human kan man låtsas vara.</pre><pre>Min fråga till kulturministern är vilka åtgärder\r\nkommer regeringen att vidta för att få bukt med\r\ninvandrarverkets slöseri med skattebetalarnas\r\nmedel?</pre><pre>1991/92:719 av Lennart Nilsson (s) till\r\narbetsmarknadsministern om arbetslösheten i\r\nBohuslän:</pre><pre>Arbetslösheten växer nu dramatiskt i hela vårt\r\nland. Det gäller också Västsverige.</pre><pre>I Bohuslän väntar nu tusentals människor på att\r\n''Marknaden'' skall erbjuda jobb. Bland\r\nbyggnadsarbetarna är en av fem arbetslösa. Detta\r\ntrots att det finns byggobjekt i Bohuslän som kan\r\nstarta med kort varsel.</pre><pre>Med detta som bakgrund vill jag fråga\r\narbetsmarknadsministern:</pre><pre>I väntan på ''Marknaden'', vad avser statsrådet att\r\ngöra för sysselsättningen i Bohuslän?</pre><pre>1991/92:720 av Ingegerd Sahlström (s) till\r\narbetsmarknadsministern om arbetslösheten i\r\nHalland:</pre><pre>Arbetslösheten växer nu dramatiskt i hela vårt\r\nland. Det gäller också Västsverige.</pre><pre>I Halland väntar nu 5 650 personer på\r\n''Marknaden''. Dessa personer är öppet arbetslösa.</pre><pre>Som exempel kan nämnas byggsektorn där\r\narbetslösheten förvärras för varje dag. I april är\r\n13,5 % av medlemmarna i byggnadsarbetarnas\r\narbetslöshetskassa arbetslösa. Bedömningen är att\r\nsiffran kommer att stiga till 20 % innan året är slut.</pre><pre>Svåra problem är det också för de personer som i\r\ndag är deltidsarbetslösa. I Halland är antalet\r\ndeltidsarbetslösa 2 600 och ökningen fortsätter.</pre><pre>Med detta som bakgrund vill jag fråga\r\narbetsmarknadsministern:</pre><pre>Vad avser statsrådet att göra i väntan på\r\n''Marknaden''?</pre><pre>1991/92:721 av Marianne Carlström (s) till\r\narbetsmarknadsministern om arbetslösheten i\r\nGöteborg:</pre><pre>Arbetslösheten växer nu dramatiskt i hela vårt\r\nland. Det gäller också Västsverige.</pre><pre>I Göteborg väntar nu 12 201 personer på\r\n''Marknaden''. De är alltså öppet arbetslösa. T.ex.\r\ndrabbas Göteborg hårt av regeringens\r\nkommunalekonomiska förslag och nedskärningen\r\nav det statliga anslaget till kommunerna. Detta\r\nkommer att missgynna särskilt kvinnors\r\nsysselsättning. Tidigare har regeringens åtgärder\r\ndrabbat byggandet i kommunen hårt och det\r\nförstärks nu av det nya förslaget till\r\nbostadsfinansiering.</pre><pre>Ett av de största arbetslöshetsproblemen är att\r\nungdomsarbetslösheten är på väg att nå\r\nkontinentala nivåer och att hela ungdomskullar\r\nriskerar att få lämna skolan och gå direkt in i\r\narbetslöshet. I Göteborg väntar nästan 600\r\nungdomar under 20 år och 2 800 mellan 20 och 25 år\r\npå att få arbete. Vilken framtid väntar dem, Börje\r\nHörnlund?</pre><pre>De åtgärder som regeringen hittills har föreslagit\r\neller aviserat har alla varit negativa för\r\nsysselsättningsläget i Göteborg. Det är\r\nsymptomatiskt att den enda industribransch som\r\nförutses någon positiv utveckling i\r\nlänsarbetsnämndens februariprognos var\r\nläkemedelsindustrin.</pre><pre>Med detta som bakgrund vill jag fråga\r\narbetsmarknadsministern:</pre><pre>I väntan på ''Marknaden'' vad avser statsrådet att\r\ngöra?</pre><pre>1991/92:722 av Jan Fransson (s) till\r\narbetsmarknadsministern om arbetslösheten i\r\nSkaraborg:</pre><pre>Arbetslösheten växer nu dramatiskt i hela vårt\r\nland. Det gäller också Västsverige.</pre><pre>I Skaraborg väntar nu 7 000 personer på\r\n''Marknaden''. De är alltså öppet arbetslösa. Bland\r\nt.ex. byggnadsarbetarna är 25 % utan arbete. Det\r\nbetyder 750 personer. Av länets 17 kommuner hade\r\n13 en högre arbetslöshet än riksgenomssnittet. I\r\nt.ex. Mariestads kommun är arbetslösheten nu över\r\n5 %.</pre><pre>Med detta som bakgrund vill jag fråga\r\narbetsmarknadsministern:</pre><pre>I väntan på ''Marknaden'', vad avser statsrådet att\r\ngöra?</pre><pre>1991/92:723 av Arne Kjörnsberg (s) till\r\narbetsmarknadsministern om arbetslösheten i\r\nsödra Älvsborgsområdet:</pre><pre>Arbetslösheten växer nu dramatiskt i hela vårt\r\nland. Det gäller också Västsverige.</pre><pre>I södra Älvsborgs valkrets väntar nu 5 765 personer\r\npå ''Marknaden''. De är alltså öppet arbetslösa.</pre><pre>För att ta några exempel. Bland byggnadsarbetarna\r\när mer än 600 personer utan arbete. På\r\ntekoområdet är motsvarande tal 732.</pre><pre>Med dessa siffror som bakgrund vill jag fråga\r\narbetsmarknadsministern:</pre><pre>I väntan på ''Marknaden'' vad avser statsrådet att\r\ngöra?</pre><pre>1991/92:724 av Ingvar Johnsson (s) till\r\narbetsmarknadsministern om arbetslösheten i\r\nnorra Älvsborgsområdet:</pre><pre>Arbetslösheten växer nu dramatiskt i hela vårt\r\nland. Det gäller också Västsverige.</pre><pre>I Norra Älvsborgs valkrets väntar nu 7 000 personer\r\npå ''Marknaden''. De är alltså öppet arbetslösa.</pre><pre>Flera av valkretsens kommuner har en hög andel\r\nsysselsatta inom byggmaterialindustrin. I dessa\r\nkommuner drabbas man flerdubbelt av den stora\r\nnedgången i byggandet.</pre><pre>Med detta som bakgrund vill jag fråga\r\narbetsmarknadsministern:</pre><pre>I väntan på ''Marknaden'', vad avser statsrådet att\r\ngöra?</pre><pre>13 §  Kammaren åtskildes kl. 15.49.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}