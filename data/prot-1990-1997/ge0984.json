{"dokumentstatus":{"dokument":{"hangar_id":"2438972","dok_id":"GE0984","rm":"1990/91","beteckning":"84","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"84","slutnummer":"0","datum":"1991-03-22 00:00:00","systemdatum":"2010-02-17 00:00:00","publicerad":"1991-03-22 00:00:00","titel":"Riksdagens snabbprotokoll 1990/91:84 Fredagen den 22 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{89D6F249-A300-4FCD-9806-37D69F0F5433}","dokument_url_text":"http://data.riksdagen.se/dokument/GE0984/text","dokument_url_html":"http://data.riksdagen.se/dokument/GE0984","dokumentstatus_url_xml":"http://data.riksdagen.se/dokumentstatus/GE0984","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:84</div>\r\n<div class=\"sidhuvud_datum\">Fredagen den 22 mars</div>\r\n<div class=\"sidhuvud_klockslag\">Kl. 9.00--11.08</div>\r\n<hr class=\"sidhuvud_linje\">\r\n<pre>1 § Svar på interpellation 1990/91:152 om\r\nbilindustrin</pre><pre>Anf. 1 Industriminister RUNE MOLIN (s):</pre><pre>Herr talman! Rolf Nilson har frågat mig dels om\r\nde insatser som gjorts är tillräckliga för att stödja\r\nutvecklingen av alternativ produktion i de orter\r\nsom drabbas av bilindustrins kris, dels om\r\nregeringen kan tänka sig att nu tillsätta en\r\nsnabbutredning av den svenska bilindustrin i\r\nenlighet med vad som skisseras i interpellationen.</pre><pre>Bakgrunden till frågorna är bl.a. den nedgång och\r\nomstrukturering som bilindustrin och dess\r\nunderleverantörer genomgår.</pre><pre>Svensk bilindustri har genomgått flera upp- och\r\nnedgångar för sina huvudprodukter, senast med en\r\nkraftig nedgång under slutet av 70-talet. Många\r\ndrog då paralleller med varvsindustrin och vissa\r\nförutspådde t.o.m. en nedläggning av svensk\r\npersonvagnsindustri. Den faktiska utvecklingen\r\nblev emellertid den motsatta och medförde\r\nbetydelsefulla framgångar under 80-talet för såväl\r\npersonbils- som lastvagnsindustrin.</pre><pre>Under de senaste två åren har efterfrågan minskat\r\nkraftigt på de viktigaste marknaderna för svensk\r\npersonbilsindustri. Lastvagnsmarknaden väntas\r\nockså sjunka under de närmaste åren i bl.a.\r\nEuropa.</pre><pre>Nedgången har föranlett minskningar av\r\nproduktionen hos såväl bilföretagen som dess\r\nunderleverantörer, detta för att anpassa\r\ntillverkningsresurserna till rådande\r\nefterfrågesituation.</pre><pre>För att möta en tilltagande konkurrens ökar\r\nsamarbetet mellan världens bilföretag, vilket även\r\nvarit fallet vad gäller de svenska bilföretagen.\r\nSamarbetet innebär lägre utvecklingskostnader.\r\nDet leder också till samordnade inköp och därmed\r\nen neddragning av antalet underleverantörer.</pre><pre>Underleverantörerna ställs inför ökade krav och får\r\nallt större ansvar för både produktutveckling och\r\ntillverkning. Det gäller bl.a. att förbättra kvaliteten\r\noch korta ner genomlopps- och ledtiderna i\r\nproduktion och leveranser. Ovanpå kostnads- och\r\nproduktivitetsproblemen tillkommer också att\r\nstrukturer måste förnyas.</pre><pre>Världens bilindustri har, vilket också påpekas i\r\ninterpellationen, en stor överkapacitet. Samtidigt\r\nnyetableras sammansättningsfabriker och\r\nunderleverantörsföretag, som är effektivare än de\r\ngamla. I USA är detta sedan slutet av 70-talet en\r\npågående process. Mycket talar för att Europa\r\nkommer att få ökade japanska nyetableringar inom\r\nbilindustriområdet och att de japanska\r\nmarknadsandelarna ökar. Samtidigt förutses totalt\r\nsett en ökad efterfrågan av fordon under 90-talet,\r\nbl.a. till följd av demokratiseringen i Östeuropa.</pre><pre>För att öka konkurrenskraften och höja\r\ntekniknivån hos de svenska\r\nunderleverantörsföretagen har riksdagen godkänt\r\nregeringens förslag om att inrätta den\r\nverkstadstekniska delegationen (prop. 1989/90:88)\r\nsom anvisats 150 milj.kr. under tre år. Av hittills\r\nbeslutade 25 miljoner har 21 gått till bilindustrins\r\nunderleverantörer.</pre><pre>Genom delegationens insatser, som också\r\nkoordineras med insatser från styrelsen för teknisk\r\nutveckling, statens industriverk, industrifonden,\r\nexportrådet och bilföretagen kommer satsningar att\r\ngöras som stärker såväl de etablerade\r\nunderleverantörerna som utvecklingen av nya\r\nprodukter och system. Statens industriverk har ett\r\nsamordningsuppdrag för de statliga insatserna och\r\nbedriver ett eget underleverantörsprogram.\r\nProjektförslag finns från samtliga de regioner som\r\nRolf Nilson nämner i sin interpellation.</pre><pre>Industrifonden, som har i uppgift att stödja främst\r\nsmå och medelstora företag med finansiering av\r\nstörre projekt, har satsat ca 100 milj.kr. i projekt\r\nsom är relaterade till förnyelse inom\r\ntransportområdet, varav 20 miljoner under\r\ninnevarande år. Regeringen har nyligen föreslagit\r\natt fondens möjligheter att ge stöd till industriella\r\nutvecklingsprojekt kompletteras med\r\nkreditgarantier.</pre><pre>Institutet för verkstadsteknisk forskning stöder\r\nunderleverantörsföretagen med teknikutveckling\r\nbåde inom informations- och verkstadsteknik för\r\natt företagen i större utsträckning skall kunna svara\r\nupp mot kraven på bl.a. ökat ansvar i\r\nproduktutvecklingen.</pre><pre>Inom ramen för energiforskningsprogrammet stöds\r\nvidare forskning och utveckling rörande motorer\r\noch drivsystem, alternativa drivmedel m.m.\r\nRiksdagen har anslagit 32 milj.kr. för detta\r\nändamål under innevarande budgetår.</pre><pre>I den energipolitiska propositionen (1990/91:88)\r\nföreslår regeringen att 30 milj.kr. anslås årligen\r\nunder fyra år för stöd till utvecklings- och\r\ndemonstrationsprojekt rörande användning av\r\nmotoralkoholer.</pre><pre>Medlen, som enligt förslaget skall disponeras av\r\ntransportforskningsberedningen i samråd med den\r\nföreslagna nya näringspolitiska myndigheten och\r\nstatens naturvårdsverk, skall användas för att\r\nstimulera utvecklingen av alternativa drivmedel\r\noch till att genomföra försök med fordon i\r\ntätortsmiljö.</pre><pre>Regeringen har nyligen i miljöpropositionen\r\n(1990/91:90) redovisat sin syn på produktion av mer\r\nmiljöanpassade produkter. Vidare redovisas\r\nförslag som innebär nya och ytterligare skärpta\r\nmiljökrav på samtliga fordonskategorier.</pre><pre>I propositionen om näringspolitik för tillväxt\r\n(1990/91:87) föreslår regeringen inom ramen för\r\nEuropasamarbetet dessutom att 25 milj.kr. avsätts\r\nunder budgetåret 1991/92 för fortsatt forsknings-\r\noch utvecklingsarbete av teknik för effektivare och\r\nmiljövänligare trafik på väg, järnväg och i luften.</pre><pre>Regeringen har således tagit initiativ till en\r\nmångfald åtgärder för att stärka utvecklingen av\r\nföretagen och därmed de regioner som drabbas av\r\nnedgången inom bilindustrin.</pre><pre>Förslagen tar också sikte på att stimulera\r\nutvecklingen av miljövänliga fordon. Genom den\r\nnäringspolitiska myndigheten som föreslås i\r\npropositionen kommer samhällets möjligheter att\r\nbidra till en snabbare teknikspridning och\r\nsamordning av insatserna att ytterligare kunna\r\nförbättras.</pre><pre>Därutöver har arbetsmarknadspolitiska insatser\r\noch inom stödområdet regionalpolitiska medel\r\nställts till förfogande i de orter som drabbats av\r\nnedläggningar eller kraftiga nedskärningar. Vidare\r\nhar frisläppet av investeringsfonderna och\r\ninvesteringsreserverna gjort att 20 miljarder kronor\r\nnu blir tillgängliga för investeringar i svenskt\r\nnäringsliv över hela landet.</pre><pre>Jag tycker de redovisade åtgärderna visar att\r\nregeringen aktivt medverkar till att främja\r\nutvecklingen för industrin i stort, inkl. bilindustrin\r\noch dess underleverantörer i drabbade regioner,\r\nsamtidigt som insatser sker för att förbättra den\r\nframtida miljön.</pre><pre>Vad gäller kunskapsuppbyggnad och internationell\r\nmedverkan deltar Sverige bl.a. i Eureka-projektet\r\nPrometheus och EG-projektet Drive för att göra\r\ndet svenska vägsystemet mer effektivt, miljövänligt\r\noch trafiksäkert. Vidare utreds ett eventuellt\r\nframtida deltagande i ett nytt planerat\r\nforskningsprogram för järnvägs- och flygtrafik.</pre><pre>Med start under innevarande vår kommer även\r\nsvenska småföretag att kunna delta i Business Co-\r\noperation Network (BC-net) som är ett databaserat\r\nsystem för att hitta affärskontakter och\r\nsamarbetspartner i olika delar av Europa. Systemet\r\när uppbyggt inom EGs småföretagsprogram.</pre><pre>Världens bilindustri avsätter betydande summor\r\nför att finna alternativa transportlösningar,\r\nutveckla miljövänliga motorer och alternativa\r\nbränslen m.m. Samarbeten finns, såväl mellan\r\nbilindustrin och andra utanförliggande branscher\r\nsom inom dessa, om att finna ekologiskt bättre\r\nlösningar.</pre><pre>Inom ramen för nationella och internationella\r\nforsknings- och samarbetsorganisationer, bl.a. i det\r\nnyligen avslutade forskningsprojektet\r\nInternational Motor Vehicle Program, finns ett\r\nstort samlat kunnande om bilindustrin.</pre><pre>Vad som nu i första hand behövs är att regeringens\r\nolika förslag sätts i kraft och att de olika föreslagna\r\nåtgärderna genomförs med full styrka och inte att\r\nvi tillsätter en ny utredning.</pre><pre>Anf. 2 ROLF L NILSON (v):</pre><pre>Herr talman! Låt mig först tacka industriministern\r\nför ett omfattande och fylligt svar.</pre><pre>Rune Molin gjorde en presentation av många av de\r\nnäringspolitiska initiativ som regeringen tagit de\r\nsenaste åren. Flera av dem har givetvis betydelse\r\nför det problemområde som vi nu behandlar. Men\r\ndet rör sig huvudsakligen om generellt verkande\r\ninsatser för att främja utvecklingen inom industrin\r\ni stort och därmed också bilindustrin och dess\r\nunderleverantörer i särskilt hårt drabbade regioner.\r\nDessutom rör det sig om insatser för att förbättra\r\nden framtida miljön.</pre><pre>Detta är givetvis bra. Vänsterpartiet har medverkat\r\ni besluten om de flesta av dessa åtgärder. Men jag\r\ntycker inte att industriministern i sitt svar riktigt\r\nklargör bilindustrins speciella problem.</pre><pre>Rubriken på min interpellation är Den svenska\r\nbilindustrins kris. Industriministern talar om ''den\r\nnedgång och omstrukturering som bilindustrin och\r\ndess underleverantörer genomgår''. Jag vill påpeka\r\natt denna nedgång och omstrukturering har\r\ninneburit att ca 7 500 jobb har försvunnit det\r\nsenaste året. På relativt kort sikt hotas 20 000\r\narbeten.</pre><pre>Industriministern hänvisar till att bilindustrin\r\ntidigare har genomgått flera kraftiga upp- och\r\nnedgångar, och det är riktigt. I slutet av 70-talet\r\nförutspådde man en nedläggning av svensk\r\npersonbilsproduktion, men 80-talet blev ändå\r\nstrålande på detta område. Jag hävdar att 80-talets\r\nframgångar till stor del tillkom på konstgjord väg.\r\nDet var först devalveringen 1982 och senare en\r\nmycket gynnsam dollarkurs som låg bakom\r\nexpansionen. Man byggde anläggningar som\r\negentligen inte behövdes. Ett exempel på detta var\r\nVolvos Uddevallafabrik och den anläggning som\r\nSaab byggde på Kockumsområdet i Malmö.</pre><pre>Ledningarna för Volvo och Saab, men givetvis\r\nockså för regeringen, har ett tungt ansvar för detta.\r\nArbetskraften hade kunnat göra större\r\nsamhällsnytta inom andra verksamhetsområden än\r\ninom bilindustrin, och vi hade kanske sluppit en del\r\nav de svåra omställningsproblem som vi nu har\r\nframför oss om man hade varit mer framsynt under\r\n80-talet.</pre><pre>Bilindustrin och regeringen måste nu ge upp hoppet\r\nom ett nytt uppsving för branschen. Man brukar\r\nhänvisa till den stora marknad som växer upp i\r\nSydeuropa. Men både Sydeuropas\r\ntransportproblem och, på litet längre sikt,\r\nÖsteuropas transportproblem får helt enkelt inte\r\nlösas med privatbilism i massor. Det kan låta\r\nförmätet och mästrande att säga så, men vi vet i dag\r\ntillräckligt mycket om bilismens nackdelar för att\r\nvara förpliktigade att använda vår kunskap till att\r\navvärja en sådan utveckling.</pre><pre>Herr talman! Det är fråga om en reell kris för\r\nbilindustrin, en överkapacitetskris. Effektiva\r\njapanska företag planerar, som också Rune Molin\r\nsade, att öka produktionskapaciteten med cirka en\r\nmiljon enheter, trots att det redan finns en lika stor\r\növerkapacitet.</pre><pre>Det är emellertid också en reell kris för produkten\r\ni fråga. Problemen med utsläpp av koldioxid, som\r\nman inte kommer åt med katalysatorer, har de\r\nsenaste åren fått stor uppmärksamhet. Biltrafiken\r\nstår för en stor del, ca 35 %, av dessa utsläpp, som\r\när förödande för klimatet. Och den delen ökar. Det\r\när nödvändigt att denna utveckling bryts och att vi\r\nminskar användningen av fossila bränsen.</pre><pre>Oljeberoendet, som är förknippat med bilismen, är\r\ngivetvis ett problem i sig. Det har illustrerats av\r\nkrisen i Irak och Persiska Gulfen.</pre><pre>För att lösa dagens och morgondagens\r\ntransportproblem behövs en massiv satsning på\r\nnya, intelligenta och miljövänliga transportsystem.\r\nJag tror inte att man kan få fram dessa genom att\r\nlita till branschens vilja till omställning. Inte heller\r\ntror jag att det räcker med enbart de generella\r\nåtgärder som Rune Molin redovisar i sitt\r\ninterpellationssvar. Det är viktiga satsningar, som\r\njag inte har något emot, men det behövs fler. Det\r\nbehövs samordnade satsningar speciellt inriktade\r\npå bilindustrin.</pre><pre>Därför är den utredning som vi vill få till stånd\r\nnödvändig. Det är inte ett sätt att skjuta upp\r\nproblemet och inget som vi vill göra i stället för de\r\nsatsningar som industriministern nämner.\r\nUtredningens resultat kan utgöra en grund för de\r\nsamordnade insatser som jag efterlyser. En\r\nutredning står givetvis inte heller i motsättning till\r\nandra satsningar. Bra och aktuella faktaunderlag\r\nunderlättar den omställning som blir svår nog ändå.</pre><pre>I min första fråga vill jag veta om Rune Molin anser\r\natt insatserna är tillräckliga. Det görs stora\r\ninfrastruktursatsningar, men konstigt nog görs\r\ndessa mest på vägar. I Malmö, mitt hemområde,\r\nfinns inte ett enda spårbundet projekt av de många\r\nsom man lokalt har tagit fram i den uppgörelse som\r\nSven Hulterström har träffat med\r\nkommunledningen i Malmö. Däremot finns i\r\nuppgörelsen en bilbro på vilken också tågtrafik kan\r\ngå.</pre><pre>Rune Molin! Jag tycker inte att satsningarna är\r\ntillräckliga, och därför behövs en utredning.</pre><pre>Anf. 3 LARS NORBERG (mp):</pre><pre>Herr talman! Det svar som vi har mottagit av Rune\r\nMolin tyder knappast på ett nytänkande från\r\nregeringen på detta område.</pre><pre>När jag kom in i riksdagen väckte jag redan vid\r\nförsta möjliga tillfälle, i januari 1989, en motion om\r\nbilindustrins framtid. I den krävde jag ett\r\nnytänkande baserat på de fakta som förelåg,\r\nnämligen att bilismen på lång sikt inte var förenlig\r\nmed hänsyn till energi och miljö. Massbilismen\r\nmåste gradvis avvecklas, sade jag.</pre><pre>Vi har i dag kända oljereserver för 40 år framåt.\r\nBara kunskapen om att detta är en ändlig\r\nenergikälla borde ha väckt intresse för att utforma\r\nden framtida trafiken på ett annat sätt. Därtill\r\nkommer de utsläpp som Rolf L Nilson talat om,\r\nkoldioxidproblemet och de övriga\r\nförsmutsningsproblemen. Dessutom är bilismen en\r\nfolksjukdom av rang med ungefär 800 hundra\r\ndödade i trafiken per år. En stor mängd invalider\r\nföljer också i dess spår. Detta är tecken på att det\r\när en felaktig verksamhet som bör omformas.</pre><pre>Bilindustrins kris var förutsebar 1989. Men\r\nriksdagen var inte intresserad av att försöka skåda\r\nin i framtiden eller att vidta åtgärder. Krisen var\r\nförutsebar på grund av konkurrenssituationen och\r\npå grund av att svensk bilindustri hade försatt sig i\r\nett läge där den var enastående sårbar. Man hade\r\nnämligen satsat enbart på lyxbetonade bilar, som\r\ndessutom för sin försäljning i viss utsträckning,\r\nåtminstone i detta land, var beroende av\r\ngynnsamma skatteregler. Det är en ostadig grund\r\natt stå på för en industri.</pre><pre>Lastbilsindustrin är naturligtvis en säkrare industri.\r\nJag skall inte kommentera den mer än att säga att\r\nden naturligtvis måste dras ned med hänsyn till\r\nmiljö och resurser. Det måste ske en omställning till\r\nandra transportsystem.</pre><pre>Rune Molin satsar i stor utsträckning på att hålla\r\nbilindustrin under armarna, och han hoppas att\r\nden, med viss statlig hjälp, skall ägna sig åt\r\nnytänkande. Jag har i likhet med Lars Engqvist\r\ninget större förtroende för bilindustrins förmåga till\r\nnytänkande. Ett nytänkande måste i ett fall som\r\ndetta framtvingas. Jag har själv stått nära\r\nvarvskrisen och upplevt hur omöjligt det varit med\r\nett nytänkande hos ledningarna för de stora varven.\r\nDe kunde inte inse vad framtiden verkligen bar i sitt\r\nsköte när krisen kom.</pre><pre>Jag tror alltså att staten måste tvinga fram ett\r\nnytänkande inom bilindustrin. Det har staten redan\r\ngjort i ett avseende, nämligen genom införandet av\r\nkoldioxidskatten. Den bör naturligtvis framtvinga\r\nett nytänkande när det gäller att få fram\r\nbensinsnålare motorer. Man kan med sorg\r\nkonstatera att de svenska biltillverkarna har gått åt\r\nfel håll på det området. Volvo har exempelvis från\r\nCanada fått besked om att man ligger över den\r\nacceptabla gränsen för bensinförbrukning. År 1989\r\nvände medelförbrukningen uppåt igen för bilar som\r\nsåldes på marknaden.</pre><pre>Staten borde enligt vår uppfattning, mot den\r\nbakgrund jag just beskrev, utöver att tillsätta en\r\nlångsiktig utredning om strukturen och problemen,\r\ngöra en utredning om vad vi i det här landet skall\r\nsatsa på i stället för bilindustrin, när denna har\r\nmisslyckats. Staten har också stora möjligheter att,\r\nom man vill ta sitt miljöansvar, stå som beställare\r\nför ny teknik. Vi har pekat på att det behövs\r\nsatsningar på miljövänlig teknik, på vindkraft,\r\nbiogas och biobränsleanläggningar med de tekniska\r\nanordningar som där behövs. Det behövs stora\r\ninsatser i fråga om kollektivtrafiken, satsningar på\r\ntåg, spårvagnar, trådbussar och spårbilar. Vi måste\r\nställa om både energisystem och transportsystem,\r\noch jag tycker inte att några av de åtgärder som\r\nRune Molin har pekat på verkar särskilt effektiva i\r\ndet avseendet.</pre><pre>Det som har visat sig vara effektivt i fråga om\r\nstatens samarbete med industrin har varit de\r\ntillfällen när staten har fungerat som beställare av\r\nny teknik och tagit risker för satsningar på nya\r\nanläggningar. Vi från miljöpartiet vill naturligtvis\r\natt den modellen skall användas för att främja\r\nmiljövänlig teknik. Därför anser vi att det krävs en\r\nutredning. Ingenting av det som Rune Molin har\r\nsagt tyder på något nytänkande på miljösidan, utan\r\nman går tvärtom i samma spår som bilindustrins\r\ndirektörer.</pre><pre>Anf. 4 HADAR CARS (fp):</pre><pre>Herr talman! Det grundläggande problemet är\r\nnaturligtvis den bristande konkurrenskraft inom\r\nsvenskt näringsliv, och denna har minsann inte\r\nförstärkts under senare tid.</pre><pre>Jag hade för nästan exakt ett år sedan, den 16 mars\r\n1990, en interpellationsdebatt med den då\r\nförhållandevis nytillträdde ministern Molin om just\r\nkonsekvenserna av utvecklingen i Sverige för\r\nunderleverantörsindustrin. Rune Molin gjorde då i\r\nsitt svar på vissa punkter en analys som jag kan\r\ninstämma i och som jag instämde i redan då. Han\r\nsade att de olika förändringarna ställer krav på\r\nförnyelse om underleverantörsindustrin skall\r\nkunna bevara sin konkurrenskraft. Han underströk\r\natt den allt starkare internationaliseringen är\r\nofrånkomlig och nödvändig för en på sikt gynnsam\r\nekonomisk utveckling i Sverige. På dessa punkter\r\nvar vi då överens.</pre><pre>Vi var också i princip överens om att problemet var\r\nden höga inflationen i Sverige. Rune Molin sade då\r\natt ett av Sveriges stora problem i dag är\r\ninflationen, som är alltför hög i förhållande till den i\r\nkonkurrentländerna. Det var ingenting att invända\r\nemot. Vad hade han den gången för förslag? Jo,\r\nregeringen skulle tillsätta en delegation med\r\nuppdrag att utreda orsakerna till den låga\r\nproduktivitetstillväxten. Vidare skulle regeringen\r\nåterkomma med förslag som syftade till att dämpa\r\nden snabba kostnadsutvecklingen.</pre><pre>Därefter har vi haft en inflation som har varit\r\nexempellöst hög i jämförelse med den i vår\r\nomvärld. Vad som därutöver har hänt står heller\r\ninte i överensstämmelse med vad Rune Molin sade\r\ni sitt svar för ett år sedan. Han sade då att vi inte\r\nskulle lösa problemen så som man har gjort på\r\nkontinenten, dvs. genom att tillåta arbetslösheten\r\natt öka för att därigenom få ned inflationen. Det är\r\nen metod som svensk arbetarrörelse inte\r\naccepterar, sade Rune Molin. I dag har vi en\r\nfortsatt hög inflation och en mycket snabbt växande\r\narbetslöshet. Det är konsekvensen av den politik\r\nsom arbetarrörelsens regering accepterar och\r\ndriver fram.</pre><pre></pre><pre>Nu försöker man lösa problemet genom att dela ut\r\nsmåskvättar av statliga anslag, litet hit och litet dit.\r\nDet är inte alls någon generell politik, som Rolf\r\nNilson sade. Det är tvärtom i hög grad en politik\r\ninriktad på att spilla ut småslantar här och där för\r\natt på så sätt försöka sätta en plåsterlapp över de\r\ngrundläggande misslyckandena i svensk politik.</pre><pre>Vilka var förslagen för ett år sedan? Redan då gick\r\nde ut på att man skulle tillföra riskkapital. Genom\r\ns.k. regionala riskkapitalbolag skulle man ge den\r\noffentliga sektorn ett ökat ägarinflytande i\r\nsmåföretagen. Ja visst innebär den typen av\r\nkonstruktioner en stor risk för småföretagen.\r\nKanske är det därför de kallas riskbolag?</pre><pre>Vad föreslår man då nu? Jo, det är fråga om\r\nytterligare socialiseringar. Nu skall man med hjälp\r\nav löntagarfonderna, förstärkta med pengar från de\r\nstora, allmänna pensionsfonderna, förstatliga stora\r\ndelar av det svenska näringslivet.</pre><pre>Det är dessa grundläggande, strukturoriktiga\r\nmetoderna som används av den socialdemokratiska\r\nregeringen vilka skapar de problem som svensk\r\nindustri har och som i särskilt hög grad drabbar\r\nunderleverantörsindustrin. Det är regeringens brist\r\npå förståelse för vad som verkligen behövs för att\r\nåstadkomma en förändring, för att skapa tillväxt\r\noch tilltro hos de människor som vill satsa på\r\nsvenskt näringsliv, som är problemet. Det\r\nproblemet kan vi inte lösa i kammaren här i dag,\r\nmen det finns möjligen en förhoppning att svenska\r\nväljare kan hjälpa oss att lösa det i valet i höst.</pre><pre>Anf. 5 Industriminister RUNE MOLIN (s):</pre><pre>Herr talman! Det grundläggande problemet för\r\nden svenska industrins situation, och det gäller\r\nockså bilindustrin, är i dagsläget av två slag. För det\r\nförsta har vi nu en lågkonjunktur som gör att\r\nefterfrågan på bilar både internationellt -- framför\r\nallt på de marknader där Volvo och Saab är stora,\r\ndvs. USA och Storbritannien -- och hemma har\r\navtagit markant under det senaste året. Det leder\r\nnaturligtvis till problem för produktionen, med\r\nneddragningar som följd.</pre><pre>För det andra har vi vårt eget kostnadsproblem,\r\nsom vi diskuterade för ett år sedan. Jag har inte i\r\ndag någon annan uppfattning än vad jag hade då.\r\nVi har haft en för hög inflation i Sverige i\r\nförhållande till våra konkurrentländer. Detta har\r\nförsämrat vår konkurrenskraft, och det har\r\nnaturligtvis också haft effekter för bilindustrin.</pre><pre>Hadar Cars säger att ingenting har gjorts. Det är\r\nnärmast anmärkningsvärt att Hadar Cars inte har\r\nsett vad som har gjorts. Vi har inom\r\nbudgetpolitiken vidtagit ganska dramatiska\r\nåtgärder, både genom de förslag som lades fram i\r\nriksdagen i höstas och genom en budget som är\r\nutomordentligt stram och där vi har omprioriterat\r\nfrån konsumtion till investeringar för att den vägen\r\nstimulera utvecklingen och förstärka\r\nkonkurrenskraften.</pre><pre>Sedan budgetpropositionen lades fram i januari har\r\nräntorna gått ned med ungefär 2 %, och det har\r\nnaturligtvis en stor betydelse för\r\nkonkurrenskraften, eftersom det påverkar\r\nkapitalkostnaderna.</pre><pre>Vi har också fått ett stabiliseringsavtal som nu\r\nhåller på att förverkligas. Jag är ganska övertygad\r\nom att det inte blir fråga om några avtal som\r\navviker från stabiliseringsavtalet. Vi kommer\r\ngenom detta avtal att kunna nedbringa inflationen\r\ni Sverige under resten av året till en nivå på ungefär\r\n3 %. Jag såg att Nordbanken i går bedömde\r\ninflationsutvecklingen för 1992 till 3,5 %. Den kan\r\nt.o.m. bli lägre.</pre><pre>Så nog har det gjorts någonting, men den som inte\r\nser verkligheten och inte vill se den kan naturligtvis\r\ndiskutera på det sätt som Hadar Cars gjorde.</pre><pre>Vi löser inte industrins problem genom småslantar\r\ntill olika projekt, sade Hadar Cars. Nej, det har jag\r\naldrig hävdat heller. Det är naturligtvis den\r\ngenerella ekonomiska politiken, näringspolitiken\r\noch åtgärder för att förstärka konkurrenskraften\r\nsom är det viktiga. Där görs också\r\nhuvudansträngningarna i den ekonomiska politiken\r\noch näringspolitiken. Men vi måste också vidta en\r\nrad andra åtgärder för att lösa specifika problem.</pre><pre>Underleverantörerna står inför stora\r\nomställningsproblem i den strukturförändring och\r\ninternationalisering som bilindustrin nu genomgår.\r\nMan måste då finna olika former för att utveckla\r\nunderleverantörerna och få deras medverkan i\r\nstrukturrationaliseringar, teknikutveckling osv.</pre><pre>Småföretagen och underleverantörerna har\r\nmottagit programmen på detta område med en\r\npositiv attityd. De är utomordentligt nöjda med att\r\ninsatser görs för att de skall kunna medverka i den\r\nomställning som är nödvändig. Det förakt som\r\nHadar Cars uttryckte för det verkstadstekniska\r\nprogrammet noterar jag, men jag konstaterar också\r\natt det inte återfinns ute i verkligheten, bland de\r\nföretag som står inför de här svåra problemen.</pre><pre>Riskkapitalbolagen har ju ännu inte kommit i gång,\r\nmen avsikten med dem är naturligtvis att tillföra de\r\nsmå och medelstora företagen riskkapital för att de\r\nskall kunna utveckla sina företag när den privata\r\nmarknaden icke är beredd att gå in med riskkapital\r\nför deras expansion; det är helt enkelt för stor risk,\r\nför dålig avkastning och avkastning på för lång sikt.\r\nDärför får de företagen inte det riskkapital som de\r\nbehöver. Jag har då sett det som ett alternativ att\r\nskapa den här möjligheten med de pengar som\r\nsamhället redan tidigare avsatt för detta ändamål\r\noch på så sätt försöka medverka till en lösning.</pre><pre>Förslagen när det gäller AP-fonderna och\r\nplaceringspolitiken där har ju framlagts för att höja\r\navkastningen på det kapitalet genom att ge\r\nfonderna samma placeringsmöjligheter som\r\nförsäkringsbolagen har. Jag förstår inte vad det har\r\nmed det här att göra.</pre><pre>Sedan vänder jag mig till Rolf Nilson, som tycker\r\natt det viktigaste är att få till stånd en utredning. Jag\r\ntror inte att flera utredningar löser några problem.\r\nDet görs stora utredningar runt om i världen. Det\r\nkom en stor utredning häromdagen där man går\r\nigenom bilindustrins situation och framtida\r\nproblem. Det har också getts ut en bok som handlar\r\nom Saab och dess framtiden.</pre><pre>Vad som här behövs är att bilindustrin själv får ett\r\ntryck på sig att medverka till den förändring som\r\nbåde Lars Norberg och Rolf Nilsson talade om. Hur\r\nfår man till stånd det trycket? Det uppstår från\r\nolika håll runt om i världen. Det är genom att ställa\r\nkrav på bilarna när det gäller avgasrening osv. som\r\nvi kan få till stånd en teknisk utveckling, bättre\r\nmotorer osv. Där medverkar också den svenska\r\nriksdagen.</pre><pre>Anf. 6 KJELL DAHLSTRÖM (mp):</pre><pre>Herr talman! Jag begärde ordet när jag lyssnade till\r\nHadar Cars i den här debatten. Han förde ned den\r\ntill en traditionell vänster -- höger-nivå när han tog\r\nupp alla de ekonomiska problemen kring\r\nbilindustrin. Det problem som både Rolf Nilson\r\noch Lars Norberg har berört och som Rune Molin\r\ni viss mån tog upp en diskussion om är ett fysiskt\r\nproblem, inte ett ekonomiskt. Man inser världen\r\növer att bilen är en omöjlighet i den typ av stora\r\nstadssamhällen som vi har skapat och som genom\r\nden fortgående koncentrationen tyvärr fortsätter\r\natt uppstå i olika områden. Då måste man\r\nåstadkomma transportstrukturer av en helt annan\r\ntyp, och det problemet löser man inte genom\r\nekonomiska incitament till den gamla, låt mig säga\r\nförstockade, bilindustrin.</pre><pre>I det här fallet föreligger det, tycker jag ändå, en\r\nstor passivitet från regeringens sida. Man har fått\r\nsignaler om att Sverige skulle kunna satsa på helt\r\nnya transportsystem. Det gladde mig att i förra\r\nveckan kunna konstatera att trafikutskottet i ett\r\nbetänkande har skrivit ganska positivt om\r\ntransportforskning. Man framhåller där att en typ\r\nav spårbilslösningar skulle behövas utvecklas i\r\nSverige. Det finns tekniskt och ekologiskt\r\nintresserade ingenjörer och andra som har velat\r\nutveckla detta, men de får inget stöd -- inte från\r\nRune Molin och ännu mindre från bilindustrin.\r\nBilindustrin vill stampa ut mer av samma typ av\r\nbilar och är inte förändringsbenägen.</pre><pre>Detta skall ses i det perspektiv som\r\nindustriministern tog upp i inledningen av svaret:\r\nBilindustrin världen över har en överkapacitet.\r\nSverige kan inte med ekonomiska medel korrigera\r\ndet, tror jag. Men vi skulle kunna utveckla det\r\nnisch-tänkande som svensk bilindustri har talat\r\nom -- den har tyvärr satsat på mycket stora och\r\nluxuösa bilmodeller, som säljer världen över -- och\r\nändra det nisch-tänkandet till att satsa på helt nya\r\ntrafiklösningar, alternativa kollektiva lösningar,\r\nsom tar in de eventuella fördelarna med bilen.</pre><pre>Jag vill fråga varför Rune Molin inte är mer lyhörd\r\nför den typen av helt nya trafiklösningar och\r\ntransportkoncept. De står beredda att prövas i\r\nfullskala. Där hjälper varken fler utredningar eller\r\nakademisk forskning -- där krävs bara en\r\nprototyputveckling och fullskaleförsök.</pre><pre>Anf. 7 ROLF L NILSON (v):</pre><pre>Herr talman! Den svenska bilindustrin är ett hot\r\nmot det svenska samhället och det ekonomiska livet\r\ni landet genom sin storlek, genom sin dominans på\r\norter och regioner och genom det beroende som är\r\nskapat genom systemet med underleverantörer och\r\nindivider som för sin försörjning är beroende av den\r\nindustrigrenen. Det gör landet mer sårbart än vad\r\nsom är nödvändigt. Det som krävs är då givetvis en\r\nså smärtfri och intelligent neddragning av den\r\nsvenska bilindustrin som möjligt. Storleken är\r\nalltså ett problem i sig.</pre><pre>I likhet med Rune Molin men till skillnad från\r\nHadar Cars tycker jag att riskkapitalbolag -- som\r\ngör det möjligt för små företag att utveckla sin\r\nproduktion, att satsa på annat än bilproduktion\r\neller annat än att vara underleverantörer till\r\nbilindustrin -- är nödvändiga satsningar; det är\r\nviktigt att de kommer i gång så snabbt som möjligt.</pre><pre>Det är viktigt att industrifonden kan förse\r\nföretagen med kapital. Där tycker jag att\r\nregeringen ger motsägelsefulla signaler. Å ena\r\nsidan inför man nya former för stöd men å andra\r\nsidan minskar man stiftelsekapitalet och därmed\r\nockså möjligheterna att gå in med kapital direkt i\r\nverksamheterna.</pre><pre>Det har från branschen själv betonats behovet av\r\nstöd för nätverk, samarbete mellan småföretag.\r\nDet har uppmärksammats av många. Till skillnad\r\nfrån liberalerna, som sjunger konkurrensens lov --\r\nvilken innebär att den svagare slås ut -- betonar de\r\nsmå företagen att de behöver lära sig att samarbeta\r\noch att lita på varandra. De behöver vänja sig av\r\nmed de liberala ideologiska begränsningar och\r\nfördomar som hindrar dem i deras utveckling.</pre><pre>Drömmen om de stora nya marknaderna ute i\r\nEuropa i öst och i syd kan lätt bli en mardröm\r\ngenom att den föranleder branschen att ta försöka\r\nut nya vinster på gamla produkter. Det kan bli en\r\nvitaliserande utmaning, eftersom behov finns av\r\nintelligenta lösningar på kollektiva\r\ntransportsystem.</pre><pre>Anf. 8 LARS NORBERG (mp):</pre><pre>Herr talman! Det grundläggande problemet är\r\nkanske att regeringen har umgåtts för mycket med\r\nbilindustrins företrädare. De s.k. Uddevalla-\r\npaketen och Malmö-paketen tyder starkt på det.\r\nInom en stor och mäktig industri som bilindustrin\r\nexisterar två synsätt som brukar betecknas som\r\ndynamisk konservatism resp. paraprax. Det senare\r\nsynsättet innebär att man vill fortsätta att syssla\r\nmed det man kan och att andra lösningar som ligger\r\nvid sidan om huvudlinjen motverkas. Umgås man\r\nför mycket med dessa personer fångas man i deras\r\ntankevärld och argumentering. Jag är rädd för att\r\nså har skett. Jag har därför inte något som helst\r\nhopp om att ett regimskifte med en moderatledd\r\nregering skulle innebära någon väsentlig\r\nförbättring på området, eftersom företrädare för en\r\nsådan regering skulle tendera att alltför intimt\r\numgås med representanter för den existerande\r\nmakt- och teknikstrukturen. Det vore önskvärt,\r\nvilken som än sitter vid makten, att regeringen stod\r\nfri i förhållande till dessa strukturer och tänkte på\r\negen hand. Det hindrar inte att man kan samarbeta.\r\nSom jag påpekade i mitt förra anförande har vi\r\ngoda exempel på hur staten som beställare har\r\ninspirerat svensk industri under många år, t.ex.\r\nVattenfall och ASEA. Andra exempel inom\r\nkraftverksindustrin är televerket och L M Ericsson.</pre><pre>Jag menar att staten bör hålla en linje som skulle\r\ninnebära att man går före och beställer den teknik\r\nsom behövs om vi vill ha ett miljöriktigt,\r\nmiljövänligt och resursbevarande samhälle. Tyvärr\r\nfinns det väldigt litet som tyder på att\r\nsocialdemokratin är eller vill vara ett miljöparti.</pre><pre>De senaste propositionerna vi har fått från energi-\r\noch det s.k. tillväxtområdet visar, tvärtom, på\r\nreträtter och stopp för miljövänliga initiativ.\r\nRegeringen vågar inte satsa på t.ex. miljöskatter.\r\nDet satsas på en felaktig trafikutveckling, där 70 %\r\ngår till bilismen och 30 % till järnvägen i stället för\r\ntvärtom.</pre><pre></pre><pre>Anf. 9 HADAR CARS (fp):</pre><pre>Herr talman! Tillåt mig först lyckönska regeringen\r\ntill det stöd den fått av miljöpartisten Kjell\r\nDahlström, som anser att problemet för svensk\r\nunderleverantörsindustri inte är ekonomiskt, och\r\nfrån kommunisten Rolf L Nilson, som tycker att det\r\när bra med mera socialism och vill befria industrin\r\nfrån liberala ideologiska begränsningar.</pre><pre>Herr talman! Grundproblemet är naturligtvis\r\nbristen på tilltro inom den exportinriktade stora\r\nverkstadsindustrin till Sverige som ett bra land att\r\ninvestera i. Det sammanhänger med den politik\r\nsom regeringen alldeles för länge förde både när det\r\ngäller Europapolitiken och energipolitiken. Det\r\nhar skett förbättringar, men alltjämt är regeringen\r\nkvar i sitt invanda mönster när det gäller synen på\r\noffentliga monopol och socialiseringar och när det\r\ngäller oförmågan att undanröja faktorer som\r\nbegränsar tillväxten, t.ex. löneskatten och\r\nförmögenhetsskatten på arbetande kapital.</pre><pre>Vad säger då industriministern? Han skyller på\r\nlågkonjunkturen. Visst finns det en tendens till\r\nlågkonjunktur; men i inget land är den så markerad\r\nsom i Sverige.</pre><pre>Vad är det då som har gjorts? Det är sant att -- som\r\nindustriministern antydde, i varje fall som jag\r\ntolkar honom -- regeringen har pressat upp\r\narbetslösheten i syfte att dämpa inflationen. Men\r\nalltjämt har vi en högre inflation än vår omvärld,\r\noch vi har ingen tillväxt utan tvärtom en sjunkande\r\nproduktivitet. Svenska industriarbetare har i dag en\r\nväsentligt lägre lön än industriarbetare i flertalet\r\nkonkurrentländer som är viktiga för Sverige.</pre><pre>Jag noterar att ett av våra problem är att vi har\r\nalldeles för få nya företag som växer upp och ger\r\nmeningsfulla arbetstillfällen i stället för dem som nu\r\när på väg att ta slut. Klimatet i Sverige för\r\nexportinriktat nyföretagande måste förbättras.\r\nSverige behöver mångdubbelt fler nya\r\nhögteknologiska företag, inriktade på produktion\r\nsom kan bära höga löner.</pre><pre>De som drabbas av den tredje vägens fiasko är i\r\nförsta hand de många mindre företag som varit\r\nunderleverantörer till de exportinriktade svenska\r\nföretagen. Det är dessa och deras anställda som nu\r\nsitter fast i det socialdemokratiska klistret.</pre><pre>Anf. 10 Industriminister RUNE MOLIN (s):</pre><pre>Herr talman! Det är flera parallella debatter som\r\nnu pågår -- om den ekonomiska politiken, om\r\nmiljöpolitiken och om bilindustrin. Jag skall\r\nförsöka sortera upp det litet grand.</pre><pre>Bilindustrins specifika problem är att det just nu är\r\nden svaga efterfrågan som medfört problem med\r\nvarsel både inom bilindustrin och hos\r\nunderleverantörerna.</pre><pre>En annan viktig fråga är vilken utvecklingsnivå man\r\nbefinner sig på när det gäller produkterna. Det är\r\nalldeles klart att Volvo har hävdat sig väl i det\r\navseendet. Man har tagit fram de nya modellerna,\r\nbl.a. en modell som ersätter 200-serien redan i år.\r\nDet är naturligtvis viktigt att en sådan förnyelse\r\npågår, och det har funnits resurser för ett sådant\r\nutvecklingsarbete. Det samarbete som har ingåtts\r\nmed Renault har naturligtvis gjort att man får ännu\r\nstörre möjligheter att vara med i den snabba\r\nutveckling av nya produkter som är nödvändig om\r\nman skall kunna hävda sig på marknaden.\r\nUtvecklingskostnaderna är i dag så omfattande att\r\ndet krävs ett samarbete för att man skall få\r\ntillräckliga resurser för den nödvändiga\r\nutvecklingen.</pre><pre>Det finns ett tryck på bilindustrin att vidta åtgärder\r\nför att man skall komma till rätta med\r\nmiljöproblemen. Vad som hänt i Los Angeles, där\r\nman har ställt krav på bilmotorerna för framtiden,\r\ngör att det pågår ett omfattande utvecklingsarbete.\r\nÄven de krav som ställs genom den svenska\r\nmiljölagstiftningen pressar fram utvecklingsprojekt\r\ni den svenska bilindustrin för att denna skall kunna\r\nvara med för att få fram t.ex. bilar av\r\nhybridkaraktär och med elmotorer. Det pågår\r\nmånga sådana utvecklingsprojekt både inom\r\nbilindustrin, inom styrelsen för teknisk utveckling,\r\nosv.</pre><pre>Vad som gör mig litet bekymrad i diskussionen om\r\nbilindustrin är att Rolf L Nilson tycker att vi har en\r\nför stor bilindustri och att Lars Norberg talar om att\r\nmassbilismen måste avvecklas med hänsyn till alla\r\nde problem som finns. Vad är det ni egentligen vill?\r\nÄr det en avveckling av Volvo och Saab ni\r\nförespråkar med alla de konsekvenser det skulle få\r\nför det svenska näringslivet och sysselsättningen?\r\nJag kan inte gärna tro att det är på allvar som ni gör\r\ndessa antydningar härifrån talarstolen. Jag tycker\r\natt det är viktigt att vi tillsammans med bilindustrin\r\nkan hitta lösningar på de problem som finns -- det\r\ngäller såväl lösningar av ekonomiskpolitisk\r\nkaraktär som lösningar på de speciella problem som\r\nbranschen upplever -- för att få en utveckling så att\r\nprodukterna blir acceptabla för framtiden. Detta är\r\ndet tryck som vi från samhällets sida kan sätta på\r\nbilindustrin genom bl.a. miljölagstiftningen, men\r\nockså genom att öppna nya möjligheter till\r\nsamarbete för att få till stånd en utveckling.</pre><pre>Jag har inget emot att vi försöker finna vägar för en\r\nupphandling från staten för att stimulera\r\nutvecklingen, men jag har litet svårt att se hur det\r\nskall gå till personbilssidan. Det var lättare när det\r\ngällde att köpa lok till SJ än när det handlade om\r\natt konstruera energianläggningar till Vattenfall.\r\nDå går det, men det är svårare när det gäller\r\nenstaka konsumentprodukter. Det tror jag att man\r\nmåste inse.</pre><pre>Kjell Dahlström! Det pågår fullskaleprojekt när\r\ndet gäller att utveckla nya metoder och system.\r\nEtanolbussförsöket i Stockholm är ett sådant\r\nexempel, men det finns också andra.</pre><pre>Det låter på Hadar Cars som om alla problem\r\nskulle försvinna om vi bara fick en borgerlig\r\nregering. Vi hade ju en sådan under sex år. Under\r\nden perioden diskuterade man faktiskt om\r\nbilindustrin hade samma problem som\r\nvarvsindustrin och därför skulle avvecklas. Under\r\nden perioden sjönk reallönerna för\r\nindustriarbetarna med en månadslön. Under den\r\ntiden steg arbetslösheten till rekordnivåer. Det var\r\ningen lösning på de problem som vi kan se framför\r\noss i dag.</pre><pre>Under 80-talet har man tagit sig ur den situationen\r\nmed hjälp av en förstärkt industri, både tekniskt\r\noch ekonomiskt. Sedan 1982 har man fördubblat\r\ninvesteringarna i svensk industri i reala termer.\r\nMan har blivit så stark att man också kan förbereda\r\nsig inför den stora marknaden genom olika uppköp\r\nför att komma åt marknadsandelar.</pre><pre>Visst har vi en del problem, men jag vill hävda att\r\nsvensk industri konkurrensmässigt står sig ganska\r\nväl internationellt sett, även om vi har haft en hög\r\ninflation. När det gäller utvecklingen i dag kan vi\r\nbara konstatera att lågkonjunkturen sätter sina\r\nspår överallt. Produktionsutvecklingen är lägre\r\nbåde i England, som redovisade minus\r\nhäromdagen, och i Japan, som jag nyss besökte. I\r\nJapan redovisade man endast en halv procents\r\ntillväxt under det tredje kvartalet.</pre><pre>Produktiviteten i Sverige är lägre än den var på 60-\r\ntalet. Denna situation delar vi dock med Tyskland\r\noch många andra industriländer.\r\nProduktionsutvecklingen är dock hög i Japan. Jag\r\ntycker att vi borde studera varför och se om det kan\r\nstimulera svensk och internationell industri att ta\r\ntill vara vad japanerna har uppnått.</pre><pre>Det finns mycket att göra, men jag tror inte att man\r\nlöser problemet med slagord och tal om ideologiska\r\nkopplingar.</pre><pre>Andre vice talmannen anmälde att Hadar Cars\r\nanhållit att till protokollet få antecknat att han inte\r\nägde rätt till ytterligare inlägg.</pre><pre>Anf. 11 ROLF L NILSON (v):</pre><pre>Herr talman! Jag tyckte nog att jag uttryckte mig\r\nganska klart i frågan om den neddragning av i första\r\nhand svensk personbilsindustri. Beroendet av ett\r\nfåtal företag med en osäker exportmarknad är\r\nolyckligt och ger en sårbarhet. Därför räcker det\r\ninte med att hoppas på nya modeller -- på en 900-\r\nserie, en 800-serie, på en 1000-serie eller vad det nu\r\nkan vara. Det är produktionen som måste ställas\r\nom till nya produkter, till stor del säkerligen för\r\ntransportsektorn. Nya modeller av personbilar\r\nbehöver produceras. Vi behöver få resurssnålare\r\nbilar, bättre motorer, och nya drivmedel.\r\nProdukterna skall dessutom som helhet vara lättare\r\natt återvinna. Det behövs kollektiva\r\ntransportsystem, men det behövs också en\r\nomställning till produkter inom andra områden än\r\ntransportsektorn. Jag tycker att det är självklart.\r\nTrots att jag vet att Hadar Cars inte har möjlighet\r\natt bemöta mig vill jag rikta några ord till honom.</pre><pre>Jag har hört Hadar Cars tårdrypande anföranden\r\nom det miljöhot som kommer från koldioxiden.\r\nDetta problem är enligt Hadar Cars en effekt av\r\nden höga inflationen och det höga kostnadsläget i\r\nSverige. En borgerlig regering i Sverige skulle lösa\r\nalla problem. Den kommer att kunna lösa\r\nmiljöproblemen och bl.a. komma till rätta med\r\nkoldioxidutsläppen.</pre><pre>Vad Hadar Cars säger är i själva verket ett uppkast\r\nav liberala floskler som bygger på en\r\nföreställningsvärld som har två poler: en god pol --\r\ndet privata kapitalet och den fria marknaden -- och\r\nen ond pol, där den socialdemokratiska regeringen\r\ningår som en beståndsdel. Fortfarande hotar\r\ntydligen kommunismen, trots att den är slutgiltigt\r\nbesegrad. Socialismen är ett hot.</pre><pre>Men finns det inget ansvar hos det fria kapitalet och\r\nhos företagsledarna för de misslyckanden som\r\nsker? Är de brickor på händerna på regeringar och\r\nstyrda av regler? Har de inga\r\nhandlingsmöjligheter? Den världsbild jag har är en\r\nhelt annan: Man agerar ganska fritt och ofta på\r\ntvärs mot regeringars uppfattningar och\r\nönskningar. Det är produktiviteten som är ett\r\nintrikat problem. Till de utredningar som tillsatts\r\nfår vi väl återkomma vid något annat tillfälle.</pre><pre>Anf. 12 LARS NORBERG (mp):</pre><pre>Herr talman! När jag hörde Hadar Cars kom jag\r\natt tänka på Birger Sjöberg: ''Släpp fångarna loss,\r\ndet är vår!'' Hadar Cars vill släppa loss alla de\r\ndynamiska krafterna. Man skall då få hjulen att\r\nrulla, det skall tillverkas, det skall investeras och\r\ndet skall förnyas. Detta låter väldigt bra, men jag\r\ninstämmer med Frida som uttryckte sin tvekan till\r\nom det var så bra att släppa fångarna loss så där\r\ngenerellt. Hon ansåg att det var riskabelt av sociala\r\nskäl. Jag tror alltså att staten har en uppgift att i viss\r\nmån styra utvecklingen i landet och ta ett ansvar,\r\nsom marknadskrafterna inte är mäktiga att ta. Men\r\ndet gäller då för staten att utöva detta ansvar i\r\nsamarbete med marknadskrafterna och inte genom\r\ntvångsmetoder.</pre><pre>Vad jag har föreslagit på detta område är att staten\r\ni första hand skall stödja dessa industrier och de\r\nmänniskor som arbetar där genom att uppträda\r\nsom förnyare och beställa sådan teknik som enligt\r\nvår uppfattning verkligen behövs. Vår bestämda\r\nuppfattning är att bilismen måste minska i\r\nomfattning. Vi skall ha färre bilar och i stället en\r\nmycket bättre kollektivtrafik. Det kommer vi att\r\ntvingas till om vi skall vara miljömässigt\r\nansvarsfulla. Där borde staten kunna hjälpa till.\r\nMan måste komma bort från antalet 800 döda per\r\når. Trafikskadorna är en av våra värsta\r\nfolksjukdomar. Koldioxidutsläppen måste minska\r\nkraftigt. Det behövs därför utredningar som tar\r\nreda på hur det skall gå till.</pre><pre>Jag har alltså pekat på möjligheterna, men\r\nsocialdemokratin är tydligen inte något miljöparti.\r\nNär man ser till de praktiska handlingarna, finner\r\nman att det inte förhåller sig så. Tyvärr har vi inte\r\nheller några större förhoppningar beträffande\r\nHadar Cars, och än mindre beträffande\r\nmoderaterna.</pre><pre>Kollektivtrafiken kan stödjas genom att staten står\r\nsom beställare av trådbussanläggningar, spårvagnar\r\noch tåg. Tekniken finns redan. På sikt bör man satsa\r\näven på spårbilar. Vidare bör man satsa på\r\nenergiteknik: vindkraftverk, biogasanläggningar,\r\nbiobränsleutrustningar och solvärmeanläggningar.\r\nIndustrin kan ställa om. Den är flexibel och\r\ndynamisk, om den bara får de rätta impulserna.</pre><pre>Anf. 13 Industriminister RUNE MOLIN (s):</pre><pre>Herr talman! Rolf L Nilsson anser tydligen att\r\nSveriges bilindustri är av den storleken att den\r\nskapar en sårbarhet i vårt land, som bör föranleda\r\ntill att bilindustrin reduceras. Jag delar inte denna\r\nuppfattning. Jag tror att bilindustrin har en framtid\r\ni Sverige, och jag kan inte heller se att Sveriges\r\nbilindustri är särskilt stor i förhållande till andra\r\nländers bilindustri. Vårt lands bilindustri utgör inte\r\nstörre andel relativt sett av tillverkningsindustrin än\r\nvad Västtysklands eller Frankrikes bilindustri\r\nutgör.</pre><pre>Det behövs naturligtvis en förnyelse av\r\nprodukterna, så att vi kan konkurrera på\r\nvärldsmarknaden. Som jag tidigare var inne på sker\r\ndet en förnyelse när det gäller såväl Volvo som\r\nSaab. Jag utgår ifrån att Saabs båda ägare nu\r\nkommer att skjuta till kapital till de företag som kan\r\ntäcka de tidigare förlusterna och de förluster som\r\nkan väntas under det här året. Då blir det möjligt\r\natt ta fram en ny modell som kan ersätta 900-serien.\r\nPå så sätt kan Saab bli konkurrenskraftigare.</pre><pre>Vi får inte kasta yxan i sjön. Det var många som\r\nville göra det på 70-talet. Sedan visade det sig att\r\n80-talet ändå innebar att bilindustrin kunde bidra\r\ntill att hålla sysselsättningen och levnadsstandarden\r\nuppe. Jag är fullständigt övertygad om att det med\r\nde rätta åtgärderna kommer att bli likadant på 90-\r\ntalet. Men det är klart att det då krävs en\r\nutveckling. Vi i Sverige kan inte ensamma ta ansvar\r\nför den, eftersom bilindustrin är en gigantisk\r\nindustri, där många är inblandade när det gäller de\r\nvillkor som skall gälla.</pre><pre>Om Sveriges bilindustri skall kunna klara sig måste\r\nvi i första hand samarbeta med andra länder för att\r\nåstadkomma det tryck på bilindustrin som är\r\nnödvändigt för att det skall ske en\r\nproduktutveckling. Det ligger då närmast till hands\r\natt samarbeta med EG. När vi blir en del av EG-\r\nmarknaden, kan vi inte ha särskilt mycket\r\nannorlunda villkor än de som gäller för EG-\r\nområdet, om vi skall kunna hävda Sveriges\r\nbilindustri. Därför är det viktigt att dessa\r\ninternationella överenskommelser kommer till\r\nstånd, så att det blir ett tryck på bilindustrin att\r\nutveckla mer miljövänliga produkter, såväl när det\r\ngäller materialet i produkterna som när det gäller\r\nutsläppen.</pre><pre>Man kan ändå se en hel del hoppfulla tecken, också\r\ninom bilindustrin, även om jag är medveten om att\r\nden måste ha ett starkt tryck på sig för att den skall\r\nfå i gång en nödvändig utveckling av bilmodellerna,\r\nsom svarar emot de miljökrav som ställs -- krav som\r\nockså finns inom socialdemokraterna. Men det\r\nräcker inte bara med munväder. Man måste också\r\nkunna se till att miljökraven kan förenas med\r\növriga mål. Man kan inte bara driva en enda fråga.\r\nDet ställs krav på en ekonomisk utveckling och full\r\nsysselsättning. Dessa krav måste man också ta\r\nhänsyn till, även om miljökravet naturligtvis är\r\noerhört viktigt.</pre><pre>Andre vice talmannen anmälde att Rolf L Nilsson\r\noch Lars Norberg anhållit att till protokollet få\r\nantecknat att de inte ägde rätt till ytterligare inlägg.</pre><pre>Överläggningen var härmed avslutad.</pre><pre>2 § Svar på interpellationerna 1990/91:153 och\r\n161 om de statliga basindustrierna i Norrbotten</pre><pre>Anf. 14 Industriminister RUNE MOLIN (s):</pre><pre>Herr talman! Sten-Ove Sundström har frågat mig\r\nom vilka åtgärder jag är beredd att vidta för att\r\ntrygga sysselsättningen vid ASSI Karlsborgsverken\r\noch om jag är beredd att vidta åtgärder för att säkra\r\nutbyggnaden av metallurgin vid Svenskt Stål i\r\nLuleå. Bengt Hurtig har frågat mig vilka initiativ\r\nregeringen avser att vidta för att säkra utvecklingen\r\nvid de statliga basindustrierna i Norrbotten. Jag\r\nbesvarar interpellationerna i ett sammanhang.</pre><pre>De statliga företagen, och då inte minst ASSI och\r\nSSAB, har en betydande del av sin verksamhet i\r\nNorrbotten. Dessa basindustrier har genom mycket\r\nstora investeringar under hela 1980-talet i hög grad\r\nmoderniserat sina anläggningar och därmed stärkt\r\nsin konkurrenskraft. Detta arbete fortsätter.\r\nInvesteringar i ASSI och SSAB -- liksom i andra\r\nföretag -- måste givetvis baseras på en bedömning\r\nav projektens långsiktiga konkurrenskraft.\r\nRegeringen har de senaste tio åren genom olika\r\ninsatser bidragit till att offensivt främja\r\nutvecklingen och stärka konkurrenskraften för de\r\nstatliga basindustrierna i Norrbotten. Åtgärderna\r\nhar utförligt beskrivits i regeringens proposition\r\n(1987/88:86) om särskilda insatser i Norrbottens län\r\nm.m.</pre><pre>För utvecklingen av svensk industri i allmänhet och\r\nbasindustrierna i synnerhet behövs en offensiv\r\nekonomisk politik och näringspolitik som syftar till\r\natt skapa gynnsamma ekonomiska förutsättningar\r\nför industrins tillväxt.</pre><pre>Regeringen har också på senare tid föreslagit olika\r\nåtgärder för att stimulera den ekonomiska\r\ntillväxten. I regeringens proposition om\r\nnäringspolitik för tillväxt (prop. 1990/91:87), som\r\nför närvarande behandlas i riksdagen, har\r\nregeringen föreslagit olika åtgärder inom\r\nnäringspolitiken för att främja den\r\nstrukturomvandling som krävs för att möta bl.a.\r\nändrade efterfrågemönster, ökad internationell\r\nintegration och konkurrens från nya\r\nkonkurrentländer. Åtgärder för ekonomisk tillväxt\r\nmåste också ses i ett geografiskt perspektiv,\r\neftersom förutsättningarna för näringslivets\r\nutveckling varierar mellan olika delar av landet. De\r\nförslag till åtgärder som lämnas i\r\ntillväxtpropositionen har också utformats med\r\nhänsyn till kraven på en balanserad regional\r\ntillväxt. Satsningar på kommunikation kommer\r\nt.ex. att göras bl.a. i norra Sverige och det är\r\nuppenbart att inte minst företag inom basindustrin\r\nmed sina tunga transporter har mycket stor nytta av\r\nsatsningar inom kommunikationsområdet.\r\nFörstärkningen av högskoleutbildningen ges vidare\r\nen kraftig regionalpolitisk profil. Därutöver finns\r\nde ordinarie regionalpolitiska medlen för insatser i\r\nprioriterade regioner. Dessa medel -- drygt 2\r\nmiljarder kronor -- som anvisas över de\r\nregionalpolitiska anslagen medverkar också till\r\nekonomisk tillväxt på flera sätt.</pre><pre>En annan åtgärd som regeringen nyligen vidtagit\r\nför att främja investeringarna i svenskt näringsliv är\r\nfrisläppandet av investeringsfonderna och\r\ninvesteringsreserverna. Regeringens beslut innebär\r\ni princip att investeringsfonderna släpps fria för\r\nbyggnads- och markarbeten samt\r\ninventarieanskaffningar som görs före utgången av\r\nmars 1992. Investeringsreserverna -- som är\r\negenföretagarnas motsvarighet till\r\ninvesteringsfonderna -- har också släppts fria för\r\ninvesteringar såväl i byggnader och\r\nmarkanläggningar som i inventarier. Genom\r\nregeringens beslut har uppemot 20 miljarder\r\nkronor gjorts tillgängliga för investeringar i svenskt\r\nnäringsliv.</pre><pre>Jag tycker att de åtgärder som jag nu redovisat visar\r\natt regeringen aktivt medverkar till att stärka\r\nförutsättningarna för industrins utveckling i\r\nallmänhet liksom för utvecklingen av de statliga\r\nbasindustrierna i Norrbotten och deras\r\nsysselsättning. Det är företagens uppgift att\r\nutnyttja de olika möjligheter som finns till gagn för\r\nsig själva och sina anställda och därmed också för\r\nsvensk ekonomi.</pre><pre>Avslutningsvis vill jag påpeka följande.</pre><pre>För de statliga företagen, liksom för andra företag,\r\när det de berörda företagsstyrelserna som har\r\nansvaret för att sörja för de enskilda företagens\r\nutveckling och att ta ställning till enskilda\r\ninvesteringsbeslut. Statens aktier i ASSI och SSAB\r\nägs numera -- efter riksdagsbeslut våren 1990 -- av\r\nFörvaltningsaktiebolaget Fortia. Det är Fortia som\r\nutövar det direkta ägaransvaret för staten i dessa\r\nföretag. Jag vill dock understryka att både jag och\r\nregeringen i övrigt mycket noggrant följer\r\nutvecklingen i Norrbotten.</pre><pre>Då Bengt Hurtig, som framställt interpellationen,\r\nanmält att han var förhindrad att närvara vid\r\nsammanträdet, medgav andre vice talmannen att\r\nRolf L Nilsson fick delta i överläggningen i stället\r\nför interpellanten.</pre><pre>Anf. 15 STEN-OVE SUNDSTRÖM (s):</pre><pre>Herr talman! Jag tackar industriministern för\r\nsvaret på min interpellation. Svaret var ordrikt,\r\nmen i relation till mina frågor var innehållet inte\r\nsärskilt konkret.</pre><pre>Den första delen av svaret är en historisk\r\nbeskrivning över utvecklingen inom de statliga\r\nbasindustrierna. Det är en riktig beskrivning. Om\r\ndet inte hade varit socialdemokratiska regeringar\r\nunder början av 70-talet och 80-talet, är det klart att\r\ndessa industrier förmodligen inte hade levat kvar i\r\nden omfattning som de i dag gör.</pre><pre>Den historiska beskrivningen är bra och jag kan\r\nställa mig bakom den. Men det är inte en sådan som\r\njag har efterlyst i min interpellation.</pre><pre>De generella förslagen om ökad tillväxt är också\r\nbra. Dessa förslag behandlas för närvarande här i\r\nriksdagen. Förslagen är bra, men inte heller detta\r\nhar jag efterfrågat i min interpellation.</pre><pre>Industriministern sade att det är företagsstyrelserna\r\nsom skall ta ställning till enskilda investeringsbeslut\r\nsamt att statens företag numera ägs av\r\nförvaltningsbolaget Fortia. Det är riktigt att det\r\nförhåller sig så. I och för sig finns det mycket att\r\nsäga när det gäller Fortias roll i denna process, en\r\nroll som ju ännu inte är helt klarlagd. Eftersom det\r\npågår diskussioner, skall jag inte fördjupa mig i den\r\ndelen.</pre><pre>Jag vill börja med att slå fast att statens företag\r\nnaturligtvis ägs av staten, oavsett vad\r\nmellanhänderna kallas. Industriministern är\r\npolitiskt ytterst ansvarig. Det är naturligtvis därför\r\nsom jag har ställt mina frågor, och jag förväntar mig\r\nett svar på dem.</pre><pre>I dessa tider har de borgerliga partierna här i\r\nriksdagen redan börjat utplacera de pengar som de\r\nhar intecknat vid en planerad utförsäljning av de\r\nstatliga företagen i Norrbotten, LKAB, ASSI och\r\nSSAB. Framtiden ter sig mycket osäker för de\r\nanställda, en framtid som -- om de borgerliga får\r\nchansen -- kan innebära massarbetslöshet i\r\nNorrbotten. Det är därför viktigt att klargöra vad\r\nsocialdemokraterna vill göra och på vilket sätt vi vill\r\nsäkra utvecklingen. Här finns det utan tvivel stora\r\nutvecklingsmöjligheter för de statliga\r\nbasindustrierna.</pre><pre>För LKAB finns det ett långsiktigt\r\ninvesteringsbehov på nära 9 miljarder.</pre><pre>För Kirunas del gäller den nya huvudnivån\r\nkujtusen, nytt pelletsverk och förberedning av\r\nbrytning av den s.k. sjömalmen under sjön\r\nLuossajärvi.</pre><pre>För Malmberget gäller det kapacitetsutbyggnad av\r\npelletsverk, reinvesteringar av maskinpark,\r\nlogistikinvesteringar och mycket annat. Det finns\r\npengar i LKABs kassa. Frågan är bara,\r\nindustriministern, vad ägaren egentligen vill.</pre><pre>För SSAB i Luleå gäller investeringar i en ny RH-\r\nugn. Det gäller vamadinutvinning ur slagget, ett\r\nprojekt som verkligen har lidit av beslutsvånda.\r\nMen det gäller också framtidsinvesteringar i\r\ndirektgjutning av band samt byggande av en ny\r\nmasugn som ersätter den gamla M1-an, som\r\nbyggdes 1943 i Tyskland och som snart inte går att\r\nmodernisera längre.</pre><pre>Det hänger alltså på en rad konkreta, tunga och\r\nprincipiellt viktiga investeringsbeslut om dessa\r\nföretag skall ha en chans att leva vidare. Jag vill nu\r\nveta om det finns stöd från ägarens sida för dessa\r\nframtidsinvesteringar och när de kan komma i\r\ngång. Sådana här stora och viktiga oklarheter för\r\nföretagens framtid är till för att redas ut,\r\nindustriministern.</pre><pre>Anf. 16 ROLF L NILSON (v):</pre><pre>Herr talman! Det har av olyckliga omständigheter\r\nblivit så märkligt att det är en skåning som skall tala\r\nom utvecklingen av de statliga basindustrierna i\r\nNorrbotten. Men det får vi väl leva med.</pre><pre>Det är riktigt att de statliga basindustrierna i\r\nNorrbotten har fått möjligheter att investera och\r\nockså haft en del goda vinstår. Vi kan i dag i\r\nSvenska Dagbladet se en redovisning av LKABs\r\nresultat för 1990 som ett exempel på detta.</pre><pre>Idén med dessa satsningar har varit att företagen\r\nskulle stå på egna ben.</pre><pre>Från vänsterpartiet har vi drivit frågan att vinster\r\nfrån vattenkraften, som produceras i bl.a.\r\nNorrbotten, skall återföras till länet och ge bidrag\r\ntill en stark kapitalförsörjning som skall klara\r\nnäringslivet och de statliga företagen över svackor\r\nsom kan uppträda under kortare eller längre\r\nperioder. Något konkret förslag att återföra\r\nvattenkraftens vinster till länet har regeringen ännu\r\ninte presenterat. Det väntar vi på.</pre><pre>Vi delar den oro som Sten-Ove Sundström\r\nuttryckte för vilka idéer som den nya ledningen för\r\nFortia har när det gäller verksamheten i de statliga\r\nbolagen. Det finns tecken som tyder på att Fortias\r\nledning tolkar sin uppgift på ett sådant sätt att de\r\ninvesteringsmedel som man har intjänat inom t.ex.\r\nLKAB skall dras in till Förvaltningsbolaget och att\r\nbeslutsrätten för de enskilda företagen skall\r\nkrympas.</pre><pre>Detta strider mot det uttalande som\r\nindustriministern gjorde i debatten vid beslutet om\r\ntillkomsten av Fortia. Det strider också mot det\r\nuttalande som industriministern gör i\r\ninterpellationssvaret när han säger att det är de\r\nberörda företagsstyrelserna som har ansvaret för\r\natt sörja för företagens utveckling.</pre><pre>Jag hoppas att vi ganska snart får ett klarläggande\r\nav hur relationerna mellan de helägda statliga\r\nföretagen och Förvaltningsbolaget kommer att se\r\nut och att det resulterar i att man inte inskränker\r\nföretagens beslutsrätt.</pre><pre>Risken är att om beslutsrätten inskränks i de\r\nstatliga bolagen kommer det att bli svårigheter att\r\nrekrytera kompetenta ledningar till de olika\r\nbolagen. Vi har i och för sig inget emot att överskott\r\nsom uppstår inom den staliga företagssektorn\r\nanvänds i andra statliga bolag eller används för att\r\nutveckla hela sektorn. Men det får inte gå ut över\r\nde enskilda bolagen. Det får inte ske genom en\r\nkonfrontation med ledningarna. Målet måste vara\r\natt hela den statliga företagsgruppen skall dra åt\r\nsamma håll.</pre><pre>Långa transporter, besvärliga klimatförhållanden\r\noch andra strukturförhållanden gör att industriell\r\nverksamhet i Norrbotten under vissa perioder inte\r\nkan ge lika hög kapitalavkastning som i andra delar\r\nav landet eller i andra delar av Europa. Vi tror inte\r\natt det är en hållbar och vettig utveckling att man\r\navvecklar eller lägger ned företag av sådana skäl.\r\nDet finns betydande samhällsekonomiska fördelar\r\natt driva verksamhet vidare i Norrbotten.\r\nFöretagen kan på sikt vara betydelsefulla för att\r\nman skall rädda ett nationellt sammanhållet\r\nproduktionssystem. Det blir då ett samhälleligt\r\nintresse att se till att de drivs vidare, bl.a. som ett\r\nled i en aktiv regionalpolitik.</pre><pre>Industriministerns svar är litet oklart när det gäller\r\nhur detta skall ske, hur man skall kunna överbrygga\r\nkonjunktursvackor och rädda och utveckla\r\nbasindustrierna i Norrbotten.</pre><pre>De infrastruktursatsningar som presenteras i\r\ntilläggspropositionen är i och för sig bra, men de är\r\nknappast tillräckliga. Det är oroväckande om man\r\nställer för höga krav på avkastning på de statliga\r\nföretagen. Om man gör det är det knappast möjligt\r\natt driva dem vidare, trots att man förbättrar\r\njärnvägssträckor eller inrättar några nya\r\nprofessurer. Givetvis skall det göras ordentliga\r\nsatsningar inom företagen på forskning och\r\nutveckling. Och det skall göras rejäla satsningar på\r\nhögskolorna i Norrland.</pre><pre>Det råder även oklarheter när det gäller hur det\r\nskall gå till när staten bedriver regionalpolitik med\r\nsina bolag, hur man skall köpa samhällstjänster,\r\nregionalpolitiska insatser, från sina egna företag.\r\nDet skulle vara intressant att höra några exempel\r\npå hur Rune Molin tänker sig att detta skall gå till.</pre><pre>Jag vill avsluta med att säga att vi delar Sten-Ove\r\nSundströms uppfattning att samhället, staten och\r\nregeringen, har ansvaret för att de värdefulla\r\nnorrländska basindustrierna utvecklas, att man slår\r\nvakt om sysselsättningen och att man gör\r\nNorrbotten mindre sårbart för konjunktursvackor\r\nän i dag.</pre><pre>Anf. 17 MONICA ÖHMAN (s):</pre><pre>Herr talman! Jag måste säga att det var positivt så\r\nhär på fredagsmorgonen att en skåning talar om\r\nutvecklingen i Norrbotten. Det kanske betyder att\r\näven Skåne börjar inse att Norrbotten kan ha\r\nproblem.</pre><pre>Eftersom jag är kalixbo vill jag speciellt ta upp\r\nfrågan om ASSI i Karlsborgsverken och den oro\r\nsom jag och, vågar jag nog påstå, hela kommunen\r\nkänner för industrins framtid.</pre><pre>Jag måste tyvärr säga att industriministerns svar till\r\ninterpellanterna inte har gjort mig så mycket\r\nlugnare.</pre><pre>Ministern pekar i sitt svar på de insatser som har\r\ngjorts i länet, bl.a. genom propositionen om\r\nsärskilda insatser i Norrbottens län m.m. Det är\r\nriktigt att detta har varit en bra och nödvändig\r\ninsats för länet. Det var nog bl.a. tack vare den som\r\nvi lyckades vända pessimismen i länet och som\r\ngjorde att befolkningen nu åter tror på framtiden.</pre><pre>Dessutom pekar ministern på den proposition om\r\nnäringspolitik för tillväxt som just nu behandlas av\r\nriksdagens näringsutskott. Jag är den första att\r\nstryka under att det är infrastruktur som är\r\nnödvändig för olika regioners möjligheter att\r\nutvecklas.</pre><pre>Men vi i Kalixbygden har ännu inte kommit över de\r\nproblem som vi drabbades av när sågverket i\r\nKarlborgsverken lades ned. Detta var ett hårt slag\r\nför kommunen men, framför allt för de människor\r\nsom då blev arbetslösa.</pre><pre>Nu kan vi se att problemen har flyttats över till\r\nmassafabriken och pappersbruket som ligger bara\r\nnågra hundra meter från sågverksområdet, där man\r\nnu har aviserat om personalnedskärningar på ca 75\r\nman.</pre><pre>När sågen lades ned fick jag i denna kammare vid\r\nen interpellationsdebatt med den dåvarande\r\nindustriministern några tröstande ord. Han sade\r\nbl.a. att detta är en nödvändig åtgärd för att man\r\nverkligen skall kunna satsa på pappers- och\r\nmassasidan.</pre><pre>Jag inser naturligtvis att strukturella åtgärder kan\r\nvara nödvändiga, men då måste man också klart\r\nmarkera vilken avsikt man har för framtiden.</pre><pre>Vårt krav är att ASSI nu tar sitt ansvar för en\r\nutveckling i Karlsborgsverken. Jag vill påstå att vi\r\naldrig har fått en rejäl chans till detta. Insatserna\r\nhar under årens lopp varit litet halvdana. Det har\r\ninte gjorts speciellt offensiva satsningar maskinellt\r\nför framtiden.</pre><pre>För att massafabriken, som i dag fungerar ganska\r\nbra, skall fungera ännu bättre behövs\r\npappersbruket, det är där som det stora problemet\r\nligger. Det är ändå det som ger möjligheter till\r\nvidareförädling och utveckling och därmed\r\ntrygghet.</pre><pre>Därför behöver vi nu snabbt få till stånd en\r\nutredning om framtiden för hela anläggningen\r\nASSI-Karlsborgsverken. Därefter behövs beslut\r\nom vilka investeringar som behöver göras och inom\r\nvilken tidsram dessa investeringar skall göras. Vad\r\nvi absolut inte vill ha är någon översyn som leder till\r\nnya pappersdokument. Det tror jag att det finns\r\nnog av sedan tidigare.</pre><pre>Jag är medveten om, precis som ministern säger i\r\nsitt svar, att det är företagsstyrelserna som har\r\nansvaret för de enskilda företagens utveckling.\r\nMen jag kan inte låta bli att tycka att ägaren -- i\r\ndetta fall staten -- ändå måste ha en uppfattning\r\nsom vad man vill med sina företag.</pre><pre>Min fråga till ministern blir alltså: Är\r\nindustriministern beredd att medverka till att\r\ndenna utredning kommer till stånd och att det\r\nsedan blir en positiv utveckling av ASSI\r\nKarlsborgsverken?</pre><pre></pre><pre>Anf. 18 HADAR CARS (fp):</pre><pre>Herr talman! Till styrelsers viktigaste uppgifter hör\r\natt fatta beslut om investeringar. Det är i\r\ninvesteringsbesluten som framtiden ligger. Satsar\r\nman rätt kan det gå bra för företaget. Satsar man\r\ninte alls eller satsar man fel, går det dåligt.</pre><pre>Nu har regeringen föreslagit att man skall ta ifrån\r\nstyrelserna för de statliga bolagen, däribland\r\nLKAB och andra Norrlandsföretag, rätten att\r\nsjälva fatta beslut om sina investeringar och i stället\r\nlägga den rätten hos Fortia. Det är ett\r\nförvaltningsbolag där den kompakta majoriteten av\r\nstyrelsen består av förutvarande eller nuvarande\r\nfackföreningsrepresentanter och byråkrater.\r\nDessutom är styrelsen starkt koncentrerad till\r\nStockholm, vilket jag kanske inte borde säga,\r\neftersom jag kommer därifrån. Det kan i och för sig\r\nvare ett gott tecken, men i princip tror jag att det är\r\nbra om beslut fattas i närheten av de människor\r\nsom är mest berörda.</pre><pre>Därför vill jag fråga industriministern: På vilket sätt\r\ngynnas Norrland av att man tar ifrån LKABs\r\nstyrelse och styrelserna i de andra bolagen deras\r\nkanske viktigaste uppgift, att fatta beslut om sina\r\nföretags framtid och sina företags investeringar?</pre><pre>Anf. 19 Industriminister RUNE MOLIN (s):</pre><pre>Herr talman! Jag vill först göra klart, eftersom flera\r\nav talarna har varit inne på Fortias roll, att Fortias\r\nroll fastlades av riksdagen i fjol. Den är att förvalta\r\nstatens aktier i dessa kommersiellt inriktade företag\r\npå bästa möjliga sätt och se till att det blir en\r\nexpansiv verksamhet i förvaltningsbolaget. Detta\r\nhar utvecklats i den bolagsordning som har antagits\r\nför Fortia. Det finns ingen som helst ändring i\r\nreglerna för Fortia. Det finns inget som helst\r\nunderlag för det påstående som Hadar Cars gjorde,\r\nnämligen att regeringen har föreslagit att man\r\nskulle ta ifrån företagsstyrelserna för de företag\r\nsom ingår i förvaltningsbolaget Fortia deras\r\nbeslutanderätt när det gäller investeringar.\r\nRegeringen har över huvud taget inte vidtagit några\r\nandra åtgärder än dem som riksdagen har beslutat\r\nom. Sedan har Fortia diskuterat hur de skall\r\nutforma sin finansförvaltning. Där har, såvitt jag\r\nförstår, inte heller några slutgiltiga beslut fattats.\r\nDet pågår en dialog mellan de ingående företagen\r\noch Fortia. Fortia kom till för att vi skulle aktivera\r\nden statliga företagsverksamheten, utnyttja det\r\nkapital som finns i dessa företag på bästa möjliga\r\nsätt och med ett enklare system än det vi hade\r\ntidigare komma till beslut i strukturfrågor m.m.\r\nDen uppgiften kvarstår alltjämnt.</pre><pre>Det pågår också en hel del inom Fortiaområdet som\r\nrör investeringarna inom Fortiaområdet. ASSI\r\nfullföljer under 1991 ett tidigare fattat beslut om ett\r\ninvesteringsprogram om totalt 680 milj.kr. ASSI\r\nutreder för närvarande också möjligheterna till en\r\nkapacitetsökning vid ASSI Kraftliner i Piteå.\r\nVidare pågår löpande investeringar inom LKAB av\r\nstor omfattning. Bl.a. har styrelsen fattat beslut om\r\nen första etapp för anläggningsarbeten på en ny\r\nhuvudnivå i Kiruna. I den nya huvudnivån i\r\nMalmberget, som invigdes 1989, har drygt 500\r\nmilj.kr. investerats. Beträffande SSAB kan nämnas\r\natt företaget i Luleå på senare år har gjort stora\r\ninvesteringar i kolinjektion och i en ny slabsmaskin\r\noch är i dag en av Europas bästa metallurgier.\r\nTotalt uppgår dessa investeringar till\r\nstorleksordningen 500 milj.kr. Det görs alltså en hel\r\ndel investeringar.</pre><pre>Får jag med anledning av alla de konkreta projekt\r\nsom Sten-Ove Sundström redovisade säga, att det\r\när utomordentlig bra att det i de olika företagen\r\nkartläggs vilka förutsättningar som finns. Det är\r\nnödvändigt att sådana utredningar pågår\r\nkontinuerligt. Det gäller naturligtivis också för\r\nASSI:s del. Jag ställer naturligtvis gärna upp på att\r\nman skall göra tillräckliga utredningar för att\r\nklargöra förutsättningarna för investeringar i\r\nKarlsborgsverken. Men rörande alla dessa\r\nkonkreta projekt har jag icke möjlighet att redovisa\r\nnågon uppfattning eller ge min värdering till känna.\r\nDet jag kan säga är att det är angeläget att olika\r\ninvesteringar kommer till stånd, som gör dessa\r\nföretag konkurrenskraftiga för framtiden och\r\nmedverkar till att slå vakt om och utvidga\r\nsysselsättningen.</pre><pre>Det jag kan försäkra från ägarsidan är att alla\r\nansträngningar kommer att göras för att skaffa de\r\nresuser, det kapital, som behövs för att få till stånd\r\nde investeringar som företagsstyrelserna anser vara\r\nav den kvaliteten att de ger förutsättningar för\r\nlönsamhet. Ägarens uppgift är naturligtvis att vara\r\nmed och stimulera företagen till denna utveckling,\r\natt satsa på framtiden, men också att skaffa det\r\nkapital som behövs. Vi har nu, via Fortia,\r\nmöjligheter att på ett helt annat sätt än tidigare\r\nskaffa kapital. Dels ges möjligheter genom de\r\ningående företagens likviditet, dels har vi\r\nmöjligheter att utöka kapitalet i Fortia genom\r\nkonvertibla förlagslån, i enlighet med\r\nriksdagsbeslutet. Ägarens uppgift är att stödja\r\nföretagsstyrelserna när de har bra projekt. Jag\r\nhoppas att de arbetar intensivt med att få fram\r\nsådana. Det är angeläget att det kommer till stånd\r\nnya investeringar i den statliga företagssektorn och\r\ni Norrbotten. När de kommer och man får problem\r\nmed att skaffa kapital för att finansiera dem, kan\r\njag garantera att jag skall medverka med all den\r\nkraft jag kan från ägarsidan för att lösa de\r\nproblemen.</pre><pre>Generellt sett är det naturligtvis viktigt med\r\nsatsningar i Norrbotten med hänsyn till\r\nsysselsättningsläget där och med hänsyn till de\r\nspeciella problem som finns i de norra delarna av\r\nlandet. Jag kan informera om att insatser från\r\nstatens sida under 1980-talet har gjorts med totalt\r\n6,2 miljarder. Det är ingen dålig satsning. Det finns\r\ningen anledning att misstänka att det inte också\r\nskulle vara satsningar som kan göras i\r\nfortsättningen för att klara de problem som gäller\r\nsysselsättningen och den framtida utkomsten för\r\nmänniskor som bor i den delen av landet.</pre><pre>Anf. 20 STEN-OVE SUNDSTRÖM (s):</pre><pre>Herr talman! Jag håller naturligtvis helt med\r\nindustriministern om det han tidigare har sagt, att\r\ndet inte kan vara ägarens uppgift att försöka överta\r\nföretagsledningarnas roll. Självklart kan man inte\r\nbegära att ägaren skall ta del av alla\r\ninvesteringsbeslut och värdera dem. Det är inte\r\nheller det som är meningen. Det vi hela tiden talar\r\nom, och som jag har försökt att lyfta fram gång på\r\ngång, är de stora, tunga, principiella beslut som\r\nmåste till för att investeringsprojekten skall komma\r\ni gång.</pre><pre>Det finns vissa nödvändiga saker som ägaren måste\r\ndriva på och ta ställning till om inte företagen skall\r\nstagnera. Vi är inne i en sådan period där\r\ninvesteringarna ser ut att stagnera. Jag har räknat\r\nupp några av de projekt som är principiellt viktiga\r\nför LKAB och SSAB i Luleå. Här måste det vara\r\nägarens uppgift att driva på. Man får inte ständigt\r\nköra metallurgin i Luleå, även om den fortfarande\r\nkan anses vara den modernaste i Europa, för full\r\nfart utan att nyinvestera. Då går man obönhörligt\r\nmot en gräns och när man har passerat den har man\r\nkört ner hela anläggningen. Därför måste stora och\r\nviktiga investeringar till. Det räcker inte bara att\r\nförlita sig på att företagsledningarna skall vara\r\nberedda att fatta dessa beslut. När det gäller att\r\ndriva på utvecklingen har ägaren en mycket viktig\r\nuppgift. I fråga om LKAB saknas det inte heller\r\npengar. I det här sammanhanget måste anledningen\r\nvara att ägaren saknar engagemanget att sätta sig in\r\ni problemen. Det är därför jag genom\r\ninterpellationen vill påpeka för industriministern\r\natt det krävs ett bättre engagemang i de frågor som\r\nberör basindustrierna. Norrbottens beroende av de\r\nstatliga basindustrierna är fortfarande mycket stort.\r\nDe anställda och de som är beroende av dessa\r\nföretags utveckling har rätt att få veta om ägaren\r\nverkligen har intresset att utveckla företagen och i\r\nså fall hur. Nu sker faktiskt en neddragning av\r\nantalet anställda, och oron ökar.</pre><pre>Konjunkturmässigt kan man aldrig hindra ett\r\nföretag från att effektivisera sin produktion,\r\nrationalisera och ibland, vid sådana här tillfällen,\r\nminska något på personalen. Då måste man se till\r\natt bredda basen. Industriministern har nyligen\r\nkommit hem från en resa under vilken han studerat\r\nhur man gör i t.ex. Japans stålindustrier, om man\r\nskall tro artiklar i massmedia. Där finns konkreta\r\nexempel på hur man gör för att utveckla och bredda\r\nbasen för produktionen. Fortsätter man på samma\r\nsätt som nu sker vid SSAB i Luleå, kommer det\r\nföretaget att rationalisera bort sig självt inom\r\nloppet av några år. Därför måste jag upprepa\r\nfrågan: Är industriministern nu beredd att trycka\r\npå knappen för att ge stöd och driva på de\r\nfinansiellt stora investeringarna i basindustrierna i\r\nNorrbotten?</pre><pre>Anf. 21 ROLF L NILSON (v):</pre><pre>Herr talman! Vi i vänsterpartiet har som enda parti\r\nutöver socialdemokraterna medverkat vid\r\ntillkomsten av Fortia. Vi har gjort det för att vi\r\ntrodde att det var en god idé. Vi tror fortfarande att\r\ndet är en god idé, ett sätt att bättre utöva det statliga\r\nägandet, att effektivisera det och att öka\r\nägarengagemanget.</pre><pre>Mot den bakgrunden är det viktigt att undanröja\r\nalla eventuella missuppfattningar eller oklarheter\r\nnär det gäller Fortias ledning å ena sidan och\r\nledningen i dotterbolagen å andra sidan.</pre><pre>I Svenska Dagbladet i dag redovisas LKABs\r\nresultat och även en del tankar som inger\r\nförhoppningar när det gäller denna utveckling.\r\nLKABs ordförande säger att man nog skall kunna\r\nresonera sig samman och komma överens om hur\r\nsaker och ting skall hanteras. Jag tycker att det är\r\npositivt. Jag tycker också att det är positivt att Rune\r\nMolin säger att man inte skall beskära styrelsernas\r\nbefogenheter och att styrelserna givetvis skall ta\r\nansvar för de företag som de har att styra.</pre><pre>Bl.a. Sten-Ove Sundström har sagt att det finns\r\nintressanta investeringsobjekt. I fråga om LKAB\r\nfinns det också ett ''intjänat kapital'' vad gäller de\r\nhär objekten. Då är det också nödvändigt med\r\nmarkeringar från ägarens sida om att sådana\r\ninvesteringar önskas.</pre><pre>Jag tycker också att det krävs markeringar om att\r\ninvesteringar, satsningar på forskning och\r\nutveckling behöver göras inom hela\r\nbasindustrisektorn -- framför allt med tonvikt på\r\nmiljöinvesteringar och en omställning av\r\nproduktionen, så att denna blir effektivare, mindre\r\nnedsmutsande och mera resurssnål. De stora\r\nbasindustrierna i norra Sverige, jag tänker då på\r\nNorrbotten, kan bidra till ett minskat tryck\r\nbeträffande koldioxidtaket genom en övergång till\r\nen mera miljövänlig produktion. Det här har vi i\r\nvänsterpartiet tagit upp i en motion till detta\r\nriksmöte.</pre><pre>Det finns säkert många områden där det kunnande\r\nsom finns och de produktionsapparater som finns\r\ninom basindustrin kan användas för att göra vettiga\r\nmiljösatsningar. Sprit som drivmedel behöver inte\r\nnödvändigtvis produceras av säd eller potatis, utan\r\nträ kan också användas som råvara.</pre><pre>Anf. 22 MONICA ÖHMAN (s):</pre><pre>Herr talman! Industriministern säger att 6,2\r\nmiljarder har satsats under 80-talet. Ja, det är\r\nsäkert riktigt. Ingen av oss betvivlar riktigheten i\r\ndet påståendet. Ingen av oss har heller gjort något\r\nsom helst uttalande om att detta inte skulle vara\r\nbra. Det här har ju varit nödvändigt för\r\nNorrbotten. Men det är mot den bakgrunden som\r\nvi känner en osäkerhet. Man undrar ju. 6,2\r\nmiljarder har alltså satsats. Men sedan går det inte\r\natt fortsätta med den här utvecklingen. Det är alltså\r\ndärför som vi känner oro.</pre><pre>Så något om pappersbruket i fråga. När jag var\r\nliten -- också jag har varit liten -- och började i\r\nskolan byggdes pappersbruket. Många av de\r\nmaskiner som i dag finns i detta pappersbruk och\r\nsom fortfarande så att säga rullar på har alltså\r\nfunnits där ända sedan min barndom. Jag har varit\r\nmed om att det har kommit besked om att\r\nsatsningar skulle göras. Jag kommer ihåg att det\r\nkom besked 1978 om att en halv miljard skulle\r\nsatsas. Adress: Karlsborgsverken.</pre><pre>Men det blev bara drygt hälften av det som satsades\r\nsom hamnade i Karlsborgsverken. Resten hamnade\r\nhos andra ASSI-anläggningar. Det värsta av allt var\r\natt det som kom till Karlsborg hamnade i\r\nbalansräkningen, inte i maskiner. Vi känner oro.\r\nMen vi har så att säga varit med förr och vi vet att\r\nsaker och ting har gått värdshuset förbi vid andra\r\ntillfällen.</pre><pre>Ministern nämner exempelvis Kraftliner i Piteå. Ja,\r\ndet är bra. Där behövs det också sysselsättning.\r\nMen min fråga gällde Karlsborgsverken.</pre><pre>Om jag tolkar ministern rätt, innebär svaret att man\r\när positiv till att det görs en utredning och till att\r\ndet verkligen blir en översyn beträffande det som\r\nbehöver göras. Till slut säger industriministern att\r\nägaren skall göra allt som tänkas kan för att få fram\r\npengar till nödvändiga investeringar. Om min\r\ntolkning av svaret är riktig är jag nöjd.</pre><pre>Anf. 23 HADAR CARS (fp):</pre><pre>Herr talman! Det är ordentliga örfilar som Sten-\r\nOve Sundström och Monica Öhman ger\r\nindustriministern när de kommer med sina\r\nanklagelser om bristande handlingskraft. Men ni\r\ntillhör väl alla tre samma parti. I varje fall är det\r\nsamma partibeteckning efter era namn i riksdagens\r\nförteckning. Alla tre är ni alltså socialdemokrater.\r\nJag skall inte lägga mig i ert interna gräl. Det är i\r\nvarje fall intressant att notera detta gräl.</pre><pre>Fortia är industriministerns högra arm. På Fortias\r\nbolagsstämma utövas rösträtten över samtliga\r\naktier av en tjänsteman från\r\nindustridepartementet. Ordförande i Fortia är en\r\ntidigare statssekreterare hos industriministern. Jag\r\nser att industriministern skakar på huvudet. Jag har\r\nuppenbarligen fel i det fallet. Men nog handlar det\r\nväl om en tidigare statssekreterare. Jag ber om\r\nursäkt. Jag hör att industriministern gör en\r\nkorrigering. Det gäller alltså verkställande\r\ndirektören i Fortia. Genom styrelsens\r\nsammansättning råder det inte något som helst\r\ntvivel om att det är industriministern som har det\r\nfulla ansvaret för vad Fortia gör.</pre><pre>Fortia har, herr talman, fattat beslut om en\r\ncentralisering av finansförvaltningen. Dessutom\r\nskall, såvitt vi här i riksdagen förstår, beslut om\r\nstörre investeringar inom den sektor som Fortia\r\nkontrollerar fattas av Fortias styrelse. Detta har\r\nföranlett en diskussion i pressen och även\r\ninterpellationer här i kammaren, vilka ännu inte\r\nhar besvarats.</pre><pre>Min fråga till industriministern är alltså på vilket\r\nsätt en sådan här centralisering av\r\nbeslutsfattandet -- dvs. styrelserna i de underställda\r\nbolagen fråntas ansvaret för investeringsbesluten --\r\nskulle gynna Norrland. Det svar industriministern\r\nhar gett är att någonting sådant över huvud taget\r\ninte är aktuellt, att det hela inte är klart och att det\r\nråder osäkerhet. Vad som skall komma ut av de\r\ndiskussioner som har förts i Fortia vet man inte.</pre><pre>Herr talman! Jag gör tolkningen att regeringen nu\r\när beredd att slå till reträtt i fallet Fortia och att låta\r\nstyrelserna i bolag som sorterar under Fortia själva\r\nbära ansvaret i fråga om investeringsbesluten. Har\r\njag tolkat industriministern rätt, eller kommer vi att\r\nfå se mer av industriministerns vinglande fram och\r\ntillbaka i hans svar på denna min fråga? Dess värre\r\nhar jag inte rätt till ytterligare inlägg i den här\r\ndebatten.</pre><pre>Anf. 24 Industriminister RUNE MOLIN (s):</pre><pre>Herr talman! Regeringen kan rimligtvis inte slå till\r\nreträtt, eftersom något förslag av den innbörd som\r\nHadar Cars här talar om inte har lagts fram. Det\r\nankommer på Fortias styrelse att bestämma hur\r\nverksamheten skall organiseras för att de mål som\r\nriksdagen har satt upp för verksamheten skall\r\nkunna uppnås när det gäller att åstadkomma en\r\neffektiv förmögenhetsförvaltning av de statliga\r\ntillgångarna här. Någon reträtt från regeringens\r\nsida kan det alltså inte vara fråga om. Vi har bara\r\nfullföljt de beslut som riksdagen har fattat och som\r\nåterfinns i bolagsordningen.</pre><pre>Fortias styrelse för diskussioner, och man är också\r\nansvarig för den här verksamheten. Därest man\r\nicke skulle fullfölja de intentioner som finns, får vi\r\nnaturligtvis titta på konsekvenserna i det\r\nsammanhanget.</pre><pre>Sten-Ove Sundström vill att jag skall trycka på\r\nknappen, som man säger, för principiella\r\ninvesteringar. Jag tror att det är en klok ordning att\r\ndet är företagsledningarna som skall redovisa vilka\r\ninvesteringar som de anser vara nödvändiga och\r\nsom trycker på knappen för dessa. I den mån det\r\nfattas kapital för att klara de investeringar som\r\nbetraktas som nödvändiga och viktiga för den\r\nframtida utvecklingen har man naturligtvis att gå\r\ntill ägaren, Fortia, som i sin tur har att försöka lösa\r\nproblemet. Självfallet kan man då vara beroende av\r\nbeslut från regeringens och riksdagens sida. Men\r\ndet skall vi hantera på ett sådant sätt att vi klarar\r\nsatsningar på de olika företagens så att dessa kan\r\nutvecklas.</pre><pre>Men att här, utan att det finns ett ordentligt\r\nunderlag, deklarera ett ställningstagande\r\nbeträffande enskilda investeringar -- det må vara\r\nprincipiellt eller på något annat sätt -- är något som\r\njag inte tänker medverka till. Jag har den\r\nuppfattningen att en styrelse, om vi så att säga\r\nlägger ett förtroende i denna styrelses hand, skall\r\nmed förtroende utöva ledningen för företaget.\r\nDetta inkluderar också att nödvändiga beslut\r\nfattas. Om någon kommer till ägaren och ber om\r\nråd, skall vi naturligtvis ge sådana. Och om någon\r\nkommer till ägaren och begär resurser för ett\r\nfullföljande här, får vi försöka klara det också. En\r\nförutsättning för att vi skall kunna få kompetenta\r\nstyrelser och en bra utveckling i företaget är att man\r\ntar det fulla ansvaret för den verksamhet som man\r\nhar ansvar för. Det är en ordning som jag tänker\r\nupprätthålla. Jag tänker icke gå in på en linje som\r\ninnebär att vi från politisk sida uttalar oss om vilka\r\ninvesteringar som skall göras eller icke göras. I\r\nstället handlar det om hur marknaden ser ut, om\r\nbedömningar av framtida möjligheter för olika\r\ninvesteringar, om ekonomiska kalkyler osv.\r\nFöretagsledningarna, företagsstyrelserna, har\r\nmycket bättre möjligheter att klara dessa saker än\r\nriksdagen eller regeringen.</pre><pre>Rolf L Nilson anser det angeläget att undanröja\r\nmeningskiljaktigheterna i Fortiabolagen. Det kan\r\nvi vara helt överens om. Jag tror inte heller man får\r\nlita för mycket på den tidningsdebatt som förs. Där\r\nfinns mycket politiska förtecken. Det märker man\r\ninte minst av Hadar Cars inlägg tidigare här.</pre><pre>Jag kan inte tänka mig annat än att det är ett\r\nintresse från alla håll i den statliga företagssektorn\r\natt hitta regler som gör att det blir en bra\r\nutveckling, bra kommunikationer mellan de olika\r\ndelarna, och som leder till en bra utveckling för\r\ndessa företag. Det måste vara Fortias inställning,\r\noch naturligtvis också den inställning som de\r\ningående bolagen har.</pre><pre></pre><pre>Anf. 25 STEN-OVE SUNDSTRÖM (s):</pre><pre>Herr talman! Jag skall inte upprepa mina frågor till\r\nindustriministern om de stora och principiellt\r\nviktiga investeringarna. Anledningen till att jag\r\nställde mina frågor i denna kammare var att jag\r\ntrodde, eftersom dessa krav är så välkända i vårt län\r\nbland de anställda och dem som känner företagens\r\nbakgrund, att de också var välkända för\r\nindustriministern. Jag noterar nu att så inte är\r\nfallet.</pre><pre>Det är naturligtvis riktigt som Rune Molin säger, att\r\nföretagsledningen har det direkta ansvaret. Men\r\nägaren har ändå ett huvudansvar. Man kan aldrig\r\nsom ägare avsäga sig sitt ansvar för att företagen\r\nskall leva vidare och för att de skall kunna anpassa\r\nsig till den atmosfär som krävs för att internationellt\r\nkunna hävda sig. Vi vet att det är dags för ett nytt\r\nstort investeringskliv på hela den statliga\r\nföretagssektorn i Norrbotten.</pre><pre>Tidigare har vi kunnat klara ut dessa saker. Det har\r\nvarit angeläget att få raka besked från\r\nindustriministern på vilket sätt det skall ske. Det\r\nhar också skett, och därför har dessa industrier den\r\nställning som de har i vårt nordligaste län. Det\r\ninnebär en trygghet, och genom satsningarna av\r\nsocialdemokratiska regeringar har vi kunnat se hur\r\nföretagen har utvecklats. Därför är det dags att den\r\noro som ökar i takt med lågkonjunkturer och i takt\r\nmed de strukturella förändringarna stillas genom\r\natt ägaren åter uttalar sitt ansvar, att ägaren talar\r\nom att man är beredd att stödja den typen av stora\r\noch principiellt viktiga investeringar. Kan man inte\r\ngöra det tycker jag att Rune Molin bör pröva att\r\nlämna över ansvaret till den som kan. Nu tror jag\r\natt industriministern kan. Eftersom Rune Molin\r\ninte har kunnat svara på mina frågor i dag och jag\r\nvet att han kommer upp till Norrbotten den 14 april\r\nför att där delta i vår distriktskongress, hoppas jag\r\natt han vid det tillfället kan ge ett konkret besked i\r\ndessa stora, viktiga och för oss i Norrbotten\r\nangelägna frågor. Den 14 april hoppas jag alltså att\r\nRune Molin ger ett konkret besked på frågan vad\r\nsom händer med basindustrierna. Kommer ägaren\r\natt stödja de stora och tunga kraven på\r\ninvesteringar för utvecklingen i framtiden i\r\nNorrbotten.</pre><pre>Överläggningen var härmed avslutad.</pre><pre>3 § Svar på interpellation 1990/91:157 om\r\nsamarbetet mellan tull och polis</pre><pre>Anf. 26 Statsrådet ERIK ÅSBRINK (s):</pre><pre>Herr talman! Med utgångspunkt i ett konkret\r\närende angående samlokalisering och utökat\r\nsamarbete mellan tull och polis vid tullstationen i\r\nFlötningen och polisen i Idre har Leo Persson ställt\r\nföljande frågor till mig om samarbetet mellan tull\r\noch polis.</pre><pre>1.  På vilket sätt kan man stimulera till ökat\r\nsambruk inom tull och polis?</pre><pre>2.  Hur ställer sig statsrådet till projekt av typ\r\nsamlokalisering av tull och polis i Idre?</pre><pre>3.  Hur kan man lösa gränsdragningen mellan att\r\nvara gränsuppsyningsman och passkontrollant?</pre><pre>Leo Persson har också frågat mig om skälen för\r\nvissa ställningstaganden som gjorts av tullens\r\norganisationsutredning beträffande Charlottenberg\r\noch Kristinehamn.</pre><pre>Som också Persson framhållit är frågan om\r\nsamarbete i Flötningen och Idre föremål för\r\ngeneraltullstyrelsens prövning. Vidare är tullens\r\norganisation för närvarande föremål för riksdagens\r\nprövning. Jag är därför inte nu beredd att diskutera\r\nde speciella ärenden som Leo Persson tar upp. Från\r\nmer allmänna utgångspunkter vill jag dock\r\nframhålla följande om samarbetet mellan tull och\r\npolis.</pre><pre>Från statsmakternas sida har i flera olika\r\nsammanhang understrukits betydelsen av att\r\nmöjligheterna till samarbete mellan tull och polis\r\ntas till vara för att få en så effektiv och rationell\r\nkontroll- och serviceverksamhet som möjligt. Detta\r\nsker också på flera sätt. Särskilt på\r\nnarkotikabekämpningens område har det sedan\r\nlänge funnits en väl fungerande samverkan mellan\r\ntull och polis i den praktiska verksamheten. Så har\r\nt.ex. tullens spaningsregister, SPADI, redan från\r\nbörjan byggts upp och kopplats till polisens\r\nallmänna spaningsregister, ASP. För att stärka\r\nsamarbetet finns också numera personal från\r\npolisen hos till kriminalen och från tullen hos\r\nrikskriminalen.</pre><pre>Regeringens aktionsgrupp mot narkotika har i\r\nuppdrag att ta initiativ till att befintliga resurser hos\r\nmyndigheterna utnyttjas effektivare och att\r\nsamordningen stärks. I gruppen finns både tullen\r\noch polisen representerad. Aktionsgruppen väntas\r\nlämna sin rapport till sommaren 1991.</pre><pre>Ett fördjupat samarbete mellan tull och polis även\r\npå andra områden övervägs såväl inom\r\nregeringskansliet som mellan berörda myndigheter.\r\nDet gäller bl.a. sådana frågor som den\r\ninternordiska passkontrollen och utökade\r\nbefogenheter för tulltjänstemännen i samband med\r\nlandgränsbevakningen i framför allt glesbygden.</pre><pre>Statsmakternas ställningstagande i EG-frågan\r\nkommer att innebära stora förändringar för bl.a.\r\ntullverksamheten. Ett omfattande analysarbete\r\nkommer att göras inom den närmaste tiden för att\r\nklarlägga de omedelbara effekter som ett\r\nmedlemskap i EG skulle medföra för tullens\r\nverksamhet. Självfallet kommer i detta arbete,\r\nliksom i det generella arbetet som bedrivs såvitt\r\ngäller offentlig förvaltning, att övervägas vilka\r\nsamordnings- och samverkansmöjligheter som\r\nfinns.</pre><pre>Som jag nu redovisat är ett flertal projekt på gång\r\nsom syftar till att stärka samarbetet mellan tull och\r\npolis och mera allmänt effektivisera den offentliga\r\nverksamheten. De av Persson aktualiserade\r\nfrågorna kommer att tas upp i de nu beskrivna\r\nsammanhangen.</pre><pre>Anf. 27 LEO PERSSON (s):</pre><pre>Herr talman! Jag vill till statsrådet Erik Åsbrink\r\nframföra tack för det svar som jag erhållit och där\r\nhan faktiskt beskriver att det finns ett stort intresse\r\nför att arbeta för ett ökat samarbete mellan tull och\r\npolis. Jag vill dock ställa en följdfråga som berör\r\ndet som statsrådet beskriver som ett fördjupat\r\nsamarbete mellan tull och polis och då framför allt\r\ni glesbygden. På vilket sätt vill man från regeringens\r\npåskynda och stimulera samordningen eller\r\nsamarbetet mellan tull och polis och i vissa fall\r\nnaturvårdsverket och naturvårdsenheten på\r\nlänsstyrelserna i arbetet med\r\ngränsbevakningsuppgifter, såsom jakt och\r\nfisketillsyn, skyddsområdestillsyn, tillsyn och\r\nskötsel av gränsmarkeringar, tillsyn inom\r\nnaturvården samt deltagande i fjällräddning?</pre><pre>Det råder i dag oklarheter i vissa delar, bl.a. det\r\nsom avser naturvårdstillsyn och terrängkörningslag\r\noch där direkta hänvisningar i lagtexter saknas.</pre><pre>Jag tycker att naturvårdslagen och\r\nterrängkörningslagen kunde ändras så, att en\r\ngränsbevakningsstjänsteman får samma\r\nbefogenhet som en polisman att kontrollera rätten\r\natt uppehålla sig i och köra i terräng med\r\nmotordrivet fordon samt rätt att ta egendom i\r\nbeslag som har betydelse för utredning om brott\r\nmot naturvårdsföreskrifter.</pre><pre>Jag skulle också vilja lyfta fram en annan fråga, som\r\nhar med de goda föresatserna att stimulera\r\nsamarbetet mellan tull och polis att göra, nämligen\r\ndet som statsrådet berör om passkontrollen i de\r\nnordiska länderna. Är det nödvändigt att anställa\r\nspeciella passpoliser eller passkontrollanter i så stor\r\nomfattning som nu sker med anledning nu att\r\nregeringen överväger att ge\r\ngränsbevakningstjänstemännen denna uppgift?\r\nMan borde kunna åstadkomma\r\nrationaliseringsvinster genom att ändra nuvarande\r\nregler och införa en generell regel om att\r\ntullpersonal med utbildning utför s.k. internordisk\r\npasskontroll.</pre><pre>Detta skulle faktiskt kunna bidra till besparingar,\r\noch den befintliga tullpersonalen skulle i större\r\nutsträckning beredas kunna arbetstillfällen vid den\r\nnu pågående omorganisationen, som bygger på\r\nToR-utredningen.</pre><pre>Avslutningvis vill jag fråga statsrådet vad som avses\r\nmed att de av mig aktualiserade frågorna kommer\r\natt ''tas upp i de nu beskrivna sammanhangen'', som\r\nstatsrådet avslutar sitt svar med.</pre><pre>Jag förstår att det är svårt att ta ställning till\r\nenskilda projekt, men jag undrar om statsrådet har\r\nnågon uppfattning om vad som bör vara skälig\r\ntidsram för rikspolisstyrelsen och\r\ngeneraltullstyrelsen att behandla ett så enkelt\r\närende som det omnämnda projektet avseende\r\nsamarbete mellan tullen i Flötningen och polisen i\r\nIdre, där parterna lokalt är eniga om upplägg. Det\r\naktuella projektet har nu handlagts sedan början av\r\n1989.</pre><pre>Anf. 28 Statsrådet ERIK ÅSBRINK (s):</pre><pre>Herr talman! Leo Persson ställde i sin replik några\r\nnya frågor som jag skall försöka att besvara. Det\r\ngällde för det första ett utökat samarbete i\r\ngränsområdena mellan naturvårdsverket och\r\nnaturvårdsenheterna på länsstyrelserna. För det\r\nandra gällde det passkontrollerna och i vilken mån\r\nman kan överföra uppgifter på det området till\r\ntullpersonalen, och för det tredje gällde det vad\r\nsom kan vara en skälig tidsram för att man skall\r\nkunna fatta beslut i den nu aktuella frågan om\r\nFlötningen och Idre.</pre><pre>På de två första frågorna har jag inte möjlighet att\r\ni dag ge något definitivt och konkret besked. Jag vill\r\nuttala mig mer allmänt och säga att man naturligtvis\r\ni vårt fortsatta arbete tillsammans med de berörda\r\nmyndigheterna skall eftersträva en så rationell och\r\neffektiv verksamhet som möjligt och ta vara på de\r\nrationaliseringsmöjligheter som kan finns.</pre><pre>I det sammanhanget kan ett utökat samarbete\r\nmellan olika myndigheter vara av värde. Det gäller,\r\ntror jag, framför allt i glesbygden. Eftersom\r\nsamhället och myndigheter ofta har en\r\nförhållandevis liten bemanning är det ofta en fördel\r\nom man kan få till stånd ett samarbete. Det pågår\r\nredan på en rad olika håll, men jag är övertygad om\r\natt det kan byggas ut ytterligare. Jag är positiv till\r\ndet och utgår från att vi kommer att se sådana\r\nresultat framöver.</pre><pre>När det gäller tidsramen för tullen och polisen att\r\nta ställning till frågan om ett utökat samarbete i\r\nFlötningen och Idre, kan jag inte ge något definitivt\r\nbesked av den anledningen att det inte är regeringe\r\nutan myndigheterna som har att fatta besluten. Jag\r\nhar ändå anledning att förmoda att ett beslut kan\r\nfattas under våren, så att vi därför kan få besked om\r\nhur man ställer sig till detta.</pre><pre>Jag vill inte blanda mig i hanteringen, men jag kan\r\nsäga så mycket att det finns fördelar som kan\r\nuppnås på området. Jag menar dock att man också\r\nbör beakta ett kommande EG-medlemskap och\r\nvilka konsekvenser ett sådant kan få för Sverige och\r\nNorge. De bör finnas med i bilden när man fattar\r\nbesluten i frågan.</pre><pre>Anf. 29 LEO PERSSON (s):</pre><pre>Herr talman! Jag tackar Erik Åsbrink för dessa\r\nytterligare synpunkter. Jag förstår att det är svårt\r\nför honom att gå in på detaljfrågor. Den\r\nviljeinriktning som uttalas från regeringen är att\r\nman skall eftersträva en bättre samverkan mellan\r\ntull och polis.</pre><pre>I svaret finns det ändå något jag skulle vilja\r\nfördjupa mig i ytterligare. Det gäller den\r\ngenomförandegrupp som generaltullstyrelsen\r\ntillsatt med anledning av ToR-utredningen och dess\r\nförslag om frysning av organisationen i avvaktan på\r\nbelysning av effekterna på tullverksamheten av en\r\neventuell EG-ansökan.</pre><pre>Sammanfattningsvis skulle detta innebära att\r\ndagens organisation fryses med undantag för\r\nnedläggningen av tullmyndigheterna i\r\nCharlottenberg, Kristienhamn och några andra.\r\nDet finns också ett sparkrav i ToR-förslaget som\r\nhar påförts Östersunds och Karlstads tulldistrikt.\r\nJag upplever att man är i färd med att genomföra\r\ndetta, trots att Erik Åsbrink säger att vissa delar av\r\ndet är under behandling i riksdagen.</pre><pre>Jag att man hos tullmyndigheterna i Charlottenberg\r\noch Kristinehamn klart kan inse att dagens\r\narbetsbelastningar inte överensstämmer med ToR-\r\nutredningens intentioner. Jag tycker att\r\ngeneraltullstyrelsen måste få i uppdrag att\r\nytterligare belysa frågan om det verkligen\r\nföreligger behov av en nedläggning av\r\nverksamheterna i Charlottenberg och\r\nKristinehamn.</pre><pre>Vad gäller enheten i Flötningen så föreslås\r\nneddragning från nuvarande fem grupper till tre\r\ntrots att man i ToR talar om att det skall vara fem\r\nminigrupper för att de skall kunna arbeta effektivt.</pre><pre>Detta uppdrag till generaltullstyrelsen skulle också\r\növerensstämma med det som statsrådet säger om\r\natt ett omfattande analysarbete kommer att göras\r\nden närmaste tiden för att klarlägga de omedelbara\r\neffekterna som bl.a. ett medlemskap i EG skulle\r\nmedföra för tullens verksamhet.</pre><pre>Jag skulle gärna vilja ha en kommentar till det\r\nsistnämnda.</pre><pre>Anf. 30 Statsrådet ERIK ÅSBRINK (s):</pre><pre>Herr talman! Jag vill först understryka att jag inte\r\när beredd att diskutera enskilda ärenden som\r\nhandläggs av berörda myndigheter. Jag menar att\r\nden ordning vi har fastställt har mycket som talar\r\nför sig. Vi har valt det sättet att arbeta. Inom de\r\nramar som riksdag och regering fastställer är det\r\nsedan generaltullstyrelsens sak att mera i detalj\r\nutforma en ändamålsenlig organisation. Jag anser\r\natt vi skall behålla den ordningen också i framtiden.</pre><pre>Jag har dock inhämtat att beslutet beträffande\r\ntullmyndigheten i Charlottenberg, som har fattats\r\nav tulldirektionen, inte, direkt är föranlett av ToR.\r\nMan samordnade verksamheten i Charlottenberg\r\noch Eda och kunde därigenom till följd av det nya\r\ntulldatasystemet uppnå vissa besparingseffekter.</pre><pre>När det gäller tullstationen Kristinehamn kan jag\r\nsäga är också det en fråga som sammanhänger med\r\ntulldatasystemet. Där har man uppenbarligen från\r\ngeneraltullstyrelsen gjort bedömningen att är\r\narbetsuppgifter som i framtiden kan utföras från\r\nKarlstad.</pre><pre>Överläggningen var härmed avslutad.</pre><pre>4 § Hänvisning av ärenden till utskott</pre><pre>Föredrogs och hänvisades</pre><pre>Proposition</pre><pre>1990/91:130 till justitieutskottet</pre><pre>Motionerna</pre><pre>1990/91:K37--K42 till konstitutionsutskottet</pre><pre>1990/91:Sf35--Sf42 tillsocialförsäkringsutskottet</pre><pre>5 § Bordläggning</pre><pre>Anmäldes och bordlades</pre><pre>Propositionerna</pre><pre>1990/91:126 Följdlagstiftning med anledning av den\r\nnya summariska processen, m.m.</pre><pre>1990/91:129 Ändringar i rättegångsbalken m.m.</pre><pre>Finansutskottets betänkande</pre><pre>1990/91:FiU13 Vissa anslag inom\r\nfinansdepartementets verksamhetsområde</pre><pre>1990/91:FiU14 Anslag till civildepartementet</pre><pre>Skatteutskottets betänkande</pre><pre>1990/91:SkU15 Anslag till tullen m.m.</pre><pre>1990/91:SkU16 Importrutiner i ett datoriserat\r\ntullförfarande, m.m.</pre><pre>Kulturutskottets betänkanden</pre><pre>1990/91:KrU15 Anslag på massmedieområdet</pre><pre>1990/91:KrU16 Stöd till turism och rekreation</pre><pre>Arbetsmarknadsutskottets betänkande</pre><pre>1990/91:AU11 Arbetsmarknadspolitiken</pre><pre>1990/91:AU12 Arbetslivsfrågor</pre><pre>1990/91:AU16 Arbetslivsforskningens organisation\r\nm.m.</pre><pre>1990/91:AU18 Statlig personalpolitik</pre><pre>1990/91:AU19 Anslag till\r\narbetsmarknadsdepartementet m.m.</pre><pre>Bostadsutskottets betänkande</pre><pre>Vissa fastighetsrättsliga lagstiftningsfrågor</pre><pre></pre><pre>6 § Anmälan om interpellation</pre><pre>Anmäldes att följande interpellation framställts</pre><pre>den 21 mars</pre><pre>1990/91:174 av Ove Karlsson (s) till\r\narbetsmarknadsministern om den befarade\r\narbetslösheten i Kopparbergs län:</pre><pre>Efter flera år av positiv utveckling i Kopparbergs\r\nlän med hög sysselsättning och nettoinflyttning,\r\nmärks nu en avmattning i konjunkturen. Mycket\r\ntyder på att arbetslösheten kommer att öka\r\nkraftigt. Utvecklingen är mycket oroande, i några\r\nkommuner dramatisk. Befintliga prognoser tyder\r\npå att det är glesbygdskommunerna samt Ludvika\r\noch Smedjebacken som kommer att drabbas allra\r\nvärst.</pre><pre>Med en konjunkturdämpning, som nu börjat visa\r\nsig, har nu strukturförändringar aktualiserats, både\r\npersonalminskningar och totala nedläggningar\r\ninom såväl industri som andra näringar. Ett antal\r\nstörre sådana strukturförändringar har aviserats i\r\nlänet under den senaste tiden. I Malung uppgår\r\nt.ex. antalet varsel till 250. En aktuell jämförelse\r\nvisar att dessa siffror svarar mot 5 000 varsel om de\r\nlagts i Malmö.</pre><pre>Under januari var antalet nyanmälda lediga platser\r\ni länet 30 % lägre än motsvarande tid i fjol. Under\r\njanuari månad nyinskrevs drygt 2 500 personer som\r\narbetssökande vid länets arbetsförmedlingar, en\r\nökning med 6 %. Vid januari månads utgång fanns\r\n4 224 arbetslösa arbetssökande i Kopparbergs län.\r\nDetta motsvarar 2,4 % av länets befolkning i\r\narbetsför ålder. Fördelningen på länets kommuner\r\när emellertid mycket ojämn.</pre><pre>Det är viktigt att bygga upp en genomarbetad\r\nhandlingsberedskap och att nu utnyttja\r\nerfarenheter från tidigare lågkonjunkturer. Vi\r\nmåste klara såväl lågkonjunktur som aviserade\r\nstrukturproblem.</pre><pre>Arbetslinjen bör hävdas starkt även under den\r\nkommande lågkonjunkturen. Då kan den direkt\r\nöppna arbetslösheten hållas nere. De\r\narbetssökande, som inte får arbete på den ordinarie\r\narbetsmarknaden, måste erbjudas möjligheter till\r\nutbildning eller någon form av tillfällig\r\nsysselsättning. Satsningarna måste inriktas på att\r\nvidga och stärka den enskildes position på\r\narbetsmarknaden. Det behövs redan nu ytterligare\r\nberedskapsarbetsplatser.</pre><pre>I vissa kommuner drabbas ungdomen mycket hårt\r\nav den ökande arbetslösheten. För dessa behövs\r\nspeciella insatser.</pre><pre>Med hänvisning till vad som redovisats ovan vill jag\r\nfråga arbetsmarknadsministern vilka åtgärder som\r\nplaneras för att mildra den befarade ökningen av\r\narbetslösheten i Kopparbergs län.</pre><pre>7§ Anmälan om frågor</pre><pre>Anmäldes att följande frågor framställts</pre><pre>den 21 mars</pre><pre>1990/91:477 av Hugo Hegeland (m) till statsrådet\r\nErik Åsbrink om fyllnadsinbetalningen av\r\npreliminärskatt:</pre><pre>Till följd av de kraftigt och sent under 1990 höjda\r\ntaxeringsvärdena på fastigheter kommer många\r\nvillaägare att drabbas av klart högre skatt för\r\ninkomståret 1990 än vad som motsvarar den\r\npreliminära källskatten för detta år. De kan därför\r\nfå problem med fyllnadsinbetalningen den 30 april\r\ni år. Med anledning härav till jag fråga:</pre><pre>Är regeringen beredd att höja gränsen för\r\nfyllnadsinbetalning av preliminärskatt så att\r\nvillaägare icke orättvist drabbas av en hög\r\nstraffränta på överskjutande skattebelopp eller\r\nberedd att vidta annan åtgärd som kompenserar\r\nvillaägarna för denna oförutsedda skattehöjnings\r\nkonsekvenser?</pre><pre>1990/91:478 av Arne Andersson i Ljung (m) till\r\nförsvarsministern om den framtida utrustningen av\r\nvissa armébrigader:</pre><pre>Regeringens hållning är att ett nytt långsiktigt\r\nförsvarsbeslut skall fattas inom oförändrad\r\nekonomisk ram.</pre><pre>För att åstadkomma detta har för arméns\r\nvidkommande en idé om en kärnmodell diskuterats.\r\nKärnmodellen skulle innebära att av arméns\r\nnuvarande 21 brigader skulle cirka hälften\r\n''spetsas'', dvs. ges fullgod utrustning medan den\r\nandra hälften inte skulle underhållas.</pre><pre>Den fråga som då naturligen måste ställas är: Vad\r\navser regeringen föreslå att man tillför de\r\nprioriterade brigaderna för att den tänkta\r\nförbättringen skall komma till stånd?</pre><pre>Vill förvarsministern redogöra för hur de\r\nprioriterade brigaderna kommer att\r\nrustas/upprustas i händelse av ett beslut i enlighet\r\nmed kärnmodellen?</pre><pre>1990/91:479 av Knut Wachtmeister (m) till\r\nstatsrådet Erik Åsbrink om möjlighet för\r\nriksskatteverket att begära förhandsbesked:</pre><pre>Genom att skatterättsnämnden nu bryts ut ur\r\nriksskatteverket öppnas möjlighet för RSV att\r\nsjälvt kunna begära förhandsbesked.</pre><pre>Genom att begära ett fiktivt förhandsbesked\r\nundviker man att behöva föra ett enskilt ärende den\r\nlånga vägen genom rättsinstanserna för att skapa\r\nett önskvärt prejudikat.</pre><pre>Avser statsrådet förelägga riksdagen ett förslag som\r\nmöjliggör ett sådant praktiskt förfarande?</pre><pre>1990/91:480 av Bengt Harding Olson (fp) till\r\nförsvarsministern om Skånes pansarförband:</pre><pre>Försvarsdebatten böljar fram och tillbaka och just\r\nnu extra intensivt. Åsikterna varierar med stor\r\nspännvidd från att försvaret bör förstärkas till att\r\nförsvaret helt skall läggas ned. Många debattörer\r\ninkl. överbefälhavaren och arméchefen har\r\nengagerat sig, och nu har t.o.m. försvarsministern\r\nuttalat sig.</pre><pre>Försvarsmaktens ställning blir alltmer oklar. Stor\r\noro har också spritt sig till både folket och\r\nmilitären. Så har skett genom försvarsministerns tal\r\nden 3 februari 1991 i Lycksele och då särskilt genom\r\nhans uttalande om pansarvapnet i Sydsverige.</pre><pre>Försvarsministerns mening tycks uppenbarligen\r\nvara att pansarvapnet inte har någon ''framtid'' i\r\nsöder. Detta borde rimligen innebära att P 2 i\r\nHässleholm, P 6 i Kristianstad och P 7 i\r\nYstad/Revinge riskerar nedläggning, varefter\r\nsamtliga stridsvagnar kan skickas norrut till bl.a.\r\nMälardalen.</pre><pre>Med anledning av det ovan anförda vill jag ställa\r\nföljande fråga:</pre><pre>Är det försvarsministerns avsikt att avveckla\r\npansarförband i Skåne?</pre><pre>1990/91:481 av Barbro Sandberg (fp) till\r\nsocialministern om bilstöd till kortväxta:</pre><pre>Ett nytt och bättre bilstöd till handikappade\r\ngenomfördes den 1 oktober 1988. Folkpartiet\r\nliberalerna har i flera motioner påpekat vissa\r\nbrister som vi anser måste rättas till.</pre><pre>Bestämmelserna i 2 § första stycket i förordningen\r\ntillämpas mycket godtyckligt. Nu visar det sig t.ex.\r\natt personer som fått bilstöd enligt tidigare normer,\r\nalltså då förvärvsarbete eller studier var kriteriet\r\nför berättigande, inte längre får bilstöd. Vi vet i dag\r\natt socialförsäkringsnämnderna avslår ansökan från\r\nbl.a. kortvuxna. Bilen är oftast nödvändig för att\r\ndessa personer skall kunna arbeta. Skall de tvingas\r\nsluta sina arbeten?</pre><pre>Vad avser statsrådet vidta för åtgärder för att hjälpa\r\nmänniskor i ovan nämnda situation?</pre><pre>1990/91:482 av Birger Andersson (c) till\r\nfinansministern om nya åtgärder för primär- och\r\nlandstingskommunerna:</pre><pre>I bilaga 9 (finansdepartementet) till\r\nbudgetpropositionen står bl.a.:</pre><pre>''Kommuner och landsting åläggs inte nya uppgifter\r\nutan att de samtidigt ges möjlighet att finansiera\r\neventuella nya åtaganden med andra medel än\r\nhöjda skatter.''</pre><pre>Regeringen har därefter i rask takt lagt flera\r\npropositioner, som kommer att medföra stora\r\nekonomiska påfrestningar för kommunerna.</pre><pre>Jag vill fråga finansministern: Anser\r\nfinansministern att finansieringen av de för\r\nkommunerna kostnadskrävande förslag, som läggs\r\ni olika propositioner, är i överensstämmelse med\r\novanstående citat ur bil. 9 till budgetpropositionen\r\n1991?</pre><pre>1990/91:483 av Görel Bohlin (m) till\r\nkommunikationsministern om avreglering av den\r\ninrikes luftfarten:</pre><pre>I går, den 20 mars, träffades överenskommelse\r\nmellan de skandinaviska länderna och EG om\r\navreglering av luftfarten, internationellt.\r\nKonkurrensutredningen föreslog en mycket längre\r\ngående avreglering än det\r\nparallellkoncessionssystem, som regeringen\r\nföreslår i proposition 87 vad gäller inrikesflyget.</pre><pre>Mot bakgrund av att en avreglering av\r\ninternationell trafik nu kommer till stånd, vilket\r\nenligt resonemang i flera propositioner och\r\nbetänkanden leder till ökad konkurrens och\r\ndärmed stimulerar utvecklingen vill jag fråga\r\nkommunikationsministern:</pre><pre>Vad är skälet till regeringens försiktighet vad gäller\r\navreglering av den inrikes luftfarten?</pre><pre>1990/91:484 av Görel Bohlin (m) till statsrådet Maj-\r\nLis Lööw om asyl för personer som förföljs på\r\ngrund av sin religion:</pre><pre>En syriansk familj i Sigtuna vars hela släkt och\r\nfamilj numera bor i Sverige blev i februari i år\r\nutvisad från Sverige. Familjen gömmer sig nu i\r\nIstanbul. Familjen är, liksom tidigare alla\r\nsläktingar, förföljd för sin kristna tro. Familjens\r\nnamn är Karademir.</pre><pre>Jag vill fråga invandrarministern:</pre><pre>Är det mer motiverat att låta människor förföljda\r\nför sin politiska övertygelse få stanna i Sverige än\r\natt låta dem som förföljs för sin kristna tro stanna\r\nhär?</pre><pre>den 22 mars</pre><pre>1990/91:485 av Mona Saint Cyr (m) till\r\narbetsmarknadsministern om kommunernas ansvar\r\nför sysselsättningen:</pre><pre>Vid arbetsmarknadsministerns besök i\r\nÖstergötland nyligen påstod hon, att det är\r\nkommunernas ansvar att ordna sysselsättningen, då\r\nföretag läggs ner eller flyttar (Ödeshög, Horn i\r\nKinda).</pre><pre>Är detta en ny policy från regeringens sida?</pre><pre>1990/91:486 av Ragnhild Pohanka (mp) till\r\nutrikesministern om demokratiseringen av den\r\nturkiska delen av Kurdistan:</pre><pre>Under den spontana frågestunden torsdagen den 21\r\nmars ställde jag en fråga om utrikesministern och\r\nregeringen kunde tänka sig att stödja kurderna i\r\nderas frihetskamp. Svaret var i en positiv anda,\r\ndock utan konkreta förslag, om vad Sverige är\r\nberett att göra. Tiden var också alltför kort för att\r\nge något uttömmande svar. Men när vi återigen fick\r\nhöra den gamla frasen om att en demokratisering\r\npågår i turkiska delen av Kurdistan måste jag ställa\r\nen fråga till.</pre><pre>På vilka fakta stöder utrikesministern denna åsikt?</pre><pre>1990/91:487 av Margareta Fogelberg (fp) till\r\nutrikesministern om Sveriges relationer till Cuba:</pre><pre>Vartefter de kommunistiska regimerna i Östeuropa\r\nkollapsat har hoppet ökat om att ett mirakel skall\r\ninträffa också i Cuba. Både i och utanför\r\nrepubliken finns kubanska MR-grupper och\r\ndemokratigrupper som hoppas att mer än 30 år av\r\nkommunistisk diktatur skall övergå i en folkvald,\r\ndemokratisk ledning. Med fredliga medel vill man\r\nnå en förändring liknande den i Polen och\r\nTjeckoslovakien.</pre><pre>I slutet av 1990 bildades Den Cubanska\r\nDemokratiska Plattformen. ''Plattformen'', som\r\nhar sin bas i Madrid med förgreningar in i Cuba, är\r\nen partiövergripande organisation bestående av\r\nkonservativa, liberaler, socialdemokrater och\r\nkristdemokrater.</pre><pre>Jag vill fråga utrikesministern:</pre><pre>Är den svenska regeringen beredd att ge politiskt\r\noch moraliskt stöd till den framväxande kubanska\r\ndemokratirörelsen, Den Demokratiska\r\nPlattformen?</pre><pre>1990/91:488 av Berndt Ekholm (s) till\r\nutrikesministern om spänningarna mellan olika\r\nfolkgrupper i Mellanöstern:</pre><pre>Konflikten Irak--Kuwait och kriget mellan Irak och\r\nFN-alliansen har skapat nya spänningar mellan\r\nolika folkgrupper i Mellanöstern.</pre><pre>Inne i Irak har utbrutit regelrätta strider mellan\r\nirakier trogna Saddam Hussein och hans\r\nmotståndare. Också etniska strider rasar.</pre><pre>I skuggan av det kaos, som råder i Irak, utspelas\r\nfortsatta övergrepp i Kuwait. Dessa är orsakade av\r\nde spänningar, som främst kriget medfört. Tidigare\r\növergrepp mot kuwaitier har nu följts av\r\nhämndaktioner riktade mot de många palestinier,\r\nsom lever och arbetar i detta land.</pre><pre>Rapporterna är många om blodig hämnd, som\r\ndrabbar oskyldiga palestinier med hänvisning till\r\natt palestinska organisationer givit Saddam Hussein\r\nstöd under Gulfkonflikten.</pre><pre>Vilka åtgärder är regeringen beredd att medverka\r\ntill för att förhindra mer blodspillan i Kuwait samt\r\nöka palestiniernas säkerhet i området?</pre><pre>1990/91:489 av Håkan Holmberg (fp) till\r\njustitieministern om möjligheterna att göra\r\nnärradioprogram under pågående\r\nstraffverkställighet m.m.:</pre><pre>Det väcker med rätta uppmärksamhet när personer\r\nsom dömts till fängelsestraff ibland fortsätter att\r\nbedriva sin verksamhet, t.ex. narkotikahandel eller\r\nolika former av ekonomisk brottslighet, från\r\nfängelset. Inom kort kommer Ahmed Rami,\r\nansvarig utgivare för närradiostationen Radio\r\nIslam i Stockholm, att börja avtjäna fängelsestraff\r\nför hets mot folkgrupp. Rami dömdes först i\r\nStockholms tingsrätt och därefter i Svea hovrätt på\r\nrekordmånga punkter för hets mot judar av\r\nomisskännligt nazistiskt slag och fick efter\r\ntingsrättens dom sitt sändningstillstånd indraget av\r\nnärradionämnden i ett år. Nu har detta år gått till\r\nända och Rami har börjat sända sin propaganda på\r\nnytt. Han har dessutom offentligt förklarat att han\r\navser att spela in program i fängelset för\r\nuppspelning i Radio Islam.</pre><pre>Mot denna bakgrund vill jag fråga\r\njustitieministern:</pre><pre>1.  Är det tillåtet för en person som dömts till\r\nfängelse för hets mot folkgrupp att från fängelset\r\ngöra nya radioprogram av det slag som han fällts\r\nför?</pre><pre>2.  Om svaret på första frågan är ja, är\r\njustitieministern beredd att överväga åtgärder för\r\natt minska möjligheterna för den som fällts för hets\r\nmot folkgrupp i närradion att nära nog omedelbart\r\nåteruppta sin verksamhet?</pre><pre>1990/91:490 av Kaj Nilsson (mp) till\r\nkommunikationsministern om den nya\r\nmotorvägen:</pre><pre>Den samhällsekonomiska kostnads- och\r\nintäktsanalysen (costbenefit-analysen) som\r\nanvänds av vägverket vid val av alternativa\r\nvägsträckningar anser jag vara otillfredsställande.\r\nPositionsanalys är en del av den institutionella\r\nekonomin där man tycker att det är lika viktigt att\r\ntitta på sociala, ekologiska och miljömässiga\r\neffekter som att räkna om allt i pengar, vilket\r\ncostbenefit-analysen gör. Den nuvarande\r\nmiljökrisen bör mötas med en grundlig omprövning\r\nav metoder för att ta fram underlag för bl.a.\r\nvägprojekt.</pre><pre>Enligt förslaget till den nya vägsträckningen av\r\nE 66-an genom Sölvesborgs kommun har vägverket\r\nfastslagit att en motorväg skall dras tätt intill flera\r\nbostadsområden och närrekreationsområden för\r\ntusentals människor. Dessutom drabbas känslig och\r\nvärdefull natur för alltid om planerna förverkligas.</pre><pre>Ett ekonomiskt jämförbart alternativ som skulle\r\nberöra betydligt färre människor och värdefull\r\nnatur i mindre omfattning har utarbetats lokalt.</pre><pre>Avser statsrådet att verka för att det görs en s.k.\r\npositionsanalys beträffande nämnda beslutade\r\nvägbygge?</pre><pre>1990/91:491 av Kaj Nilsson (mp) till\r\nkommunikationsministern om vägsträckan E 66\r\ngenom Sölvesborgs kommun:</pre><pre>Enligt naturresurslagen (NRL) skall en\r\nmiljökonsekvensbeskrivning göras vid större\r\nexploateringar såsom vägbyggen. En sådan\r\nsaknades emellertid till en början då E 6-an skulle\r\nfå en ny sträckning mellan Göteborg och\r\nUddevalla. Den gången blev det en skarp konflikt\r\nmellan å ena sidan vägbyggare och beslutsfattare\r\noch å andra sidan boende och miljörörelsen.\r\nFrågan hamnade slutligen i regeringsrätten\r\neftersom miljökonsekvensbeskrivning saknades.\r\nNågon ändring av beslutet blev det inte då\r\nvägbygget redan pågick för fullt.</pre><pre>Nu är en liknande konflikt på gång i samband med\r\natt E 66-an skall få en ny sträckning genom\r\nSölvesborgs kommun. Enligt de planer som\r\nvägverket presenterat (PB 20 88:1278) och\r\nsedermera fastslagit efter mer än ett halvt års\r\nbehandling, skall en motorväg dras tätt intill flera\r\nbostadsområden och förstöra såväl boendemiljö för\r\ndessa som närrekreationsområden för tusentals\r\nmänniskor. Dessutom drabbas känslig och\r\nvärdefull natur oåterkalleligen om planerna blir\r\nverklighet.</pre><pre>Avser statsrådet att verka för en\r\nmiljökonsekensbeskrivning i enlighet med NRL:s\r\nkrav?</pre><pre>1990/91:492 av Annika Åhnberg (v) till\r\nsocialministern om rätten till akutvård:</pre><pre>En man, som akut uppsökt vårdcentral i Södertälje,\r\nskickades hem utan vård då han inte kunde betala\r\nvårdavgiften. Han protesterade och i detta fall fick\r\nvårdcentralen en tillrättavisning. Men\r\ndiskussionerna kring det inträffade har visat att\r\nrutinerna på vårdcentralerna är mycket olika.\r\nEnligt min mening måste det göras alldeles klart att\r\nman inte någonstans i landet får avvisa\r\nvårdbehövande människor därför att de saknar\r\npengar. Rätten till sjukvård är en av de\r\ngrundläggande sociala rättigheter som decenniers\r\npolitisk kamp resulterat i. Denna rättighet får\r\nabsolut inte begränsas till att gälla dem som har råd\r\natt betala för sig. Enkla rutiner med\r\ninbetalningskort och eventuellt efterföljande\r\nkravsökning skall tillämpas.</pre><pre>Jag vill därför fråga socialministern: Avser\r\nregeringen vidta åtgärder för att garantera\r\nmänniskors rätt till akutvård oavsett deras\r\nekonomiska resurser?</pre><pre>8 § Kammaren åtskildes kl. 11.08.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}