{"dokumentstatus":{"dokument":{"hangar_id":"2438956","dok_id":"GE0968","rm":"1990/91","beteckning":"68","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"68","slutnummer":"0","datum":"1991-02-21 00:00:00","systemdatum":"2010-02-17 00:00:00","publicerad":"1991-02-21 00:00:00","titel":"Riksdagens snabbprotokoll 1990/91:68 Torsdagen den 21 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{C24434CA-2C3B-4903-A4A5-F87E33261B61}","dokument_url_text":"http://data.riksdagen.se/dokument/GE0968/text","dokument_url_html":"http://data.riksdagen.se/dokument/GE0968","dokumentstatus_url_xml":"http://data.riksdagen.se/dokumentstatus/GE0968","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:68</div>\r\n<div class=\"sidhuvud_datum\">Torsdagen den 21 februari</div>\r\n<div class=\"sidhuvud_klockslag\">Kl. 12.00--15.12</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 15 februari.</pre><pre>\r\nMeddelande om ändrad dag för finansdebatten</pre><pre>Anf. 1 ANDRE VICE TALMANNEN:</pre><pre>Jag vill först meddela att finansdebatten, efter en\r\növerenskommelse med finansutskottet, har flyttats\r\ntill onsdagen den 13 mars.</pre><pre>2 § Svar på interpellationerna 1990/91:139, 141\r\noch 142 om Radio Södertälje</pre><pre>Anf. 2 Utbildningsminister BENGT\r\nGÖRANSSON (s):</pre><pre>Herr talman! Pär Granstedt har frågat mig om jag\r\när beredd att ta initiativ till att ge Radio Södertälje\r\nställning som självständig lokalradiostation samt\r\nom jag är beredd att vidta åtgärder för att de\r\nekonomiska ramarna för lokalradion i Stockholm\r\nbättre anpassas till regionens befolkningsstorlek\r\noch antalet kommuner. Även Ylva Annerstedt och\r\nAnnika Åhnberg har frågat vilka åtgärder jag avser\r\natt vidta för att säkerställa Radio Södertäljes\r\nmöjligheter att fortsätta sina radiosändningar som\r\nsjälvständig lokalradio.</pre><pre>Eftersom interpellationerna rör samma fråga väljer\r\njag att besvara dem i ett sammanhang.</pre><pre>Inom lokalradion har det bedrivits en\r\nförsöksverksamhet med kommunavgränsade\r\nsändningar över Södertälje. Inom Sveriges Radio\r\ndiskuteras nu om dessa skall fortsätta.</pre><pre>Riksdagens beslut våren 1986 om Sveriges Radios\r\nverksamhet under avtalsperioden 1986--1992\r\n(prop. 1985/86:99, KrU21, rskr. 343) innebar bl.a.\r\nföljande i fråga om ansvar för lokal och regional\r\nindelning samt fördelning av tilldelade medel\r\nmellan programföretagen.</pre><pre>Programföretagen inom Sveriges Radio-koncernen\r\nskall besluta om lokal och regional indelning av\r\norganisationen för riks- och lokalradion,\r\ntelevisionen samt utbildningsradion. Moderbolaget\r\nSveriges Radio AB skall fördela av riksdagen\r\nanvisade medel mellan programföretagen.</pre><pre>Jag konstaterar således att det är Sveriges Radio-\r\nkoncernen som har att ta ställning till de frågor som\r\ntas upp i interpellationerna. Något agerande från\r\nmin sida är inte aktuellt.</pre><pre>Anf. 3 PÄR GRANSTEDT (c):</pre><pre>Herr talman! Jag ber att få tacka för svaret på min\r\ninterpellation, även om detta kanske är mera\r\nformellt än substantiellt. Erfarenheterna av Radio\r\nSödertäljes verksamhet är mycket goda. Radio\r\nSödertälje är kanske ett av de bästa exemplen på en\r\nlokalradio i ordets verkliga bemärkelse -- en radio\r\nsom alltså bevakar en kommun. Det gör\r\nnaturligtvis att vi, även om sändningstiden är\r\nbegränsad jämfört med vad som gäller för andra\r\nstationer, får en fin uppföljning av livet i Södertälje.\r\nDet gäller då såväl det politiska och kulturella livet\r\nsom livet i övrigt. På det sättet utgör Radio\r\nSödertälje ett mycket viktigt bidrag när det gäller\r\nlivet i Södertälje kommun.</pre><pre>Bakgrunden till att den här saken har tagits upp i\r\nett antal interpellationer är naturligtvis Radio\r\nStockholms besparingsförslag. I stort sett handlar\r\ndet om att man tänker sig en nedläggning av Radio\r\nSödertälje för att på det sättet klara det\r\nbesparingskrav som ställs. Mot den bakgrunden\r\ntycker vi att det är naturligt att resa frågan om\r\nhuruvida det är lämpligt att bedriva den här\r\nverksamheten som en filial till Radio Stockholm\r\neller om man snarare skulle göra Radio Södertälje\r\ntill en självständig station inom Sveriges Lokalradio\r\nAB.</pre><pre>Egentligen är det här inte enbart en administrativ\r\nfråga. Detta är också i hög grad en politisk fråga.\r\nDet handlar ju om vilken karaktär som landets\r\nlokalradioverksamhet skall ha.</pre><pre>På många sätt är Radio Stockholm en\r\nutomordentligt fin station, som har ett mycket stort\r\nområde att täcka -- trots kanske nog så begränsade\r\nresurser. Man kan nog säga att Stockholmsregionen\r\när litet missgynnad när det gäller fördelningen av\r\nlokalradioresurser. Det handlar således mera om en\r\nregional täckning än om en lokal. Därför borde det\r\nfinnas anledning att slå vakt om Radio Södertälje\r\nsom ett bra exempel på en lokal station inom\r\nStockholms län.</pre><pre>Jag har förståelse för att statsmakterna har\r\nbegränsade möjligheter att agera med hänsyn till\r\navtal som har träffats. Men om det skulle visa sig att\r\ndet från statsmakternas sida finns ett intresse för att\r\nden här typen av lokal radioverksamhet skall kunna\r\nbibehållas -- kanske för att skapa underlag för\r\nytterligare decentralisering av\r\nlokalradioverksamheten i samband med att\r\ngällande avtal går ut och skall förnyas -- tror jag att\r\nman från Sveriges Lokalradio AB är beredd att ta\r\ndetta intresse ad notam.</pre><pre>Jag skulle vilja fråga utbildningsministern vilken\r\nutvecklingsriktning han vill se när det gäller\r\nlokalradioverksamheten i Sverige. Är det önskvärt\r\nmed en utveckling mot en större centralisering\r\ninom den här verksamheten, eller är det\r\nutbildningsministerns uppfattning att man snarare\r\nbör eftersträva ytterligare decentralisering av\r\nlokalradioverksamheten och en starkare betoning\r\nav den lokala förankringen beträffande den här\r\nverksamheten?</pre><pre>Anf. 4 YLVA ANNERSTEDT (fp):</pre><pre>Herr talman! Jag tackar utbildningsministern för\r\nsvaret. Som det har sagts tidigare här i dag är svaret\r\ninte särskilt substantiellt. Jag skulle dock vilja\r\nkommentera ett par saker som nämns i svaret. Det\r\ntalas om att det har bedrivits en försöksverksamhet\r\nmed kommunavgränsade sändningar i Södertälje.\r\nMen jag tycker nog att det är något märkligt att\r\nbeskriva verksamheten på det sättet. Den här\r\nverksamheten är ändå väl etablerad sedan 14 år\r\ntillbaka, och den är väl förankrad i det kulturella\r\noch politiska livet i kommunen.</pre><pre>Det är viktigt att framhålla att lokalradion i\r\nSödertälje är en mycket viktig demokratisk\r\ninstitution som informerar om händelser i\r\nregionens politiska och kulturella liv och som spelar\r\nen alldeles speciell roll när det gäller den assyrisk-\r\nsyrianska folkgruppen där med riktade sändningar.\r\nDet är en uppgift som svårligen kan fullföljas med\r\nRadio Stockholm såsom denna nu ser ut.</pre><pre>Södertälje är en stad med 80 000 invånare.\r\nSödertälje är absolut ingen förstad till Stockholm\r\nmen väl en centralort i en region som omfattar både\r\ndelar av Stockholms län och delar av\r\nSödermanland.</pre><pre>I den proposition som lades fram 1985/86 talas det\r\nockså om möjligheterna, om förekomsten av andra\r\nupptagnings- eller lyssnarområden än de som bara\r\nansluter sig till de egna länsgränserna.</pre><pre>Enligt min mening finns det ytterligare en\r\nomständighet som man kan lyfta fram som ett\r\nviktigt argument i det här sammanhanget, nämligen\r\natt lokalradion i Södertälje har mycket stor\r\nbetydelse när det gäller att stärka identiteten i fråga\r\nom den södra delen av Stockholms län. I olika\r\nsammanhang har det ju talats om behovet av att\r\nutjämna de regionala skillnaderna i Stockholms\r\nlän -- dvs. skillnaderna mellan den norra och den\r\nsödra delen av länet. Att då ytterligare ta bort en\r\nviktig demokratisk institution -- som Lokalradion\r\nfaktiskt utgör -- i den södra delen är detsamma som\r\natt på ett mycket beklagligt sätt ytterligare\r\nundergräva den södra länsdelens möjligheter att\r\nhävda sig, särskilt som dessa redan i dag är\r\nbristfälliga.</pre><pre>När det gäller behovet av att decentralisera och\r\nmålstyra vill jag säga att jag sympatiserar med\r\ndetta. Men det kräver att man fäster ytterligare vikt\r\nvid detta med uppföljning och utvärdering av\r\nverksamheten. Det innebär alltså inte att man\r\nsläpper verksamheten vind för våg.</pre><pre>I detta sammanhang skulle jag vilja fråga ministern\r\nom det sparsätt som lokalradiobolaget föreslår\r\növerenstämmer med de politiska målsättningar som\r\nändå fanns då Lokalradion bildades och då man\r\ninförde möjligheten till decentralisering. Jag skulle\r\nockså vilja fråga om ministern anser att det är\r\nrimligt att på detta sätt undergräva den södra\r\nlänsdelens möjligheter till vidareutveckling av\r\ninformationsutbyte och av en demokratisk\r\ninstitution.</pre><pre>Anf. 5 LENNART ANDERSSON (s):</pre><pre>Herr talman! För 14 år sedan beslutade riksdagen\r\natt inrätta Radio Södertälje, och det var ett mycket\r\nklokt och framsynt beslut. När jag nu efter de\r\ngångna åren med denna verksamhet summerar\r\nvilken betydelse Radio Södertälje har haft, och har,\r\nblir listan relativt lång. Jag vill här i dag lyfta fram\r\nde viktigaste punkterna.</pre><pre>Radion har betytt synnerligen mycket när det gäller\r\natt ge södertäljeborna ökad insyn i och kunskap om\r\nkommunalpolitiken, inte minst genom att radion\r\ndirektsänder kommunfullmäktiges sammanträden.\r\nDetta har i sin tur lett till att det har blivit ett\r\nbetydligt mycket större intresse för alla frågor som\r\nhar med kommunens framtid att göra. Denna\r\ndemokratiska aktivitet, som också påtagligt har\r\nökat, sätter vi mycket stort värde på.</pre><pre>Vidare lämnar radion kontinuerligt meddelanden\r\nom olika aktiviteter i kommunen. Inte minst gäller\r\ndet t.ex. kulturarrangemang. På detta sätt utgör\r\nlokalradion ett mycket aktivt stöd till det vitt\r\nförgrenade föreningslivet i kommunen.</pre><pre>Jag får, naturligtvis, inte glömma bort att nämna\r\nden allmänna nyhetsförmedling som Radio\r\nSödertälje på ett mycket förtjänstfullt sätt presterar\r\noch som i sin tur har lett till en bättre\r\nallmänorientering hos kommunens invånare.</pre><pre>Med särskild tyngd vill jag framhålla att Radio\r\nSödertälje har mycket stor betydelse i vår kommun,\r\neftersom det finns bara en lokaltidning i\r\nkommunen.</pre><pre>Radio Södertälje har också mycket aktivt bidragit\r\ntill att hos södertäljeborna skapa en känsla av\r\nsamhörighet med den egna kommunen. Det här är\r\nen stor tillgång för kommunen, med hänsyn till att\r\nett femtiotal nationaliteter är representerade i vår\r\nkommun.</pre><pre>Den i dag aktuella frågan, nämligen den om att vi\r\nvill behålla Radio Södertälje, är inte en\r\npartipolitisk fråga. Inom alla partier i Södertälje är\r\nvi eniga om att vår lokalradio skall behållas.</pre><pre>Vi socialdemokrater i Södertälje skrev redan 1989\r\nbrev till styrelsen för Lokalradion, där vi framhöll\r\natt vi i kommunen måste få behålla Radio\r\nSödertälje. I mitten av januari i år har vi skrivit\r\nytterligare ett brev till styrelsen, där vi framhåller\r\nvåra argument för att Radio Södertälje skall få leva.</pre><pre>Jag förstår mycket väl att det kan vara svårt för\r\nstatsrådet att i dag ge ett konkret svar på frågan om\r\nvilka möjligheter han har i detta sammanhang. Men\r\njag vädjar ändå till statsrådet att på något sätt\r\nförsöka använda sitt inflytande för att möjliggöra\r\natt Radio Södertälje kan fortsätta med sin\r\nverksamhet -- antingen som en självständig\r\norganisation, som Pär Granstedt tidigare i dag har\r\ntalat om, eller också som en del av Radio\r\nStockholm.</pre><pre>För oss är inte organisationsformen allra viktigast,\r\nutan för oss är det viktigaste nu att Radio\r\nSödertälje kan få fortsätta med sin verksamhet.</pre><pre>Anf. 6 Utbildningsminister BENGT\r\nGÖRANSSON (s):</pre><pre>Herr talman! Jag utgår gärna från det som Pär\r\nGranstedt konstaterade i sitt inlägg efter mitt svar,\r\nnämligen att mitt svar var mera formellt än det var\r\nsubstantiellt. På den punkten vill jag faktiskt\r\ninvända och säga att det är ett utomordentligt\r\nsubstantiellt svar som Pär Granstedt och övriga\r\ninterpellanter har fått.</pre><pre>Pär Granstedt har nämligen frågat: Är statsrådet\r\nberedd att ta initiativ till att ge Radio Södertälje\r\nställning som självständig lokalradiostation inom\r\nlokalradiobolaget? Vidare har han frågat: Är\r\nstatsrådet beredd att vidta åtgärder för att de\r\nekonomiska ramarna till lokalradion i Stockholms\r\nlän bättre anpassas till regionens\r\nbefolkningsstorlek?</pre><pre>Ylva Annerstedt har frågat: Vilka åtgärder avser\r\nkulturministern att vidta för att säkerställa Radio\r\nSödertäljes möjligheter att fortsätta sina\r\nradiosändningar?</pre><pre>Slutligen har Annika Åhnberg frågat: Vilka\r\nåtgärder avser regeringen att vidta för att garantera\r\nRadio Södertäljes fortlevnad, som självständig\r\nlokalradio?</pre><pre>Jag har svarat att jag inte kan vidta några åtgärder\r\ni det avseendet, och det är ett substantiellt svar. Det\r\när ett mycket konkret, kortfattat och rakt besked.\r\nVidare har jag talat om varför jag inte kan vidta\r\nnågra åtgärder. I en proposition som jag förelade\r\nriksdagen för avtalsperioden 1986--1992 -- och på\r\nden punkten var riksdagen enig -- föreslår jag att\r\nprogrambolagen, till skillnad från vad som nu är\r\nfallet, bör få bestämma om regional och lokal\r\nindelning av organisationen för riks- och\r\nlokalradion, televisionen samt utbildningsradion.</pre><pre>Om en förändring av indelningen medför ökade\r\nkostnader för bolaget eller televerket, bör\r\nmoderbolaget resp. moderbolaget och televerket\r\ngemensamt besluta i frågan.</pre><pre>Utskottet säger i sitt betänkande:</pre><pre>Utskottet vill också erinra om att Sveriges\r\nLokalradio anser att tillkommande resurser under\r\nden nya avtalsperioden i första hand bör utnyttjas\r\nför tre huvudområden och att ett av dessa avser\r\nförverkligandet av Radio Sjuhärad som en\r\nsjälvständig station. Utskottet anser sig mot den\r\nredovisade bakgrunden kunna utgå från att Radio\r\nSjuhärad inom en nära framtid blir en självständig\r\nlokalradiostation. Prövningen av frågan får i\r\nenlighet med utskottets inställning till\r\nbeslutanderätten i fråga om regional och lokal\r\nindelning ankomma på Sveriges Lokalradio.\r\nMotionsyrkande erfordrar enligt utskottets mening\r\ninte någon riksdagens åtgärd.</pre><pre>Det här är alltså mycket klara besked om vem som\r\nskall fatta beslut, om vem som skall säga något om\r\ndessa saker. Jag tycker att det finns anledning att\r\nändå vara beredd att ta konsekvenserna av den\r\ndecentraliseringssträvan som vi har. Vi är ju ense\r\nom att inte alla beslut skall fattas i riksdagens\r\nkammare. Då får vi naturligtvis emellanåt också\r\nbetala ett pris för det -- så långt den formella\r\ndiskussionen. Jag hävdar alltså att det svar som jag\r\nhar avlämnat är både korrekt och substantiellt.</pre><pre>Sedan kan jag naturligtvis tycka, och även har\r\nförståelse för, att frågor ibland måste formuleras på\r\nett sådant sätt att frågorna kan brista i substans.\r\nDet kan ju hända att frågor ställs, för att man skall\r\nfå tillfälle att uttala sig om något annat än om det\r\nsom man frågar om. Då kan jag tycka att det är\r\nmycket viktigt att personer, parlamentariker, med\r\nhemvist inom det område där den aktuella\r\nsändaren finns, får tillfälle att här i riksdagens\r\nkammare markera betydelsen av verksamheten. I\r\ndet avseendet är denna interpellationsdebatt\r\nnaturligtvis utomordentlig viktig och angelägen.\r\nDärför har jag ingen som helst anledning att på\r\nnågon punkt invända eller anmäla avvikande\r\nmening. Men ställningstagandena, åtgärderna,\r\nmåste vi faktiskt låta dem sköta om som har fått i\r\nuppgift av riksdagen att göra så. Detta har vi ju\r\nmedgivit i samband med att vi biföll den aktuella\r\npropositionen om radioverksamheten.</pre><pre>Härmed har jag besvarat de frågor som Ylva\r\nAnnerstedt diskuterade. Jag kan inte göra de\r\nbedömningar som lokalradioföretaget självt eller\r\nmoderbolaget har att göra.</pre><pre>Däremot skall jag bemöta Pär Granstedt, som\r\nfrågar hur jag ser på lokalradions framtid. Jag tror\r\natt lokalradion har mycket goda förutsättningar vad\r\navser framtiden, samtidigt som den inte i alla\r\nstycken, tycker jag, är så att säga helt ohotad.\r\nUppenbarligen är det inte bara ekonomiska\r\nproblem som kan hota en lokalradio. I en\r\nkommersialiserad medievärld finns det en tendens\r\ntill utslätning, till att alla radiosändare blir\r\nlikadana -- det blir samma sorts musik i\r\nförhoppning om att man skall kunna behålla en stor\r\ngrupp lyssnare. I det stycket tror jag att det är\r\nangeläget att vi underlättar och aktiverar en mycket\r\nomfattande diskussion om vad den lokala radion\r\negentligen skall vara.</pre><pre>Ny teknik kommer att möjliggöra nya etableringar.\r\nDet handlar om en digital teknik, som kommer att\r\ngöra det hela enklare, ge flera frekvenser ökade\r\nmöjligheter. Inför de utmaningar och de problem\r\nsom en kommande lokalradio möter är det\r\nnaturligtvis inte ointressant om företrädare i\r\nriksdagen för Stockholms södra länsdel, med\r\nanknytning till eller med hemvist i Södertälje kan\r\nvisa på att en lokalradiosändare förlagd till\r\nSödertälje är ett utomordentligt gott exempel på en\r\nbra lokalradio. Då kan Radio Södertälje lämna ett\r\nviktigt bidrag till vår diskussion.</pre><pre></pre><pre>Anf. 7 PÄR GRANSTEDT (c):</pre><pre>Herr talman! Jag vill tacka för de ytterligare\r\nklargöranden som utbildningsministern gjorde i sitt\r\ninlägg. Det är klart att jag inser att jag skulle ge mig\r\nut på verkligt slak lina, om jag skulle ta upp en\r\nsemantisk debatt med utbildningsministern. Låt\r\nmig ändå påpeka, att när jag sade att svaret var mer\r\nformellt än substantiellt, berodde det på att svaret\r\nmest handlade om beslutsordningen och mindre om\r\nden sakfråga som vi har tagit upp, nämligen värdet\r\nav att bibehålla Radio Södertälje. När\r\nutbildningsministern hade vidareutvecklat\r\nresonemanget om beslutsordningen avrundade han\r\nmed att säga: Ja, därmed kan vi då lämna den\r\nformella frågan. I varje fall i det ögonblicket ansåg\r\näven utbildningsministern att frågan om\r\nbeslutsordningen var den formella frågan. Därmed\r\nhamnar vi kanske ändå på samma definition av\r\nbegreppen ''formell'' och ''substantiell''.</pre><pre>Det som utbildningsministern sade därefter är\r\nkanske viktigare, nämligen att han inte hade någon\r\nannan uppfattning än vi i själva sakfrågan, när det\r\ngäller inställningen till Radio Södertälje. Eftersom\r\nvi gjorde ganska starka pläderingar för ett\r\nbibehållande av denna radioverksamhet, kan jag\r\ninte tolka det på annat sätt än som ett stöd från\r\nutbildningsministerns sida för våra strävanden att\r\nkunna behålla radioverksamheten i Södertälje. Jag\r\nförstår de formella begränsningar som finns när det\r\ngäller utbildningsministerns möjligheter att uttala\r\nsig för ett stöd. Uttalandet blev kanske så\r\nlångtgående som det är möjligt att begära. Jag\r\nhoppas i så fall att det blir en signal som går fram\r\ntill ledningen för Sveriges lokalradio och för Radio\r\nStockholm.</pre><pre>Min fråga om lokalradions framtida utveckling,\r\nsom utbildningsministern belyste på ett intressant\r\nsätt, var ju också litet preciserad. Jag frågade om\r\nutbildningsministern ville se en utveckling mot\r\nmera lokal förankring när det gäller lokalradions\r\nverksamhet, mera av lokal verksamhet av det slag\r\nsom Radio Södertälje representerar. Jag tyckte mig\r\nskönja en positiv syn på detta i det som\r\nutbildningsministern sade, men jag kan kanske få\r\nett förtydligande. Nästa år går ju avtalet ut, och då\r\nfår vi anledning att ha en ny grundläggande\r\npolicydebatt. Om det är utbildningsministerns\r\nuppfattning att vi kanske bör inrikta utvecklingen\r\nmot en mera lokal förankring av\r\nlokalradioverksamheten är det viktigt att man inte\r\nnu börjar lägga ned de lokala radiostationer som\r\nfinns, t.ex. den i Södertälje, utan att man\r\ngrundlägger en handlingsfrihet inför det nya avtalet\r\nnästa år.</pre><pre>Anf. 8 YLVA ANNERSTEDT (fp):</pre><pre>Herr talman! Det är väl inte någon här som inte\r\ninser att utbildningsministern har svårt att uttala sig\r\ni frågan. Vi uppskattar ändå att ministern vill ta upp\r\nen diskussion i sakfrågan.</pre><pre>Ser man på vad kulturutskottet skrev vid\r\nbehandlingen av propositionen finner man att\r\nprogrambolagen skall ha stor frihet att utforma\r\nverksamheten. Vi instämmer självfallet i detta,\r\näven om vi tycker att man måste kunna föra en\r\ndiskussion om hur uppdraget fullföljs och förvaltas.\r\nDet står faktiskt både i propositionen och i\r\nbetänkandet, om jag inte missminner mig, att det i\r\navtalet skall läggas fast att programbolagen åläggs\r\nett folkbildningsansvar. Därför tycker jag att man\r\nkan framhålla vad jag sade tidigare, nämligen att\r\nlokalradion i Södertälje har en mycket viktig\r\ndemokratisk uppgift när den på ett utomordentligt\r\nsätt bevakar vad som händer i samhället. De\r\npolitiska besluten har inneburit att man\r\nundersöker, granskar och informerar med påföljd\r\natt Södertäljes invånare har utbildats och också\r\nintresserats för att delta i den allmänna debatten på\r\nett sätt som inte är så vanligt i andra delar av landet.\r\nDärför tycker jag att det finns anledning att\r\nanknyta till den diskussion som Pär Granstedt tog\r\nupp. Finns det verkligen inte anledning att\r\nytterligare granska om folkbildningsansvaret har\r\nfullföljts och vidareutvecklats, om man nu utan\r\nvidare lägger ned en så viktig institution som\r\nlokalradion i Södertälje? Lokalradion har ju också\r\nverkat på ett utomordentligt sparsamt sätt, om man\r\ntänker på vad denna lokalradio kan åstadkomma\r\nför pengarna och vad lokalradioverksamhet i andra\r\ndelar av landet kostar per invånare. Jag skulle vilja\r\natt utbildningsministern något kommenterade\r\nsynen på hur fullföljandet av avtalets krav på\r\nfortbildning kan klaras, om man nu bestämmer sig\r\nför att lägga ned lokalradion i Södertälje.</pre><pre>Anf. 9 ANNIKA ÅHNBERG (v):</pre><pre>Herr talman! Jag vill inleda med att be talmannen,\r\nmina meddebattörer och statsrådet om ursäkt för\r\natt jag kommer sent till debatten, vilket beror på\r\nomständigheter som jag tyvärr inte rår över.</pre><pre>Jag delar givetvis mina Södertäljekollegers\r\nsynpunkter på betydelsen av Radio Södertälje för\r\nsödertäljeborna och kan understryka den oerhörda\r\nbesvikelse som det väcker att det kontaktnät, de\r\nkanaler och det fina arbete som man under så lång\r\ntid har byggt upp nu riskerar att raseras. Det är en\r\naspekt som jag skulle vilja lägga tonvikten på. Jag\r\ndelar också uppfattningen att detta egentligen inte\r\när en fråga för regeringen eller riksdagen. Vi har\r\ndelegerat ansvaret och det är riktigt, men det får i\r\ndetta sammanhang en konsekvens som är mindre\r\nbra från demokratiskt synpunkt. Det betyder att de\r\nsom är mest berörda av Radio Södertäljes existens\r\ni det här sammanhanget blir totalt utan möjlighet\r\natt påverka vad som händer med lokalradion.\r\nSödertäljeborna har alltså i detta läge ingen kanal\r\nför att påverka besluten om Radio Södertälje.\r\nFörklaringen är naturligtvis den att Södertälje\r\nligger i gränstrakterna av Radio Stockholms\r\nverksamhetsområde och på gränsen till Radio\r\nSörmland. Om Stockholm är centrum blir\r\nSödertälje periferi, och därmed kan det tyckas att\r\ndet här är fråga om en verksamhet långt ut i\r\nperiferin, en verksamhet som i förhållande till\r\nRadio Stockholms är mindre viktig. Det är enligt\r\nmin mening från demokratisk synpunkt en fara att\r\ndet som för länets faktiskt näst största kommun,\r\nmed 80 000 invånare, är av så oerhört central\r\nbetydelse för dem som har att fatta de avgörande\r\nbesluten blir en litet avlägsen och obetydlig fråga,\r\nsom det inte är särskilt smärtsamt eller kostsamt att\r\nföra åt sidan. Detta är mycket oroande. Det har\r\nockså att göra med de regionala aspekterna. Alla\r\nvet vi att det finns stora regionala skillnader mellan\r\nde södra och de norra delarna av länet.\r\nSödertäljedelen av länet har i motsats till den norra\r\ndelen en mycket speciell karaktär som också utgör\r\nen födel. Södertälje är nämligen en egen, levande\r\nkommun och ingen förort Stockholm och skall inte\r\nheller acceptera att reduceras till att bli en förort till\r\nStockholm. Beträffande våra möjligheter att hävda\r\nvår del av länet vill jag säga att det gäller att stärka\r\ndenna speciella karaktär. Även i det perspektivet är\r\nRadio Södertälje så oerhört betydelsefull för\r\nkommunen. Jag beklagar verkligen att det inte\r\nfinns någon möjlighet att med ord och argument få\r\nRadio Stockholm att begripa detta. Kanske den här\r\ndebatten, där vi understrukit hur betydelsefull\r\nRadio Södertälje är, kan bidra till att man tänker\r\növer sitt mycket tråkiga beslut och ändrar sig.</pre><pre>Anf. 10 LENNART ANDERSSON (s):</pre><pre>Herr talman! Dagens interpellationsdebatt har\r\nutvecklats till en kulturpolitisk debatt av mycket\r\nstor betydelse för Södertälje och dess framtid. Vi\r\när fyra riksdagsledamöter som har framhållit Radio\r\nSödertäljes stora betydelse för den allmänna\r\nutvecklingen i vår kommun både kulturpolitiskt,\r\ndemokratiskt och ekonomiskt. Jag hoppas att\r\nstyrelsen för Radio Stockholm mycket noga\r\nstuderar protokollet från dagens\r\ninterpellationsdebatt. Det är naturligtvis också min\r\nförhoppning att styrelsen för lokalradion inser\r\nvilket stort värde Radio Södertälje har för den\r\ninternationella och mångkulturella kommunen\r\nSödertälje. Det är speciella förhållanden i en\r\nkommun med 50 nationaliteter. Inga andra än de\r\nsom befinner sig i denna situation kan föreställa sig\r\nvad detta innebär. Om vi nu skulle berövas den\r\nutomordentliga informationskanal som Radio\r\nSödertälje utgör, skulle den allmänna\r\narbetssituationen försvåras mycket starkt, vilket\r\nskulle få en rad negativa konsekvenser.</pre><pre>Jag är glad för att utbildningsministern i dag har\r\nintygat att en sådan här kulturpolitisk debatt är av\r\nmycket stor betydelse, även om riksdagen av\r\nformella skäl inte kan göra någonting direkt. Men\r\njag sätter stort värde på den attityd och den\r\nförståelse som utbildningsministern här har visat\r\nför den situation som vi i Södertälje kommun nu\r\nbefinner oss i.</pre><pre>Jag vill till sist bara säga att vi socialdemokrater i\r\nSödertälje självfallet kommer att fortsätta att driva\r\nden här frågan med all den kraft som är möjlig,\r\nprecis som vi har gjort under de 14 år som har gått\r\nsedan Radio Södertälje inrättades. Vi hade då\r\nglädjen att vara mycket aktiva för att kunna få just\r\nRadio Södertälje. Det är den lokalradio som vi\r\nsärskilt slår vakt om.</pre><pre>Anf. 11 Utbildningsminister BENGT\r\nGÖRANSSON (s):</pre><pre>Herr talman! Först vill jag bara litet parentetiskt\r\nvända mig till Pär Granstedt. Att jag tog upp\r\nresonemanget om huruvida mitt svar var\r\nsubstantiellt eller ej beror naturligtvis på att jag så\r\nofta i den här typen av debatter möter just\r\nargumentet att det egentligen var fel svar. Jag\r\nbemödar mig alltid om att svara på de frågor som\r\nfaktiskt ställs. Jag inser att jag därvid ibland\r\nhamnar snett, därför att frågaren hade tänkt sig\r\nnågot annat än det han egentligen hade möjlighet\r\natt formellt fråga om. Jag gav ett substantiellt svar\r\npå en formell, eller i varje fall formaliserad fråga.\r\nLåt mig formulera det så, då kanske vi kan vara\r\növerens på den punkten.</pre><pre>Några noteringar därutöver vill jag göra. Ylva\r\nAnnerstedt pekar på att Radio Södertälje är så\r\nbillig. I samband med det bör man för ordningens\r\nskull notera att lyssnarna i Södertäljeområdet\r\nsannolikt vid något tillfälle lyssnar på några av de\r\nprogram som kommer från Radio Stockholm i\r\növrigt, att man alltså utnyttjar också den\r\nnyttigheten.</pre><pre>När det gäller den fortsatta verksamheten bör det\r\nockså för ordningens skull påpekas att jag inte har\r\nfått annan uppgift än att man, även om\r\nlokalradioföretaget skulle besluta att inte ha en\r\nlokal sändning över Södertälje, förutsätts ha en\r\nlokalredaktion i Södertälje. Det är inte fråga om att\r\nlämna denna stora kommun utan bevakning.</pre><pre>Ylva Annerstedt frågar om folkbildningsansvaret.\r\nJag ser det som utomordentligt centralt. Jag har sett\r\nsom en av mina huvuduppgifter och en av\r\nhuvuduppgifterna för den parlamentariska\r\nberedning som nu har att ta ställning till Sveriges\r\nRadios och radioverksamhetens framtid att skydda\r\noch värna det som kallas public service-\r\nverksamheten, vari folkbildningsuppgiften och\r\nfolkbildningsansvaret ingår som en central del.</pre><pre>Pär Granstedt frågar om jag vill se mer av lokal\r\nverksamhet i lokalradion. Ja, jag tror att framtiden\r\nför lokalradion är just att den bemödar sig om att\r\nvara lokal. Där ligger dess stora möjlighet att i ett\r\nalltmer utvecklat och bitvis alltmer splittrat\r\netermediesystem kunna hävda sin särart och sina\r\nmöjligheter för att därigenom vara nyttig för de\r\nmedborgare som den är satt att betjäna.</pre><pre>Annika Åhnberg beklagar att södertäljeborna inte\r\nhar någon kanal för eller någon möjlighet att\r\npåverka besluten. Jag tror att hon därvid möjligen\r\nunderskattar sin egen och de övriga\r\nriksdagsledamöternas insats i denna debatt i dag.\r\nTänk om alla verksamheter, alla\r\nlokalradiostationer hade den supporterskara som\r\nhar visat sig i dag.</pre><pre>Anf. 12 PÄR GRANSTEDT (c):</pre><pre>Herr talman! Som en sista kommentar till vår\r\nsemantiska debatt vill jag framhålla att jag i varje\r\nfall inte vid detta tillfälle har beskyllt\r\nutbildningsministern för att komma med ett\r\nfelaktigt svar. Det handlade om den formella\r\nhanteringen av de här frågorna.</pre><pre>Sedan dess har den här debatten i mycket hög grad\r\nutvecklats till en substansdebatt och en debatt om\r\nprinciper för lokalradions verksamhet. Det tycker\r\njag har skett på ett mycket glädjande sätt. Inte\r\nminst noterar jag det som utbildningsministern\r\nsade i sitt senaste inlägg, nämligen att framtiden för\r\nlokalradioverksamheten måste vara att man\r\nbemödar sig om att vara lokal. Detta är något som\r\njag verkligen hoppas att man tar ad notam inom\r\nSveriges Lokalradio AB och inom Radio\r\nStockholm. Det är precis vad vi också menar. Det\r\när viktigt att lokalradion är lokal. Det mest lokala\r\ninom Radio Stockholms verksamhet är utan tvivel\r\nRadio Södertälje.</pre><pre>Det vore olyckligt om man lade ner denna\r\nverksamhet nu, året innan avtalet skall förnyas. Jag\r\ntror, precis som utbildningsministern, att\r\nutvecklingsriktningen inte skall vara att lägga ned\r\nden lokala verksamhet man har, utan att snarare\r\nvidareutveckla den och kanske ha mer av den här\r\ntypen av lokala sändningar i framtiden än man har\r\nhaft hittills. Jag noterar med glädje\r\nutbildningsministerns stöd för det synsättet. Jag\r\nhoppas att det kommer att få vederbörligt\r\ngenomslag och att vi i det här sammanhanget kan\r\nräkna in även utbildningsministern i\r\nsupporterskaran för Radio Södertälje.</pre><pre>Anf. 13 YLVA ANNERSTEDT (fp):</pre><pre>Herr talman! Utbildningsministerns kommentarer\r\nkring det viktiga folkbildningsarbete som\r\nlokalradion utför uppskattar jag mycket. Men jag\r\nvill ändå påpeka att det folkbildningsarbete som\r\nRadio Södertälje genomför svårligen kan ersättas\r\nav Radio Stockholm, som skall tillfredsställa\r\nbehoven i hela länet, alltså i ytterligare 24\r\nkommuner.</pre><pre>En kommentar beträffande kostnaderna för Radio\r\nSödertälje vill jag också göra. Statsrådet sade att\r\nsödertäljaborna nog lyssnar på Radio Stockholm\r\nnågon gång också. Jo, det kan förekomma. Men det\r\nfinns ändå anledning att påpeka att Stockholms län\r\ni det här fallet, som i så många andra, får mycket\r\nmindre av de gemensamma resurserna än vad som\r\nkan vara motiverat med tanke på folkmängden.\r\nRadio Stockholm har alltså hälften så stora resurser\r\nper invånare som andra lokalradiostationer.</pre><pre>Jag hoppas slutligen att styrelsen för\r\nlokalradiobolaget ändå tar intryck av den här\r\ndebatten och inser den betydelse som Radio\r\nSödertälje har för samhörigheten i kommunen och\r\nför folkbildningsarbetet i gränstrakterna mellan\r\nStockholms län och Sörmlands län.</pre><pre>Anf. 14 ANNIKA ÅHNBERG (v):</pre><pre>Herr talman! Angående södertäljebornas kanaler\r\nfår jag säga att, vare sig man tycker det är bra eller\r\ninte, både allmänhet och politiker själva tenderar\r\natt överskatta den betydelse som politikers tal har.\r\nDet vi har möjlighet att göra här i dag är att tala för\r\nvår sak. Det är inte detsamma som att man ingår i\r\nen demokratisk beslutsprocess där södertäljeborna\r\nhar möjlighet att vara med och fatta besluten. Det\r\när någonting annat. Jag tycker fortfarande att det\r\när ett beslut som fattas över huvudet på dem som är\r\nmest berörda och utan att de får möjlighet att vara\r\nmed och påverka.</pre><pre>Statsrådet säger att avsikten är att man skall ha kvar\r\nen lokalredaktion i Södertälje. Det stämmer inte\r\nmed de uppgifter jag har fått. Jag tror säkert att\r\nman från Radio Stockholms sida har ambitionen att\r\nha en lokal bevakning, men att just ha en redaktion\r\nstationerad i Södertälje och att ha sändningar lokalt\r\növer Södertälje är just det som är Radio Södertälje.\r\nDet är det hela diskussionen handlar om.</pre><pre>Jag tycker att det är beklagligt att den vällovliga\r\nambitionen att decentralisera beslutsfattandet i det\r\nhär fallet får som konsekvens att själva\r\nverksamheten centraliseras. Det är precis vad det\r\nhandlar om ur Södertäljeperspektiv. Från att ha\r\nhaft en decentraliserad, väl fungerande verksamhet\r\nsom fyllt en stor och mycket viktig funktion i\r\nkommunens liv dras detta bort och Radio\r\nStockholms verksamhet centraliseras i stället. Då\r\nfår man mer av det allmänna, som är gemensamt\r\nför hela Stockholms län, när det vi egentligen\r\nbehöver är mer av särskiljande program, som\r\nprofilerar olika delar av länet och lyfter fram det\r\nsom är specifikt för dem. Det är en urvattning av\r\nkulturen, av de demokratiska processerna och av\r\nlivsmiljön över huvud taget för södertäljeborna,\r\nvilken jag tycker är mycket beklaglig.</pre><pre>Överläggningen var härmed avslutad.</pre><pre></pre><pre>3 § Svar på interpellation 1990/91:119 om ökad\r\nsysselsättning i Gävleborgs län</pre><pre>Anf. 15 Industriminister RUNE MOLIN (s):</pre><pre>Herr talman! Karin Starrin har frågat mig om\r\nregeringen är beredd att vidta vissa\r\nsysselsättningsåtgärder i Gävleborgs län.</pre><pre>Bakgrunden till interpellationen är, enligt\r\nfrågeställaren, att det under 1980-talet skett en\r\nkraftig minskning av antalet arbetstillfällen i länet\r\noch att ett ökat antal varsel om permitteringar m.m.\r\ninkommit till länsarbetsnämnden under de senaste\r\nmånaderna.</pre><pre>Jag vill först framhålla, att de tecken på en negativ\r\nsysselsättningsutveckling som för närvarande visar\r\nsig i hela landet, beror på den kostnadskris, som\r\ntillsammans med den internationella\r\nkonjunkturutvecklingen, hotar att drabba stora\r\ndelar av det svenska näringslivet. En av regeringens\r\nhuvuduppgifter är nu därför att bryta denna\r\nutveckling. Den generella ekonomiska politiken är\r\ndärför främst inriktad på detta.</pre><pre>De mer konkreta frågor som Karin Starrin tar upp\r\när främst av regionalpolitisk karaktär.</pre><pre>Riksdagen beslutade under våren 1990, på\r\nregeringens förslag, om regionalpolitikens\r\ninriktning för 90-talet. I enlighet med vad bland\r\nandra Karin Starrin och hennes partikamrater\r\nförordat, innebär dessa riktlinjer bl.a. en kraftigt\r\nökad delegering av resurser och ansvar för länens\r\nutveckling till länsstyrelserna. Som exempel härpå\r\nkan nämnas att anslaget till länsstyrelsen i\r\nGävleborgs län för regionala utvecklingsinsatser\r\nsedan budgetåret 1982/83 mer än fyrdubblats, från\r\n16 till 70 milj.kr. innevarande budgetår.</pre><pre>Nyligen beslutade regeringen också att höja det\r\ninvesteringsbelopp med vilket länsstyrelsen kan\r\nbesluta om lokaliseringsbidrag från 15 till 20\r\nmilj.kr.</pre><pre>Detta innebär med andra ord att länsstyrelsen i dag\r\nbåde har resurser och ansvar för att ta itu med en\r\nstor del av de frågor som Karin Starrin tar upp.</pre><pre>Enligt uppgifter som jag har fått har också\r\nlänsstyrelsen på senare tid vidtagit ett flertal\r\nåtgärder för att lösa dessa problem.</pre><pre>Vad först gäller frågan om att skapa nya\r\narbetstillfällen kan jag nämna att det\r\nregionalpolitiska företagsstödet under det senaste\r\nbudgetåret beräknas medverka till att skapa över\r\n300 nya arbetstillfällen i länet i samband med\r\ninvesteringar på över 150 milj.kr. Härtill kommer\r\natt 160 nya arbetstillfällen under samma tidsperiod\r\nberäknas tillkomma genom glesbygdsstödet.\r\nMerparten av dessa stöd har beslutats av\r\nlänsstyrelsen, men även statens industriverk och\r\nregeringen har medverkat genom att exempelvis\r\nlämna stöd till utflyttning av företag inom den\r\nprivata tjänste- och servicesektorn från\r\nStockholmsregionen.</pre><pre>De medel som länsstyrelsen för närvarande\r\ndisponerar för regionalpolitiskt företagsstöd bör\r\nockså vara tillräckliga för att lämna det stöd som\r\nbehövs för att alla angelägna projekt skall kunna\r\nkomma till stånd.</pre><pre>Regeringen har också nyligen beslutat att de\r\nallmänna investeringsfonderna skall få användas\r\nför investeringar även utanför det regionalpolitiska\r\nstödområdet. Detta gynnar de områden i ländet\r\nsom inte ingår i något stödområde och kan därmed\r\nbidra till att skapa nya arbetstillfällen.</pre><pre>Beträffande frågan om förstärkta\r\nutbildningsinsatser är det en av regeringens\r\nstrategier att utnyttja en eventuell lågkonjuktur till\r\natt på olika sätt höja arbetskraftens kompetens.\r\nSom exempel kan nämnas att regeringen i\r\nbudgetpropositionen bl.a. föeslår att ca 8,7\r\nmiljarder kr. skall anslås till\r\narbetsmarknadsutbildningen i hela landet under\r\nnästa budgetår. Denna kraftfulla satsning torde\r\npassa väl in på situationen i Gävleborgs län.</pre><pre>Vad särskilt gäller Gävleborg föreslår regeringen\r\nvidare en fortsatt utbyggnad av den nya tvååriga\r\ningenjörsutbildningen i länet. När den inom några\r\når är fullt utbyggd beräknas den omfatta 270\r\nplatser.</pre><pre>Ytterligare en nyligen beslutad åtgärd med syfte att\r\nhöja arbetskraftens kompetens är att de allmänna\r\ninvesteringsfonderna skall få användas även för\r\nutbildning.</pre><pre>Även länsstyrelsen prioriterar utbildningsåtgärder.\r\nMed medel från anslaget för regionala\r\nutvecklingsinsatser, som regeringen ställt till\r\nlänsstyrelsens förfogande, har under senare år\r\nexempelvis en kraftig satsning skett på\r\ndecentraliserad högskoleutbildning och\r\ndistansundervisning i länet.</pre><pre>Frågan om kvinnors möjligheter till arbete i mer\r\notraditionella yrken måste enligt min mening\r\nhanteras inom många olika politikområden. Ett\r\nomfattande arbete bedrivs också på länsnivå för att\r\nunderlätta för kvinnor att delta i förvärvslivet på\r\nsamma villkor som män. I detta är både\r\nlänsstyrelsen, länsarbetsnämnden,\r\nlantbruksnämnden, utvecklingsfonden och\r\nkommunerna engagerade. Som exempel härpå kan\r\njag nämna att länsstyrelsen under två år beräknas\r\nanvända över 3 milj.kr från anslaget för regionala\r\nutvecklingsinsatser för olika kvinnoprojekt, att\r\nlänsarbetsnämnden förfogar över närmare 3\r\nmilj.kr. för att stödja kursdeltagare som genomgår\r\nen otraditionell arbetsmarknadsutbildning, samt\r\natt utvecklingsfonden har möjlighet att erhålla\r\nsärskilda resurser för kvinnor som startar företag i\r\nstödområdena.</pre><pre>I detta sammanhang bör naturligtvis också nämnas\r\natt det inom det regionalpolitiska företagsstödet\r\nsedan många år tillbaka finns en regel om\r\nkönskvotering. Denna innebär att minst 40 % av\r\ndet antal nya arbetsplatser som tillkommer med\r\nhjälp av stödet skall förbehållas vartdera könet.\r\nEnligt en nyligen genomförd utvärdering av denna\r\nregel, har den bidragit till att bredda\r\narbetsmarknaden för kvinnor i de berörda\r\nområdena. Regeringen har också uppdragit åt\r\nlänsarbetsnämnderna inom stödområdet att\r\nutarbeta handlingsplaner för att minska antalet\r\ndispenser från könskvoteringsregeln.</pre><pre>Vad slutligen beträffar åtgärder för nyetablering av\r\nföretag m.m. pågår även i detta sammanhang en\r\nmängd olika projekt på både läns- och riksnivå. I\r\nbotten ligger det småföretagsprogram, som till stor\r\ndel genomförs av de regionala\r\nutvecklingsfonderna. Som ett exempel på en\r\nnyligen beslutad åtgärd kan jag nämna det program\r\nför att stödja små och medelstora företag, främst\r\nunderleverantörer, som riksdagen lade fast i juni\r\n1990.</pre><pre>Via arbetsförmedlingarna pågår också en\r\nomfattande starta-eget-verksamhet för personer\r\nsom är eller riskerar att bli arbetslösa. Innevarande\r\nbudgetår har i hela landet över 100 milj.kr. anslagits\r\nför denna verksamhet.</pre><pre>I hela landet är vidare vart sjätte företag som\r\nerhåller regionalpolitiskt företagsstöd nyetablerat\r\noch tre av fyra företag har mindre än tjugo anställda</pre><pre>Som jag sade inledningsvis, så är den generella\r\nekonomiska politikens huvuduppgift för\r\nnärvarande att motverka den kostnadskris som\r\nhotar det svenska näringslivet och därmed\r\nsysselsättningen, den regionala balansen och\r\nlandets ekonomiska tillväxt. Bl.a. den nya\r\nregionalpolitiken för 90-talet har därför som ett av\r\nsina mål att stimulera en god ekonomisk tillväxt\r\ngenom utveckling av befintligt näringsliv och stöd\r\ntill nyetableringar.</pre><pre>Regeringen har dessutom i förra veckan i en\r\nsärskild proposition till riksdagen lagt fram förslag\r\ntill en fortsatt tillväxtorienterad näringspolitik.\r\nFörslagen anvser bl.a. kommunikationer, forskning\r\noch utveckling samt utbildning.</pre><pre>I propositionen föreslår regeringen också att\r\nregionalpolitiskt företagsstöd skall kunna lämnas\r\nför att utlokalisera ytterligare verksamheter inom\r\nden privata tjänste- och servicesektorn från\r\nStockholmsregionen. Exempel härpå är vissa\r\nideella organisationer och intresseorganinsationer.</pre><pre>Många av förslagen i denna tillväxtproposition\r\nkommer säkerligen att få betydelse för Gävleborgs\r\nlän.</pre><pre>Sammanfattningvis visar, enligt min mening, de\r\nåtgärder som jag nu nämnt att regeringen arbetar\r\nintensivt med de frågor som Karin Starrin tagit upp.</pre><pre>Anf. 16 KARIN STARRIN (c):</pre><pre>Herr talman! Jag vill tacka industriministern för\r\nsvaret, som är långt och mångordigt. Äntligen får\r\nvi ha den här debatten. Jag ställde min\r\ninterpellation före juluppehållet. Men vi kan tyvärr\r\nkonstatera att sysselsättningsläget för Gävleborg\r\nabsolut inte har ändrats åt det bättre hållet under\r\nden tid som har gått efter det att jag ställde min\r\ninterpellation. Tyvärr är det tvärtom.</pre><pre>Svaret är fylligt och mångordigt. Jag kan bara\r\nkonstatera att det är en redovisning över vad som\r\ngörs totalt sett. Det är en upprepning av de\r\nbestämmelser som vi väl känner till. Det är\r\ningenting nytt i svaret, inga nya besked och inga\r\nframåtsyftande löften, som vi så väl behöver nu för\r\nGävleborgs län, för att vi skall få framtidstro.\r\nNaturligtvis är det många bra insatser som görs,\r\nmen de räcker absolut inte. Jag vill direkt ställa en\r\ninledande följdfråga till industriminstern: Tycker\r\nindustriminstern att de här uppräknade åtgärderna\r\nräcker i nuvarande läge? Gävleborg är ett fint\r\nindustrilän och kommer också att vara det\r\nframöver -- det är jag övertygad om. Stora\r\nstrukturella förändringar har genomförts under\r\nhela 80-talet, utan något speciellt samhällsstöd. Det\r\nhär gäller inte bara inom industrin utan även inom\r\nden offentliga sektorn. Dessa förändringar pågår\r\nfortfarande. De är helt enkelt nödvändiga för att\r\nman skall kunna behålla sin konkurrenskraft och bli\r\nså effektiv som det krävs i dag. Men vi kan\r\nkonstatera att ungefär 4 000 arbetstillfällen\r\nsamtidigt försvunnit. Nu sker försämringarna\r\nsnabbt, speciellt för Hälsinglands del. I dag är 5 200\r\nmänniskor där arbetslösa. Genomsnittssiffran i\r\nprocent är ungefär 3 %. Det kan vi jämföra med\r\ngenomsnittet totalt för landet. Vi har vissa\r\nkommuner, t.ex. Ljusdal och Ovanåker, där\r\narbetslösheten är en bra bit över 4 %.</pre><pre>Jag håller med industriministern om att den\r\nnegativa sysselsättningsutvecklingen beror på den\r\nfelaktigt förda ekonomiska politiken. Här har man\r\ninte haft kraft och förmåga att hålla tillbaka\r\ninflationen under den långa högkonjunktur som\r\nhar varit. Det har försämrat möjligheterna för\r\nnäringslivet att vara konkurrenskraftigt.\r\nIndustriministern betonar i svaret att man i det nya\r\nregionalpolitiska beslutet kraftigt har ökat\r\ndelegeringen av resurser och ansvar till\r\nlänsstyrelserna. Men det är precis vad jag vill sätta\r\nfingret på, för hur fungerar det i praktiken? Jo, alla\r\nde regler som är uppräknade i svaret är direkt\r\nknutna till om man tillhör stödområde eller inte.</pre><pre>Jag anser att två åtgärder behöver vidtas direkt\r\nbeträffande lokaliseringsstöd till länsstyrelserna. Ta\r\nsteget fullt ut och låt länsstyrelserna få hela\r\nansvaret för hur resurserna skall användas. Ta bort\r\nalla förbehåll och bestämmelser, i alla fall tillfälligt\r\ni den här speciellt svåra situationen. Länsstyrelsen\r\nvet själv bäst, och har den bästa kompetensen, hur\r\nman skall få maximal effekt och få fram\r\nstimulansåtgärder.</pre><pre>Den andra åtgärden är att länsanslaget måste öka.\r\nJag håller inte med industriministern om att det är\r\ntillräckliga resurser, att de räcker mycket väl, som\r\nindustriministern säger i sitt svar. Jag vet att det har\r\ngjorts framställningar där man påpekat att anslaget\r\ninte har ökat. Här behövs ytterligare miljoner.</pre><pre>I svaret nämns naturligtvis fina insatser när det\r\ngäller ökad beredskap på\r\narbetsmarknadsutbildning. Naturligtvis måste vi\r\nockså få del av de budgetförstärkningar som det nu\r\nhar fattats beslut om. Men återigen: det är alldeles\r\nför många restriktioner för att pengarna skall\r\nkomma direkt till de utsatta, de berörda. Ta bort\r\nolika restriktioner så att vi kan få de bästa\r\neffekterna av insatserna för ökad\r\narbetsmarknadsutbildning. Låt\r\nlänsarbetsnämnderna och arbetsförmedlingarna\r\nsjälva få avgöra hur pengarna skall användas.\r\nLänsarbetsnämnden har nu presenterat ett mycket\r\nintressant paket för Gävleborgs län, där man pekar\r\npå olika idéer för hur man skulle kunna få ner\r\narbetslöshetssiffrorna till en normal\r\nsysselsättningsnivå. Det begärs 50 miljoner per år\r\nunder tre år. Man bedömer att det skulle räcka för\r\natt vi skall kunna komma ner till normala\r\narbetslöshetssiffror. Då vill jag fråga\r\nindustriministern: Är industriministern beredd att\r\nförenkla reglerna, att ta bort de besvärliga\r\nrestriktioner som i praktiken til syvende og sidst får\r\neffekten att man inte når direkt fram med\r\npengarna?</pre><pre>Anf. 17 HANS LINDBLAD (fp):</pre><pre>Herr talman! Formellt gäller det här främst\r\nregionalpolitik, men jag tror att det är viktigt att\r\nsäga att det inte är där som de stora och viktiga\r\nsatsningarna för Gävleborts län kan göras. Hade vi\r\nhaft den här debatten för några år sedan skulle vi\r\nha sagt: Vi vill ha ett paket, vi vill ha stora\r\nsatsningar på just Gävleborgs län. Men nu vet vi att\r\ndessa paket lätt hamnar där man har kontakter\r\nuppåt, det är egentligen inte fråga om behoven. Det\r\när bra att regionalpolitiken lagts om så att man nu\r\nsatsar mera på generella åtgärder. Länsanslagen är\r\njättebra. Det är nu också en växande insikt om att\r\ntjänsteproduktionen måste öka -- det har att göra\r\nmed utbildning. Man skall ta till vara den\r\nkreativitet som finns ute i länen. Det är också bra\r\nmed satsningar på kommunikationer.</pre><pre>Regionalpolitiken har, tycker jag, blivit vettigare\r\npå det sättet att den skall stimulera det som finns\r\nute i länen, särskilt i de län som långsiktigt har en\r\nbesvärlig utveckling. Men de problem som är\r\naktuella nu är framför allt andra. Jag måste säga att\r\nen sak som var bra för Gävleborgs län är den\r\nproposition som kom häromdagen om svensk\r\nenergipolitik. Den innehöll ett besked som är\r\njättefint för industrin i vårt län, därför att vi har\r\nextremt exportberoende industrier, tunga\r\nbasindustrier och mycket stort elberoende.\r\nSnabbavveckling av kärnkraften skulle ha slagit\r\nmycket hårt. Så den energipolitiska proposition\r\nsom kom häromdagen utgjorde ett mycket fint\r\nbesked för Gävleborgs län.</pre><pre>Jag tycker att industriministern skall ta åt sig en del\r\nav äran nu när Sverige skall söka medlemskap i EG.\r\nDet är utomordentligt viktigt för ett län som är så\r\nexportberoende som Gävleborg. Man kan säga att\r\ndet är viktigt för hela Sverige, men jämför en region\r\ndär de flesta människor arbetar inom den offentliga\r\nsektorn -- den kommun som vi befinner oss i nu --\r\noch väldigt få i den konkurrensutsatta sektorn med\r\nett län som vårt. För oss betyder energipolitiken\r\noch EG-politiken, naturligtvis också den generella\r\nekonomiska politiken, mycket mera. När vi hade\r\nhöga marginalskatter som ledde till kraftiga\r\nlönestegringar i Sverige för att människorna skulle\r\nkunna behålla något efter skatten, slog inflationen\r\npå hela landet, men den slog allra tydligast i\r\nextremt exportberoende län.</pre><pre>I folkpartiet i Gävleborgs län gjorde vi en studie\r\nsom kom ut 1985. Byggforskaren Kurt Wickman\r\nhjälpte oss. Det var svårt för honom att föra ut\r\nbudskapet, för vad han sade i rapporten var att det\r\nskulle bli brist på arbetskraft de närmaste åren, i ett\r\nläge då vi upplevde att Gävleborg hade bland den\r\nhögsta arbetslösheten i landet 1985. Då skulle vi\r\nalltså gå ut och säga att det blir brist på arbetskraft.\r\nMen det var precis så det blev. Även våra industrier\r\ndrabbades av att kunna sälja på världsmarknaden\r\nmen att inte kunna dra till sig tillräckligt med\r\narbetskraft, i ett län där vi hade de högsta\r\nsjukskrivningarna i landet och mycket stort antal\r\nförtidspensioneringar. Därför är skattereformen\r\nviktig för hela landet men särskilt viktig för\r\nkonkurrensutsatta län.</pre><pre>Kurt Wickmans studie omfattade åren 1968--1982.\r\nErfarenheterna visade att när konjunkturen i\r\nSverige går upp eller ner 1 %, så hade det varit\r\n1,6 % i Gävleborgs län. Det var ett\r\nerfarenhetsvärde. Vi vet inte om det är högre eller\r\nlägre nu, men vi har alltså, som Karin Starrin sade,\r\nredan nu 3 % arbetslöshet i Gävleborgs län. Skulle\r\narbetslösheten i Sverige gå upp med 2 % är det\r\nsannolikt att den skulle öka med mellan 3 och\r\n3,5 % i vårt län. Varför det? Jo, därför att en så stor\r\ndel av de sysselsatta i vårt län finns inom industrier\r\nsom verkar inom den konkurrensutsatta sektorn,\r\ninte tjänstemän inom byråkratin, den offentliga\r\nsektorn eller industrier som har varit skyddade på\r\nen hemmamarknad. Därför är de väsentligaste\r\ninsatserna för Gävleborgs län insatser för\r\ninflationsbekämpning, energipolitik och EG-\r\npolitik. Här hälsar jag regeringen välkommen. Det\r\när dessa som är de stora och viktiga insatserna.\r\nDessutom behövs alltid regionalpolitik, men vi\r\nskall inte tro att regionalpolitiken kan lösa\r\nkonjunkturproblem, utan där krävs en långsiktig\r\nutbyggnad. Ett sådant län som vårt är framför allt\r\nbetjänt av att det förs sådan ekonomisk politik att\r\nlandet kan slå vakt om sin konkurrenskraft.</pre><pre>Jag har alltså inte invändningar mot vad\r\nindustriministern sade, men jag tycker att\r\nindustriministern skulle ha poängterat sin roll på\r\nenergiområdet, för det är väl så viktigt för vårt län.</pre><pre>Anf. 18 IRIS MÅRTENSSON (s):</pre><pre>Herr talman! Industriminister Rune Molin ger i sitt\r\ninterpellationssvar till Karin Starrin en rad exempel\r\npå positiva och målmedvetna satsningar och\r\nprojekt i Gävleborgs län. För mig är detta\r\nhoppingivande. Sanningen är den att vi\r\ngävleborgare har stora möjligheter att positivt\r\npåverka utvecklingen i vårt län.</pre><pre>Jag vill passa på att ge några konkreta exempel på\r\nvad vi gör i Gävleborg och vad vi kan göra.</pre><pre>Under 1989 har länsstyrelsen tillsammans med\r\nlänsmyndigheter, organisationer och näringsliv\r\narbetat fram en samlad länsstrategi. Vi skall satsa\r\npå en utvecklad arbetsmarknad och på utökade\r\ninsatser på utbildningsområdet. Förhoppningen är\r\natt vi med gemensamma krafter och ökad\r\nsamverkan får en positiv utveckling av länet.\r\nGenom konkreta åtgärder skall vi fullfölja de delar\r\ni länsstrategin som rör det arbetsmarknadspolitiska\r\nområdet. Ytterligare kraftfulla insatser behöver\r\nsjälvfallet också vidtas inom andra politikområden\r\nför att man skall kunna uppnå full effekt på\r\nutveckling och sysselsättning.</pre><pre>Länsarbetsnämnderna och arbetsförmedlingarna\r\nhar goda erfarenheter från genomförda och\r\npågående samverkansprojekt, där samordning av\r\nresurserna personellt och ekonomiskt har kunnat\r\nske. Med förhållandevis små medel kan ett\r\ngynnsamt utvecklingsklimat erhållas i lokala\r\nprojektgrupper.</pre><pre>Ett exempel på åtgärdsförslag från genomförda\r\nprojekt är Tvillingprojektet. Det avslutades i juli\r\n1989 och var ett samverkansprojekt mellan\r\nSöderhamns och Järfälla kommuner. Ett annat är\r\nHovalanprojektet, som avslutades den 30 juni\r\n1989. Det var ett samverkansprojekt mellan\r\nHovalan och Hofors kommuner, Ovako Steel,\r\nlänsstyrelsen och arbetsförmedlingen.</pre><pre>Ett tredje är Norrhälsingeprojektet, som skall pågå\r\ntill den 30 juni 1991. Det gäller företags- och\r\nutbildningsinsatser i Hudviksvall, Ljusdal och\r\nNordanstigs kommuner.</pre><pre>Herr talman! Erfarenheter av dessa projekt och\r\nandra liknande projekt är mycket goda. Det är nu\r\nnödvändigt att behålla uppnådda effekter och\r\nstimulera till ytterligare insatser. Det är särskilt\r\nviktigt i en vikande konjunktur. Vi har alla\r\nmöjligheter att ta vara på och utveckla våra\r\nprojekt. Idéer saknas inte. Men det är klart att vi\r\nbehöver regeringens stöd i många projekt.\r\nExempel på nya aktuella projekt är:</pre><pre>-- Kompetensutveckling i företag -- konkreta\r\nansökningar finns inlämnade till\r\nlänsarbetsnämnden från sex företag. Samtliga\r\nansökningar är väl genomarbetade och motiverade\r\nför genomförande.</pre><pre>-- Utlokalisering av sysselsättning från\r\nStockholm/Uppsalaregionen -- fortsatta insatser för\r\natt stimulera flera tjänsteföretag att etablera\r\nverksamhet i länet.</pre><pre>-- Lokal satsning och utveckling av de centralt\r\nutarbetade branschprogrammen -- en lokal\r\nmobilisering krävs för att få önskad effekt och\r\nuthållighet i programmen.</pre><pre>-- Medverka i utvecklingen av lokala\r\nkunskapsföretag -- ett exempel är Alfta\r\nrehabiliteringscenter som har en stor\r\nutvecklingspotential.</pre><pre>-- Stimulera företagen till vidareförädling av\r\nprodukterna -- t.ex. inom trä- och\r\npappersmassaindustrin -- och utveckla en\r\nträteknikcentral med nya samarbetsformer mellan\r\nföretag inom träindustriområdet.</pre><pre>Herr talman! I våras beslutade riksdagen om\r\nregionalpolitikens inriktning för 90-talet. Beslutet\r\ninnebar en delegering av resurser och ansvar för\r\nlänens utveckling till länsstyrelserna. Anslaget till\r\nlänsstyrelse i Gävleborgs län för regionala\r\nutvecklingsinsatser har mer än fyrdubblats sedan\r\nbudgetåret 1982/83, från 16 till 70 milj.kr.</pre><pre>Länet har fått ökad resurser och befogenheter samt\r\nutökat ansvar för utvecklingen. Det kommer till\r\nstor del an på oss själva att inte bara se hindren för\r\nutveckling utan att också se möjligheterna.</pre><pre>I morse kunde vi höra på radion om Söderhamns\r\nutvecklingscenter. Jag tycker att vi skall passa på att\r\nge Söderhamns kommun en eloge för vad den har\r\nkommit fram till. Det visar sig att man med\r\nförenade krafter kan få en positiv utveckling i\r\nkommunen.</pre><pre>Herr talman! Vi socialdemokrater har motioner till\r\nriksdagen och på annat sätt tagit upp situationen i\r\nvårt län. Vi har bl.a. motionerat om utlokalisering\r\nav statliga myndigheter, utbyggnad av\r\nutbildningscentra, om ökat stöd till linodling m.m.</pre><pre>Herr talman! Jag vill avsluta med att peka på en\r\nmycket viktig förutsättning för en regions\r\nutveckling, infrastrukturen. Det gäller framför allt\r\nsatsning på vägar och järnvägar. I den\r\ntillväxtproposition som regeringen nyligen\r\npresenterat har man föreslagit kraftiga satsningar i\r\nvårt län, som kommer att bidra till en gynnsam\r\nutveckling av länets näringsliv och därmed främja\r\nsysselsättningen. Det föreslås en kraftig\r\nupprustning av norra stambanan, som går genom\r\nlänet, för att i första hand snabba upp godstrafiken.\r\nMen därigenom kan man också snabba upp\r\npersontrafiken. Det föreslås en tidigareläggning av\r\nsnabbtågsutbyggnaden på ostkustbanan upp till\r\nSundsvall, vilket även det är en miljardinvestering.\r\nMan skapar ekonomiskt utrymme genom\r\ninfrastrukturfonden för upprustning av E 4 mellan\r\nSöderhamn och Hudiksvall, utan att andra\r\nvägobjekt som finns i den ordinarie riksvägsplanen\r\nbehöver stå tillbaka. På detta sätt tillförs länet 300--\r\n400 miljoner ytterligare för väginvesteringar under\r\n90-talet.</pre><pre>Herr talman! Det var litet grand av det positiva,\r\nmen jag anser att man själv måste hjälpa till rätt\r\nmycket inom ett län och en kommun för att få en så\r\npositiv utveckling som möjligt.</pre><pre>Anf. 19 Industriminister RUNE MOLIN (s):</pre><pre>Herr talman! När man hört dessa tre talare\r\nkommer man inte ifrån reflexionen att det är\r\nganska stora skillnader i hur de lägger upp\r\nargumentationen. Hans Lindblad och Iris\r\nMårtensson ser de mera ekonomisk-politiska\r\nåtgärderna och de egna initiativen som centrala för\r\nutvecklingen. Det tycker jag är den inriktning som\r\nborde gälla nu och framöver på 90-talet. Karin\r\nStarrin lever kvar i den gamla inställningen att det\r\ngäller att åka till Stockholm och att stå i riksdagens\r\ntalarstol och ställa krav på löften och besked. Nej,\r\nKarin Starrin, sätt i gång en del projekt av det slag\r\nsom Iris Mårtensson var inne på och diskutera hur\r\nvi generellt skall kunna stimulera den ekonomiska\r\nutvecklingen i landet. Då tror jag att man kommer\r\npå idéer som lyfter fram också de delar av landet\r\nsom kan ha det besvärligt på grund av\r\nlågkonjunktur och kostnadskris.</pre><pre>Det är självklart, att om vi skall kunna få en bra\r\nekonomisk utveckling i landet med tillväxt och full\r\nsysselsättning, krävs målmedveten ekonomisk\r\npolitik som gör att man får ner inflationen och\r\nfrämjar tillväxten. Där har regeringen sökt stöd för\r\nekonomisk politik under den gångna valperioden.\r\nDet har inte varit så lätt att få förståelse för de\r\nåtgärder som har varit nödvändiga när\r\nsysselsättningen har varit full och t.o.m. överfull i\r\nvissa områden och när det har varit lätt att få\r\nlöneökningar och få arbete. Regeringen har ofta\r\nhaft svårt att få opinionen bakom sig. Det har också\r\nvarit svårt att få riksdagens majoritet bakom\r\nförslagen. Regeringen tog initiativ till att strama\r\nupp den ekonomiska politiken 1989 med förslag till\r\nen tillfällig momshöjning för att komma åt\r\növerhettningen. Det var inte precis någon kö för att\r\nmedverka till att lösa problemen. Sedan blev det en\r\nlösning tillsammans med centerpartiet. Det var i\r\noch för sig bra, men det var inte tillräckligt för att\r\nkomma åt problemen. 1990 gick regeringen med\r\nsitt förslag om olika stopp till riksdagen, det s.k.\r\nstoppaketet. Det var ingen som ville ställa upp då\r\nheller, utan regeringen fick uppleva en\r\nregeringskris. Därefter blev det en\r\növerenskommelse med folkpartiet. Så det är inte så\r\nenkelt att driva den ekonomiska politiken och\r\nkomma åt de problem som jag påpekat --\r\nkostnadsproblemen. Det krävs en medverkan och\r\nsamverkan i parlamentet för att lösa den typen av\r\nproblem. Men viljan till samverkan har inte funnits\r\ni tillräcklig utsträckning. Därför har vi fått dessa\r\nproblem. Men vi i regeringen har inte gett upp\r\ndärför att det inte har varit möjligt att få tillräckligt\r\ngehör i riksdagen, utan vi har målmedvetet jobbat\r\nmed dessa frågor. Och vi har gjort en hel del. Bl.a.\r\nredovisade vi i en skrivelse till riksdagen en lång rad\r\nolika projekt för att komma åt problemen. Vi har\r\nlagt fram en budget i början av året som har haft\r\nden effekten att räntorna i dag är bortemot 2 %\r\nlägre än när vi lade fram budgeten.\r\nValutaströmmarna har också vänt hemåt, och\r\nbörsen är optimistisk igen. Vi har även fått\r\noptimistiska tongångar från näringslivet. Till detta\r\nkommer att vi har lagt fram en tilläggsproposition\r\nmed gigantiska investeringar som gäller satsningar\r\npå utbildning, på småföretagen, på forskning, osv.\r\nVi har också lagt fram energipropositionen, som\r\njag naturligtvis skulle ha nämnt i svaret. Problemet\r\när att svaret utarbetades i början av januari, innan\r\nvi hade kommit så långt som till en\r\növerenskommelse. Men denna har naturligtvis stor\r\nbetydelse för den ekonomiska utvecklingen och för\r\nföretagen i Gävleborg.</pre><pre>I grunden måste vi alltså ha en ekonomisk politik\r\nsom innebär att man tar tag i de stora problemen.\r\nVi måste ha en näringspolitik som innebär att man\r\nlöser de mer generella problemen, t.ex.\r\ntransporter, kommunikationer av olika slag,\r\nutbildning, forskning, energi, osv. Och i detta\r\nsammanhang anser jag att vi driver en ganska\r\noffensiv politik, ibland tillsammans med andra\r\npartier, vilket jag tycker är positivt.</pre><pre>Ovanpå detta måste regionalpolitiken tas in. Men\r\nregionalpolitiken är inte något som vi utformar från\r\nStockholm eller från riksdagen. Här i Stockholm\r\nkan vi ge basen för verksamheten som sedan måste\r\nbedrivas ute i länen, och initiativ måste tas där. Den\r\nnya inriktningen av regionalpolitiken har inneburit\r\nen decentralisering. Ansvaret har lagts över på\r\nlänsstyrelserna att ta initiativ för att få i gång olika\r\naktiviteter i länen för att lösa de problem av\r\ninfrastrukturkaraktär men också när det gäller\r\nolika företagsetableringar som finns där. I detta\r\nsammanhang har jag vid sammanträffanden med\r\nlandshövdingarna sagt: Det är ni tillsammans med\r\nlänsstyrelserna som skall ta initiativet och driva\r\ndessa frågor. Det är ni som skall se till att stimulera.\r\nKom inte hit till Stockholm och kräv att regeringen\r\nskall göra detta, utan gör detta själva, så skall vi\r\nförsöka hjälpa till att skaffa fram de resurser som\r\nbehövs. Det är beskedet. Så fungerar det nu ute i\r\nlänen. Man tillsätter grupper för speciella problem,\r\noch man jobbar intensivt. Det gäller också\r\nGävleborg. Jag har sett Gävleborgs plan. Det gäller\r\natt ta fram projekten. Det är det som är det viktiga.</pre><pre>Anf. 20 KARIN STARRIN (c):</pre><pre>Herr talman! Det är klart att jag helt och hållet\r\nhåller med industriministern om att vi måste ha en\r\nstabil ekonomisk politik för att över huvud taget\r\nkunna få fart på näringslivet och alla\r\nmarknadskrafter omkring näringslivet. Det är A\r\noch O. Detta ställer vi från centerns sida oss helt\r\noch hållet bakom.</pre><pre>Det är klart att vi måste ha en regionalpolitik som\r\nhar som målsättning att alla delar av landet skall ha\r\nsamma förutsättningar att utvecklas. För detta\r\nbehövs generella riktlinjer.</pre><pre>Det är klart att industriministern kan ana en helt\r\nannan uppläggning i mitt debattinlägg än i mina\r\nlänskollegers. Jag vill använda min tid så effektivt\r\nsom möjligt. Men jag kan naturligtvis stryka under\r\natt det i dag vidtas en hel del bra åtgärder även i\r\nvårt län. Jag har en hel del kontakter med olika\r\nnäringslivsmänniskor ute i kommunerna, och det\r\njobbas febrilt och intensivt för att stimulera och\r\nskapa framtidstro. Men i dagsläget räcker inte\r\ndetta. Jag skulle gärna vilja veta om\r\nindustriministern har någon synpunkt på precis det\r\nsom jag i mitt debattinlägg trycker på, nämligen att\r\nvi skall släppa bindningen till Stockholm. Vi skall\r\ninte behöva åka direkt till Stockholm för att be om\r\nolika saker. Ge länsstyrelserna, länsmyndigheterna\r\noch de människor som i kommunerna arbetar med\r\natt få i gång sysselsättning friare händer att använda\r\nanslagen! Det är precis det som jag menar är så\r\nviktigt, så att man slipper hela denna uppbindning\r\ntill Stockholm.</pre><pre>Jag kan naturligtvis instämma i att alla värdefulla\r\nprojekt som Iris Mårtensson räknar upp är enormt\r\nbetydelsefulla och borde vara riktmärken. Men om\r\nvi tittar närmare på dem handlar det om projekt\r\nsom i dag bedrivs i de stödområden som vi har i vårt\r\nlän. Ta bort dessa olika restriktioner och\r\nbestämmelser uppifrån! Låt pengarna arbeta\r\nunderifrån! Då är jag övertygad om att de får den\r\nstörsta effekten.</pre><pre>Jag skulle vilja ha en reflexion från\r\nindustriministern om huruvida han tänker göra\r\nnågot åt den framställning som t.ex. de tre\r\nhälsingekommunerna har gjort om att\r\nbestämmelserna uppifrån måste upphöra, alltså att\r\nman tillfälligt placerar dessa kommuner i\r\nstödområdet.</pre><pre></pre><pre>Anf. 21 HANS LINDBLAD (fp):</pre><pre>Herr talman! Jag tror att det är viktigt att säga att\r\ndet inte är någon nedgradering av regionalpolitiken\r\nnär man säger att den inte är det avgörande. Den\r\nskall naturligtvis bedömas på sina villkor. Men om\r\nvi går tillbaka till de s.k. hembygdens dagar\r\nkommer vi ihåg hur vi har stått i kö till talarstolen\r\nför att säga att vi vill ha det ena och det andra. Men\r\ndet avgörande är om det finns några pengar till\r\nregionalpolitiken. Regionalpolitiken är alltså\r\nviktig, men den är marginell jämförd med annat.\r\nMen det är mycket lättare att tala om den, eftersom\r\nden är påtaglig. Annars skulle naturligtvis de\r\nexportberoende länen ta i mycket kraftigt och säga\r\natt de vill ha en annan skattepolitik. Har man en\r\nmarginalskatt som leder till att svenska löntagare\r\nmåste få 7--8 % nominellt i ökad lön för att efter\r\nskatt ha 1 % mer, medan man i dåvarande\r\nVästtyskland klarade detta med 3 % i ökad lön, är\r\ndet klart att detta är en orimlig situation för svenskt\r\nnäringsliv.</pre><pre>Egentligen skulle vi som kommer från de\r\nexportberoende länen ha varit mycket mer aktiva\r\nän andra. Många i denna region skulle förmodligen\r\nha föredragit det gamla skattesystemet, då det\r\ngällde att låna så mycket som möjligt och köpa\r\nfastigheter som sedan steg i värde. Det var väldigt\r\nmånga människor som tjänade på det gamla\r\nsystemet. Men som utvecklingskraft är\r\nskattereformen oerhört viktig. Om man inte hade\r\ngenomfört den skulle det ha skett en utslagning av\r\nmycket stora delar av svensk exportindustri.</pre><pre>I vårt län avsätts 85--90 % av de stora företagens\r\nproduktion på världsmarknaden. För vissa företag,\r\nt.ex. Sandvik och massaindustrin, är dessa siffror\r\nännu större, och avsättningen på\r\nhemmamarknaden är oerhört liten.\r\nKonkurrenskraften för dessa företag är alltså helt\r\navgörande. Jag tror att skattereformen är\r\navgörande. Rune Molin försökte bolla tillbaka och\r\nfrågade: Vad har ni gjort under 1989? Jag kan i så\r\nfall bolla tillbaka ytterligare ett år, till 1988, men det\r\nskall jag inte göra. Opinionsbilden visar att de som\r\ndrabbas av en hög kostnadsutveckling är de\r\nmänniskor som jobbar i län med konkurrensutsatta\r\nbranscher. Det är de som får betala priset. Jag tror\r\natt man skall tänka litet grand på att det är dessa\r\nmänniskor som nu slås ut. En del av dem som\r\nförlorar jobben i Gävleborg och i andra län gör det\r\npå grund av den ekonomiska politiken under 80-\r\ntalet. Det positiva är att det ändå har skett ett antal\r\ntrendbrott. Men tänk om detta hade skett ett antal\r\når tidigare. Nu kommer Sverige sannolikt, som\r\nenda västliga industriland, att få en\r\nproduktionsminskning under innevarande år. Det\r\när vi alltså ensamma om. Och Gävleborg är alltså\r\nett län som skulle ha blivit stöttat av en sådan\r\nförändring av den ekonomiska politiken.</pre><pre>Jag tror emellertid att många riksdagsmän kan ta åt\r\nsig när jag säger att det är lättare att tala om\r\nregionalpolitiken än om detta. Regionalpolitiken\r\nhar haussats upp på ett sådant sätt att den aldrig har\r\nkunnat infria förväntningarna. På samma sätt talar\r\nvi ofta om utvecklingsfonderna på ett sätt som gör\r\natt de aldrig kommer att motsvara förväntningarna.\r\nVarje sak har alltså sin roll. Och regionalpolitiken\r\när viktig, men den är icke avgörande för vad som\r\nhänder i våra län, utan det är den allmänna\r\nekonomiska politiken, och energipolitiken hör dit.</pre><pre>Anf. 22 Industriminister RUNE MOLIN (s):</pre><pre>Herr talman! Det är naturligtvis riktigt som Hans\r\nLindblad säger att den generella politiken är\r\navgörande för den ekonomiska utvecklingen i olika\r\ndelar av landet, dvs. den ekonomiska politiken,\r\nnäringspolitiken men också alla andra\r\ninfrastrukturområden, hur man fördelar\r\nutbildningsresurser runt om i landet, hur man\r\nfördelar högskoleresurser och forskningsresurser.\r\nDetta har en enorm betydelse för utvecklingen.\r\nDärför är regionalpolitiken i dag i större\r\nutsträckning än tidigare inriktad på dessa områden.\r\nDe 2 miljarder kronor som finns till\r\nregionalpolitiskt stöd är så att säga grädden på\r\nmoset, och de är naturligtvis oerhört viktiga. Men\r\ndet avgörande för utvecklingen i olika delar av\r\nlandet är hur transporter, kommunikationer,\r\ntelesystem, högskolor, utbildning, energi osv.\r\nfungerar. Det är det som är det grundläggande för\r\nutvecklingen. Även många andra frågor är\r\nnaturligtvis viktiga. Skattereformen är viktig.\r\nDenna skatteomläggning, som betyder att man nu\r\nsatsar på arbete, sparande och\r\nframtidsinvesteringar i stället för på spekulation, är\r\nnaturligtvis oerhört viktig.</pre><pre>Det är inte riktigt sant att vi har haft så stora\r\nproblem med tillväxten under 80-talet. I Sverige\r\nhar vi haft en tillväxt på ungefär 2 % sedan 1982.\r\nDet är faktiskt jämförbart med tillväxten i de allra\r\nflesta industriländer i Västeuropa, t.ex. Tyskland.\r\nNu har vi, på grund av de höga kostnader som vi, i\r\nförhållande till andra länder, har haft och på grund\r\nav inflationen, kommit i en situation då det är svårt\r\natt få tillväxt framöver. Detta måste vi komma till\r\nrätta med. Utan tillväxt kan vi nämligen inte heller\r\nklara av de regionala problemen. Då kan vi inte\r\ngöra de satsningar som är nödvändiga, inte\r\ngenomföra de reformer som är önskvärda och inte\r\nheller åstadkomma de reallöneökningar som\r\neftersträvas.</pre><pre>Till Karin Starrin vill jag säga att jag tror att\r\nregionalpolitiken mår bra av en decentralisering.\r\nJag har medverkat till detta bl.a. genom den\r\nproposition som lades fram för riksdagen i fjol. Den\r\ninnebar att vi decentraliserade en hel del av\r\nbesluten till länsnivå och ökade frihetsgraden för\r\nlänsstyrelserna att fatta beslut och använda sina\r\nmedel. Vi tar i år i budgetpropositionen ett nytt steg\r\nnär vi ökar företagsstödet från 15 till 20 miljoner.\r\nJag är inte främmande för att vi även kan gå vidare.</pre><pre>Jag tycker emellertid att vi skall ta detta litet pö om\r\npö och skaffa oss erfarenheter och utvärdera dem\r\nför att se att man också lever upp till de\r\nmålsättningar som vi har när det gäller\r\nregionalpolitiken. Jag vill inte hamna i den\r\nsituationen att vi får en väldig diskussion om\r\nhuruvida vi använder dessa medel på ett riktigt sätt.\r\nLåt oss successivt pröva detta. Om det visar sig att\r\nman hanterar detta på ett bättre sätt, som jag\r\nhoppas och tror, då kan vi gå vidare i den\r\navreglering som det handlar om och ge\r\nlänsstyrelserna större inflytande och ansvar över\r\nbesluten. Nu tror jag inte att det är så förskräckligt\r\nmånga beslut som går vidare till industriverket och\r\nregeringen. Det handlar om de mycket stora\r\ninvesteringarna, och de är inte så många, utan de\r\nallra flesta besluten fattas faktiskt ute på\r\nlänsstyrelserna. T.ex. det infrastrukturstöd som\r\ngäller det inre stödområdet handhas av de tre\r\nlänsstyrelserna uppe i norr. Det skulle tidigare ha\r\nlegat direkt på regeringen, det är jag ganska\r\növertygad om. Vi går alltså den vägen, men låt oss\r\nta detta pö om pö och utvärdera vad som sker. Det\r\nuppdraget har industriverket.</pre><pre>Jag anser att man också måste se vad som händer\r\nute i bygderna, och man kan lyssna på vad som\r\nredovisas i massmedia. Det har varit en serie inslag\r\ni Ekot och även i TV där man har beskrivit\r\nsituationen i olika delar av landet. Häromkvällen\r\nkonstaterade man i TV, jag tror att det var i\r\nAktuellt, att man uppe i Norrbotten, genom den\r\nregionalpolitik som har bedrivits, har en helt annan\r\nsituation nu när lågkonjunkturen kommer med\r\nmycket mer robusta och solida företag och en\r\nannan inställning till hur man skall lösa sina\r\nproblem än tidigare, då man använde Karin\r\nStarrins metod att springa till Stockholm och\r\nbegära stöd och hjälp. Där har man kommit\r\nunderfund med att man kan göra en hel del själva,\r\nvilket jag tycker är bra. Jag hoppas att detta sprider\r\nsig också till Karin Starrin.</pre><pre>Man har också beskrivit situationen i Hälsingland,\r\nbl.a. problemen i Ovanåker med stora varsel. I\r\nmorse var det även ett reportage från Söderhamn,\r\ndär man också visade hur man där radikalt har\r\nändrat sin situation tack vare en kommunledning\r\nsom tillsammans med länet har jobbat intensivt för\r\natt bredda sitt näringsliv med många små företag,\r\nvilket nu leder till att man från arbetsförmedlingen\r\nkan säga att man har en helt annan situation nu än\r\nför några år sedan. Det var intervjuer med\r\nsmåföretagare som beskrev den positiva\r\nnäringslivsmiljö som har kommit till Söderhamn på\r\ngrund av dessa lokala initiativ och denna vilja att\r\nlösa problemen lokalt. Ta med detta hem till\r\nHälsingland och även till andra delar!</pre><pre>Anf. 23 KARIN STARRIN (c):</pre><pre>Herr talman! Återigen vill jag understryka att vi\r\ninte har några delade uppfattningar om vikten av\r\natt vi har en stabil ekonomisk utveckling för hela\r\nlandet. Detta måste ligga i botten. Detta måste vara\r\nA och O för alla diskussioner som vi för.</pre><pre>Vi är också överens om att vi behöver en aktiv och\r\noffensiv regionalpolitik. Vi från centerns sida\r\naccepterar inte att anslagen reduceras. Vi säger\r\nnaturligtvis att det behövs olika kombinationer av\r\nolika infrastruktursatsningar. Vi behöver olika\r\njämställda insatser för att flera delar av hela vårt\r\nland skall kunna ha samma förutsättningar att\r\nutvecklas vidare. I detta sammanhang är vi alltså\r\növerens.</pre><pre>Jag kan också konstatera att jag är överens med\r\nindustriministern när det gäller att vi inte skall\r\nbehöva springa till Stockholm för att tigga pengar.\r\nDet är precis det som jag är ute efter och som jag\r\nvill peka på är skillnaden när det gäller hur vi nu har\r\nsett möjligheterna för Söderhamn kontra Ovanåker\r\natt utvecklas. Eftersom industriministern nu tar\r\nupp dessa kommuner och jämför dem vill jag också\r\ngärna göra det. Jag kommer från Ovanåker, och jag\r\när mycket väl förtrogen med hur situationen ser ut\r\ndär. Skillnaden är ju att Söderhamn kan räkna med\r\nregionalpolitiskt stöd på grund av\r\nstödområdesbestämmelserna. Det kan man inte\r\ngöra i Ovanåker. Det är detta som just nu hämmar\r\nutvecklingen för Ovanåkers del.</pre><pre>Det finns en enorm företagaranda, investeringsvilja\r\noch envishet i dessa delar av Hälsingland. Men nu\r\nräcker detta inte längre, utan nu behövs det\r\nstimulansåtgärder för att komma i gång med\r\nsmåföretagandet. Det finns många olika fina idéer\r\noch förslag, men ränteläget just nu och bankernas\r\novilja att låna ut riskvilligt kapital i kombination\r\nmed kostnadsutvecklingen totalt sett gör att det är\r\nsvårt för en småföretagare, för en\r\nenmansföretagare, att starta nya verksamheter i\r\ndag. Min fråga blir återigen: Är industriministern\r\ninte beredd att gå längre när det gäller att ta bort\r\nalla bestämmelser och restriktioner som är\r\nförknippade just med lokaliseringsstödet när det\r\ngäller möjligheterna till regionalpolitisk\r\nutveckling? Det är precis detta jag vill. Jag är\r\növertygad om att industriministern då inte behöver\r\nfå några ytterligare besök av uppvaktande\r\nkommunalråd från vårt län.</pre><pre>Anf. 24 Industriminister RUNE MOLIN (s):</pre><pre>Herr talman! Jag sade tidigare i mitt inlägg att jag\r\nframöver, när vi har utvärderat vad som händer\r\nmed denna decentralisering, ser ytterligare\r\nmöjligheter att gå vidare om detta visar sig vara\r\npositivt. Det är det besked som jag för dagen kan\r\nlämna.</pre><pre>Vi gjorde en stödområdesindelning i fjol. Men vi\r\nhar också möjligheter att tillfälligt placera\r\nkommuner eller församlingar i stödområde. Jag\r\nsvarade den delegation från Hälsingland som\r\nbesökte mig för ett tag sedan att vi gör sådana\r\ngenomgångar ett par gånger om året när vi har fått\r\nnytt underlag för att göra bedömningar. Det finns\r\nvissa kriterier för att placera in ett område i\r\nstödområdet. Fram på vårkanten får vi ett sådant\r\nunderlag. Då kommer vi att ta ställning till alla\r\nolika önskemål som finns om inplacering i\r\nstödområde. Det får vi göra utifrån kriterier som\r\ngör att vi också kan försvara de olika besluten. I\r\ndetta sammanhang kommer dessa önskemål att\r\nprövas. Då får vi se hur det går.</pre><pre>Andre vice talmannen anmälde att Karin Starrin\r\nanhållit att till protokollet få antecknat att hon inte\r\nägde rätt till ytterligare inlägg.</pre><pre>Överläggningen var härmed avslutad.</pre><pre>4 § Svar på interpellation 1990/91:127 om\r\nregeringen och storindustrin</pre><pre>Anf. 25 Industriminister RUNE MOLIN (s):</pre><pre>Herr talman! Lars Norberg har frågat\r\nstatsministern om regeringen är storindustrins\r\ngisslan och om regeringen verkligen styr landet\r\nenligt regeringsformen.</pre><pre>Interpellationen har överlämnats till mig.</pre><pre>Bakgrunden till interpellationen är ett referat av en\r\nintervju i en fransk affärstidning med en svensk\r\nföretagsledare. Denne skulle bl.a. ha uttalat att\r\nkärnkraften inte kommer att avvecklas beroende\r\npå att en avveckling skulle skada skogsindustrins\r\nintressen.</pre><pre>Jag avser inte att kommentera dessa uttalanden.</pre><pre>Beträffande frågan om kärnkraftens avveckling\r\nerinrar jag om att riksdagen år 1980 angav att det\r\nbör slås fast att den sista kärnkraftsreaktorn i\r\nSverige skall stängas senast år 2010.</pre><pre>Omställningen av energisystemet förutsätter\r\nkraftfulla insatser både för energihushållning och\r\nför införande av ny, miljövänlig\r\nelproduktionsteknik. En överenskommelse har\r\nnyligen träffats mellan socialdemokraterna,\r\nfolkpartiet liberalerna och centerpartiet i syfte att\r\nskapa ett underlag för långsiktigt hållbara politiska\r\nbeslut om energipolitiken. Överenskommelsen\r\nutgör grunden för den proposition om\r\nenergipolitiken som regeringen nu har lagt fram för\r\nriksdagen.</pre><pre>Jag hoppas att regeringens förslag till konkreta\r\nåtgärder på energiområdet kan vinna anslutning\r\nockså från de andra riksdagspartierna.</pre><pre>Anf. 26 LARS NORBERG (mp):</pre><pre>Herr talman! Jag har ställt en fråga till\r\nstatsministern med rubriken ''Vem styr landet?''.\r\nDenna rubrik har kammarkansliet utan samråd\r\nmed mig ändrat till ''om regeringen och\r\nstorindustrin''. Formuleringen ''Vem styr landet?''\r\nsammanfattar bättre innehållet i min interpellation.</pre><pre>Min fråga till statsministern gällde om regeringen\r\nutsätts för otillbörliga påtryckningar från\r\nstorindustrin i sin myndighetsutövning. Det gäller\r\nfrämst de fyra ämnen som tagits upp i en av mig\r\nciterad intervju med chefen för STORA, Bo\r\nBerggren, som införts i tidningen Ny Teknik,\r\n50/1990.</pre><pre>De ämnen som Bo Berggren nämner är:\r\nkärnkraften, arbetsgivaravgifterna, skatterna och\r\nEG-medlemskapet. Han påstår att regeringen är\r\nstorindustrins gisslan. Jag har i det sammanhanget\r\nhänvisat till regeringsformen 1:6. ''Regeringen styr\r\nriket'', som därigenom råkar i fara.</pre><pre>Statsministern har nu överlåtit till industriministern\r\natt besvara frågan. Industriministern anger i svaret\r\ninget motiv för detta överlåtande. Och jag hade\r\ningen aning om att industriministern svarade för\r\nregeringens totala politik när det gäller\r\nregeringsformen 1:6 eller när det gäller EG-\r\nanslutning, skatter arbetsgivaravgifter och\r\nkärnkraft.</pre><pre>Industriministern avstår totalt från att kommentera\r\ncitatet av Bo Berggren. Det betyder att regeringen\r\ninte på något sätt besvarar mina frågor. Jag kan\r\ndärför inte som brukligt är tacka industriministern\r\nför svaret, eftersom inget svar ges. Däremot vill jag\r\ngivetvis uttala min uppskattning över\r\nindustriministerns närvaro och att\r\nindustriministern ställt i utsikt att också närvara vid\r\nremitteringen av energipropositionen senare i dag.\r\nDå hoppas jag också få tillfälle att något diskutera\r\nkärnkraftsavvecklingen som industriministern tar\r\nupp i sitt svar.</pre><pre>Statsministern och industriministerns vägran att\r\nberöra frågan om regeringen är storindustrins\r\ngisslan är emellertid oroande. Jag kan inte tolka det\r\npå annat sätt än att man finner frågorna obehagliga.\r\nOch det ökar ju misstankarna att det förekommer\r\nutpressning i form av hot av typen: ''Om inte\r\nregeringen anpassar svensk politik till EGs praxis\r\npå arbetsrättens, valutapolitikens, socialpolitikens,\r\nskattepolitikens och energipolitikens områden, så\r\nupphör vi med investeringar i Sverige och flyttar\r\nhuvudkontoren och forskningen till EG.'' Man kan\r\nmisstänka att sådana hot framställts.</pre><pre>Som jag anger i min interpellation föreligger det\r\nförutom Bo Berggrens uttalande också andra\r\nindicier på att utpressning förekommer. Det är\r\nsvårt att utöver indicier belägga att så är fallet,\r\neftersom utpressare inte brukar lämna några\r\ndokument efter sig. Men regeringens totala\r\nsvarslöshet när det gäller min fråga blir ytterligare\r\nett indicium.</pre><pre>Regeringens totala principlöshet när det gäller\r\nenergiskatter -- senast dokumenterad i\r\nenergipropositionen och när det gäller\r\nutsläppsavgifter dokumenterad i\r\nmiljöpropositionen -- blir ytterligare indicier på att\r\ndet är industrin som styr politiken på både\r\nenergiområdet och miljöområdet. Vill\r\nindustriministern anföra energipropositionen som\r\nett bevis på att påtryckningar under hot från\r\nstorindustrin inte förekommer?</pre><pre></pre><pre>Anf. 27 PAUL CISZUK (mp):</pre><pre>Herr talman! Frånvaron av svar i denna\r\ninterpellationsdebatt och frånvaron av någon\r\ndementi gör ju en människa alltmera orolig. Vi är\r\nväl många som länge misstänkt att det egentligen är\r\nstorföretag som styr detta land, inte bara svenska\r\nstorföretag, utan transnationella företag.</pre><pre>När man varit litet verksam inom försvarsområdet\r\nhar man sett en del egendomligheter som hopar sig\r\nundan för undan. Se bara på detta stora JAS-\r\nprojekt som beslutades i en helt annan\r\nsäkerhetspolitisk situation för över tio år sedan.\r\nDet rullas vidare och vidare. Det tillskjuts pengar\r\nfast projektet egentligen är helt irrelevant nu. Får\r\nman inte pengarna direkt till beställningarna, så får\r\nman det till haverikostnader, eller till ett civilt\r\nflygplan eller till en vansinnig fabrik i Malmö.</pre><pre>Det gick litet dåligt för Bofors efter\r\nsmuggelaffären. Det blev ingen mera order från\r\nIndien. Då beställde regeringen förra året en massa\r\nhaubitsar från Bofors, som inte ens ÖB ville ha.\r\nDet är klart, fick han dem så får han väl försöka\r\nanvända dem på något sätt, men det var\r\nförsvarsindustrin som ville ha jobb.</pre><pre>Krisen inom försvaret framställs officiellt i\r\nbetänkanden. Det har tillsatts en särskild grupp\r\nsom skulle handha just försvarsindustrins problem.\r\nDet är så stora problem att hålla försvarsindustrin i\r\ngång att vi inte har råd med den allmänna\r\nvärnplikten.</pre><pre>Det var ytterligare några indicier på att det är\r\nstorindustrin som styr här i landet. Och\r\nindustriministern har inte dementerat. Man känner\r\nsig beklämd.</pre><pre>Vad skall vi göra åt det? Från miljöpartiets sida har\r\nvi hela tiden jobbat för att få ett småskaligare\r\nnäringsliv. Det är det enda sättet att bryta\r\nstorindustrins makt. Men det är kanske skönt för\r\nregeringen att inte ha så stor makt.</pre><pre>Anf. 28 Industriminister RUNE MOLIN (s):</pre><pre>Herr talman! De insinuationer som görs av Lars\r\nNorberg och Paul Ciszuk saknar all grund. Jag har\r\ningen anledning att gå in i en debatt som förs på den\r\nnivån, och som är ett desperat miljöpartis sätt att\r\nförsöka få uppmärksamhet i massmedia.</pre><pre>Anf. 29 LARS NORBERG (mp):</pre><pre>Herr talman! Jag har svårt att förstå att detta är ett\r\nexempel på en desperat debatt. Däremot tycker jag\r\natt när företrädaren för en av Sveriges största\r\nexportindustrier uttalar sig, så kan man förmoda att\r\nhan har skäl att göra det. Men det är ju möjligt att\r\nhan är ute och far med osanning, och i så fall tycker\r\njag regeringen borde dementera detta.</pre><pre>Överläggningen var härmed avslutad.</pre><pre>5 § Remissdebatt</pre><pre>Föredrogs proposition 1990/91:88 Energipolitiken</pre><pre>Anf. 30 LARS NORBERG (mp):</pre><pre>Herr talman! Det gläder oss att industriministern\r\nhar velat ställa upp för att diskutera\r\nenergipropositionen i en remissdebatt. Det ter sig\r\nför oss miljöpartister betydligt mer meningsfullt att\r\ndebattera regeringens förslag före\r\nutskottsbehandlingen innan partierna har låst fast\r\nsig vid sina majoritets- eller\r\nminoritetsståndpunkter.</pre><pre>I detta speciella fall är väl dock manöverutrymmet\r\nhär i riksdagen ytterligt begränsat med hänsyn till\r\natt propositionen är resultatet av\r\ntrepartiöverläggningar bakom lykta dörrar. Jag\r\nföreställer mig att de tre parterna måste röra sig\r\nytterligt försiktigt, som på nyfrusen is, annars är det\r\nlätt hänt att någon trampar igenom. Det räcker inte\r\nmed en diskussion med Rune Molin. Vi behöver\r\nuppenbarligen också ha med de andra två\r\nstallbröderna, folkpartiet och centern i debatten.</pre><pre>En trepartiuppgörelse är givetvis en kompromiss.\r\nKompromisser kan vara av olika slag. De kan vara\r\nkreativa och framåtsyftande, men de kan också\r\npräglas av handlingsförlamning och försök att sopa\r\nproblemen under mattan.</pre><pre>Vi miljöpartister söker alltid bedöma politiken med\r\nhänsyn till miljöns och solidaritetens långsiktiga\r\nbehov. Utifrån de utgångspunkterna måste vi\r\ntyvärr beteckna denna kompromiss som ett försök\r\natt sopa problemen under mattan.</pre><pre>I själva verket innebär den att målet,\r\nkärnkraftsavveckling till år 2010, uppges. Men\r\ntypiskt nog för politikers sätt att tala med kluven\r\ntunga så påstår regeringen i propositionen att målet\r\nstår fast. Detta är inte trovärdigt.</pre><pre>I propositionen föreslås 750 miljoner per år till\r\nomställning av energisystemet i en mer miljövänlig\r\nriktning och för att ge underlag att avskaffa\r\nkärnkraften. Detta är otillräckligt om man vill\r\navveckla till år 2010. Dessutom är en del av\r\nförslagen kontraproduktiva.</pre><pre>Men framför allt är utgångspunkten för\r\npropositionen felaktig. Vad som borde vara\r\nutgångspunkten är följande.</pre><pre>Vi har i svensk energipolitik fyra dominerande\r\nproblem: uran, kol, olja och fossilgas. De svarar för\r\nca 74 % av landets energitillförsel (räknat enligt\r\nFNs metod). Dessa energislag är problemen, de\r\nmåste elimineras medelst icke problematiska\r\nenergislag, dvs. energieffektivitet, biobränslen,\r\nsolenergi, vindenergi och annan inhemsk, förnybar\r\nenergi.</pre><pre>Många människor i detta land och kanske även i\r\ndenna kammare föreställer sig att det är de\r\nförnybara energikällorna som är problemet. Det är\r\nfel. Det är uran, kol, olja och fossilgas som är\r\nproblemen. De är ändliga, de är miljöförstörande,\r\nde är otrygga, de är storskaliga, det kan ingen\r\nifrågasätta.</pre><pre>Om regeringen haft den utgångspunkten hade\r\nmycket sett annorlunda ut.</pre><pre>Då hade man inte försämrat biobränslenas\r\nkonkurrenskraft i kraftvärmeverk. I stället hade\r\nman genomfört en enkel och rättvis energi- och\r\nmiljöskatt: alla användare av viss energiråvara\r\nbetalar samma skatt. Uranenergi beläggs med\r\nsamma skatt per kWh bränsle som kol.\r\nBiobränslena hade befriats från moms. Elskatten\r\nhade avskaffats. Allt detta är förslag som\r\nmiljöpartiet upprepat i varje energimotion.</pre><pre>Då hade bidragen till solvärmeanläggningar varit\r\nminst fem gånger större: 50 miljoner/år.</pre><pre>Då hade bidragen till vindkraft varit tio gånger\r\nstörre: 500 miljoner/år.</pre><pre>Då hade bidragen till energieffektivisering inom\r\nindustrin varit 500 miljoner/år.</pre><pre>Då hade bidragen till biobränsleanläggningar också\r\nvarit 500 miljoner/år.</pre><pre>Då hade bidragen till effektivisering och\r\nhushållning inom den s.k. övrigsektorn också varit\r\n500 miljoner/år.</pre><pre>Då hade regeringen i sitt infrastrukturprogram\r\nsatsat 70 % på de miljövänliga transportslagen:\r\ntåg, spårväg, tunnelbana, trådbuss etc. och 30 % på\r\nvägtrafik etc., och inte tvärtom.</pre><pre>Då hade regeringen lagt fram förslag om att den\r\nförsta reaktorn skall stängas av i år. Jag utgår ifrån\r\natt industriministern medger att detta kan\r\ngenomföras utan större problem.</pre><pre>Med dessa signaler hade regeringen talat om att den\r\ntar problemen -- uran, kol, olja, fossilgas och\r\nineffektiv energianvändning -- på allvar.</pre><pre>Vi har i miljöpartiet lagt fram förslag om 2 100\r\nmilj.kr. per år över budgeten på energisidan.\r\nDessutom föreslår vi ett statligt\r\ninvesteringsprogram inom energisektorn på ca 5\r\nmiljarder, finansierat genom utförsäljning av delar\r\nav Vattenfall.</pre><pre>Det, herr talman, är den typ av åtgärder som krävs\r\nom man verkligen vill lösa miljö- och\r\nresursfrågorna och avskaffa kärnkraften till år\r\n2010. Regeringens förslag är kosmetiska och därför\r\ninte trovärdiga. Det är huvudlinjen i vår\r\nbedömning.</pre><pre>På enskilda punkter skulle jag kunna uttala mig\r\nvänligare om tiden medgivit. Det finns många\r\ndetaljer som är positiva. Vi kan ibland samtycka till\r\natt t.ex. nivån 25 % på investeringsbidrag till olika\r\nförnybara energikällor är en rimlig insats från\r\nstatens sida. Det är ungefär vad vi själva föreslår.</pre><pre>Industriministern kommer kanske att säga att\r\nmiljöpartiets förslag är skadliga för industrin. Vi\r\nmenar att alla som använder energi skall betala\r\nsamma kostnad och samma pris för den belastning\r\nsom de åstadkommer på miljön och den utarmning\r\nav jordens resurser som de åstadkommer genom att\r\nanvända icke förnybara råvaror. Visar det sig att\r\nvissa användare råkar i svårigheter när de betalar\r\ndetta pris, bör man diskutera om denna verksamhet\r\nverkligen skall fortsätta, och om den i så fall av\r\nolika skäl skall stödjas av samhället. Men den\r\nbedömningen bör komma först när man sett vad\r\nden verkliga kostnaden är.</pre><pre>Jag har två frågor till industriministern:</pre><pre>1. Medger industriministern att de stora problemen\r\ni svensk energiförsörjning heter uran, kol, olja,\r\nfossilgas och bristande effektivitet -- inte inhemsk\r\nförnybar energi?</pre><pre>2. Medger industriministern att det är möjligt att\r\nutan några allvarliga problem för svensk\r\nenergiförsörjning stänga av en reaktor i år?</pre><pre>Anf. 31 KRISTER SKÅNBERG (mp):</pre><pre>Herr talman! Jag tänker ta upp marknadsfrågor,\r\nfrämst hur man skall kunna skapa en marknad för\r\neffektivisering och för förnybar energi.</pre><pre>Det är viktigt att en regerings förslag kan\r\ngenomföras, och att de som arbetar med\r\nenergifrågor -- kalla dem aktörerna på\r\nenergimarknaden -- får förtroende för att det\r\nkommer att löna sig att göra satsningar på\r\neffektivisering och förnybar energi.</pre><pre>Jag tänkte börja med att titta på de energipolitiska\r\nutgångspunkter som industriministern tar upp i\r\npropositionen.</pre><pre>Där talas upprepade gånger om natur och miljö.</pre><pre>''Energipolitikens mål är att på kort och lång sikt\r\ntrygga tillgången på el och annan energi på med\r\nomvärlden konkurrenskraftiga villkor. Härigenom\r\nfrämjas en god ekonomisk och social utveckling i\r\nSverige. Energipolitiken skall utgå ifrån vad natur\r\noch miljö kan bära.</pre><pre>Landets elförsörjning skall tryggas genom ett\r\nenergisystem som i största möjliga utsträckning\r\ngrundas på varaktiga, helst inhemska och\r\nförnybara, energikällor samt en effektiv\r\nenergihushållning. Stränga krav skall ställas på\r\nsäkerhet och omsorg om miljön vid användning och\r\nutveckling av all energiteknik.''</pre><pre>Litet längre fram heter det:</pre><pre>''En trovärdig politik för omställningen och\r\nutvecklingen av energisystemet förutsätter\r\nkonkreta åtgärder som förenar en stabil och\r\ntillräcklig tillförsel av energi med energipolitikens\r\növriga mål. Stränga miljökrav skall gälla för all el-\r\noch värmeproduktion.''</pre><pre>''En säker tillgång på el till ett rimligt pris är en\r\nviktig förutsättning för den svenska industrins\r\ninternationella konkurrenskraft.''</pre><pre>Jag vill fråga industriministern: Vad är då ett rimligt\r\npris? Sverige har lägre elpriser än de flesta\r\nindustriländer. Då är det väl just rimligt att Sverige\r\ntar ut utsläppsavgifter eller skatter på koldioxid\r\näven inom energisektorn för att styra över till\r\nanvändning av andra bränslen -- just för att nå de\r\nmål som man anger redan i utgångspunkterna för\r\nenergipolitiken. Detta är väl också rimligt med\r\ntanke på att växthuseffekten är ett globalt hot.</pre><pre>Jag vill också fråga industriministern vad Sverige\r\nkonkret har gjort eller planerar att göra för att\r\nsamordna åtgärder mot koldioxid från\r\nelproduktion. Det talas nämligen om sådana\r\ninternationella åtgärder i propositionen.</pre><pre>Jag var som ende svenske deltagare med på en\r\nkonferens nere i Ladenburg i Tyskland, där framför\r\nallt amerikanska och tyska experter talade om hur\r\nman skulle kunna minska miljöeffekterna från\r\nenergiproduktionen genom olika typer av\r\nbeskattning. Jag vet inte om regeringen har fått del\r\nav detta material. Annars skall jag gärna skaffa\r\nmaterialet och ställa det till förfogande. Det var\r\nmycket intressant. Där nämndes Sverige som ett\r\nföredöme. Men det påpekades att Sverige när det\r\ngällde energiproduktionen inte hade vågat ta steget\r\natt faktiskt lägga koldioxidavgift på utsläppen. I\r\nandra länder kommer nu allt mer och mer någon\r\ntyp av belastning. Man börjar med att belasta\r\nprojekten med kostnader i projekteringsstadiet för\r\natt främja miljövänliga alternativ. Men det gäller\r\natt också med skatter och avgifter följa upp det som\r\nfinns för att de olika kraftproducenterna skall välja\r\nså miljövänliga bränslen som möjligt.</pre><pre>Jag vill också ta upp en passus i propositionen där\r\ndet heter:</pre><pre>''Omställningen av energisystemet måste, vid sidan\r\nav säkerhetskraven, ske med hänsyn till behovet av\r\nelektrisk kraft för upprätthållande av sysselsättning\r\noch välfärd. När kärnkraftsavvecklingen kan\r\ninledas och i vilken takt den kan ske avgörs av\r\nresultaten av hushållningen med el, tillförseln av el\r\nfrån miljöacceptabel kraftproduktion och\r\nmöjligheterna att bibehålla internationellt\r\nkonkurrenskraftiga elpriser.''</pre><pre>Det talas i propositionen också om långsiktigt\r\nhållbara politiska beslut, om fastlagda mål och om\r\ntrovärdighet över tiden.</pre><pre>Jag vill nu fråga industriministern: Anser\r\nindustriministern att man skall inleda avvecklingen\r\nnär det är möjligt och att man skall ha årliga\r\növerläggningar när det är möjligt? Fyller detta\r\nkraven på långsiktiga investeringsbeslut inom\r\nkraftindustrin och hos energianvändare i olika\r\nsektorer? Ger det tillräcklig motivation för\r\nförändring hos dem som tidigare aktivt eller passivt\r\nhar motarbetat varje förändring? Skulle\r\nindustriministern i andra sammanhang vara villig\r\natt träffa avtal om att någon annan, t.ex. ett\r\nföretag, åtog sig att så snart som företaget kan det\r\ngöra någonting som industriministern anser mycket\r\nviktigt, med årliga överläggningar om när det\r\nkunde bli?</pre><pre>Jag tycker att det låter som ett drömavtal för\r\nleverantören. Jag har aldrig hört talas om sådana\r\navtal i något annat sammanhang. Det är nog bara\r\ninom politiken som detta kan betraktas som seriöst.</pre><pre>Herr talman! När resultatet av\r\npartiöverläggningarna redovisades och på\r\nVattenfalls seminarium i förra veckan, där bl.a.\r\nindustriministern deltog, fick många det intrycket\r\natt de som har träffat överenskommelsen om\r\nriktlinjerna för energipolitiken redan från början\r\ntolkar den olika. Jag vill fråga industriministern om\r\nhan tror att de som uppfattar denna oenighet\r\nbetraktar en långsiktig politik baserad på en sådan\r\nuppgörelse som långsiktig och trovärdig. Är\r\nlångsiktig och trovärdig en lämplig och träffande\r\nbeskrivning?</pre><pre>I propositionen talas det om att tekniken för att\r\nutnyttja vindkraft och biobränslen i storskalig\r\nelproduktion behöver utvecklas ytterligare.\r\nVindkraften har nu nått upp till ca 700--750 kWh\r\neffekt i serietillverkning i Danmark. I Sverige har\r\nvi tappat dyrbar tid eftersom vi har börjat för\r\nstorskaligt. Vi har börjat i fel ände. Därför är det\r\nbra att vindkraften nu får en marknadsmässig chans\r\ngenom investeringsbidrag till kommersiella\r\nanläggningar. Jag är rädd att de medel som har\r\nanslagits är otillräckliga. Jag vill fråga\r\nindustriministern om han är beredd att ställa mer\r\npengar till förfogande om det visar sig att\r\nvindkraften på detta sätt tar fart i Sverige. I\r\npropositionen talas det om att det är viktigt att så\r\nsker. Vindkraften behöver vind i seglen. Är\r\nindustriministern i så fall beredd att ställa mer\r\npengar till förfogande för denna lyckliga\r\nutveckling?</pre><pre>Slutligen: I propositionen talas det om\r\nbalansprincipen, som innebär att man inte skall\r\nbygga ut elproduktionen om det i stället är möjligt\r\natt till samma kostnad och med samma lönsamhet\r\ninvestera i energieffektivisering. Vad är regeringen\r\nberedd att göra för att detta verkligen skall ske?\r\nDet kräver att man har samma typ av\r\nlönsamhetskalkyler på bägge sidorna, vilket vi från\r\nmiljöpartiet har påpekat ett antal gånger. I dag är\r\nspelreglerna olika. Är man från regeringens sida\r\nberedd att göra dem mera lika? Det finns exempel\r\nfrån andra länder på att man har åtagit sig att göra\r\npå detta sätt. I delstaten Ontario i Canada har man\r\ngaranterat en återbetalningstid för att slippa bygga\r\nut storskalig elproduktion i onödan. Man har\r\ngaranterat samma återbetalningstid för\r\nenergieffektivisering som för\r\nstorskalighetsutbyggnad.</pre><pre></pre><pre>Anf. 32 ROLF L NILSON (v):</pre><pre>Herr talman! Detta är den andra remissdebatten i\r\ndenna vecka. Annika Åhnberg, som tog initiativ till\r\nden förra debatten om miljöpropositionen, anslog\r\nen försonlig och konstruktiv ton i debatten om\r\nregeringens proposition. Jag tänker fortsätta på\r\nden linjen. Jag tänker inte referera motioner från\r\nden här valperioden, som Lars Norberg gjorde. Jag\r\ntycker inte att det är meningsfullt.</pre><pre>Det är ingen överdrift att säga att förspelet till\r\nregeringens energiproposition har varit dramatiskt.\r\nDen svenska energipolitiken har närmat sig\r\nsanningens minut, då beslutskedjan med första\r\nlänken i folkomröstningen om kärnkraften 1980\r\nskulle fullbordas. Vi skulle få svaret på när och hur\r\nkärnkraften skall avvecklas och hur den\r\nnödvändiga elenergin skall produceras.</pre><pre>Ramarna har i stort sett varit givna. De har satts\r\nmed hänsyn till miljön och med betoning på\r\ninhemska förnyelsebara energikällor, av sociala\r\nhänsyn eller av välfärdshänsyn, men också av\r\nhänsyn till tiden. Tidsramarna har beslutats av\r\nriksdagen med startår för avvecklingen 1995 och\r\nmed slutår 2010.</pre><pre>Mot den bakgrunden tycker jag att den proposition\r\nsom regeringen har lagt fram inte ger de svar som\r\nvi har förväntat oss och som vi behöver.</pre><pre>Det första årtalet har försvunnit. Det nämns inte i\r\npropositionen. Slutåret 2010 håller på att lösas upp.\r\nFormuleringarna kring slutåret är oprecisa, och det\r\nblir ännu värre med tanke på att en av parterna i\r\ntrepartiöverenskommelsen, nämligen folkpartiet,\r\nstarkt ifrågasätter det. I stället för att uppfylla\r\nkontrollstationens ålagda uppgift för man in nya\r\nkontrollstationer, i värsta fall med årliga\r\nenergipolitiska gräl i anslutning till budgeten.</pre><pre>Jag tycker att detta är oklokt. Jag tänker inte ta upp\r\nnågon svekdebatt här i kammaren. Det kan man\r\ngöra i andra fora. Det är oklokt därför att alla\r\naktörer har efterlyst fasta spelregler, och en fast\r\ntidsram är enligt min mening en viktig del i sådana\r\nspelregler.</pre><pre>Jag har fått stöd i min argumentation efter det att\r\ntrepartiöverenskommelsen offentliggjordes, bl.a. i\r\nuttalanden som gjorts av Vattenfalls\r\ngeneraldirektör Carl-Erik Nyquist och av Sydkrafts\r\nVD Göran Ahlström. De uttalade sig i Dagens\r\nIndustri den 29 januari 1991. Där säger man att\r\nkraftbolagen tolkar beslutet som att inga\r\nkärnkraftsreaktorer kommer att stängas, varken på\r\n90-talet eller senare. Man säger vidare att man nu\r\nbantar sina utbyggnadsplaner. Skälet är dels att\r\ntillgången på el är god, dels att utbyggnadsplanerna\r\ngrundats på att man skulle ta fram ersättningsel till\r\nkärnkraften.</pre><pre>Sydkrafts VD Göran Ahlström säger att han aldrig\r\nhar trott på en kärnkraftsavveckling och att\r\nSydkraft egentligen aldrig har planerat för en\r\navveckling. Vattenfall har tydligen gjort det och\r\nändrar sig nu efter nya signaler.</pre><pre>Det är oroväckande om syftet med propositionen\r\nhar varit att slå fast en bestämd energipolitik med\r\nkärnkraftsavveckling fram till 2010 som en viktig\r\ndel.</pre><pre>Jag vill komplettera med ett uttalande i Dagens\r\nIndustri som Bernt Löf, f.d. VD på MoDo, gjorde\r\ni dag den 21 februari. Uttalandet kan kopplas till\r\nden interpellationsdebatt som fört mellan Lars\r\nNorberg och industriministern här i kammaren i\r\ndag. Bernt Löf säger att vi kommer inte att göra\r\nnågra nya investeringar nu. Politikerna får en\r\nprövotid på tre fyra år att visa att energipolitiken är\r\nhållfast. Detta gör det motiverat att, som Lars\r\nNorberg gjorde, ställa frågan: Vem är det som\r\navgör politiken egentligen?</pre><pre>Mot denna bakgrund skulle jag vilja ställa ett antal\r\ncentrala frågor till Rune Molin.</pre><pre>Den viktigaste frågan för mig är: När och hur skall\r\nkärnkraften avvecklas, och vilket år måste man\r\nbörja avvecklingen för att vara klar år 2010? Jag\r\ntycker att detta inte är någon årfalsexercis, utan ett\r\npåtagligt problem. När måste man trycka på\r\nstoppknappen?</pre><pre>Det är också intressant att fråga: Hur skall\r\nenergibalansen se ut när man stoppar den första\r\nreaktorn? Skall ersättningskapaciteten vara i drift\r\neller räcker det att förutsättningarna finns genom\r\natt tekniken är utprovad?</pre><pre>En tredje fråga som jag skulle vilja ha besvarad är:\r\nKommer regeringen att tillåta större investeringar i\r\nde befintliga kärnkraftsverken? Jag menar\r\ninvesteringar av den typ som förlänger\r\nkärnkraftsverkens tekniska livstid. Det är möjligt\r\natt jag formulerar denna fråga felaktigt. Det kan\r\nvara så att beslutet exklusivt kommer att fattas hos\r\nSydkraft eller eventuellt hos ett bolagiserat\r\nVattenfall.</pre><pre>Jag vill också lyfta fram följande frågor: Kommer\r\nregeringen att tillåta sådana nyinvesteringar?\r\nKommer detta att överlåtas till bolagen? Kommer\r\nbesluten att fattas hos Vattenfall?</pre><pre>Min uppfattning är att den strategi som valts för\r\nomställning av energisystemet inte är\r\nändamålsenlig. Jag tror inte att man kan arbeta\r\nmed parallella system, dvs. bygga upp en\r\nersättningskapacitet samtidigt som man har kvar\r\nden kapacitet som skall ersättas. En rimlig och\r\ntrolig utveckling är att marknaden kommer att\r\nsvälja utbudet av energi och att överskott på el\r\nkommer att tvinga fram prissänkningar på denna.</pre><pre>Det är också intressant att ställa frågan: Finns det\r\nnågon alternativ strategi för kärnkraftsavveckling\r\nom alla goda föresatser som finns manifesterade i\r\npropositionen, framför allt satsningen på\r\nbiobränslen, skulle misslyckas? Jag vill knyta detta\r\ntill min fråga om när avvecklingen måste påbörjas\r\nför att man skall kunna hålla fast vid år 2010. Hur\r\nlång tid har biobränsleförsöken på sig innan man\r\nmåste pröva eventuella andra metoder, en\r\nreservstrategi?</pre><pre>Det finns mycket annat som är värt att diskutera om\r\npropositionen. Vi får tillfälle att göra det senare.</pre><pre>Prognoserna tyder på en ökad energiförbrukning.\r\nDet är mycket oroväckande att man skriver en\r\nproposition med en långsiktig politik, vilken\r\naccepterar denna utveckling, bl.a. mot bakgrund av\r\nuttalanden av Brundtlandkommissionen om att den\r\nindustrialiserade världen måste vända ökningen av\r\nenergikonsumtion till en minskning. En central\r\nfråga är: När och hur skall denna vändning av\r\nkonsumtionen i den industraliserade världen ske?</pre><pre>Jag har ställt många frågor, och jag tycker att det är\r\ncentrala frågor. Jag ser fram emot en diskussion\r\nmed industriministern.</pre><pre>Anf. 33 Industriminister RUNE MOLIN (s):</pre><pre>Herr talman! Jag vill starta med att säga att vi har\r\nett uppdrag från svenska folket från\r\nfolkomröstningen 1980. Inför den\r\nfolkomröstningen om kärnkraftens avveckling\r\ndeklarerade samtliga dåvarande riksdagspartier att\r\näven om folkomröstningen var rådgivande, var\r\nman beredd att följa resultatet. Efter\r\nfolkomröstningen hade riksdagen en diskussion om\r\nfolkomröstningens resultat och kom fram till att\r\nresultatet skulle tolkas att kärnkraften skulle\r\navvecklas till år 2010. Man tolkade också det som\r\nstod på de segrade linjernas valsedlar så att att\r\nkärnkraften skulle avvecklas i den takt som var\r\nmöjlig med hänsyn till miljö, välfärd, sysselsättning\r\nosv.</pre><pre>Det är ett uppdrag som vi har att förvalta och ett\r\nlöfte att infria till det svenska folket. Det är ett\r\nutomordentligt framsteg att vi har kunnat träffa en\r\nuppgörelse mellan socialdemokraterna, folkpartiet\r\noch centerpartiet som representerade olika linjer\r\n1980. Det innebär att vi håller fast vid den tolkning\r\nsom vi gjorde 1980 och att vi med konkreta\r\nekonomisk-politiska åtgärder är beredda att\r\ngenomföra beslutet att kärnkraften avvecklas i\r\nenlighet med folkomröstningens innebörd.</pre><pre>När man skall göra denna bedömning och\r\navvägning i politiken är det naturligtvis inte så\r\nenkelt att man bara kan lyfta fram ett av målen,\r\nt.ex. miljömålet. Miljöpartiets dilemma i alla\r\nfrågor är att man inte kan lyfta fram de olika mål\r\nsom måste hanteras samtidigt. Man lyfter alltid\r\nfram ett mål mer än de andra. Då hamnar man ofta\r\nsnett i förhållande till de lösningar som måste sökas\r\nför att klara människornas olika problem i\r\nsamhället. Det gäller i allra högsta grad den här\r\nfrågan. Man kommer fram till, sett framför allt ur\r\nmiljösynpunkt, att insatserna är för små, att det\r\nmåste gå mycket snabbare osv.</pre><pre>De förslag till åtgärder som Lars Norberg\r\nredovisade skulle årligen kosta 2 100 miljoner. Det\r\när naturligtvis en önskelista, så länge man inte kan\r\nredovisa hur man skall finansiera och genomföra\r\ndetta. Det är på samma sätt när det gäller\r\ninvesteringsförslagen.</pre><pre>Krister Skånberg hade en rad olika frågor, bl.a. vad\r\nsom är ett rimligt elpris. Vi har haft en situation i\r\nSverige med lågt elpris, som har gynnat vår industri\r\nkonkurrensmässigt. Det förhållandet, som ger en\r\nkonkurrenskraftig skogsindustri, stålindustri,\r\ngruvindustri och basindustri över huvud taget, vill\r\nvi bibehålla i framtiden. Då kan vi inte lägga på\r\nkostnader av det slag som Krister Skånberg var inne\r\npå. Han föreslog avgifter av olika slag, vilka lyfter\r\nupp kostnaderna och skapar problem med\r\nkonkurrenskraften. Vi har redan problem. Vi kan\r\ninte införa koldioxidskatt på t.ex. elproduktion i\r\nkondenskraftverk förrän man gör på motsvarande\r\nsätt i övriga Europa. Det diskuteras där, men så\r\nlänge man inte har gjort detta kan vi inte göra det\r\nutan konsekvenser för konkurrenskraften och\r\ndärmed för sysselsättningen och välfärden.</pre><pre>Jag hoppas att vi kan träffa internationella\r\növerenskommelser, t.ex. i koldioxidfrågan. Det\r\npågår ett samarbete mellan EFTA och EG för att\r\nåstadkomma den internationella samordning som\r\nKrister Skånberg frågade efter. Avsikten är ju att\r\nmed hjälp av olika insatser få ner\r\nkoldioxidutsläppen så att de år 2000 inte är större\r\nän utsläppen i dag. För det kommer att krävas olika\r\nstyrmedel. Jag utgår från att miljöavgifter är ett\r\nsådant. Men det måste ske så att Sverige inte tappar\r\nkonkurrenskraften utan att det samordnas med vad\r\nsom händer i Europa.</pre><pre>Uppfylls kraven på långsiktighet i\r\növerenskommelsen? Här träffas en\r\növerenskommelse mellan tre partier som har\r\nfunnits i riksdagen under lång tid och som\r\ntillsammans har haft en majoritet under lång tid.\r\nJag tror också att de i fortsättningen kommer att ha\r\nden positionen. Jag tycker att det är god\r\nlångsiktighet att träffa en överenskommelse som\r\nsyftar till att avveckla kärnkraften till 2010, där man\r\när beredd att sätta in de resurser som behövs för att\r\nåstadkomma detta, nu i ett första steg med de\r\nåtgärder som sammanlagt kostar 3 765 milj.kr., och\r\nsedan årligen pröva vilka åtgärder som behövs för\r\natt uppnå målen. Det uppfattas så på marknaden.\r\nJag har läst många kommentarer till\r\nenergiuppgörelsen. Ett som är gemensamt för\r\ndessa är att det är bra att det blir en stabilitet och\r\natt inte varje valresultat skall behöva innebära en\r\nny energipolitik.</pre><pre>Krister Skånberg ställde en fråga om mer pengar till\r\nvindkraften. Han anser att det är för litet med 250\r\nmilj.kr. på fem år. Vi får väl se. Vi skall årligen\r\nredovisa resultaten av de åtgärder som sätts in både\r\npå tillförselsidan och på hushållningssidan vad\r\ngäller säkerheten i kärnkraftverken. Då kommer vi\r\nnaturligtvis att redovisa hur mycket vindkraft som\r\nhar kommit till och vilka problem som finns för att\r\ntillgodose de krav som har kommit fram. Då får vi\r\nta ställning till om det behövs mer resurser.</pre><pre>Rolf Nilson vill ha en konstruktiv debatt. Det är\r\nbra. Jag hoppas att det skall leda ända in i utskotten\r\noch så småningom till ett beslut i riksdagen.\r\nTrepartiöverenskommelsen kan gärna få bli en\r\nfyra-, fem- eller sexpartiöverenskommelse. Det\r\nskulle hälsas med tillfredsställelse.</pre><pre>Vi måste föra en energipolitik som uppfattas som\r\ntrovärdig av de olika aktörer som skall fatta sina\r\ninvesteringsbeslut och som skall se till att vi kan\r\nklara miljökraven och välfärdsönskemålen.</pre><pre>Rolf Nilson har frågat vem det är som avgör denna\r\npolitik. Ja, den avgörs ju i denna kammare. Det är\r\nhär som riktlinjerna för energipolitiken avgörs, och\r\ndet är här som målen ställs upp för energipolitiken.\r\nHär fastställs också avgränsningarna. Sedan finns\r\ndet massor av önskemål som uttalas i massmedia\r\ndagligen. Men det får man väl se som en rimlig\r\nopinionsbildning i ett demokratiskt samhälle. Vad\r\nriksdagens partier och riksdagsmajoriteten\r\nkommer fram till grundas på en bedömning av det\r\nunderlag som har tagits fram i hela frågan och\r\nmindre på vad enskilda direktörer tycker i\r\nnäringslivet. Jag utgår från att det är så\r\nvänsterpartiet gör sina bedömningar, i varje fall är\r\ndet så i vårt parti.</pre><pre>Rolf Nilson ställde en rad olika detaljfrågor om\r\nframtida bedömningar, när och hur avvecklingen\r\nkan inledas, vilket år osv. Det är fullständigt\r\nomöjligt att gå in på en sådan debatt. Jag tänker\r\ninte göra det heller. Uppläggningen är att det är\r\nresultaten av de insatser vi gör som skall avgöra när\r\ndet är möjligt att sätta i gång avvecklingen och ta de\r\nolika reaktorerna ur drift. Detta beror på så oerhört\r\nmånga faktorer som i dag inte går att överblicka.\r\nDet är en fråga om vilken ekonomisk utveckling vi\r\nhar, eftersom det styr också hur mycket energi som\r\nt.ex. industrin men också andra näringsgrenar\r\nbehöver. Det hänger samman med den tekniska\r\nutvecklingen och hur snabbt det går att få fram de\r\nolika energislagen, t.ex. förgasningen av\r\nbiobränslen. Hur snabbt kan det gå? När kan vi få\r\nde stora anläggningar som kan producera el i större\r\nutsträckning än vad kraftvärmeverken kan göra?\r\nHur lyckas sparandet? Allt detta måste vi avvakta.\r\nÅtgärder sätts nu in för att uppnå resultat på dessa\r\nområden. Sedan får det vara en diskussion varje år\r\nom hur långt vi har nått och vilka ytterligare\r\ninsatser som kan behövas.</pre><pre>Hur skall energibalansen se ut för att vi skall kunna\r\nfatta desa beslut? Vi kan inte ge svar på alla\r\nbedömningar inför framtiden. Det är fullständigt\r\nomöjligt. Nu anger vi inriktningen på\r\nenergipolitiken. Där är huvuduppläggningen att\r\nden skall prövas kontinuerligt för att vi skall se när\r\ndet är utrymme för att göra den omställning av\r\nenergisystemet som är huvudsyftet med\r\növerenskommelsen. Jag hoppas att vi då kan få en\r\nmedverkan även från de andra partier som deltog i\r\nfolkomröstningen. Miljöpartiet är litet friare\r\neftersom det då inte tog på sig något ansvar. Men\r\nockså vänsterpartiet har ställt upp efter\r\nfolkomröstningen 1980 och gjort en tolkning av\r\ninnebörden av folkomröstningsbeslutet.</pre><pre>Anf. 34 LARS NORBERG (mp) replik:</pre><pre>Herr talman! Jag ställde en fråga om vad som är\r\nhuvudproblemet i svensk energipolitik. Jag fick\r\ninget svar på om industriministern delar\r\nmiljöpartiets syn att huvudproblemet är uran, kol,\r\nolja, fossilgas och bristande energieffektivitet.</pre><pre>Jag sade i mitt förra inlägg att propositionen icke är\r\ntrovärdig när det gäller avvecklingen till år 2010.\r\nJag har roat mig med att göra litet enkla\r\nberäkningar och kommit fram till att om man\r\nfortsätter de knappt 20 åren fram till år 2010 med\r\nden anslagsnivån som regeringen nu föreslår för de\r\nförsta fem åren, dvs. 10 milj. kr. per år till\r\nsolenergi, och de utnyttjas fullt ut, skulle man få ut\r\nknappt 1 TWh värme ur de framställda\r\nsolvärmeanläggningarna. Ungefär samma sak\r\nskulle det bli med vindenergin. Om man utnyttjar\r\nde 50 milj. kr. per år och privata investerare skjuter\r\ntill 150 milj. kr. så att man får en investeringsnivå\r\npå 200 milj. kr. per år, skulle man under denna 20-\r\nårsperiod få ut ungefär 1 TWh elenergi från\r\nvindkraften. 2 TWh är alltså resultatet av vad\r\nregeringen föreslår för att avveckla kärnkraften,\r\nsom i dag producerar 65--70 TWh per år.</pre><pre>Miljöpartiets uppfattning är att man måste få fram\r\nåtgärder som åtminstone ersätter ungefär 30 TWh\r\nelenergi när kärnkraften avvecklas. De andra 30--\r\n35 TWh kan man förmodligen ersätta med bättre\r\neffektivitet. Men det är på denna punkt som jag\r\nmenar, herr industriminister, att propositionen icke\r\när trovärdig, dvs. när man hävdar att kärnkraften\r\nskall avvecklas till år 2010. Vi i miljöpartiet anser ju\r\ndessutom att en sådan avvecklingstid är alldeles för\r\nlång tid.</pre><pre>Det saknas över huvud taget målsättningar. Jag vill\r\nockså framhålla att när miljöpartiet föreslår 2 100\r\nmilj. kr., har vi naturligtvis finansierat det. Det\r\nframgår av vår alternativa budget som lades fram\r\nunder den allmänna motionstiden. När det gäller de\r\n5 miljarder kronorna per år har vi också väckt\r\nmotioner som klart visar varifrån de pengarna skall\r\ntas. Det är investeringar som skall frigöras från\r\nVattenfall och användas till annan energiteknik.</pre><pre></pre><pre>Anf. 35 KRISTER SKÅNBERG (mp)\r\nreplik:</pre><pre>Herr talman! Industriministern gav oss del av sina\r\nprioriteringar. Med rimliga priser menar han låga\r\npriser. Sverige skall ge skogs- och stålindustrin låga\r\nelpriser som en konkurrensfördel. En fråga blir då\r\nhur Sverige skall göra om Sverige går med i EG.\r\nKan Sverige då hålla lägre elpriser än vad det är på\r\nen gemensam elmarknad inom EG? Har Sverige\r\nrätt att över huvud taget erbjuda kunderna elpriser\r\nsom inte åtminstone täcker kostnaderna?</pre><pre>Industriministern gjorde antingen en felsägning\r\neller en ny tolkning när han talade om vindkraft och\r\nhur mycket pengar som kan behövas för den. Jag\r\nuppfattade det som att man skulle göra vad man\r\nkan inom rimliga ekonomiska, miljömässiga och\r\nsociala gränser för att så snabbt som möjligt få en\r\nutveckling där kärnkraften visar sig onödig, även\r\nfrån de tre partiernas bedömningssynpunkt. Men\r\ndå kan man väl inte säga att det beror på hur\r\nsäkerheten inom kärnkraften utvecklar sig. Målet\r\nvar väl ändå att bli av med kärnkraften så snart det\r\ngår? Ju mer vindkraft som sätts in med gott resultat,\r\ndesto bättre måste det vara.</pre><pre>Industriministern tog upp frågan om biobränsle.\r\nDär finns det väl fungerande teknik i Norden utom\r\njust för förgasning. Där är det Sverige som har\r\nhalkat efter. Det finns förgasningsteknik att köpa,\r\nnärmast från Finland. Ahlström har anläggningar.\r\nSverige har också halkat efter när det gäller\r\nturbinteknik. Men där finns det teknik att köpa från\r\nUSA. General Electric har visat att det går att\r\nanvända gasturbiner av ungefär samma slag som\r\ninom flygmotorindustrin. Sverige behöver inte\r\nvänta på att börja använda förgasning i\r\nkommersiell skala. Det går att köpa tekniken först\r\noch sedan fortsätta med en egen industriell\r\nutveckling. Visst är det så, industriministern, att\r\nsvensk industri här efter hand skulle förutom en\r\nstor hemmamarknad kunna få stora\r\nexportmöjligheter?</pre><pre>Anf. 36 ROLF L NILSON (v) replik:</pre><pre>Herr talman! Uppgörelsen och därmed\r\npropositionen har givit upphov till olika tolkningar.\r\nJag har refererat ett par viktiga tolkningar,\r\nnämligen reaktioner på propositionen från den\r\nverkställande direktören i Sydkraft och\r\ngeneraldirektören i Vattenfall. Jag tycker därför att\r\ndet är utomordentligt viktigt att Rune Molin gör\r\ndenna klara markering att slutåret från resultatet av\r\nfolkomröstningen står kvar. Det är också viktigt\r\nmot bakgrund av att en av parterna i\r\növerenskommelsen, Bengt Westerberg och andra\r\nframträdande folkpartister, har slirat på målet i sina\r\nuttalanden. De har tagit upp den möjliga framtida\r\nutvecklingen av den europeiska energimarknaden\r\nsom något som kan påverka den svenska\r\nkärnkraftsavvecklingen, speciellt slutåret.\r\nResonemanget gick ut på att om det produceras\r\nkärnkraftsel i Europa, i EG, till en fri elmarknad är\r\ndet ologiskt att Sverige avvecklar sin kärnkraft och\r\nimporterar antingen fossil eller kärnkraftsel från\r\nEuropa. Det finns någon sorts logik i\r\nresonemanget, men det är också ett resonemang\r\nsom undergräver tilltron till slutåret 2010.</pre><pre>Jag är också intresserad av frågan om brytpunkten\r\ni perioden fram till 2010 då man måste välja väg,\r\nmåste bestämma sig att avveckla kärnkraften för att\r\nhinna med det till slutåret och för att hinna välja en\r\nalternativ strategi.</pre><pre>Anf. 37 PER-OLA ERIKSSON (c):</pre><pre>Herr talman! Poeten Pär Lagerkvist har skrivit om\r\nett brev som han fick från sin gamla mor. Vi fick ett\r\nbrev från en statsminister med en inbjudan till\r\nförhandlingar om energipolitiken. Vi tackade ja till\r\ndenna inbjudan.</pre><pre>När vi från centerns sida har gått in i dessa\r\nförhandlingar har vi gjort det med ambitionen att\r\nmålet om kärnkraftens avveckling skall stå kvar och\r\natt vi äntligen skall få en konkret energipolitik som\r\nskall möjliggöra att beslutet från folkomröstningen\r\nom kärnkraften och det därpå följande beslutet\r\nskall kunna vara möjligt att genomföra och att vi\r\nskall kunna leva upp till målet.</pre><pre>Det senaste beslutet som fattades i riksdagen om\r\nenergipolitiken gör det inte trovärdigt att\r\nkärnkraften kan avvecklas. Detta beslut har fixerat\r\ndebatten omkring en årtalsexersis. Åtgärderna för\r\natt komma fram till kärnkraftsavvecklingen har\r\nuteblivit. Nu finns det ett antal konkreta åtgärder.\r\nJag kommer tillbaka till det.</pre><pre>Det är inte så som Lars Norberg säger att målet om\r\nkärnkraftsavvecklingen har givits upp. Centern har\r\nmedverkat till att målet om kärnkraftsavvecklingen\r\nligger fast. Det är heller icke ett försök att sopa\r\nproblemen under mattan, utan det är ett allvarligt\r\nförsök och en ambition att få en energipolitik som\r\när hållbar i längden, som tar hänsyn till miljön och\r\nsom också bevarar konkurrenskraften för svenskt\r\nnäringsliv.</pre><pre>Till skillnad från miljöpartiet slår Rolf Nilson an en\r\nförsonlig och konstruktiv ton. Jag hoppas att den\r\nförsonliga och konstruktiva tonen skall leda fram\r\ntill att också vänsterpartiet sluter upp bakom dessa\r\ndelar i energipropositionen.</pre><pre>Vi får nu ett mångmiljardprogram för ny energi, för\r\nmiljövänlig energi som värnar miljön och naturen\r\noch som också eftersträvar hushållning. De pengar\r\nsom konkret satsas, och som vi från centerns sida\r\nhar medverkat till skall satsas på energiområdet,\r\nkan i sin tur aktivera tiotals nya miljarder som kan\r\nanvändas för ny teknik, för att främja hanteringen\r\nav biobränslen, för andra investeringar osv. runt\r\nom i landet. Vi möjliggör en fungerande marknad\r\nmed biobränslen. Från vårt håll har det varit ett\r\nmångårigt krav att få till stånd en fungerande\r\nmarknad med biobränslen, som förutom att den\r\nalstrar energi dessutom skapar sysselsättning i olika\r\ndelar av landet.</pre><pre>Vi får resurser till energiteknikfonden för att satsa\r\nytterligare resurser på forskning och utveckling av\r\nmiljövänlig energiteknik. Vi har medverkat till ett\r\ninvesteringsstöd till kraftvärmeproduktion, så att\r\ndet går att komma bort från kärnkraftsberoendet\r\noch i stället få el producerad på ett miljövänligare\r\nsätt. Vi har ett offensivt program för\r\nvindkraftssatsningar liksom för solenergin. Vi får\r\nockså etanolproduktion. Detta är viktiga\r\npusselbitar i omställningen av förnyelsen av\r\nenergisystemet.</pre><pre>Jag tycker att Lars Norberg m.fl. i stället för att\r\nägna sig åt litanior och gnäll skulle utveckla det\r\nkonstruktiva arbetet för att få till stånd en ny\r\nenergipolitik i detta land och ett trendbrott i den\r\nstorskaliga kärnkraftsinriktade energipolitik som vi\r\nhar sett alltför mycket av i Sverige. Men det är\r\nockså viktigt att generaldirektörer och\r\nverkställande direktörer, vare sig de befinner sig i\r\nVattenfall, Sydkraft eller något skogsbolag, nu\r\nrättar in sig i leden och antar utmaningen att få till\r\nstånd en ny energipolitik.</pre><pre>Om man från delar av svenskt näringsliv avser att\r\nägna sig åt krypskytte mot denna uppgörelse och\r\nenergipolitiken, finns det nog anledning för\r\nriksdagen, eller åtminstone de partier som\r\nmedverkat till denna uppgörelse om\r\nenergipolitiken, att säga ifrån. Vattenfall, Sydkraft\r\nm.fl. har anledning att anta denna utmaning, ställa\r\nin sig i ledet och bidra till att forma en energipolitik\r\nsom tar hänsyn till miljön, slår vakt om tryggheten\r\ni olika delar av landet och även medverkar till\r\nförnyelse av hela energisystemet.</pre><pre>Anf. 38 LARS NORBERG (mp) replik:</pre><pre>Herr talman! Jag måste tyvärr säga att jag\r\nuppfattar centerns agerande och deltagande i\r\ndenna överenskommelse som att centern har gett\r\nupp sitt kärnkraftsmotstånd. Jag har flera gånger i\r\ndenna debatt försökt påpeka att\r\növerenskommelsen icke ger trovärdighet åt målet\r\natt avskaffa kärnkraften. Jag kan räkna rätt bra,\r\noch jag menar fortfarande att om man i 20 år\r\nfortsätter med den insats som planeras, kommer\r\nman att producera ungefär 1 TWh med solvärme\r\noch ungefär 1 TWh med vindkraft. Det är totalt\r\notillräckliga insatsatser för att genomföra den\r\navveckling som Per-Ola Eriksson tror skall kunna\r\nåstadkommas. Han påstår att vi miljöpartister bara\r\nkritiserar. Jag har redogjort för vår politik, vilken\r\nför övrigt finns tillgänglig i våra motioner, och dem\r\nhar Per-Ola Eriksson redan fått.</pre><pre>Om man över huvud taget skall nå någonstans, det\r\nvet jag som gammal industriman, måste man sätta\r\nupp mål och tidsplaner. Man måste veta vad man\r\nvill och när och hur man skall komma dit. Det är\r\ninte alltid säkert att det lyckas, men man måste i\r\nvarje fall ha en plan. Nu finns det en plan att\r\navveckla kärnkraften till år 2010, men man anger\r\nmedel som uppenbarligen är otillräckliga.</pre><pre>När det sedan gäller det önskemål som nämnts om\r\natt det inte skall behövas något krypskytte, måste\r\njag tyvärr säga att denna plan är så pass urvattnad\r\natt det nog inte blir så mycket krypskytte. I stort\r\nsett är den inriktad på att tillfredsställa industrin.\r\nDen kör över de gamla besluten.</pre><pre>Det som mest av allt skapar trovärdighet för en\r\nkärnkraftsavveckling är att man startar den. Då ser\r\nmänniskor att det är allvar. Det var därför som jag\r\nför en stund sedan ställde en fråga till\r\nindustriministern som jag aldrig fick svar på,\r\nnämligen: Vad är det som hindrar att man i dag\r\navvecklar en reaktor? Såvitt jag kan förstå kan det\r\ninte finnas något hinder alls, men det skulle vara en\r\nganska påtaglig och kraftig signal till de direktörer\r\nsom det talades om som inte riktigt vill vara med på\r\nnoterna.</pre><pre>Det är ju så, att dessa direktörer inte är med på\r\nnoterna. Vattenfalls förre tekniske direktör, Ingvar\r\nWivstad, sade -- han har nämligen gått i pension\r\noch kan därför säga vad han vill -- vid en debatt i\r\nförstakammarsalen i december, att regeringen\r\naldrig kan gå emot Vattenfall, punkt slut.</pre><pre>Det är beklagligt att centern i praktiken har gett\r\nupp sitt kärnkraftsmotstånd. Man sopar det hela\r\nunder mattan med ett urvattnat program som\r\ndessutom försämrar konkurrenskraften när det\r\ngäller bioenergin och höjer driftskostnaderna i\r\nkraftvärmeverken. Det är resultatet av er\r\nkompromiss.</pre><pre>Anf. 39 ROLF L NILSON (v) replik:</pre><pre>Herr talman! Vi har dragit åt samma håll förr, så vi\r\nskall väl kunna göra det i fortsättningen också, Per-\r\nOla Eriksson. Vi drog åt samma håll i linje 3, och\r\njag tror nog att vi behövs i fortsättningen för att\r\nt.ex. förhindra att folkpartiet drar ut er\r\ncenterpartister på en allt tunnare energiis. Det är\r\nväl den obeskattade värmen från\r\nkondenskraftverken som värmer upp vattnet under\r\nisen och tunnar ut den.</pre><pre>Vänsterpartiet kommer givetvis på alla sätt, bl.a. i\r\nutskottet och i vårt motionsskrivande, att\r\nmedverka till att kärnkraften avvecklas så snabbt\r\nsom möjligt och senast år 2010. Vi kommer att\r\nverka för de preciseringar och skärpningar som vi\r\nmenar behövs för att det skall bli lättare att komma\r\nfram till det målet.</pre><pre>Jag har funnit den tråd jag tappade i mitt tidigare\r\nanförande. Lars Norberg hjälpte mig att hitta den\r\nnär han ställde frågan: Vad är det egentligen som\r\nhindrar att man stänger ett kärnkraftverk i dag när\r\nenergibalansen är så pass stark som den är? Också\r\njag tror att detta skulle vara den konkreta signal till\r\naktörerna som behövs och som visar att detta är\r\nallvar. Det skulle gå att genomföra utan större\r\nolägenheter.</pre><pre>Anf. 40 KRISTER SKÅNBERG (mp)\r\nreplik:</pre><pre>Herr talman! Det är viktigt att föra konstruktiva\r\ndiskussioner om hur den nu framlagda\r\nenergipropositionen kan göras bättre. Jag hoppas\r\natt det jag säger i dessa frågor inte upplevs som\r\ngnäll. Jag försöker tala om marknadsmässigheten,\r\nom vad man kan göra så att marknadens aktörer\r\ninte bara skall skrämmas med hot från riksdagen\r\nutan vad man skall göra för att de själva skall inse\r\natt det lönar sig för svensk industri att slå in på\r\nvägen mot en ny energipolitik. Det behövs ett\r\npraktiskt handlande från energiföretagens sida.\r\nKraven på en mer miljövänlig och resurssnål\r\nenergiteknik kommer bara att växa och växa och\r\ndet alldeles oberoende av vad Sveriges riksdag\r\nbeslutar, och det kan jag ge industrin alldeles rätt i.</pre><pre>Det är väl rimligt att vi här i riksdagen gör vad vi\r\nkan för att underlätta för svensk industri att bli\r\nkonkurrenskraftig så tidigt som möjligt på detta\r\nområde. Därför bör vi ställa krav. Jag är övertygad\r\nom att det finns många centerpartister som inget\r\nhellre önskar än att kärnkraften avvecklas så snart\r\nsom möjligt. Jag kan inte riktigt förstå\r\ncenterledningens handlande i det här fallet. Men\r\ndet viktiga är att slå fast att det finns många\r\nmänniskor i alla partier som vill bli av med\r\nkärnkraften så snart som möjligt. Det är just denna\r\nmöjlighet som vi tvistar om. Det är därför viktigt att\r\nockså få i gång de kommersiella krafterna.</pre><pre>Jag vill till Per-Ola Eriksson och här närvarande\r\nfolkpartister ställa samma fråga jag tidigare ställde:\r\nVad är det som hindrar att man ger en rejäl\r\nstyrsignal genom att avveckla ett enda\r\nkärnkraftverk redan nu? Vi har ett elöverskott i\r\nlandet, herr talman.</pre><pre>Anf. 41 PER-OLA ERIKSSON (c) replik:</pre><pre>Herr talman! Jag vill bestämt dementera, Lars\r\nNorberg, att centern har gett upp kampen mot\r\nkärnkraften. Centerpartiet är garanten för\r\nkärnkraftens avveckling. Jag noterar med en viss\r\ntillfredsställelse att Rolf L Nilson i sin\r\nargumentation har ett helt annat synsätt än det Lars\r\nNorberg har gett uttryck för.</pre><pre>Jag tror inte att jag ännu hört någon i denna\r\ndiskussion som hävdat att kärnkraften skall vara\r\nkvar, utan alla talar om att den skall avskaffas och\r\navvecklas. Det är då viktigt att vi får till stånd en\r\nkonstruktiv dialog om hur vi kan gå till väga.</pre><pre>Centerpartiet har biträtt en uppgörelse och uppnått\r\nett förhandlingsresultat som är ett av de mest\r\nkonkreta som presenterats i riksdagen sedan början\r\nav 1980-talet efter folkomröstningen om\r\nkärnkraften. Det är viktigt att detta utgör\r\nplattformen för det fortsatta arbetet för förnyelse\r\nav energisystemet. Det är samtidigt en utmaning\r\nför alla de företag runt om i landet som arbetar med\r\nalternativ energiteknik att nu ta vara på\r\nmöjligheterna att vrida Sveriges energiförsörjning i\r\nen mer miljövänlig riktning. Vi skall också utnyttja\r\nmöjligheterna att skapa sysselsättning runt om i\r\nlandet. Den möjligheten får man genom satsning på\r\nbiobränslen och etanoltillverkning, något som finns\r\nmed i detta paket.</pre><pre>Anf. 42 LARS NORBERG (mp) replik:</pre><pre>Herr talman! Jag måste tro Per-Ola Eriksson på\r\nhans ord när han säger att centern inte har gett upp.\r\nDet har man säkert inte gjort i sina hjärtan, men\r\nnär det gäller politik är det handlingarna som\r\nräknas. Jag har framhållit att den proposition som\r\när framlagd på basis av trepartiöverenskommelsen\r\nicke ger signaler till dem som agerar på marknaden\r\nom att kärnkraften skall avvecklas, och det har\r\nockså Rolf L Nilson intygat. Tvärtom säger man nu\r\nfrån storindustrin, med Bo Berggren i spetsen, att\r\nsaken nu är klar. Det blir ingen\r\nkärnkraftsavveckling. Jag tror inte att Per-Ola\r\nEriksson på något vis kan motbevisa mig i denna\r\ntolkning.</pre><pre>Hur ser problemet ut? I folkomröstningen år 1980\r\nville 80 % av de röstberättigade att kärnkraften\r\nskulle bort antingen på tio år eller på 25 år. Nu har\r\ndet gått elva år sedan dess, och vi har fortfarande\r\ninte fått någon vidare fart på alternativen. Precis\r\nsom jag frågade industriministern vill jag fråga Per-\r\nOla Eriksson: Vilka är problemen? Är problemen\r\nuran, kol, olja, fossilgas och dålig\r\nenergieffektivitet, eller är det de inhemska\r\nbränslena solkraften, vindkraften och\r\nenergihushållningen som är problemen?</pre><pre>Det måste läggas fram ett program som är\r\ntrovärdigt. Centern har tyvärr gett sig ut på en\r\nalltför tunn is -- jag vet inte om det har skett i\r\nmisshugg eller hur det har gått till -- och det\r\nkommer att visa sig att den brister. Detta program\r\nger inte underlag för en kärnkraftsavveckling. Man\r\naccepterar också en ökad energiförbrukning i klar\r\nmotsats till vad Brundtlandskommissionen inom\r\nFN och förra energiministern, nuvarande\r\nmiljöministern, säger, nämligen att\r\nindustriländernas energiförbrukning skall halveras.</pre><pre>Det är en rimlig målsättning. Den är överkörd i\r\ndenna proposition, och det är likaledes de\r\noåterkalleliga besluten som även centern deltog i\r\nför två år sedan, dvs. att starta avvecklingen 1995-\r\n1996. De besluten är överkörda, och här återstår\r\nbara ett tämligen urvattnat program som\r\nstorindustrin tolkar som att det inte blir någon\r\nkärnkraftsavveckling. Jag skall gärna samarbeta\r\nmed centern i en bättre riktning.</pre><pre>Anf. 43 KRISTER SKÅNBERG (mp)\r\nreplik:</pre><pre>Herr talman! Jag vill upprepa frågan om\r\nmöjligheten att avveckla ett första kärnkraftverk.\r\nJag hörde inte att Per-Ola Eriksson svarade på den.\r\nVad är det som hindrar att man ger en mycket tydlig\r\nstyrsignal till hela Sverige om att vi nu har inlett en\r\nny energipolitik? Det är lika bra att börja\r\nomställningen nu. Vad är det som hindrar att man\r\navvecklar ett kärnkraftverk?</pre><pre>Anf. 44 HADAR CARS (fp):</pre><pre>Herr talman! Långsiktighet är värdefullt inom alla\r\ndelar av politiken. Men inom få områden är det så\r\nviktigt med en långsiktig politik som just när det\r\ngäller energin. Det hänger ihop med att de\r\ninvesteringar som görs inom energisektorn normalt\r\nsett skall kunna användas under en period på 20,\r\n30, 40 och ibland ännu fler år.</pre><pre>Det har i Sverige under allt för lång tid rått en\r\nosäkerhet om inriktningen av energipolitiken, och\r\ndet har skadat landet. Det har lett till att företag\r\ninte kunnat veta om det var klokt att investera i vårt\r\nland eller om de hellre borde göra det någon\r\nannanstans. Det har lett till minskade investeringar\r\ni Sverige, utflyttning av arbetsplatser, förlorade\r\nexportandelar i samband med att företagen flyttat\r\nut och därigenom till ökad och ökande\r\narbetslöshet.</pre><pre>Allt detta gör att det för oss framstod som viktigt\r\natt gå in i diskussioner med socialdemokraterna och\r\ncenterpartiet i syfte att finna en energipolitik med\r\nen långsiktig trovärdighet. Vår utgångspunkt var,\r\natt det som ett resultat av en överenskommelse som\r\nvi skulle kunna biträda måste skapas säkerhet för\r\natt det i landet finns tillgång till el till ett med\r\nomvärlden konkurrenskraftigt pris, utan att man\r\nför den skull behöver bygga ut hittills orörda älvar\r\neller på annat sätt bidra till en ökad\r\nmiljöförstörelse. Det målet har vi nått med denna\r\nuppgörelse. Vi ville att alla skulle vara säkra på att\r\nSverige var ett bra land att bedriva\r\nnäringsverksamhet i, även för dem som för sin\r\nverksamhet behöver ha tillgång till betydande\r\nmängder energi, inkl. elenergi. Det har vi nått med\r\ndenna uppgörelse.</pre><pre>Vi har också, och det är en viktig del i detta, nått\r\nfram till att det oåterkalleliga beslutet om\r\navveckling år 1995--1996 har återtagits. Det anser\r\nvi vara en betydande fördel för säkerheten i de\r\navseenden som jag nyss har beskrivit, nämligen att\r\nlandet skall ha tillgång till energi till\r\nkonkurrenskraftiga priser.</pre><pre>Vi har med denna överenskommelse fått ett beslut\r\nsom innebär en ganska betydande satsning på\r\nalternativa energislag. Jag syftar då inte minst på\r\nbioenergin, men också på vindkraft. Genom att\r\nutveckla förgasningsmetoder för bioenergi skall vi\r\npå sikt kunna nå, det är i varje fall vår förhoppning,\r\nen möjlighet att basera en större del av den svenska\r\nelförsörjningen på miljövänlig svensk energi, och\r\ndet är inte dåligt.</pre><pre>Vi anser att förhandlingarna har gett ett mycket bra\r\nresultat på dessa huvudpunkter. Därför har\r\nfolkpartiet liberalerna också biträtt de beslut som\r\nligger till grund för den energiproposition som nu\r\nskall behandlas.</pre><pre>Jag vill gärna understryka att jag anser att\r\nuppgörelsen är konkret och bör kunna ge dem som\r\nvill kunna arbeta i Sverige en tilltro till att\r\nenergifrågan nu har nått en lösning som gör att de\r\nmed tillförsikt kan fortsätta att verka i detta land.\r\nDet är ett oerhört positivt inslag i den politik som\r\nnu förs, inte minst mot bakgrund av den ganska\r\nbesvärliga ekonomiska sits som Sverige befinner sig\r\ni.</pre><pre></pre><pre>Anf. 45 LARS NORBERG (mp):</pre><pre>Herr talman! Jag vill börja med att rikta samma\r\nfråga till folkpartiets företrädare som jag riktat till\r\növriga partiers: Vilket är huvudproblemet i svensk\r\nenergipolitik? Är det användningen av uran, kol,\r\nolja, fossilgas och bristande energieffektivitet, eller\r\när det användningen av de s.k. alternativen, dvs.\r\nsolvärme, vindkraft, biobränslen och ökad\r\neffektivitet.</pre><pre>Jag håller med Hadar Cars om att den här\r\nuppgörelsen ger en långsiktig bas. Jag har försökt\r\nklargöra att jag tolkar det precis så. Den ger det\r\nresultatet att det inte blir någon\r\nkärnkraftsavveckling. Det jag har emot\r\nuppgörelsen är att den hymlar med sanningen och\r\nförsöker ge intryck av att den leder till en\r\nkärnkraftsavveckling år 2010. Den är icke\r\ntrovärdig. Industrifolk, som ju kan räkna, inser\r\nnaturligtvis detta ganska snabbt. Det sägs ju också\r\ni klartext att det inte är aktuellt att minska\r\nenergianvändningen i samhället på det sätt som\r\nvissa kvinnor, t.ex. Birgitta Dahl, Gro Harlem\r\nBrundtland och andra tror. Nej,\r\nenergiomsättningen i det svenska samhället skall\r\ntvärtom öka.</pre><pre>Det är roligt att det finns några bidrag till de s.k.\r\nalternativen, men det är bara kosmetiska bidrag.</pre><pre>En egendomlighet i Hadar Cars anförande tyckte\r\njag var när han påstår att vi har fått en arbetslöshet\r\ni Sverige på grund av att vi har haft en oklar\r\nenergipolitik. Vi har sedan 1980 ett ganska klart\r\navvecklingsbeslut som förstärktes 1988 genom det\r\ns.k. oåterkalleliga beslutet. Sverige hade under\r\ndenna period praktiskt taget den högsta\r\nsysselsättningen i hela Europa. Jag kan inte förstå\r\nhur den osäkerhet som industrin då kände ledde till\r\nbristande sysselsättning. Att industrin begav sig på\r\nflykt vet vi alla, men det berodde delvis på att man\r\nhelt enkelt inte hade någon arbetskraft att räkna\r\nmed här i landet.</pre><pre>Anf. 46 KRISTER SKÅNBERG (mp):</pre><pre>Herr talman! Jag vill komplettera den fråga som\r\nLars Norberg ställde med anledning av påståendet\r\natt den svenska energipolitiken skulle ha lett till\r\nökad arbetslöshet. Vad får Hadar Cars att säga att\r\nföretagen skulle välja att flytta ut -- de flyttar ju ut\r\ntill högre energipriser? Det är någonting i det här\r\nsom inte stämmer.</pre><pre>Jag har en fråga till, herr talman, till Hadar Cars.\r\nUpplever Hadar Cars att den här uppgörelsen\r\nkommer att leda till att den svenska kärnkraften är\r\navvecklad till år 2010? Ja eller nej?</pre><pre>Anf. 47 HADAR CARS (fp):</pre><pre>Herr talman! När det gäller Lars Norbergs fråga\r\neller snarare påstående att det är konstigt att jag\r\nsäger att den svenska energipolitiken har skadat\r\nsysselsättningen i Sverige, när vi har haft en hög\r\nsysselsättning under ett antal år. Det visar precis\r\nhur kortsiktigt man tänker inom det parti som Lars\r\nNorberg representerar.</pre><pre>Det är inte så att en åtgärd omedelbart följs av\r\nkonsekvenser för t.ex. sysselsättningen. Det är\r\nförst år efter det att man fastställer en tokig\r\npolitik -- såsom när man har bestämt sig för att inte\r\nbygga ut pappersindustri i Sverige, utan lägga ny\r\npappersindustri i t.ex. Frankrike -- som dessa\r\nnegativa konsekvenser börjar visa sig. Det är av\r\njust det skälet, som Lars Norberg säkert är\r\noförmögen att fatta, som jag anser det vara så\r\nviktigt att energipolitiken förs mera långsiktigt och\r\nmed en bred förankring i den svenska riksdagen.</pre><pre>Någon ställde frågan till mig om vilket som är det\r\nsvåraste problemet. För egen del anser jag att det\r\nsvåraste energiproblemet -- och det sammanhänger\r\nsjälvfallet med miljöproblemen -- är\r\nväxthuseffekten och vår alltjämt mycket stora\r\nanvändning av fossila bränslen. Detta framstår för\r\nmig som det allvarligaste problemet när man\r\ngranskar den svenska energipolitiken. Jag är i\r\nsärskilt hög grad angelägen om att medverka till en\r\nförändring av detta. Därför är det bra att den här\r\növerenskommelsen innebär en satsning på\r\nbioenergi, och framför allt en långsiktig satsning\r\nsom innebär att när vi får fram en teknik, t.ex.\r\nförgasningstekniken, för att använda bioenergi på\r\nett effektivt sätt skall vi också ha förutsättningar att\r\ngöra detta.</pre><pre>Ge besked, sade någon här: Tror Hadar Cars att det\r\nhär leder till att kärnkraften kommer att vara\r\navvecklad år 2010? Det vet jag inte. Jag kan inte\r\nsvara på det. Så långt sträcker sig inte min sikt. Det\r\ngörs olika bedömningar kring detta, men så mycket\r\nkan jag säga att förutsättningarna för att vi skall\r\nkunna klara oss med en energi som vi vill ha och\r\nkan överlämna till kommande generationer med\r\nstolthet, ökar som en följd av det energibeslut som\r\nmitt parti har varit med om att fatta.</pre><pre>Anf. 48 LARS NORBERG (mp):</pre><pre>Herr talman! I motsats till Hadar Cars har jag\r\narbetat 30 år inom industrin och känner till en del\r\nom långsiktighet. Jag har konstruerat maskiner,\r\noch jag vet att det tar ungefär tio år från det man\r\nbörjar med de första skisserna till dess maskinen är\r\ni drift. Jag vet alltså en del om långsiktighet, som\r\nHadar Cars kanske inser.</pre><pre>Å andra sidan kan också industrin vara ganska\r\nsnabb. När riksdagen fattade sitt beslut om att\r\navveckla två reaktorer planerade Hyltebruk i\r\nSmåland att bygga ut sina pappersmaskiner med en\r\nny anläggning för flisråvara. På bara några månader\r\nplanerade man om den anläggningen, eftersom\r\nman befarade att energipriserna skulle stiga, till en\r\nåtervinningsanläggning där man använder\r\nreturfibrer för att framställa tidningspapper. Vi\r\ntyckte att detta var en positiv effekt av\r\navvecklingsbeslutet. Detta borde för övrigt ha varit\r\nganska väl känt, eftersom beslutet fattades redan\r\n1980. Det är inte fråga om att man hattar från det\r\nena året till det andra. Här har det förekommit en\r\nrelativt långsiktig politik, som man i praktiken har\r\ngett upp genom den uppgörelse som Hadar Cars\r\nhar deltagit i. De s.k. aktörerna på marknaden\r\ntolkar uppgörelsen så.</pre><pre>Det gläder mig att Hadar Cars upplever att\r\nfossilbränslena -- han sade växthuseffekten, men\r\njag antar att det är ungefär detsamma som det jag\r\nkallade för fossilbränslena -- är ett stort problem.\r\nVi menar att detta är ett mycket stort problem, men\r\nvi menar också att uran som energiråvara är ett\r\nlikvärdigt och kanske ännu större problem. Båda\r\ndessa problemen behöver aktivt angripas. Sverige\r\när till 74 % beroende av dessa två energislag, uran\r\noch fossilbränslen, enligt FNs metod att räkna.</pre><pre>Dessutom accepterar folkpartiet en uppgörelse som\r\nsiktar på att energianvändningen skall öka\r\nframöver. Detta tycker vi är upprörande. Vi har i\r\nmotion efter motion sagt att siktet i den svenska\r\nenergipolitiken måste vara inställt på en minskning.\r\nVi har preciserat detta och sagt att det bör vara en\r\nminskning med 2 % per år. Det leder till den\r\nönskade halveringen på 35 år.</pre><pre>Anf. 49 KRISTER SKÅNBERG (mp):</pre><pre>Herr talman! Jag har bara arbetat ungefär tolv år i\r\nsvensk industri och därefter några år som kunsult i\r\nny affärsutveckling.</pre><pre>Hadar Cars talar om långsiktighet, men tydligen\r\ninte om en sådan långsiktighet att man skall kunna\r\nförutsäga när kärnkraften kan vara avskaffad. När\r\nindustrin gör planer har man faktiskt en planering\r\nsom också innehåller årtal. Där talar man inte om\r\nårtalsexercis. Där betraktar man nog planer som\r\ninte innehåller klara tidsangivelser som någonting\r\nsom över huvud taget inte gäller. Det ingår i\r\nlångsiktig planering att kunna ange när en sak skall\r\nske och att sätta ett mål även i tiden -- naturligtvis\r\nockså i resultat -- och sedan arbeta mot detta mål.\r\nMan ser helt enkelt till att man är färdig vid angiven\r\ntidpunkt. Annars blir det inget av, herr talman.</pre><pre>Om växthuseffekten är problemet, Hadar Cars,\r\nvarför belägger man inte energiproduktionen med\r\nnågon typ av utsläppsskatt på koldioxid? Det skulle\r\nväl vara ett sätt att minska växthusproblemet om\r\nman minskade användningen av fossila bränslen.</pre><pre>Till slut vill jag upprepa frågan vad det är som\r\nhindrar att man avvecklar en kärnreaktor i dag, om\r\nman verkligen vill slå in på den nya energipolitiken\r\noch ge signaler till detta.</pre><pre>Anf. 50 HADAR CARS (fp):</pre><pre>Herr talman! Jag kan bara beklaga att Lars\r\nNorbergs och Kristers Skånbergs mångåriga\r\nerfarenhet från svensk industri satt så få spår i deras\r\npolitiska verksamhet.</pre><pre>Överläggningen var härmed avslutad.</pre><pre>Propositionen hänvisades till näringsutskottet.</pre><pre>6 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1990/91:L16 till lagutskottet</pre><pre>1990/91:Kr10--Kr12 till kulturutskottet</pre><pre>1990/91:Ju21--Ju24 till justitieutskottet</pre><pre>1990/91:N15 och N16 till näringsutskottet</pre><pre>1990/91:Ju25 till justitieutskottet</pre><pre>7 § Bordläggning</pre><pre>Anmäldes och bordlades</pre><pre>Propositionerna</pre><pre>1990/91:81 Filmstöd</pre><pre>1990/91:97 Förslag till lag om förbud mot utförsel\r\nav vissa produkter som kan användas i\r\nmassförstörelsesyfte, m.m.</pre><pre></pre><pre>8 § Anmälan om interpellationer</pre><pre>Anmäldes att följande interpellationer framställts</pre><pre>den 20 februari</pre><pre>1990/91:153 av Sten-Ove Sundström (s) till\r\nindustriministern om sysselsättningen i Norrbotten:</pre><pre>Den positiva utvecklingen på Norrbottens\r\narbetsmarknad har nu förändrats i negativ riktning\r\noch arbetslösheten ökar snabbt. Arbetslösheten är\r\nnu mer än dubbelt så hög som riksgenomsnittet,\r\nfrämst drabbas kvinnor och ungdomar.</pre><pre>Den negativa utvecklingen på arbetsmarknaden\r\nberor dels på konjunkturnedgången, dels förstärks\r\neffekten genom de pågående\r\nstrukturförändringarna inom basindustrierna.\r\nDessa förändringar kommer att beröra tusentals\r\nanställda under de närmaste åren. Det gäller\r\nförändringar inom såväl SSAB--OVAKO--SJ--\r\nLKAB--ASSI m.fl. till basindustrierna beroende\r\nunderleverantörer och serviceföretag.</pre><pre>Bara inom Svenskt Stål, OVAKO och SJ i Luleå\r\nberörs ca 500 arbetstillfällen. ASSI i Kalix,\r\nKarlsborgsverken har också signalerat\r\nstrukturförändringar som kan innebära att\r\nhundratals jobb kommer i fara.</pre><pre>Nyligen har regeringen genom olika förslag satsat\r\nstora resurser för att sätta fart på tillväxten samt\r\ngenom en rad åtgärder sökt motverka\r\nlågkonjunkturens effekter. Det är mot den\r\nbakgrunden angeläget att åtgärder snarast vidtas\r\nför att säkra utvecklingen och produktionen även i\r\nde statliga företagen.</pre><pre>Där kontaktvägarna och ägarinflytandet måste\r\nnyttjas att på ett effektivare sätt för att trygga\r\nsysselsättningen i det län som hårdast pinas av\r\narbetslösheten.</pre><pre>Det statliga engagemanget i Norrbottens näringsliv\r\ntillkom för att förädla länets råvaror och därmed\r\ntrygga sysselsättningen. Fortfarande dominerar\r\ndessa basindustrier länets industrisysselsättning, en\r\ntveksamhet att investera för att utveckla företagen\r\nkan få förödande effekter på länets arbetsmarknad.</pre><pre>Oron och osäkerheten över företagens framtid ökar\r\nnu bland de anställda, därför vill jag till\r\nindustriministern ställa följande frågor:</pre><pre>1.  Vilka åtgärder är industriministern beredd att\r\nvidta för att trygga sysselsättningen vid ASSI\r\nKarlsborgsverken?</pre><pre>2.  Är statsrådet beredd att vidta åtgärder för att\r\nsäkra utbyggnaden av metallurgin vid Svenskt Stål\r\ni Luleå?</pre><pre>den 21 februari</pre><pre>1990/91:154 av Pär Granstedt (c) till\r\njustitieministern om länsrätten i Stockholms län:</pre><pre>Länsrätt i Haninge</pre><pre>Regeringen har föreslagit en ny instansordning\r\noch organisation för rättskipningen i\r\nsocialförsäkringsmål. Försäkringskassornas och\r\nriksförsäkringsverkets beslut i\r\nsocialförsäkringsärenden skall överklagas till\r\nlänsrätten, och de nuvarande tre\r\nförsäkringsrätterna skall upphöra. Mycket talar för\r\natt riksdagen kommer att bifall regeringens förslag.</pre><pre>Lokaliseringen</pre><pre>När försäkringsrätterna (FR) tillkom 1979\r\nspelade lokaliseringen en stor roll. Den största\r\nrätten, försäkringsrätten för Mellansverige (FRM),\r\nplacerades i Haninge, två mil utanför Stockholm,\r\nden näst största, försäkringsrätten för södra Sverige\r\n(FRS), i Huskvarna och den minsta,\r\nförsäkringsrätten för Norra Sverige (FRN), i\r\nUmeå.</pre><pre>Ett resultat av försäkringsrätternas avskaffande är\r\nen betydande centralisering främst till centrala\r\nStockholm men också till Göteborg, Malmö och\r\nJönköping, där det redan finns många och stora\r\ndomstolar. Större delen av FRMs personal kommer\r\nsåledes enligt propositionen att flytta till länsrätten\r\ni Stockholms län och till kammarrätten i\r\nStockholm, vilka bägge är belägna i Stockholms\r\ninnerstad. Personalen vid FRS kommer till största\r\ndelen att flytta till länsrätterna i Göteborg och\r\nMalmö och till kammarrätterna i Jönköping och\r\nGöteborg. Endast FRNs personal kommer till\r\nstörsta delen att bli kvar i Umeå.</pre><pre>Domstolarnas storlek</pre><pre>I sitt remissyttrande över promemorian (Ds\r\n1990:80) Rättskipningen i socialförsäkringsmål\r\nnoterade FRM att länsrätten i Stockholm för\r\nnärvarande är cirka sju gånger så stor som de övriga\r\n23 länsrätterna i genomsnitt och att varje ny\r\nmålgrupp som tillförs länsrätterna leder till större\r\nökningar av länsrätten i Stockholm än av övriga\r\nlänsrätter.</pre><pre>Länsrätten i Stockholm beräknas i samband med\r\nintegreringen få ett tillskott av ca 30 tjänster, vilket\r\nmotsvarar en medelstor länsrätt i landsorten.\r\nSkulle man i stället dela länsrätten i Stockholms län\r\nmitt itu får man efter integreringen två länsrätter\r\nmed ca 110 tjänster var. Dessa bägge skulle ändå bli\r\nklart större än de bägge länsrätterna i Göteborg och\r\nMalmö och långt större än den genomsnittliga\r\nlänsrätten.</pre><pre>Det är känt att mycket stora domstolar kan få svårt\r\natt driva verksamheten på ett rationellt sätt. Man\r\nhar av den anledningen ofta diskuterat att dela\r\nStockholms tingsrätt som är drygt dubbelt så stor\r\nsom varje annan domstol i landet. Länsrätten i\r\nStockholms län kommer som en följd av\r\npropositionsförslaget att kunna ta upp tävlan med\r\nSvea hovrätt och Göteborgs tingsrätt om platsen\r\nsom näst största domstol i landet.</pre><pre>Regionalpolitiska skäl</pre><pre>Stockholmsregionen kännetecknas av en stark\r\nobalans mellan just Stockholms innerstad och inte\r\nminst de södra förorterna. Till Haninge fanns\r\ntidigare lokaliserad en annan statlig myndighet,\r\nstatens arbetsmarknadsnämnd (SAMN), med ett\r\n100-tal anställda. Den upphörde för ett par år\r\nsedan. Televerket, som är en stor statlig\r\narbetsgivare i Haninge, planerar enligt\r\ntidningsuppgifter nu att skära ned personalen i\r\nHaninge och Farsta med 200. Till FRM är för\r\nnärvarande knutna ca 110 personer, varav ett 90-tal\r\ntjänstgör i rätten och ett 20-tal domare och\r\nföredragande är tjänstlediga för arbete i bl.a.\r\nregeringskansliet, riksdagen och\r\nförsäkringsöverdomstolen.</pre><pre>För Haninge, som är en kommun med relativt sett\r\nfå arbetsplatser inom den offentliga\r\ntjänstemannasektorn, betyder nedläggningen av\r\nFRM självfallet ett svårt avbräck. Mot den här\r\nbakgrunden finns det inte minst starka\r\nregionalpolitiska skäl för att se till att FRM\r\nefterträds av en ny länsrätt.</pre><pre>Närmare om delning av länsrätten</pre><pre>Den nuvarande länsrätten i Stockholms län är\r\nbildad av instanser som en gång var uppdelade på\r\nA- och B-län. Ett naturligt sätt att dela länsrätten\r\nkunde vara att låta den nuvarande länsrätten på\r\nSödermalm i Stockholm få Stockholms kommun\r\nsom domkrets och föra övriga kommuner i länet till\r\nden nybildade länsrätten. Ett annat sätt kunde vara\r\nen delning av länet i en nordlig och sydlig del, vilket\r\nockså skulle innebära en delning av Stockholms\r\nstads område. Den nya länsrätten kunde då överta\r\nFRMs lokaler och administration i Haninge.\r\nPraktiskt taget all administrativ personal vill stanna\r\ni Haninge och detsamma gäller åtskilliga jurister.</pre><pre>Handens tingsrätt, som ligger helt nära FRM och\r\nhar en struktur som liknar länsrätternas, har inte\r\nhaft några problem med att rekrytera vare sig\r\nnotarier eller domare till sig. Tingsrätten har\r\nvidare -- för övrigt i likhet med FRM -- haft lättare\r\nän domstolarna i Stockholms innerstad att\r\nrekrytera administrativ personal. För Handens\r\ntingsrätt och för Haninge kommun skulle det\r\ninnebära flera fördelar om en ny länsrätt med dess\r\nvarierade målsammansättning lokaliserades till\r\nHaninge.</pre><pre>Regeringen har hävdat att en delning av länsrätten\r\ni Stockholms län skulle medföra ökade\r\nlokalkostnader. Uppenbarligen syftar man på att\r\nlänsrätten sägs kunna inrymma också dem som\r\nskall nyanställas i samband med integreringen.\r\nLänsrätten bör då hellre avstå de lokaler som inte\r\nutnyttjas. Generellt sett är lokalkostnaden\r\nbetydligt lägre i Haninge än de är i Stockholms\r\ninnerstad. Det torde dessutom vara ganska enkelt\r\natt utvidga och anpassa FRMs nuvarande lokaler\r\ntill en ny och eventuellt något större domstol med\r\nett större inslag av muntliga förhandlingar.</pre><pre>Haninge kan nås med pendeltåg eller bil på mindre\r\nän en halvtimme från Stockholms innerstad, och\r\nom kommuner norr om Stockholm skulle ingå i\r\ndomkretsen behöver man ändå sällan räkna med\r\nlängre resa än en timme. Man behöver inte jämföra\r\nmed förhållandena i Norrlandslänen för att tycka\r\natt en sådan ''tidsutdräkt'' är i sammanhanget rätt\r\nförsumbar. För många boende i den södra\r\nlänsdelen är Haninge mer lättillgänglig än\r\nStockholms innerstad.</pre><pre>Självfallet kommer en delning att medföra en del\r\npåfrestningar för den nuvarande personalen vid\r\nlänsrätten i Stockholms län, liksom det blir en del\r\nmerarbete för domstolsverket och andra\r\ninblandade. Men svårigheterna bör inte överdrivas.\r\nEn stor och välskött domstol med utmärkta lokaler\r\ni Haninge står beredd att ta emot nya\r\narbetsuppgifter från länsrätten och en delvis ny\r\npersonal. Och för den nya organisationen av\r\nrättskipningen i socialförsäkringsmål kan det inte\r\nminst övergångsvis vara till stor fördel att en\r\nbetydande del av socialförsäkringsmålen i landet i\r\nförsta domstolsinstans kommer att handläggas i en\r\ndomstol, som säkerligen i stor utsträckning hämtar\r\ndomare och annan personal från den gamla FRM.\r\nEn ny länsrätt i Haninge borde lämpligen ta hand\r\nom de mål enligt den äldre lagstiftningen om\r\nyrkesskadeförsäkring som FRM nu är ensam\r\nspecialdomstol för.</pre><pre>Att den nya organisationen får en lämplig\r\nutformning redan från början är så viktig att\r\nreformens genomförande kan uppskjutas ett\r\nhalvår, om det skulle visa sig nödvändigt av\r\npraktiska skäl.</pre><pre>En delning av den redan i dag förhållandevis\r\nmycket stora länsrätten i Stockholm bör göras nu\r\nnär stora grupper av nya mål tillförs länsrätterna.\r\nÄndringar i socialförsäkringslagstiftningen liksom\r\ndomstolsutredningens arbete kan visserligen så\r\nsmåningom leda till förändringar i arbetsundelaget\r\nför de framtida länsrätterna. Om dessa\r\nförändringar sammantaget betyder ökade eller\r\nminskade arbetsuppgifter kan dock inte avgöras för\r\nnärvarande. Men de bägge stora domstolar som\r\nskulle bli resultatet av en delning av länsrätten i\r\nStockholms län måste kunna möta sådana\r\nförändringar lättare än det stora flertalet övriga\r\nlänsrätter. Det kan snarare göra det mindre sårbart\r\nän om den nuvarande länsrätten i Stockholms län\r\nfinns kvar som en av de allra största domstolarna i\r\nlandet.</pre><pre>Om en delning inte kommer till stånd borde\r\nlänsrätten i sin helhet lokaliseras till Haninge så\r\nsom framförts av Länsstyrelsen i Stockholms län.</pre><pre>Med hänvisning till det anförda ställer jag följande\r\nfrågor till justitieministern:</pre><pre>Är statsrådet beredd att ta upp till förnyad prövning\r\nfrågan om en delning av länsrätten i Stockholms län\r\ni samband med övertagandet av\r\nsocialförsäkringsmålen, varav en skulle lokaliseras\r\ntill Haninge med utnyttjande av de resurser som\r\nhittills använts av Försäkringsrätten för\r\nMellansverige?</pre><pre>Är statsrådet i annat fall beredd att förorda att\r\nlänsrätten i Stockholms län i sin helhet bör\r\nlokaliseras till Haninge?</pre><pre>9 § Anmälan om frågor</pre><pre>Anmäldes att följande frågor framställts</pre><pre>den 20 februari</pre><pre>1990/91:433 av Karl-Erik Svartberg (s) till\r\nsocialministern om reglerna för statsbidrag till\r\nhandikappanpassning av lokaler:</pre><pre>I ett besvärsärende rörande statsbidrag för\r\nhandikappanpassning av en samlingslokal har\r\nboverket uttalat följande:</pre><pre>''Emellertid har distriktet numera också meddelat\r\natt droger, varmed torde avses bl.a. tobak och\r\nalkohol, inte får förekomma i lokalen. Enligt vad\r\nsom sagts ovan är en sådan inskränkning i rätten att\r\nanvända lokalen också en grund för avslag.''</pre><pre>En organisation som vill förbjuda alkohol och\r\ntobak i sina samlingslokaler kan enligt boverket\r\nalltså inte få statsbidrag till handikappanpassning\r\nav lokalerna.</pre><pre>Är detta i överensstämmelse med regeringens\r\nsträvan att begränsa bruket av alkohol och tobak?</pre><pre>den 21 februari</pre><pre>1990/91:434 av Knut Wachtmeister (m) till statrådet\r\nErik Åsbrink om förslaget om\r\nrapporteringsskyldighet om enskildas innehav av\r\nkonst m.m.:</pre><pre>Riksskatteverket föreslår i sitt remissvar över\r\nförslaget om ny förmögenhetsskatt att\r\nauktionsfirmor och försäkringsbolag skall bli\r\nskyldiga rapportera om enskildas innehav av konst\r\noch andra värdeföremål.</pre><pre>Detta har med fog upprört många, och jag\r\nhemställer att statsrådet redan nu uttalar sig mot\r\ndenna form av angiveri.</pre><pre>1990/91:435 av Ingrid Hemmingsson (m) till\r\narbetsmarknadsministern om nedsättningen av\r\narbetsgivaravgiften i stödområde 1:</pre><pre>Nedsättning av arbetsgivaravgiften i stödområde 1\r\ngäller tyvärr inte alla verksamheter. Det skapar en\r\nsnedvriden konkurrens inom en och samma\r\nbransch. Turismen i västra Härjedalen får tjäna\r\nsom exempel på detta. I västra Härjedalen är\r\nturismen den dominerande näringen, som består av\r\nhotell, camping eller stuguthyrning. Hit hör också\r\nmånga små värdshus och restauranger. Företagen\r\när på små orter som Tänndalen--Funäsdalen\r\nberoende av samma gäster -- turister. Vissa får 10 %\r\nnedsättning av arbetsgivaravgiften medan andra\r\ninte får någon nedsättning alls.</pre><pre>Restauranger som drivs i samband med hotell eller\r\ncamping och stuguthyrning får nedsättning, medan\r\nen liftanläggning med servering--värdshus inte får\r\ndel av nedsättningen. Ej heller alla de små\r\nrestauranger och värdshus som är nödvändiga för\r\nturisterna i området. I Tänndalen--Funäsdalen\r\nligger dessa företag tätt intill varandra.</pre><pre>Kommer arbetsmarknadsministern att undanröja\r\ndessa otroliga orättvisor mellan företag inom\r\nsamma bransch?</pre><pre>1990/91:436 av Ingrid Hemmingsson (m) till\r\nsocialministern om tillsynen över den psykiatriska\r\nvården:</pre><pre>I ett uppmärksammat fall i Norge har det uppdagats\r\natt en patient som varit föremål för psykiatrisk vård\r\nkontinuerligt har misshandlats av främst outbildad\r\nvårdpersonal. Fallet har väckt berättigad\r\nupprördhet över hur oskyldiga och utlämnade\r\nmänniskor riskerar att bli behandlade i ett\r\nvälfärdssamhälle som Norge.</pre><pre>Enligt RSMH finns det heller inga garantier för att\r\ndenna form av misshandel, såväl psykisk som rent\r\nfysisk, inte också förekommer i vårt land. Samtidigt\r\när det uppenbarligen så att inga ansvariga\r\nmyndigheter i Sverige på ett mer genomgripande\r\nsätt har studerat situationen på landets psykiatriska\r\nsjukhus. Detta är allvarligt, eftersom de som vårdas\r\npå dessa ofta inte är starka nog att själva anmäla\r\neventuella övergrepp och att i fall där misshandel\r\nlett till åtal, dessa har lagts ned i brist på bevis.</pre><pre>Jag vill därför fråga statsrådet följande:</pre><pre>Vilken tillsyn förekommer i dag över psykiatriska\r\nsjukhus och vårdhem för att övergrepp liknande det\r\nnorska Sol-fallet kan undvikas?</pre><pre>10 § Kammaren åtskildes kl. 15.12.</pre><pre>Förhandlingarna leddes</pre><pre>av andre vice talmannen från sammanträdets\r\nbörjan t.o.m. 5 § anf. 32 (delvis) och</pre><pre>av tredje vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}