{"dokumentstatus":{"dokument":{"hangar_id":"2349376","dok_id":"GH09111","rm":"1993/94","beteckning":"111","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"111","slutnummer":"0","datum":"1994-05-26 00:00:00","systemdatum":"2005-10-27 13:43:14","publicerad":"1994-05-26 00:00:00","titel":"Riksdagens snabbprotokoll 1993/94:111 Torsdagen den 26 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{49622835-B2D2-4430-81B8-E979F75BE9C1}","dokument_url_text":"http://data.riksdagen.se/dokument/GH09111/text","dokument_url_html":"http://data.riksdagen.se/dokument/GH09111","dokumentstatus_url_xml":"http://data.riksdagen.se/dokumentstatus/GH09111","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:111</div>\r\n<div class=\"sidhuvud_datum\">Torsdagen den 26 maj</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollet för den 20 maj.</pre><pre>2 §  Beslut rörande utskottsbetänkanden som\r\nslutdebatterats den 25  maj</pre><pre>KrU30 Turism</pre><pre>Mom. 1 (projektet Invest in Sweden)</pre><pre>1. utskottet</pre><pre>2. res. 1 (s)</pre><pre>3. res. 2 (nyd)</pre><pre>Förberedande votering:</pre><pre>126 för res. 1</pre><pre>21 för res. 2</pre><pre>146 avstod</pre><pre>56 frånvarande</pre><pre>Kammaren biträdde res. 1.</pre><pre>Huvudvotering:</pre><pre>145 för utskottet</pre><pre>130 för res. 1</pre><pre>20 avstod</pre><pre>54 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>69 m, 24 fp, 27 c, 24 kds, 1 -</pre><pre>För res. 1:</pre><pre>118 s, 10 v, 2 -</pre><pre>Avstod:</pre><pre>20 nyd</pre><pre>Frånvarande:</pre><pre>20 s, 11 m, 9 fp, 4 c, 2 kds, 3 nyd, 4 v, 1 -</pre><pre>Mom. 2 (inriktningen av och organisationen för de\r\nstatliga insatserna för turismen)</pre><pre>1. utskottet</pre><pre>2. res. 3 (s)</pre><pre>Votering:</pre><pre>165 för utskottet</pre><pre>129 för res. 3</pre><pre>55 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>70 m, 23 fp, 27 c, 24 kds, 20 nyd, 1 -</pre><pre>För res. 3:</pre><pre>117 s, 10 v, 2 -</pre><pre>Frånvarande:</pre><pre>21 s, 10 m, 10 fp, 4 c, 2 kds, 3 nyd, 4 v, 1 -</pre><pre>Mom. 6 (vissa natur- och miljöfrågor)</pre><pre>1. utskottet</pre><pre>2. res. 5 (s)</pre><pre>Votering:</pre><pre>167 för utskottet</pre><pre>128 för res. 5</pre><pre>54 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>70 m, 24 fp, 27 c, 24 kds, 20 nyd, 1 v, 1 -</pre><pre>För res. 5:</pre><pre>117 s, 9 v, 2 -</pre><pre>Frånvarande:</pre><pre>21 s, 10 m, 9 fp, 4 c, 2 kds, 3 nyd, 4 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>KrU31 Ungdomspolitik</pre><pre>Mom. 1 (den huvudsakliga inriktningen av\r\nungdomspolitiken)</pre><pre>1. utskottet</pre><pre>2. res. 1 (s)</pre><pre>Votering:</pre><pre>166 för utskottet</pre><pre>130 för res. 1</pre><pre>53 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>70 m, 24 fp, 27 c, 24 kds, 20 nyd, 1 -</pre><pre>För res. 1:</pre><pre>118 s, 10 v, 2 -</pre><pre>Frånvarande:</pre><pre>20 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 2 (de offentliga stödjande insatserna)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>282 för utskottet</pre><pre>14 för men.</pre><pre>53 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>116 s, 70 m, 24 fp, 27 c, 24 kds, 20 nyd, 1 -</pre><pre>För men.:</pre><pre>2 s, 10 v, 2 -</pre><pre>Frånvarande:</pre><pre>20 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 3 (ideella organisationer)</pre><pre>1. utskottet</pre><pre>2. res. 2 (s)</pre><pre>Votering:</pre><pre>166 för utskottet</pre><pre>130 för res. 2</pre><pre>53 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>70 m, 24 fp, 27 c, 24 kds, 20 nyd, 1 -</pre><pre>För res. 2:</pre><pre>118 s, 10 v, 2 -</pre><pre>Frånvarande:</pre><pre>20 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 11 (medelsanvisningen till Bidrag till\r\nnationell och internationell ungdomsverksamhet\r\nm.m.)</pre><pre>1. utskottet</pre><pre>2. res. 3 (s)</pre><pre>Votering:</pre><pre>166 för utskottet</pre><pre>130 för res. 3</pre><pre>53 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>70 m, 24 fp, 27 c, 24 kds, 20 nyd, 1 -</pre><pre>För res. 3:</pre><pre>118 s, 10 v, 2 -</pre><pre>Frånvarande:</pre><pre>20 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 19 (ett lärlingssystem)</pre><pre>1. utskottet</pre><pre>2. res. 7 (nyd)</pre><pre>Votering:</pre><pre>276 för utskottet</pre><pre>20 för res. 7</pre><pre>53 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>118 s, 70 m, 24 fp, 27 c, 24 kds, 10 v, 3 -</pre><pre>För res. 7:</pre><pre>20 nyd</pre><pre>Frånvarande:</pre><pre>20 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 32 (utvärdering av organisationsbidragens\r\neffekter)</pre><pre>1. utskottet</pre><pre>2. res. 12 (nyd)</pre><pre>Votering:</pre><pre>275 för utskottet</pre><pre>20 för res. 12</pre><pre>54 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>117 s, 70 m, 24 fp, 27 c, 24 kds, 10 v, 3 -</pre><pre>För res. 12:</pre><pre>20 nyd</pre><pre>Frånvarande:</pre><pre>21 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 34 (bidragssanering)</pre><pre>1. utskottet</pre><pre>2. res. 14 (nyd)</pre><pre>Votering:</pre><pre>276 för utskottet</pre><pre>20 för res. 14</pre><pre>53 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>118 s, 70 m, 24 fp, 27 c, 24 kds, 10 v, 3 -</pre><pre>För res. 14:</pre><pre>20 nyd</pre><pre>Frånvarande:</pre><pre>20 s, 10 m, 9 fp, 4 c, 2 kds, 3 nyd, 4 v, 1 -</pre><pre>Mom. 35 (besparing på organisationsbidragen)</pre><pre>1. utskottet</pre><pre>2. res. 15 (nyd)</pre><pre>Votering:</pre><pre>274 för utskottet</pre><pre>20 för res. 15</pre><pre>55 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>118 s, 70 m, 23 fp, 26 c, 24 kds, 10 v, 3 -</pre><pre>För res. 15:</pre><pre>20 nyd</pre><pre>Frånvarande:</pre><pre>20 s, 10 m, 10 fp, 5 c, 2 kds, 3 nyd, 4 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>Meddelande om samlad votering</pre><pre>Förste vice talmannen meddelade att\r\nnäringsutskottets betänkanden NU17 och NU22,\r\nkonstitutionsutskottets betänkande KU36,\r\nfinansutskottets betänkande FiU23 samt\r\nkulturutskottets betänkanden KrU29 och KrU33\r\nskulle avgöras i ett sammanhang efter avslutad\r\ndebatt.</pre><pre>3 §  Energipolitik</pre><pre>Föredrogs</pre><pre>näringsutskottets betänkande</pre><pre>1993/94:NU17 Energipolitik (prop. 1993/94:100\r\ndelvis).</pre><pre>Anf. 1  BIRGITTA JOHANSSON (s):</pre><pre>Herr talman! I näringsutskottet har vi lagt ner\r\nmycken möda på att nå enighet kring\r\nenergifrågorna. I dag har vi två betänkanden att\r\ndebattera och fatta beslut om.</pre><pre>I utskottets betänkande nr 17 har vi\r\nsocialdemokrater en reservation, som jag nu yrkar\r\nbifall till. I övrigt yrkar jag bifall till utskottets\r\nhemställan, som bl.a. innebär att riksdagen skall\r\nbegära att regeringen skyndsamt tillsätter en\r\nenergikommission med bred parlamentarisk\r\nförankring.</pre><pre>Energipolitiken har en underlig förmåga att nästan\r\nständigt leta sig in i valrörelserna. Jag vet inget\r\nannat land där man så mycket talar om\r\nenergipolitik som i Sverige. På 70-talet -- i\r\noljekrisernas spår -- pratade vi om\r\nenergihushållning. Spara energi var det budskap\r\nsom gick ut till medborgarna. Den senare delen av\r\ndet årtiondet och det tidiga 80-talet var vi närmast\r\nförlamade av kärnkraftsdebatten. Regeringar kom\r\noch gick på just den frågan. Efter Harrisburg blev\r\nfrågan om vi skulle avveckla och sedan hur snabbt\r\nvi skulle kunna avveckla kärnkraften. Den frågan\r\nhar sedan dess följt med i energipolitiken, där den\r\nömsom har blossat upp, ömsom legat och pyrt\r\nmellan valen.</pre><pre>Så sent som för tre år sedan ingick flera politiska\r\npartier en överenskommelse som hade en av sina\r\nviktigaste bevekelsegrunder i 1980 års beslut om\r\nkärnkraftsavvecklingen. Detta ledde till en sorts\r\nstiltje på området. Men det var ett bedrägligt lugn --\r\nnu vill vissa partier blåsa till storm i energipolitiken\r\nigen.</pre><pre>Bakom alla dessa politiska turbulenser finns en,\r\nsett i ett 25-årsperspektiv, dramatisk omvandling av\r\nenergisystemen. Den totala användningen av\r\nenergi har stabiliserats kring 430--450 TWh. Det\r\nhar den gjort trots en över tiden ökande\r\nindustriproduktion och större bostads- och\r\nlokalytor.</pre><pre>Utvecklingen i Sverige påminner om den i övriga\r\nvästvärlden. Olja är i likhet med vad som gällde för\r\ntvå decennier sedan det största enskilda\r\nenergislaget. Men stora förändringar har skett i två\r\navseenden. Dels har användningen av olja under\r\nden här tiden minskat kraftigt, dels kommer oljan\r\nfrån nya länder. Oljeanvändningen har i det\r\nnärmaste halverats, och den olja vi använder\r\nkommer till allra största delen från vårt närområde.\r\nDen svavelfattiga Nordsjöoljan har fått ersätta\r\ntidigare leveranser från Mellanöstern. De flesta\r\nbilister i Sverige kör nu faktiskt med norsk olja i\r\ntanken -- kanske utan att veta om det.</pre><pre>Elanvändningen har mer än fördubblats och trängt\r\nut användningen av lätta eldningsoljor i\r\nbostadsuppvärmningen. Elenergi används även\r\nmer inom industrin för att öka vidareförädlingen.</pre><pre>Under 80-talet har nya, eller nygamla, energislag\r\ngjort sitt intåg. Biobränslen ökade kraftigt under\r\n80-talets första hälft, men ökningen planade ut till\r\nföljd av sjunkande energipriser. Samma öde har\r\ndrabbat naturgasen. Naturgas introducerades i två\r\nomgångar, först i Skåne och sedan i Västsverige.\r\nTill gasen knöts stora förhoppningar, men sedan\r\nblev det stopp.</pre><pre>Stora förändringar har således skett inom\r\nenergiförsörjningen. Detta utgör i sig en viktig\r\nutgångspunkt för diskussionen om energipolitiken.</pre><pre>En annan mycket viktig bakgrund till diskussionen\r\nom energipolitiken är det faktum att Sveriges\r\nindustriella struktur gör oss extremt beroende av el\r\ntill konkurrenskraftiga priser. I det svenska\r\nindustriella landskapet finns en närmast\r\noproportionerligt stor andel basnäringar som är\r\nberoende av naturtillgångar som skog, malm och\r\nvattenkraft. Basnäringarna står för en mycket stor\r\ndel av vår nettoexport och är därför av avgörande\r\nbetydelse för vår bytesbalans. Som exempel kan\r\nnämnas skogsindustrin, där den huvudsakliga\r\ninsatsvaran är inhemsk vedråvara, arbetskraft och\r\nelkraft. Huvuddelen av produktionen går på\r\nexport, och de intäkter denna export ger är av\r\navgörande betydelse för vår ekonomi och vårt\r\nvälstånd.</pre><pre>Tillgången på billig och säker energi har för oss\r\nsocialdemokrater alltid setts som en del av den\r\nindustriella infrastrukturen. Energin, främst elen,\r\nhar just setts som en insatsvara att använda i\r\nförädling av produkter som sedan kan exporteras.\r\nEnergin är alltså inte en vara vilken som helst. Det\r\nbetyder att det för oss är stor skillnad mellan att\r\nexportera el direkt och att göra det indirekt i form\r\nav högförädlade produkter. Här går en skiljelinje\r\nmellan oss och de borgerliga partierna i synen på\r\nhandel med el.</pre><pre>Svensk ekonomi och svenskt näringsliv står inför\r\nstora utmaningar de närmaste åren. Ni vet alla att\r\nSverige under de senaste åren har haft ett unikt fall\r\ni industriproduktion. Vår BNP har fallit tre år i rad,\r\nvilket aldrig tidigare hänt under 1900-talet.\r\nIndustrisektorn har blivit så liten att Sverige i\r\nOECD-statistiken inte längre räknas som en\r\nindustrination. En förstahandsuppgift för oss\r\nsocialdemokrater när vi får möjlighet att\r\nåterkomma i regeringsställning är att\r\nåterindustrialisera det svenska näringslivet. I det\r\narbetet kommer en nödvändig förutsättning att\r\nvara tillgång till säker och billig energi.</pre><pre>Detta för mig över till de dagsaktuella\r\nenergipolitiska frågorna. På dagordningen finns två\r\nfrågor, en stor och en mindre. De hör ihop och är\r\negentligen två sidor av samma sak.</pre><pre>Den stora frågan gäller hur vi skall ha det med\r\nenergiomställningen. Hur ser Sveriges\r\nenergiförsörjning ut på sikt? Vad händer med\r\nkärnkraftsavvecklingen? Hur går det med\r\nalternativen?</pre><pre>Även om dessa frågor kommer att behandlas och\r\nbeslutas i riksdagen i dag, kommer de därmed inte\r\natt vara avförda från dagordningen och inte heller\r\natt vara slutbehandlade. Det finns en risk att denna\r\nfråga och närbesläktade energifrågor hamnar i\r\nvalrörelsen. Jag säger ''en risk'', inte för att\r\nenergifrågorna inte lämpar sig för politisk debatt --\r\ndet gör de i allra högsta grad -- men därför att\r\nerfarenheterna inte är de allra bästa av att få in i\r\ngrunden långsiktiga energifrågor som ett inslag i en\r\nvaldebatt.</pre><pre>Låt mig därför säga att vi socialdemokrater inte har\r\nnågot som helst intresse av att få en debatt som\r\ngenom sina övertoner återigen riskerar att förlama\r\nenergipolitiken. Centern har i strid med andra\r\npartier i regeringen föreslagit en särskild lag om\r\navveckling av kärnkraften. Även det\r\nkristdemokratiska partiet, kds, har i riksdagen lagt\r\nfram ett sådant förslag, som går på tvärs mot de\r\növriga regeringspartiernas uppfattningar.</pre><pre>Skall vi nu få se en återupprepning av de strider som\r\nvi har sett alldeles för mycket av tidigare? Vi\r\nsocialdemokrater vill inte det. Det skulle vara\r\nfrestande för oss socialdemokrater att som\r\noppositionsparti peka på den oenighet som finns\r\ninom regeringen, bara fyra månader innan valet.\r\nInget skulle vara lättare än att peka på den djupa\r\nsplittring som finns inom regeringen när det gäller\r\nkärnkraften.</pre><pre>Men vi vill inte utnyttja detta utan har i stället\r\nföreslagit att en energipolitisk kommission tillsätts\r\nför att försöka slå vakt om den breda enighet som\r\nuppnåddes för några år sedan. Vi tycker att\r\nelmarknaden bör ses i ett större energipolitiskt\r\nperspektiv.</pre><pre>Vi socialdemokrater har i ett särskilt yttrande vid\r\nbetänkande nr 17 djupt beklagat att Centern och\r\nkds bryter det samförstånd som tidigare har funnits\r\ni frågan om kärnkraftens avveckling.</pre><pre>Här kan man peka särskilt på att det rått politisk\r\nenighet när det har anslagits stora summor av\r\nstatliga medel för att utveckla och introducera\r\ninhemska och förnyelsebara energikällor. Detta har\r\nskett under 80- och 90-talen, då många kommuner\r\nhar gjort investeringar i energianläggningar bl.a.\r\nför biobränslegas. Vi vet inte huruvida\r\navregleringens konsekvenser kommer att\r\nomintetgöra dessa miljövänliga investeringar. Det\r\nfinns här därför också en koppling till hela frågan\r\nom avreglering av elmarknaden.</pre><pre>Det är klart att vi kan ha olika bilder framför oss.\r\nJag vill avslutningsvis blicka framåt och se hur det\r\nenergipolitiska landskapet kommer att se ut på\r\nnågra års sikt.</pre><pre>Självfallet kan vi inte ge svar på alla frågor om vad\r\nsom kommer att ersätta kärnkraften. Blir det\r\nbiobränsle, naturgas, vindkraft eller något annat?\r\nDet är detta som den energipolitiska kommissionen\r\nhar att ta ställning till. Hade vi de svaren i dag, hade\r\nvi inte behövt tillsätta någon kommission. Därför\r\nmåste vi litet grand dämpa förväntningarna om att\r\nkunna lösa alla problem samtidigt.</pre><pre>Jag tror också att den energipolitiska\r\nkommissionen och de politiska partierna får ta sig\r\nsamman när det gäller att blicka ut över det\r\ninternationella planet. När vi tog vårt viktigaste\r\nenergipolitiska beslut, om att avveckla kärnkraften\r\når 2010, skedde det i stor utsträckning med en\r\nganska begränsad ansats, att se till nationens\r\nbehov. I stort sett avstod vi från att ta in\r\nfrågeställningar om gränsöverskridande\r\nmiljöförstörelse och miljöskadliga företeelser av\r\nglobal natur.</pre><pre>I dag är allt annorlunda. Den internationella\r\nmiljödebatten har förändrats. Växthusgasen har\r\nväxt till en av de största frågorna. Osäkerheten är\r\nnaturligtvis betydande när det gäller den\r\nfrågeställningen, men den måste fogas in i ett större\r\nenergipolitiskt perspektiv. I vårt närområde runt\r\nÖstersjön är de högst påtagliga problemen\r\nförsurningen av skog och mark och, inte minst,\r\nosäkra kärnkraftverk i anläggningar som Ignalina.</pre><pre>Internationaliseringen av energi- och\r\nmiljöpolitiken fick sitt kanske hittills tydligaste\r\nuttryck i den stora miljökonferensen i Rio för något\r\når sedan. Där gjordes åtagandet att investeringar\r\nför förbättringar i miljön skulle göras utifrån\r\nbedömningar om kostnadseffektivitet. Det innebär\r\natt man skall prioritera miljöförbättrande åtgärder\r\nsom är kostnadseffektiva. Det i sig innebär ju ett\r\nglobalt ansvarstagande och också att man\r\nprioriterar de insatser som kan göras i anläggningar\r\ninte bara i det egna området.</pre><pre>Som exempel kan jag nämna den stora\r\nelproduktionsanläggningen i Narva. Den är\r\nbaserad på den inhemska energikällan oljeskiffer.\r\nAnläggningen drivs med i stort sett obefintlig\r\nrening. Denna enda anläggning släpper ut\r\nkoldioxid motsvarande en sjättedel av Sveriges\r\ntotala utsläpp och spyr ut svavelföroreningar\r\ndubbelt upp mot hela Sverige.</pre><pre>Det vore naturligtvis en fantastisk miljömässig\r\nfördel för oss i Sverige och även för Finland om den\r\nnedsmutsande anläggningen kunde åtgärdas. Vi\r\nkan peka ut en rad anläggningar, där modern\r\nvästerländsk reningsteknik skulle kunna sättas in\r\nmed enorma miljömässiga förbättringar.</pre><pre>Så det finns all anledning att ha ett\r\ngränsöverskridande perspektiv på energifrågorna.\r\nPå den nationella scenen tror jag att det blir\r\nnödvändigt att lägga fler ägg i den svenska\r\nenergikorgen. Det handlar inte om vilket, utan det\r\nhandlar om vilka nya energislag som skall stödjas.\r\nFör stöd inom ramen för en nationell\r\nenergipolitik -- med en internationell ansats --\r\nkommer att krävas av oss som politiker.</pre><pre>Projektet med en naturgasledning från Norge över\r\nSverige till Finland är i dag inte kommersiellt\r\nlönsamt. Det kan det dock bli på sikt, om det ges\r\nstatliga kreditgarantier. Så det finns många bitar att\r\ntitta på. På plussidan för Sveriges del skall dock\r\nnoteras att Sverige behöver fler ägg i sin\r\nenergikorg, och vi menar att gasen är ett av de\r\nrenaste fossila bränslen som finns. En\r\nnaturgasledning över Sverige skulle också ha\r\nbetydelse ur sysselsättningssynpunkt. Så det är\r\nmånga frågor som måste vävas ihop.</pre><pre>Med detta yrkar jag bifall till vår reservation och i\r\növrigt till utskottets hemställan.</pre><pre>Anf. 2  LENNART DALÉUS (c):</pre><pre>Herr talman! Jag yrkar bifall till reservationerna 1\r\noch 3 och i övrigt till utskottets hemställan. Jag gör\r\ndet naturligtvis mot bakgrund av en bedömning av\r\nkärnkraften och dess betydelse och ställning i\r\nsvensk energipolitik.</pre><pre>Vi har från Centerns sida många tydliga skäl för att\r\nvilja att kärnkraften skall avvecklas. Man kan väl\r\nsäga att det är först och främst tre inneboende\r\negenskaper hos kärnkraften som gör att\r\nställningstagandet blir så tydligt.</pre><pre>För det första kan reaktorer haverera, med\r\nfruktansvärda konsekvenser. Detta är sant. Det\r\ngäller självklart även de s.k. blågula reaktorerna,\r\nalltså även de svenska.</pre><pre>För det andra skall kärnkraftsavfallet tas om hand,\r\nskilt från allt biologiskt liv, i tiotusentals år framåt.\r\nDet är ju, kan man inse, en filosofisk omöjlighet.\r\nDetta går inte att åstadkomma med någon som\r\nhelst garanti.</pre><pre>För det tredje finns fortfarande kopplingen till\r\nrisken för ökad kärnvapenspridning inbyggd i\r\nkärnkraftens existens.</pre><pre>Så man kan göra den enkla iakttagelsen att\r\nkärnkraften måste bort. Den är oacceptabel. Den\r\nandra sidan av detta är att det går att ta bort\r\nkärnkraften.</pre><pre>För det första kan vi konstatera att vi har ett\r\növerskott på både energi och effekt. Det illustreras\r\nmycket tydligt t.ex. av att reaktorn Oskarshamn 1\r\nstått stilla i åratal -- saknad av ingen, skulle jag tro.\r\nÅtminstone har vi inte märkt det i vår dagliga\r\ntillvaro.</pre><pre>För det andra går det att använda andra\r\nenergikällor än kärnkraften för t.ex.\r\nuppvärmningsändamål. Det är som att använda en\r\nstenkross för att knäcka nötter, när man använder\r\nkärnkraftsel för att göra något så trivialt som att\r\nvärma lokaler.</pre><pre>För det tredje finns det andra sätt att generera den\r\nel som kärnkraften levererar, t.ex. vindkraft. Vi\r\nkan se att kraftvärmen, inte minst den\r\nbiobränslebaserade, ökar kraftigt.</pre><pre>Vi kan alltså konstatera att kärnkraften måste bort\r\noch att kärnkraften kan tas bort. Det är ju\r\nverkligheten, den verkliga verkligheten. Den\r\npolitiska verkligheten är litet annorlunda. Den\r\növerensstämmer inte alltid med den verkliga\r\nverkligheten.</pre><pre>I den politiska verkligheten har kärnkraften\r\nhanterats särskilt intensivt sedan folkomröstningen\r\n1980. Det kan vara värt ändå att göra en viss\r\nrekapitulation av vad som då sades, nämligen att de\r\nreaktorer som var i drift, de som planerades och de\r\nsom var under byggnad skulle tas bort när de hade\r\ntjänat ut i sin tekniska livslängd, och den bedömdes\r\ni den proposition som följde på folkomröstningen\r\nvara 25 år.</pre><pre>På grund av bedömningen om de 25 åren -- och det\r\när viktigt, herr talman, att komma ihåg den\r\nkopplingen -- sattes slutårtalet till 2010.</pre><pre>Mycket tydligt, kanske tydligast, uttrycktes detta\r\nav den socialdemokratiska riksdagsledamoten\r\nIngvar Carlsson, som i debatten då förde\r\nSocialdemokraternas talan. Han sade: ''Högst tolv\r\nreaktorer får användas under längst sin tekniskt\r\nsäkra livslängd, dvs. 25 år.'' Tydligare än så kan det\r\nknappast sägas.</pre><pre>I den s.k. energiuppgörelse som sedan träffades\r\n1991 gjordes ingen ny bedömning av det beslutet.\r\nDet är viktigt att komma ihåg. Man refererade till\r\ndet, man gjorde ingen ny bedömning.</pre><pre>Denna energiuppgörelse lades sedan till grund för\r\nett kommande riksdagsbeslut. Så småningom\r\nställde också den nuvarande regeringen i sin helhet\r\nupp på energiöverenskommelsen. Man kan alltså se\r\nen tydlig linje från folkomröstningen till den nu\r\ngällande politiken i vilken år 2010 fortfarande lever\r\nsom slutstation. I och med att 2010 lever som\r\nslutstation lever naturligtvis också den 25-årsgräns\r\nsom på den tiden så tydligt betonades av Ingvar\r\nCarlsson.</pre><pre>Nu finns det de som invänder mot detta och säger\r\natt man inte beslutade om 2010 i folkomröstningen\r\noch att det är något som riksdagen har hittat på. Att\r\nkomma med det resonemanget i dessa dagar är\r\nkanske ett sent uppvaknande. Riksdagen gjorde\r\nden tolkningen några månader efter\r\nfolkomröstningen. Att nu komma med larmet om\r\nfalskheten i beslutet är litet senkommet.</pre><pre>En ganska enkel iakttagelse mot denna bakgrund är\r\natt man måste påbörja avvecklingen i sådan tid att\r\ndet fungerar -- om kärnkraften nu skall vara\r\navvecklad till år 2010. Det krävs en utfasning. 25-\r\nårsregeln är en utmärkt grund. Den innebär just en\r\nförsiktig utfasning år efter år till dess att man landar\r\ni 2010.</pre><pre>Problemet är, herr talman, att de som vann\r\nfolkomröstningen, dvs. det som då hette linje 1 och\r\nlinje 2, nu springer ifrån sin egen seger. De vill inte\r\nkännas vid den. De vill inte stå vid den linje och de\r\nkrav man själv ställde i folkomröstningen. Nu\r\növerlåter man på oss -- vi som ''förlorade'' i\r\nfolkomröstningen, som stod för en helt annan linje,\r\nett helt annat antal reaktorer, en helt annan\r\navvecklingsperiod -- att se till att de andra linjernas\r\nseger förverkligas.</pre><pre>Vi får väl ta oss an den uppgiften. Vi får än en gång\r\nförsöka övertyga segrarna i folkomröstningen att\r\nde har någonting att försvara. Problemet är att inte\r\nbara företrädare för de olika kärnkraftsvänliga\r\npartierna utan också ledande företrädare för\r\nkraftindustrin så markerat säger att de inte bryr sig\r\nom och inte tänker göra något åt avvecklingen\r\nförrän det finns en tydlig lagstiftning. De menar att\r\nen lag tvingar dem att påbörja avvecklingen.</pre><pre>På detta har näringsutskottet och riksdagen i sin\r\nhelhet svarat att de beslut och de uttalanden som\r\nriksdagen har gjort i denna fråga är lika tunga som\r\nlagstiftning och att jämställa med denna. Det är\r\nnaturligtvis en fåfäng iakttagelse och förhoppning.\r\nDet är ju inte på det sättet. Kraftindustrin struntar\r\ni det som bara är uttalanden från riksdagens sida.\r\nDet behövs en avvecklingslag.</pre><pre>Herr talman! Om de ber om en avvecklingslag\r\ntycker jag att det är vår skyldighet att ge dem en.\r\nOm de vill ha en lagstiftning för att påbörja sitt\r\narbete är det klart att de skall få en sådan\r\nlagstiftning. Det är därför, herr talman, som vi från\r\nCenterns sida har föreslagit en mycket tydlig\r\nmarkering. Det skall vara en försiktig markering\r\nsom till en början bara ger regeringen instrumentet\r\nför att kunna genomföra avvecklingsbeslutet --\r\ningenting annat än instrumentet för att kunna göra\r\ndet. Jag har svårt att se skälen till att man skulle\r\nförvägra regeringen innehavet av ett sådant\r\ninstrument.</pre><pre>Vi säger naturligtvis också att det bör klargöras i\r\nlagstiftningen att avvecklingen skall vara\r\ngenomförd till 2010 -- kort sagt att segern för linje\r\n1 och linje 2 fullföljs.</pre><pre>Mot detta har nu utskottsmajoriteten invändningar.\r\nMan vill inte ha denna lagstiftning. Man vill inte\r\ngöra avvecklingsbeslutet tydligt. Jag kan inte låta\r\nbli att dra slutsatsen att det rimligen måste bero på\r\natt man inte vill att kärnkraften skall avvecklas. På\r\nnågot annat sätt har jag svårt att tolka denna\r\ninställning från majoritetens sida, herr talman.\r\nMan tänker helt uppenbart hala och dra i\r\nkärnkraftsfrågan till dess att slutdatum står för\r\ndörren och en avveckling till 2010 i realiteten blir\r\npraktiskt omöjlig eller åtminstone mycket\r\nsmärtsam.</pre><pre>Detta menar jag, herr talman, är att visa de sämsta\r\nsidorna när det gäller att ta ett politiskt ansvar. Det\r\när lika illa att svärta ned\r\nfolkomröstningsinstrumentet på ett sätt som kan\r\nvisa sig ödesdigert i andra politiska frågor som vi\r\nstår inför den närmaste tiden.</pre><pre>Herr talman! Jag tillhör själv dem som tycker att\r\ndet är angeläget, inte minst från miljösynpunkt, att\r\nSverige blir medlem i EU. Jag menar att det är ett\r\nbra sätt att komma vidare i miljöarbete och i\r\nenergiarbete. När jag är ute och pratar och möter\r\nyngre miljöengagerade människor som diskuterar\r\ndessa frågor är det två saker de tar upp. De frågar\r\nom miljöarbetet och kärnkraftsavvecklingen\r\nkommer att kunna genomföras vid ett svenskt\r\nmedlemskap. De undrar också om politiker bryr sig\r\nom det som sägs i folkomröstningen.</pre><pre>Den första frågan kan jag klara rätt lätt. Det är\r\nuppenbart att förhandlingsarbetet i anslutning till\r\nEU kommer att gynna miljöarbetet. Det är också\r\nuppenbart att hoten mot den svenska\r\nkärnkraftsavvecklingen ligger betydligt närmare än\r\ni Bryssel. I själva verket är det så att det finns stora\r\nmöjligheter att inom ramen för ett svenskt\r\nmedlemskap i EU mycket tydligt föra vår egen linje\r\npå detta område.</pre><pre>Den andra frågan har jag det litet kinkigare med.\r\nBryr sig politiker om folkomröstningar? Jag måste\r\nmedge, herr talman, att jag söker argumenten för\r\ndet svaret mot bakgrund av hur de flesta partierna\r\nhar hanterat den tidigare folkomröstningen. Jag\r\nsöker orden när jag skall tala till dessa yngre\r\nmiljöaengagerade människor, som jag tror på allvar\r\nskulle kunna ta ställning och föra en diskussion\r\nkring just EU och miljö- och energifrågorna.</pre><pre>Jag måste be fler av de deltagare i debatten som är\r\nhär i dag och som jag vet är varma EU-anhängare\r\natt hjälpa till litet med svaret. Hur skall man svara\r\nde människor som söker ett nalkande till EU men\r\nockså ett demokratiskt ansvar från oss\r\nförtroendevalda när det gäller att respektera och\r\ntro på folkomröstningar?</pre><pre>Herr talman! Jag kan naturligtvis inte låta bli att\r\nnågot kommentera det Birgitta Johansson tog upp i\r\nsitt anförande. Jag gör det gärna med utgångspunkt\r\nfrån det litet lustiga resonemang som Birgitta\r\nJohansson och hennes partikamrater för i sitt\r\nsärskilda yttrande. Man säger där att man från\r\nsocialdemokratiskt håll skulle ha gått med på\r\nregeringens förslag om en avreglering av\r\nelmarknaden om bara inte Centern och kds hade\r\nvarit så stygga att de hade tagit upp\r\nkärnkraftsfrågan och frågorna om avveckling och\r\nlagstiftning igen.</pre><pre>Jag undrar, herr talman, över det politiska\r\nbeteendet. Är det så det går till inom\r\nsocialdemokratin? Säljer man äpplen mot päron?\r\nMan skulle inom socialdemokratin alltså kunna\r\ntycka att en avreglering av elmarknaden vore bra\r\nom bara Centern inte hade väckt frågan om en\r\nlagstiftning som innebär att regeringen får tillstånd\r\natt dra tillbaka kärnkraftsverkens tillstånd att vara\r\ni drift.</pre><pre>För en utomstående iakttagare måste det här ändå\r\nvara exempel på ett internt politiskt schackrande i\r\nett parti som är närmast obegripligt. Jag måste\r\nfråga Birgitta Johansson vilka andra frågor\r\nsocialdemokraterna är beredda att agera på\r\nliknande sätt i. Finns det utrymme att tycka något\r\nannat i en hjärtefråga från socialdemokratiskt håll\r\nom bara något annat parti drar tillbaka en åsikt i en\r\nhelt annan fråga? Den typen av underlag för\r\nlångsiktigt energipolitiskt agerande är\r\nfascinerande, måste jag säga.</pre><pre>Herr talman! Den andra fråga jag vill ställa till\r\nBirgitta Johansson ställer jag mot bakgrund av\r\nIngvar Carlssons mycket tydliga och bestämda --\r\njag vill understryka det -- uttalande om 25-\r\nårsregeln. När anser Birgitta Johansson och\r\nsocialdemokraterna att man skall stänga av\r\nOskarshamn 1, som 1997 fyller 25 år? När anser\r\nBirgitta Johansson att det med socialdemokratisk\r\nterminologi har gått 25 år sedan den startades?</pre><pre>Herr talman! Jag skall självfallet inte lägga mig\r\nalltför mycket i den socialdemokratiska\r\nenergipolitiken. Den splittring mellan\r\nregeringspartierna i åsikter om energifrågan som\r\nBirgitta Johansson vill peka på finns förvisso. Men\r\nden splittringen är väl företrädd också inom det\r\nsocialdemokratiska partiet.</pre><pre>Herr talman! Nu är väl Aftonbladet kanske inte\r\nSocialdemokraternas språkrör, om ordvalet tillåts.\r\nMen det är ändå intressant att se hur ett organ som\r\nAftonbladet kommenterar det socialdemokratiska\r\nbeteendet i denna fråga inför dagens debatt. För\r\nnågra dagar sedan stod det så här i Aftonbladet:\r\n''Socialdemokraterna har velat fram och tillbaka\r\nom avvecklingen trots att denna var löftet i\r\nfolkomröstningen. Det verkar vara glömt i dag. I\r\nstället gömmer de sig bakom förhalningar om att\r\nfrågan borde utredas ytterligare. Om\r\nsocialdemokraterna tänker strunta i beslutet om\r\navveckling borde de säga det rakt ut istället för att\r\ngömma sig bekom politisk retorik.''</pre><pre>Herr talman! Jag tycker att Aftonbladet är en klok\r\ntidning.</pre><pre>Anf. 3  BIRGITTA JOHANSSON (s)\r\nreplik:</pre><pre>Herr talman! Jag kan stå ut med att Lennart Daléus\r\ntycker att Socialdemokraterna är ett lustigt parti.\r\nJag skall inte här i kammaren tala om vad jag tycker\r\nom Centern.</pre><pre>Lennart Daléus började med att prata om vad\r\nIngvar Carlsson har sagt vid olika tillfällen. Jag\r\nskulle naturligtvis kunna berätta vad Thorbjörn\r\nFälldin har sagt i just energifrågorna vid olika\r\ntillfällen. Jag tror inte att det gagnar denna debatt.</pre><pre>Vi kom bort från årtalsexercisen vid de\r\ngemensamma överläggningarna 1991. Då sade vi\r\natt energiuppgörelsen skulle grunda sig på att vi\r\nhade en långsiktig hållbarhet i de ekonomiska och\r\npolitiska besluten och att vi i den takt som det\r\nmöjliggjordes skulle ta olika anläggningar ur drift.</pre><pre>Anledningen till att vi har ett särskilt yttrande är att\r\nvi menar att man inte bryter mot\r\nförhandlingsuppgörelser hur som helst. I varje fall\r\ngör man inte det om man är socialdemokrat.\r\nCentern kan tydligen göra det.</pre><pre>Anf. 4  LENNART DALÉUS (c) replik:</pre><pre>Herr talman! Först detta med att lyssna på vad\r\nandra säger. Jag sade naturligtvis inte att\r\nSocialdemokraterna är ett lustigt parti, långt\r\ndärifrån. Vad jag sade var att formuleringen i det\r\nsärskilda yttrandet var litet lustig. Man blandar\r\nihop två olika saker. Man säljer ut sin åsikt i en\r\nfråga därför att några andra framhärdar i sin åsikt i\r\nen annan fråga. Vad jag sade var att detta måste te\r\nsig litet märkligt för en utomstående iakttagare.</pre><pre>Herr talman! Jag förstår att Birgitta Johansson\r\ntycker att denna diskussion inte gagnar debatten.\r\nHon sade i sitt huvudanförande att man från\r\nsocialdemokratiskt håll inte vill medverka i eller ta\r\nupp denna debatt -- jag kommer inte ihåg den\r\nexakta formuleringen. Jag förstår att man är orolig\r\nför debatten.</pre><pre>Birgitta Johansson och hennes kamrater kommer\r\nofta till mig och säger: Nu bryter ni mot\r\növererenskommelsen från 1991. Jag har förmånen\r\natt ha med mig överenskommelsen i dess helhet här\r\ni dag. Jag skall gärna lämna över den till Birgitta\r\nJohansson och be henna peka på just det moment i\r\nden som vi bryter mot, när vi föreslår denna\r\nlagstiftning. Jag uppmanar Birgitta Johansson att\r\npå en gång, i en replik, redovisa det.</pre><pre>Det är viktigt att komma ihåg att vi betraktar det vi\r\nnu föreslår som en utveckling av den\r\nenergidiskussion som fördes vid\r\növerenskommelsen 1991. Den årtalsexercis som\r\nBirgitta Johansson nu vill fjärma sig från fanns\r\nfaktiskt med i den överenskommelsen. År 2010\r\nvidimerades då en gång till. Det markerades, och\r\nman ändrade inte på årtalet. Detta blev utskottets\r\nbeslut och så småningom hela riksdagens.</pre><pre>Herr talman! Jag tror att vi skulle vara betjänta av\r\nom det gick att få ett besked från Birgitta Johansson\r\npå denna punkt. Det gäller åtminstone den allmän-\r\ndemokratiska diskussionen. I vilket avseende\r\nbryter vi mot den uppgörelse som gjordes 1991?\r\nVarför ägnar sig Socialdemokraterna åt att sälja\r\näpplen mot päron?</pre><pre>Anf. 5  BIRGITTA JOHANSSON (s)\r\nreplik:</pre><pre>Herr talman! Lennart Daléus fortsätter med\r\nårtalsexercisen och tycker att vi blandar äpplen och\r\npäron. Det är möjligt att vi gör det. Vi vill se\r\nenergipolitiken som en helhet, i ett större\r\nsammanhang. Det är där vi anklagar bl.a.\r\nCenterpartiet för att se varje fråga isolerat.\r\nAvregleringen av elmarknaden, som är nästa\r\närende som skall debatteras här i kammaren, hör\r\nfaktiskt ihop med helheten i energipolitiken. Det är\r\nmot den bakgrunden som vi i vårt särskilda yttrande\r\nhar skrivit att vi inte tror att man kommer att ha\r\nekonomiska incitament för att avveckla\r\nkärnkraften i den beslutade takten, om vi\r\navreglerar elmarknaden.</pre><pre>Dessa frågor måste ses i sitt sammanhang. Vi har\r\nockså pekat på att det är flera frågor som vi vill lösa.\r\nVi var på väg att få en lösning i stor enighet i\r\nutskottet. Då kräver Centerpartiet en\r\nkärntekniklag. En kärntekniklag är inte förenlig\r\nmed 1991 års energipolitiska beslut och uppgörelse.</pre><pre>I övrigt kan jag också säga till Lennart Daléus att\r\n2010 står kvar. Precis som Lennart Daléus sade\r\nfanns det årtalet med i 1991 års beslut från\r\nnäringsutskottet. Tills vi fattar ett annat beslut\r\ngäller det naturligtvis.</pre><pre>Anf. 6  LENNART DALÉUS (c) replik:</pre><pre>Herr talman! År 2010 står kvar på papperet. Men\r\ndet blir bara en tom besvärjelse om man inte ger\r\nförutsättningar för att det skall förverkligas. Det är\r\nde förutsättningarna som Birgitta Johansson och\r\nSocialdemokraterna inte vill ge.</pre><pre>Herr talman! Det finns en kärntekniklag. Vad vi\r\ntalar om är att komplettera den med moment som\r\ngör det möjligt för regeringen att genomföra den\r\nseger som linje 1 och linje 2, dvs.\r\nSocialdemokraterna, Folkpartiet och\r\nModeraterna, vann i folkomröstningen 1980.</pre><pre>Herr talman! Det är litet typiskt att när vi börjar bli\r\nkonkreta i fråga om kärnkraftens avveckling och\r\ntala om att det nu är dags att stänga av, då läggs de\r\nvanliga dimridåerna ut. Det kommer fram\r\nutredningar. Man talar om långsiktigt tänkande och\r\nom att ta ett helhetsgrepp. Jag älskar och hyllar\r\nhelhetsgrepp, långsiktighet och mycket av det som\r\ni Birgitta Johanssons mun blir närmast besvärjelser.\r\nJag hyllar dem. Men det får inte bli så att dessa\r\nbegrepp ligger som en våt handduk över de\r\nnödvändiga, konkreta åtgärderna.</pre><pre>Herr talman! Jag har suttit med i tre eller fyra\r\navvecklingskommittéer sedan folkomröstningen.\r\nDet börjar snart bli litet pinsamt för det politiska\r\nsystemet att uteslutande använda det som ett\r\ninstrument, när det finns mycket tydliga\r\nmöjligheter att visa att det politiska systemet menar\r\nallvar. Den signalen till omvärlden, till de andra\r\naktörerna, är nödvändig. Det är förödande om vi\r\nfrån politiskt håll fortsätter att år efter år utreda\r\nförutsättningarna för energipolitiken och särskilt\r\nmöjligheterna att avveckla kärnkraften.</pre><pre>Herr talman! Kärnkraften är farlig, det är bevisat.\r\nDen måste bort. Det går att ta bort kärnkraften.\r\nDet finns andra möjligheter. Det är dags för oss att\r\nsätta ned fötterna. Jag är ledsen över att\r\nSocialdemokraterna på detta sätt undandrar sig\r\nmöjligheten att fullfölja svensk politik, en politik\r\nsom man så uppenbart har tagit ställning för i sina\r\ninterna diskussioner. Jag beklagar det.</pre><pre>Anf. 7  BENGT DALSTRÖM (nyd):</pre><pre>Herr talman! Det är skönt att kunna se med fräscha\r\nögon och lyssna med fräscha öron utan att vara\r\nbunden till en politik som är förd sedan 20 år\r\ntillbaka i tiden. Man anknyter till vad som har varit.\r\nJag tycker att man skall syfta framåt.</pre><pre>Herr talman! Vi är alltså överens om att vi vill ha\r\nen ekonomisk och miljövänlig tillgång till energi. Vi\r\nvet att vattenkraft och kärnkraft ger oss och\r\nindustrin elenergi till låga och konkurrenskraftiga\r\npriser. Det är en förutsättning för att främst många\r\nav våra tunga exportindustrier skall kunna sälja\r\nsina produkter och därmed också skapa\r\nförutsättningar för nya jobb.</pre><pre>Vi vet också att kompletterande energibehov i dag\r\nmåste tillgodoses genom att man utnyttjar\r\nmiljöskadliga fossila bränslen. Forskningen och\r\nutvecklingen av nya miljövänliga bränslen är\r\nintensiv, men fortfarande lever vi med marginella\r\nenergitillskott som vi exempelvis får från\r\nbiobränslen. Ännu mer marginella tillskott kan\r\nskapas genom att man utnyttjar alternativa\r\nenergikällor, t.ex. vindkraft och solenergi. Låt oss\r\nåterkomma till det!</pre><pre>Som vi i Ny demokrati ser på energifrågan i nuläget\r\nfinns det bara två alternativ för att få en ökad och\r\nsäker elproduktion som inte bidrar till ytterligare\r\nmiljöskadliga utsläpp, Lennart Daléus, nämligen\r\nvattenkraft och kärnkraft.</pre><pre>Utbyggnaden av vattenkraften ser vi som\r\norealistisk, även om det finns intressanta lösningar\r\nsom skulle kunna ge betydande energitillskott utan\r\natt det skulle bli tal om någon miljöförstöring. Då\r\nåterstår en utveckling eller utbyggnad av\r\nkärnkraften. Med den nya teknik som är under\r\nframtagande och som alltmer närmar sig en\r\npraktisk tillämpning utgör avfallshanteringen inget\r\nproblem ur säkerhetssynpunkt. Med tanke på ett\r\nårtal som år 2010 har vi också litet tid på oss, men\r\nredan nu finns det dokumentation som talar för att\r\nproblemet med avfallshanteringen med säkerhet\r\nkommer att vara löst vid den tidpunkten.</pre><pre>Jag talar om transmutationsmetoden. Den är en\r\nmöjlig lösning. Den innebär att nedbrytningen av\r\nden radioaktiva strålningen förkortas från kanske\r\n100 000 år till en mansålder. Jag tyckte mig\r\nhäromdagen höra att man i Japan håller på att få\r\nfram en ny typ av kärnreaktorer och kraftverk som\r\nhar en inbyggd nedbrytning av avfallet.</pre><pre>Med denna kärnkraftstekniska utveckling som\r\nbakgrund vore det, enligt vår uppfattning, helt fel\r\natt i dag binda upp sig för en avveckling år 2010.\r\nTyngst väger ändå ekonomin i sammanhanget. Det\r\nuttalade inte Lennart Daléus någon tanke om.\r\nVisste ni att en fortsatt användning av kärnkraft\r\nefter år 2010 skulle innebära en produktion av\r\neleneregi till halva kostnaden jämfört med dagens\r\nredan låga kostnader? Visste ni att kärnkraftverken\r\når 2010 kanske representerar ett värde på i runda\r\ntal 180 miljarder? Dessa pengar skulle vi alltså mer\r\neller mindre kasta bort.</pre><pre>Mot denna bakgrund förefaller det vara helt\r\nvansinnigt att i dag bestämma om en avveckling år\r\n2010.</pre><pre>Herr talman! Vad som oroar mig är den negativa\r\ninställningen till att tänka på kärnkraft i positiva\r\ntermer. Vi har i dag en lag om kärnteknisk\r\nutveckling som förbjuder verksamhet som kan syfta\r\ntill eller främja uppförande av nya kärnkraftverk i\r\nSverige. Naturligtvis påverkar det utvecklingen av\r\nvår tekniska know-how i fråga om kärnkraft, vilken\r\nvi faktiskt framgångsrikt har byggt upp som en\r\nsvensk exportvara.</pre><pre>Den tekniska utvecklingen av kärnkraftsteknologin\r\noch avfallshanteringen, den ökade insikten om\r\nkärnkraftens betydelse för en renare miljö, för vår\r\nekonomi och för sysselsättningen inom industrin\r\ntalar för en omvärdering av tidigare\r\nenergiöverenskommelser. Det är faktiskt dags att\r\nförankra en ny kärnkraftspolitik hos det svenska\r\nfolket. Det är dags att genomföra en rådgivande\r\nfolkomröstning om den framtida\r\nkärnkraftsutvecklingen i Sverige. Det föreslår vi.</pre><pre>I morse var det faktiskt ett program i TV där en icke\r\nokänd och relativt tung socialdemokrat, Anders\r\nFerm, pläderade för att världen inte kan leva utan\r\nkärnkraft. Han sade att kärnkraften, med hänsyn\r\ntill vår miljö och till utvecklingen i tredje världen,\r\nmåste vara en förutsättning i framtiden. Han var\r\nockså inne på att det skulle vara en folkomröstning.\r\nDet var 15 år sedan man tog ställning till den här\r\nproblematiken. Han tyckte att det var dags att ta\r\nupp den igen. Det var ett intressant inlägg i\r\ndebatten.</pre><pre>Jag skall nu säga några ord om vindkraften --\r\nföljetongen i våra energidebatter. En fortsatt\r\nsatsning och -- ännu värre -- en utbyggnad av\r\nvindkraften ter sig för oss i Ny demokrati som ett\r\nspel för gallerierna. Det finns politiska poäng att\r\nhämta i det sammanhanget. NUTEK konstaterar\r\nkrasst i en rapport att det investeringsstöd om ca 50\r\nmiljoner kronor per år som går till vindkraftverk\r\ninte utnyttjas. Man föreslår en överföring av medel\r\ntill forskning och utveckling. NUTEK konstaterar\r\natt stödet har utbetalats till ca 70 vindkraftverk,\r\nmotsvarande en elproduktion på -- lyssna! -- 0,035\r\nTWh/år. Sveriges totala elproduktion under år 1993\r\nuppgick till ca 140 TWh. Detta belyser orimligheten\r\ni att fortsättningsvis satsa på vindkraften. I\r\nrealiteten skulle man kanske behöva 20 000\r\nvindkraftverk för att ersätta ett kärnkraftverk. Vad\r\nskulle det innebära ur miljöförstöringssynpunkt?</pre><pre>Ny demokrati motionerar därför om en indragning\r\nav detta investeringsstöd till vindkraftverk med 45\r\nmiljoner.</pre><pre>I samband med utskottsdiskussionen om\r\navregleringen av elmarknaden har det från flera\r\npartier framkommit att det finns behov av att\r\ngenomföra en fördjupad allmän utredning av\r\nSveriges energibehov. Detta skulle vara en\r\nuppföljning av 1991 års energiöverenskommelse.</pre><pre>Vi i Ny demokrati utgår från att direktiven för den\r\nföreslagna parlamentariska energikommissionen\r\näven inkluderar en förutsättningslös bedömning av\r\nkärnkraftens framtid. Vi biträder också\r\nutskottsmajoritetens yrkande om tillsättande av\r\ndenna parlamentariska kommission enligt mom. 1.\r\nI övrigt yrkar jag bifall till våra reservationer 2, 4,\r\n5 och 6.</pre><pre>Jag har redan nämnt några reflexioner med\r\nanledning av Lennart Daléus väl omvittnade\r\ninställning i dessa frågor. Han talar ibland om\r\nverkligheten. Verkligheten består av\r\nreaktorhaverier, avfall och kärnvapenspridning.\r\nDet är hans tunga argument. Därför finner han att\r\nkärnkraften är oacceptabel.</pre><pre>Detta är förvisso oroande frågor som man skall\r\narbeta med, men att i ett sådant här läge lagstifta\r\nom och låsa sig för en avveckling år 2010 förefaller\r\nmig vara en strutspolitik.</pre><pre>Anf. 8  LENNART DALÉUS (c) replik:</pre><pre>Herr talman! Bengt Dalströms teknikoptimism\r\ninskränker sig uppenbart till att gälla just\r\nkärnkraften. På kärnkraftsområdet kommer allting\r\natt lösa sig i en framtid. Nu finns det visserligen\r\ningen lösning på avfallsproblemet, men det\r\nkommer att ordna sig i framtiden.</pre><pre>I detta fall kan jag likna Bengt Dalströms\r\nresonemang med att man ger sig i väg över Atlanten\r\nför att nå Amerika i ett flygplan med en halvfull\r\ntank. Man hoppas på att man på halva vägen skall\r\nhitta en lösning som gör att man har bränsle för\r\nresten av resan.</pre><pre>Man kan inte resonera på detta sätt kring\r\nproblemet med avfallshanteringen. Det problemet\r\när inte löst. Det är någonting som talar negativt för\r\nkärnkraften.</pre><pre>Jag förstår inte varför teknikoptimismen inte finns\r\nmed när det gäller de andra energikällorna. När\r\nBengt Dalström talar om vindkraften är det bara\r\nmörker och elände, och de andra energikällorna\r\nkommer inte att kunna ge någonting. Enda\r\nlösningen är vattenkraften och kärnkraften, och\r\nuppenbarligen inte bara för oss, herr talman. På ett\r\nfullständigt oansvarigt sätt talar Bengt Dalström\r\nom att detta också är lösningen för tredje världen.</pre><pre>Hur skulle tredje världen inom någon rimlig,\r\növerskådlig tid kunna skaffa sig en infrastruktur,\r\nsom det heter, och allt detta andra som behövs om\r\nman ens hjälpligt skall kunna hanka sig fram med\r\nkärnkraften som en del i ett energisystem?</pre><pre>Naturligtvis är inte det en väg att gå. Naturligtvis\r\nmåste det vi kallar tredje världen få hjälp med\r\nenergiteknik och energiutveckling som bäst passar\r\nderas förutsättningar och utveckling. Det borde vi\r\nockså låta vara gällande för Sverige.</pre><pre>Mest förvånande, herr talman, är Bengt Dalströms\r\ntvärsäkra inledning om att vattenkraften och\r\nkärnkraften är såväl miljövänliga som ekonomiska.\r\nJag skulle mycket uppskatta om det gick att få\r\nnågra som helst grunder redovisade av Bengt\r\nDalström för kärnkraftens förträffliga ekonomi och\r\nkanske också få honom att något fundera och\r\nfilosofera över hur mycket av sina riskkostnader\r\nsom kärnkraften i dag bär. Kanske Bengt Dalström\r\när litet oroad över att vi har en särskild lagstiftning\r\ni Sverige, som gör ett kraftfullt ingrepp i\r\nmarknadsekonomin genom att undanta\r\nkärnkraften från det fulla ekonomiska ansvaret.</pre><pre>Men jag förstår, herr talman, att mycket av de\r\nargument som Bengt Dalström ändå förhållandevis\r\nrättframt redovisade kanske i själva verket också är\r\nsådana som tidigare talare här i dag lutar sig mot\r\noch gärna ser förekomma i den här debatten. Det\r\ntycker jag också är litet trist, herr talman.</pre><pre>Anf. 9  BENGT DALSTRÖM (nyd) replik:</pre><pre>Herr talman! Det är alltid intressant att debattera\r\nmed en sådan trevlig ledamot som Lennart Daléus,\r\nsynd bara att han har sådana synpunkter som han\r\nhar.</pre><pre>Jag måste bemöta hans försök till liknelse om att\r\ndetta med vad jag sagt om kärnkraften år 2010 är\r\natt jämföra med att sätta sig i ett flygplan som är\r\nhalvtankat och fara i väg över Atlanten och hoppas\r\natt det skall ordna sig. Jag tycker det är litet skillnad\r\npå tio timmar och femton år. Den liknelsen köper\r\njag inte riktigt.</pre><pre>Lennar Daléus reflekterar över mina tankegångar\r\nom kärnkraftens betydelse för att främja tredje\r\nvärldens utveckling med en ren miljö. Han säger att\r\ndet ju finns en massa andra alternativ. Varför är\r\nman så enveten kring kärnkraften då det finns så\r\nmånga andra lösningar?</pre><pre>Ge mig de andra lösningarna! Ge mig förslag till\r\nsådana lösningar som alternativ! Vad kan ge den\r\nenergi som kärnkraften gör? I Sydostasien är\r\nungefär 20 kärnkraftverk i produktion och under\r\nuppbyggnad. Där har man insett nödvändigheten\r\nav att använda kärnkraften.</pre><pre>Lennart Daléus och jag vet att det finns 430\r\nkärnkraftverk i gång i dag, för att vara någorlunda\r\nexakt.</pre><pre>Den utveckling vi diskuterar här i dag är vi faktiskt\r\nrelativt ensamma om. Runt om oss utnyttjar man\r\nkärnkraften mer och mer och man producerar el.\r\nKanske läggs kärnkraftverk ned i ett land, men då\r\nköper det landet el från ett annat land, och den elen\r\när producerad i ett kärnkraftverk.</pre><pre>En konkret fråga: Vad finns det för alternativa\r\nenergilösningar som man kan applicera på tredje\r\nvärldens problem när det gäller\r\nenergiförsörjningen? Det vore intressant att höra\r\nnågonting om detta.</pre><pre>Jag skulle filosofera runt kostnaderna, men det\r\nkanske inte är rätt tid att göra det här i kammaren.\r\nFör mig är siffror som olika lobbyister håller\r\nLennart Daléus och mig med rätt talande. Jag fick\r\ntag i en siffra innan jag kom in här. Den är\r\nvisserligen två år gammal. Där konstateras vad ny\r\nelproduktion kostar. Vattenkraften kostar 20--30\r\nöre, kärnkraften kanske 40 öre, medan vi har\r\ntorvkostnader på 40--60 öre.</pre><pre>Anf. 10  LENNART DALÉUS (c) replik:</pre><pre>Herr talman! För ordningens skulle kanske bör\r\nsägas att jag inte debatterar för att vara till glädje\r\nför Bengt Dalström, även om jag uppskattar hans\r\nresonemang.</pre><pre>Bengt Dalström säger att det är 430 reaktorer i\r\ndrift. Det kanske är för mycket sagt, herr talman,\r\natt de är i gång. Ett stort antal av dem står faktiskt\r\nstilla av flera välgörande skäl -- de fungerar helt\r\nenkelt inte.</pre><pre>Det är inte heller riktigt sant att det sker en\r\nutbyggnad som innebär mer och mer kärnkraft i\r\nvärlden, som Bengt Dalström säger. I Sydostasien,\r\nsom Bengt Dalström tar som exempel, är det endast\r\nett land som ägnar sig åt expansion på det här\r\nområdet, nämligen Sydkorea. Sydkorea står i själva\r\nverket för den samlade västvärldens export av\r\nreaktortekonologi de senaste tio åren. Talet om\r\nexpansion är kanske litet förhastat.</pre><pre>I Europa är det bara Frankrike som ägnar sig åt\r\nnågonting som kan likna en kärnkraftsutbyggnad.\r\nDet sker med stor försiktighet och stor vånda, bl.a.\r\ndärför att floderna i Frankrike inte klarar av\r\nkylningen, om vi förkortar resonemanget.</pre><pre>Det kanske kan glädja i debatten att andra länder\r\ni EU, t.ex. Italien, har avvecklat all sin kärnkraft,\r\ndärför att man vill bli av med den. Det glömmer vi\r\nofta.</pre><pre>Inte är det så att kärnkraften i dag upplevs som\r\nnågon lösning på stora energifrågor, allra minst i\r\ntredje världen. Självklart, herr talman, sker ingen\r\nexpansion av kärnkraft i tredje världen, verkligen\r\ninte!</pre><pre>Där har man, inte minst i spåren av den debatt som\r\nfördes inför och under Rio-konferensen, förstått\r\ninnebörden av begreppen hållbar utveckling, detta\r\natt satsa på energikällor som är miljöriktiga och\r\nuthålliga, med de egna ländernas förutsättningar.</pre><pre>Jag behöver inte peka på den starka utveckling som\r\nsker av solenergins utnyttjande och\r\nbiobränsleutnyttjandet just i tredje världen, som en\r\nsjälvklar del av energiförsörjningen i tredje\r\nvärlden. De utvecklas nu på ett mycket positivt sätt.</pre><pre>Jag förstår, herr talman, att Bengt Dalström inte\r\nvill diskutera kärnkraftens kostnader. De börjar bli\r\nmer och mer uppenbara inte minst för de\r\nekonomibegripande kraftföretagen i USA, som\r\nlämnar kärnkraften och i stället gör om sig till\r\nenergitjänstföretag och ser till att hålla nere\r\nenergiförbrukningen därför att kärnkraften är en\r\ndöd energikälla.</pre><pre>Jag fick inte någon redovisning och diskussion av de\r\ningrepp som gjorts i den svenska\r\nmarknadsekonomin till förmån för kärnkraften.\r\nJag förstår varför, herr talman.</pre><pre>Anf. 11  BENGT DALSTRÖM (nyd) replik:</pre><pre>Herr talman! Lennart Daléus svar på min fråga om\r\nalternativa lösningar till kärnkraften, var det\r\nutnyttjande av biobränsle och solenergi? Hur\r\ndokumenterat är detta? Vad kan det innebära? Är\r\ndet inte ännu fråga om marginella tillskott? Finns\r\ndet något land som Lennart Daléus kan luta sig mot\r\nsom har genomfört detta eller har under\r\ngenomförande stora program där man lyfter ut\r\nkärnkraften och tar in en annan lösning? Eller är\r\ndet en ideologisk grundsyn som han för fram hela\r\ntiden?</pre><pre>Anf. 12  ROLF L NILSON (v):</pre><pre>Herr talman! Jag vill klara av det formella först. Jag\r\nyrkar bifall till reservation 1, som handlar om\r\nlagstiftning om kärnkraftsavveckling senast år\r\n2010, avgiven av Centerpartiet och kds. Jag yrkar\r\nockså bifall till reservation 3, som handlar om vissa\r\nenskilda kärnkraftsreaktorer, avgiven av\r\nCenterpartiet. Slutligen vill jag yrka bifall till min\r\negen meningsyttring under mom. 1, som handlar\r\nom omställningen av energisystemet, under mom.\r\n15, som handlar om vindkraften och under mom.\r\n26 som handlar om främjande av biobränslebaserad\r\nkraftvärmeproduktion. I min meningsyttring finns\r\ndet ett antal andra moment som berör andra frågor,\r\ninternationella frågor och frågor om satsning på\r\nandra energikällor. Jag står givetvis bakom de\r\nåsikter som förs fram där, men för att förenkla\r\nkammarens arbete avstår jag från att yrka bifall till\r\ndem för att slippa votera om dem.</pre><pre>Betänkandet heter Energipolitik. Så brukar dessa\r\nbetänkanden som kommer årligen heta. Av någon\r\nanledning blir det alltid diskussion om kärnkraften\r\noch kärnkraftens avveckling, åtminstone till 90 till\r\n95 %. Man kan tycka det är konstigt. Men jag tror\r\natt det är väl motiverat, och jag kommer inte att\r\navvika från det. Kärnkraften i Sverige och\r\nproblemen med avvecklingen av kärnkraften i\r\nSverige är en av energipolitikens grundbult. Det är\r\nförst när vi har hittat bra sätt att hantera\r\navvecklingsfrågorna som vi kan få verklig fart på\r\nteknikutvecklingen och introduktionen av de\r\nalternativa energislagen.</pre><pre>Kärnkraftsavvecklingen är också ett slags\r\ngrundbult för utvecklingen av den moderna\r\nsvenska produktionen, både för industriproduktion\r\noch för tjänsteproduktion. Så länge kärnkraften\r\nfinns kvar som en möjlighet, dvs. så länge det inte\r\nfinns ett bra hållbart beslut om\r\nkärnkraftsavvecklingen, kommer drömmarna om\r\nkärnkraft att finnas i industrin, förmedlade av\r\nindustrins påtryckargrupper som exempelvis\r\nfackliga organisationer, via politiker till riksdagen.\r\nGivetvis kommer detta också att ske via den\r\noffentliga debatten.</pre><pre>Så länge dessa drömmar finns kvar kommer man att\r\nvara motvillig till satsningar på teknikutveckling\r\noch på nya produktionsmetoder som möter\r\nframtidens krav, produktionsmetoder som är\r\nenergisnåla och som innebär att man inte betraktar\r\nenergin som en nästan fri tillgång,\r\nproduktionsmetoder som är materialsnåla och som\r\ndärför också är skonsamma för miljön och därmed\r\nhållbara.</pre><pre>Det är rätt naturligt att företagsledare, ägare till\r\nproduktionsmedel, är kortsiktiga och kortsynta. De\r\nhar tryck på sig att få det hela att gå runt och att få\r\nså mycket avkastning på insatt kapital som möjligt.\r\nDe har också en motvilja mot osäkra investeringar.</pre><pre>Däremot anser jag att det är politikernas, dvs. vår,\r\nuppgift att se litet längre. Vi måste skapa regler som\r\nhåller framöver. Vi måste ge sådana besked att de\r\ntunga aktörerna förstår att vi menar allvar. Svenska\r\npolitiker och svenska politiska partier har varit\r\ndåliga på det. Min kritik riktar sig främst mot de\r\npartier som vann, som Lennart Daléus sade i sitt\r\nanförande, folkomröstningen om kärnkraftens\r\nutbyggnad och avveckling. De hållbara lösningarna\r\nhar inte kunnat presterats. Man har inte hållit fast\r\nvid sina ställningstaganden utan ändrat dem flera\r\ngånger på vägen från 1980 fram till 1994.\r\nStällningstagandena har ändrats på grund av yttre\r\nomständigheter och på grund av\r\nmaktförskjutningar mellan olika intressegrupper\r\noch fraktioner inom partier.</pre><pre>Det vi nu ser av socialdemokraternas hantering av\r\navvecklingsfrågan är ett uttryck för en förskjutning\r\nav makten, tonvikten, inom det socialdemokratiska\r\npartiet, från de miljövänliga grupperna, de\r\nframtidsinriktade grupperna, till de mer\r\ntraditionalistiska industrigrupperna,\r\nindustrifacken -- man skulle kunna säga till de mer\r\nkonservativa grupperna. Det är illa.</pre><pre>Det är också illavarslande när Birgitta Johansson så\r\noreflekterat talar om att återupprätta Sverige som\r\nen industrination. Hon utgår från det magiska talet\r\n20 % av arbetskraften, som man använder som\r\ndefinition på en industrination. Det faktum att\r\nSverige hamnat under detta tal tar hon som ett\r\ntecken på att det är något galet med utvecklingen i\r\nSverige.</pre><pre>Det är förvisso mycket galet med utvecklingen i\r\nSverige. Men att Sverige hamnat under denna gräns\r\nkan också vara ett tecken på att Sverige är på väg\r\nin i en ny typ av samhälle, som är mer en blandning\r\nav ett industri- och tjänstesamhälle, och som är på\r\nväg mot ett s.k. kunskapssamhälle. En framsynt\r\nenergipolitik som leder till avveckling av\r\nkärnkraften kan då vara ett hjälpmedel på vägen.</pre><pre>Varför kommer inte alternativen fram? Sedan 1980\r\nhar det satsats oerhört mycket pengar på\r\nenergiforskningen. Det finns många som säger att\r\ndet har satsats alltför mycket pengar på den. Den\r\nhar utretts fram och tillbaka. Varför händer det då\r\ninte någonting?</pre><pre>Bakgrunden är den, att vi introducerade en\r\nkärnkraftsel som var starkt subventionerad. Vi\r\ntvingade in elen på marknaden genom att\r\nsubventionera priset. Vi håller fast vid det låga\r\npriset på kärnkraftsel genom att industrin inte bär\r\nsina kostnader. Det är framför allt när vi diskuterar\r\nförsäkringsfrågorna som den stora tydliga\r\nsubventionen av kärnkraftselen och\r\nkärnkraftsproduktionen framträder. Det är en\r\nstatsunderstödd energikälla, och varan har\r\nforcerats in på marknaden. I dag har vi dessutom\r\nen marknad med ett stort överskott av denna billiga\r\nnyttighet, nämligen elen.</pre><pre>Jag har svårt att förstå dem som säger att de inte\r\nbegriper att det inte kommer in alternativ och att\r\nman inte bygger nya anläggningar. Men det finns\r\ninga anläggningar i dag som kan konkurrera med\r\ndenna starkt subventionerade elkälla. Det är\r\nmöjligt att sådana kan åstadkommas med en\r\nmarknad i balans men definitivt inte när vi har en\r\nmarknad med detta stora överskott. Det finns, som\r\njag sade tidigare, en bristande trovärdighet i\r\navvecklingsbeslutet. Det har framför allt uttryckts\r\nav Karl-Axel Edin på Kraftsam Service AB och\r\nGöran Ahlström på Sydkraft AB. De säger att de\r\ninte tror på någon avveckling och att de inte rättar\r\nsig efter riksdagsuttalanden. De säger att de rättar\r\nsig efter lagar.</pre><pre>Man kan säga att kraftindustrin har beställt\r\nlagstiftning på detta område av Sveriges riksdag, så\r\natt den vet vad den har att rätta sig efter och hur\r\nenergipolitiken skall komma att se ut framöver.</pre><pre>Jag tycker att det är vår skyldighet att gå dem till\r\nmötes i denna begäran och att utforma en\r\navvecklingslag eller kärntekniklag. Det skall stå\r\nklart vad en överväldigande majoritet av Sveriges\r\nriksdag står bakom, nämligen att det skall vara\r\nbommat och stängt på kärnkraftsverken år 2010. Så\r\nlänge vi tricksar med utredningar, sidofrågor,\r\nkommissioner, årtal osv., så länge kommer vi att\r\nunderstödja alla de krafter som vill undergräva\r\nfolkomröstningsresultatet.\r\nFolkomröstningsresultatet är på något vis också\r\nstrategiskt. Vi står inför en ny folkomröstning där\r\nman i buskdebatten ifrågasätter hur politiker\r\nkommer att hantera detta. Det skulle vara\r\nförödande att ge dem vatten på sin kvarn genom att\r\nskapa ytterligare oklarhet kring folkomröstningen\r\nom kärnkraften, som sedan sprider sig över på\r\nomröstningen om EU-medlemskap.</pre><pre>Det är vår skyldighet att skapa den klarhet som\r\nbehövs och att göra det på enklast möjliga sätt. Det\r\nenklast möjligaste sättet är att stifta en lag om\r\nkärnkraftsavveckling.</pre><pre>Jag vill fråga Birgitta Johansson och\r\nsocialdemokraterna hur ni tar ert ansvar i frågan.\r\nNi är centrala för den moderna opinionen, dvs. de\r\nsom vill ha en förnyelse i svenskt näringsliv, de som\r\nsamtidigt är miljömedvetna och de som fortfarande\r\ntror på politiker och att landet skall styras med lag.</pre><pre>Jag tycker att ni är ovarsamma i fråga om denna nya\r\nkommission, genom att koppla ihop\r\nelmarknadsfrågor med de centrala strategiska\r\nfrågorna och antyda möjligheter till en\r\nbyteshandel. Jag tror att förutsättningarna för en\r\nframtida politisk utveckling i Sverige skulle må bra\r\nav tydligare markeringar från socialdemokratin i\r\nmiljövänlig och energisnål riktning. Det skulle\r\nunderlätta överenskommelser åt vänster, åt centern\r\noch framför allt ge svensk industri och\r\nföretagsamhet nya konkurrensmöjligheter att\r\nbättre möta alla de utmaningar som vi står inför i\r\nframtiden.</pre><pre>Några ord om Lennart Daléus och Centern. Trots\r\natt jag instämmer i det mesta av vad Lennart Daléus\r\nhar sagt, tycker jag att det är litet egendomligt att\r\ndet är just i upptakten av en valrörelse som dessa\r\nfrågor blir så oerhört viktiga för Centerpartiet. Vi\r\nhar känt till detta om lagstiftning ända sedan 1991,\r\nstrax efter det att riksdagen hade fattat beslut om\r\nenergiöverenskommelsen. Jag tycker att det skulle\r\nvara klädsamt om Centern med samma kraft inom\r\neller utanför regeringen skulle driva dessa\r\nlagstiftningsfrågor. Centern kan driva frågor med\r\nkraft inom regeringen så att det syns i den offentliga\r\ndebatten. Det har ni visat i ert agerande i samband\r\nmed hanteringen av frågan om Öresundsbron.</pre><pre>Varför har ni varit så tysta ända tills nu, Lennart\r\nDaléus?</pre><pre>Anf. 13  BIRGITTA JOHANSSON (s)\r\nreplik:</pre><pre>Herr talman! Rolf Nilson tog upp en fråga jag\r\nberörde i mitt inledningsanförande om OECD-\r\nstatistiken. Det är alldeles riktigt att Sverige som\r\nindustrination har börjat hamna utanför statistiken.\r\nDärför är det viktigt att vi återupprättar Sverige\r\nsom industrination. Men jag vill inte att det förtar\r\ndet samhälle som jag också vill skall växa fram\r\nkring tjänstesektorn, informationsteknologin osv.\r\nMen oavsett vad vi kommer att arbeta med i\r\nframtiden vet jag att vi kommer att behöva energi.</pre><pre>Jag pekade i mitt inledningsanförande på att vi har\r\nsedan länge en balans på den energi som används i\r\nSverige. Den har varit konstant trots\r\nindustriuppgångar, industrinedgångar, större\r\nbostadsytor och lokalytor. Vi skall ändå ha energi i\r\nframtiden. Det är viktigt att vi har säker energi och\r\natt vi har tillgång till energi. Vi måste alltså ha\r\nlångsiktiga fasta spelregler kring hur vi skall\r\nhantera energin. Det är mot den bakgrunden som\r\nvi år 1990 diskuterade med de borgerliga partierna\r\nom att hitta lösningar som gjorde att det var möjligt\r\natt ta fram ekonomiska och miljömässiga\r\nalternativ. År 1991 fattades därför ett beslut.</pre><pre>Efter år 1991 har vi inte haft regeringsansvaret. Det\r\när bara att beklaga att de som har haft\r\nregeringsansvaret inte har fullföljt den ambition\r\nsom fanns. Vi kan råda bot på det i samband med\r\nhöstens val. Jag utgår från att vi med kraft kommer\r\natt driva frågorna för att ersätta och ta\r\nkärnkraftsverk ur drift i en sådan takt som gör det\r\nmöjligt att industrin och alla andra vet vilka fasta\r\nspelregler som gäller.</pre><pre>Anf. 14  ROLF L NILSON (v) replik:</pre><pre>Herr talman! Jag kan instämma i att det är önskvärt\r\natt Sverige utvecklas som industrination. Men det\r\nfarliga med Birgitta Johanssons resonemang och\r\nSocialdemokraternas agerande i denna fråga är att\r\nde håller liv i illusionen att svensk basindustri skall\r\nkunna leva vidare med extremt låga elpriser och en\r\nfri tillgång på el.</pre><pre>Även om kärnkraften kommer att finnas kvar ett\r\ntag framöver, kommer denna situation inte att hålla\r\nom svensk energisektor utsätts för internationell\r\nkonkurrens. Då blir det en prisutjämning eftersom\r\npriserna i vår omvärld ligger bra mycket högre än\r\nde vi har här. Jag tycker att det är bättre att lugnt,\r\nsansat och i ordnade former vänja sig och ställa om\r\nproduktionen för att möta de nya villkoren.</pre><pre>Birgitta Johansson talar om energi i allmänhet. Jag\r\ntycker att man måste särbehandla kärnkraften. Det\r\när fråga om el, och det är fråga om hälften av vår\r\nelkonsumtion -- kanske en fjärdedel av den totala\r\nkonsumtionen av energi. Vi vet i dag ungefär vad\r\nsom kan ersättas. Vi vet att det finns en marginal,\r\neftersom det finns ett överskott motsvarande\r\nproduktionen från två kärnkraftverk. Vi vet att det\r\nfinns en potential för effektivisering och besparing.\r\nVi vet att biobränsle är ett mycket lovande\r\nmaterial. Det finns anläggningar, och med en skjuts\r\nin på marknaden kan vi förutse en snabb utveckling\r\nav tekniken. Vi vet att vind kommer att ge ett litet,\r\nmen dock värdefullt, bidrag till elförsörjning.\r\nVidare finns det en del andra saker som kommer\r\nlitet längre fram.</pre><pre>Det fanns bra saker i energiöverenskommelsen.\r\nMen jag vet inte om den lever fortfarande eller har\r\ndött. NUTEK, som har expertisen, skulle\r\nregelbundet redovisa utvecklingen. Sedan skulle\r\npolitiker föreslå åtgärder för att gå vidare. Nu får\r\nåtminstone jag intrycket att Socialdemokraterna\r\nvill lyfta undan frågorna från NUTEK och lägga\r\ndem på en kommission, visserligen med en\r\nuppsättning sakkunniga men utan den tradition och\r\nram som NUTEK innebär.</pre><pre>Anf. 15  BIRGITTA JOHANSSON (s)\r\nreplik:</pre><pre>Herr talman! NUTEC är ett organ som vi\r\nsocialdemokrater har slagit vakt om vid upprepade\r\ntillfällen under den period som vi har haft en\r\nborgerlig regering. Jag tycker att det är viktigt att\r\nNUTEC även i framtiden har till uppgift att samla\r\nin nya rön kring energin.</pre><pre>Rolf L Nilson sade att vi har en märklig syn på\r\nindustrin och basnäringen. Men jag tror att det är\r\nviktigt att basindustrin och dess delar står för en\r\nstor export så att vårt samhälle kan bli ännu bättre,\r\nförutsatt att vi får balans i vår ekonomi. Men som\r\njag påpekade i mitt inledningsanförande är det\r\nviktigt att man kan sälja högförädlade varor, och\r\ndet är på den nivån som vi behöver energi.</pre><pre>Men oavsett hur vi räknar -- elen ligger t.ex. på 140\r\nTWh, varav hälften kommer från\r\nkärnkraftverken -- så skall den energin ersättas.\r\nDet kommer att kosta pengar, och någon gång\r\nmåste vi bestämma oss för hur vi skall agera vad\r\ngäller dessa pengar genom olika insatser,\r\nuppoffringar och långsiktiga politiska beslut.\r\nDärför välkomnar jag en energikommission.</pre><pre>Anf. 16  ROLF L NILSON (v) replik:</pre><pre>Herr talman! I basen har vi 50 % av eltillgången i\r\nform av billig vattenkraft, Birgitta Johansson. Den\r\nkommer att finnas kvar, och den kommer rimligtvis\r\natt serva basindustrin i första hand, om vi gör\r\nbedömningen att de industrierna utgör de mest\r\nangelägna ''kunderna''.</pre><pre>Men genom att lägga över frågan på seriöst\r\njobbande kommissioner gör man enligt min\r\nbedömning en tidsförlust. Det börjar bli knappt om\r\ntid. Vi har ett avvecklingsdatum satt till 2010 och\r\ntolv reaktorer. Vi har alltså 15 år på oss, vilket\r\ninnebär att vi i genomsnitt behöver plocka ut en\r\nreaktor om året för att klara av den avvecklingen.</pre><pre>Jag vill ha en ordnad avveckling. Jag tror att alla vill\r\ndet. Att då tappa ett par år, även om det är genom\r\nkonstruktivt utredningsarbete, blir en tung börda\r\natt bära. Det kommer blåsa under argumenten för\r\natt det inte går att hålla tidpunkten 2010. Jag skulle\r\nkunna stå ut med det om vi hade startat\r\navvecklingen och hade en lagstiftning som\r\ngaranterade avveckling. Då skulle jag kunna stå ut\r\nmed 2012 eller 2015.</pre><pre>Men i stället ifrågasätts hela projektet. Det\r\nbefinner sig ständigt under attack. Starka, mäktiga\r\noch kortsynta krafter vill ifrågasätta beslutet om\r\navveckling. Vi kan hamna i en situation där vi\r\ntvingas avveckla utan att ha resurser, och jag vill\r\ninte hamna i en sådan situation utan att ha bra på\r\nfötterna.</pre><pre>Det finns faktiskt något nytt i rapporteringen i\r\nbudgetpropositionen, vilket jag kanske borde ha\r\ntagit upp i mitt anförande. Det är att man börjar\r\nifrågasätta kärnkraftens tillförlitlighet, dvs.\r\nkärnkraftverkens förmåga att på ett säkert sätt\r\nleverera el.</pre><pre>Regeringen sätter ett frågetecken för detta. Har vi\r\nsett ett trendbrott? Kärnkraftverken har levererat\r\nel väldigt bra fram tills nu, men sedan sommaren\r\n1992 har vi inte någon gång haft samtliga aggregat\r\ni gång. Nu står ett par stycken stilla. Jag vet inte om\r\nBarsebäcksaggregaten nu är på eller av. Det är\r\nungefär som med Enköpingståget: ibland står det\r\noch ibland går det.</pre><pre>Anf. 17  LENNART DALÉUS (c) replik:</pre><pre>Herr talman! Jag vill börja med att invända mot\r\nRolf L Nilsons beskrivning av den förtröstan som\r\nmänniskor skulle ha på Socialdemokraternas\r\nengagemang i denna fråga och hans beskrivning av\r\nden betydelse detta skulle ha.</pre><pre>Jag erinrar mig den beskrivning som Tage\r\nDanielsson, som ju dog alldeles för tidigt, gjorde av\r\nSocialdemokraternas hantering av\r\nfolkomröstningen då. Han pekade mycket riktigt\r\npå en formidabel uppvisning i folkförakt från deras\r\nsida.</pre><pre>Anf. 18  TREDJE VICE TALMANNEN:</pre><pre>Repliken gäller Rolf L Nilson.</pre><pre>Anf. 19  LENNART DALÉUS (c) replik:</pre><pre>Herr talman! Jag har svårt att se att Rolf Nilsons\r\nnya karakteristik av det engagemanget är\r\nberättigad.</pre><pre>En annan fråga är Centerns roll i regeringsarbetet\r\njämfört med vårt agerande i kärnkraftsfrågan, som\r\ndet gäller här.</pre><pre>Rolf Nilson vet att vi på olika sätt försöker att i\r\nregeringen driva våra synpunkter med kraft, bl.a. i\r\nmiljö- och energifrågorna. Det kom ju till uttryck i\r\nhanteringen av det som kallas Dennispaketet,\r\nÖresundsbron och naturligtvis också kärnkraften.</pre><pre>Vi hymlar inte med att det finns delade meningar i\r\nregeringen i den här frågan. Men självfallet har\r\nCenterns företrädare i regeringen fört en\r\nenergidiskussion, även om det naturligtvis inte i alla\r\ndelar har blivit offentligt.</pre><pre>När våra tunga krav och viktiga synpunkter inte når\r\nfram regeringsvägen kan naturligtvis ett agerande i\r\nriksdagen eller folkomröstning i olika frågor vara\r\nett sätt att slita den typ av tvister där partier som\r\nsamarbetar på olika sätt har uppfattningar som går\r\npå tvärs med varandra.</pre><pre>Den vägen har vi alltså valt. Det är inte onaturligt\r\natt det sker mot slutet av en mandatperiod, när alla\r\nandra vägar och sätt att agera har prövats. Nu har\r\nvi en situation då vi vill att riksdagen skall pröva\r\ndenna fråga och ta ställning. Vi vill göra vad vi kan.\r\nSedan är ansvaret riksdagens.</pre><pre>Anf. 20  ROLF L NILSON (v) replik:</pre><pre>Herr talman! Om Centern, Vänsterpartiet och kds\r\nskulle besluta om kärnkraftsavvecklingen tror jag\r\natt vi skulle kunna hantera det. Men jag är\r\ntillräckligt mycket av politisk realist och jag har\r\nföljt frågan så länge att min bedömning är att\r\nSocialdemokraterna är centrala. Men kan säga att\r\nde hela tiden har satt dagordningen för hur frågan\r\nskall hanteras.</pre><pre>Jag ser mycket positivt på det miljöengagemang\r\nsom finns inom stora delar av socialdemokratin,\r\noch jag vill gärna att det får större genomslag i deras\r\npolitik. Nu kom jag in på sidospåret igen, men jag\r\nvar tvungen att kommentera detta.</pre><pre>Jag tror att det hade varit bättre för Centerpartiet\r\natt reagera snabbt på frågan om lagstiftning för att\r\nundvika en skendebatt om att\r\nkärnkraftsomröstningsfrågan görs till en valfråga --\r\neventuellt ett ben som regeringspartierna har gett\r\nCenterpartiet för att de skall kunna driva någonting\r\ni valrörelsen.</pre><pre>Om jag har förstått det rätt har ni fått tillåtelse av\r\nera kamrater att frondera i denna fråga.</pre><pre>Anf. 21  LENNART DALÉUS (c) replik:</pre><pre>Herr talman! Till att börja med kan jag konstatera\r\natt Rolf Nilson ger en vrångbild av benutdelningen\r\ni regeringen. Det går kanske ändå inte riktigt till på\r\ndet sättet.</pre><pre>Jag vågar tydligen av praktiska skäl, herr talman,\r\ninte kommentera vissa delar av det som Rolf Nilson\r\nsade i sin replik alldeles nyss. Jag får inskränka mig\r\ntill att säga att det är klart att vi gärna prövade\r\nandra vägar. Inte sant? Det tog sig bl.a. uttryck i\r\nnäringsutskottets bedömning för några år sedan,\r\nnämligen att det som riksdagen sade i dessa frågor\r\nvar att betrakta som lag. Det är därefter som de\r\ndirekta uttalandena från kraftindustrins aktörer --\r\ninte minst de som Rolf L Nilson nämnde tidigare --\r\noch de mest markanta uttalandena från andra\r\npartiers företrädare har förekommit. Närmast med\r\nförakt har man sagt att man inte bryr sig om detta\r\nförrän det finns en lagstiftning. Jag instämmer\r\ngärna i Rolf L Nilsons resonemang i den delen, dvs.\r\natt aktörerna nu har klargjort detta, att de längtar\r\nefter en lagstiftning. Svaret till dem bör då bli: Be\r\nom en lagstiftning! Det vore närmast obegripligt\r\nom riksdagen inte skulle vilja tillmötesgå deras\r\nbegäran.</pre><pre>Anf. 22  ROLF L NILSON (v) replik:</pre><pre>Herr talman! Jag skall inte förlänga debatten eller\r\nblåsa upp motsättningar mellan mig och Lennart\r\nDaléus som inte finns bara för att få tillfälle att\r\ndebattera. Synen på socialdemokratin kan vi ta upp\r\nutanför kammaren.</pre><pre>Anf. 23  ROLAND LÉBEN (kds):</pre><pre>Herr talman! För oss kristdemokrater är detta en\r\nstor och viktig dag. En bred majoritet har ställt sig\r\nbakom vårt krav på en energikommission. Mindre\r\nglädjande är att vi inte lyckats få majoritet för att\r\nförbjuda kärnkraft efter år 2010. Jag vill därför\r\nredan här yrka bifall till reservation 1. I övrigt\r\nställer jag mig bakom utskottsmajoritetens\r\nskrivning.</pre><pre>Energipolitiken tillhör de frågor som engagerat oss\r\ninom kds under många år, även om vi för den breda\r\nallmänheten är mest kända för s.k. mjuka frågor,\r\nsom familjepolitik, vård och omsorg, etik i\r\nsamhällslivet m.m.</pre><pre>Vi kunde för snart en vecka sedan glädja oss åt en\r\nstor framgång -- efter många års träget arbete -- när\r\nvårdnadsbidraget godkändes av riksdagen.</pre><pre>Det betänkande vi nu behandlar innehåller, som\r\nredan nämnts, förslag om ett tillkännagivande, där\r\nregeringen uppmanas att snarast tillsätta en\r\nparlamentarisk energikommission. Det är en\r\nmycket stor och viktig framgång för oss\r\nkristdemokrater.</pre><pre>Det är ingen väl bevarad hemlighet att kds i\r\nregeringsarbetet inte lyckats övertyga övriga\r\nregeringspartier om behovet av en\r\nenergikommission. Den saken har diskuterats i\r\nolika fora. Det kan inte vara särskilt\r\nanmärkningsvärt att här nämna att vi inte inom\r\nregeringskretsen lyckades nå enighet kring\r\ntillsättandet av en engergikommission. Det var\r\nockså därför vi bestämde oss för att lyfta frågan till\r\nriksdagen. Det är helt i linje med andan i\r\nenergiöverenskommelsen att se till att en\r\nkonstruktiv och långsiktig energipolitik får vila på\r\nen blocköverskridande majoritet. För den\r\ninvesteringstunga energiproduktionen och den\r\nenergiberoende industrin är en långsiktig\r\nenergipolitik viktig.</pre><pre>När vi skrev vår energipolitiska motion, och\r\nbegärde att riksdagen skulle besluta om en\r\nparlamentarisk energikommission, var vi medvetna\r\nom att även Socialdemokraterna hade samma\r\nönskemål. Socialdemokraternas främsta motiv till\r\natt kräva en energikommission hade möjligen mera\r\nmed turerna kring elmarknadslagstiftningen att\r\ngöra. Det finns ändå inom socialdemokratin -- även\r\nom bilden är splittrad -- en vilja att hitta en\r\nframkomlig väg till omställning av energisystemet.</pre><pre>I långa stycken är jag överens med Birgitta\r\nJohansson m.fl. om vikten av stabil\r\nenergiförsörjning för svensk industri. Vår motion\r\nvar en utsträckt hand, och den togs av alla när man\r\ninsåg att vi menade konstruktivt allvar och att vi var\r\nberedda att göra gemensam sak med\r\nSocialdemokraterna om det här kravet.</pre><pre>Energifrågorna måste lyftas över blockpolitiken om\r\nvi skall ha en chans att i alla händelser ta några\r\nviktiga steg i rätt riktning. Med rätt riktning menar\r\njag att energipolitiken skall inriktas på\r\nkärnkraftsavveckling och omställning till förnybara\r\nenergislag.</pre><pre>På sidan 15 i betänkandet visas siffror på energi-\r\noch elproduktionens utveckling i Sverige från 1970\r\noch framåt. Siffrorna återspeglar ett känt faktum,\r\nnämligen att den förda politiken har lett till att\r\nelkonsumtionen drivits upp. Utbyggnaden av\r\nkärnkraften och den mycket stora satsningen på\r\neluppvärmda hus under 1970-talet går hand i hand.</pre><pre>Nu tänker säkert vän av ordning, att om\r\nelproduktionen inte ökat i denna omfattning skulle\r\nolje- och kolanvändningen ha ökat i stället. Det\r\nantagandet förutsätter att inga satsningar alls i det\r\nläget skulle ha gjorts på alternativa energikällor. Vi\r\nvet trots allt att vi har en mycket stor potential\r\nenbart inom biobränslesektorn. Den motsvarar ca\r\n200 TWh. Det är en energikälla som klarar\r\nkoldioxidmålet. Utöver detta finns en stor mängd\r\nandra betydande möjligheter, som har fått stå\r\ntillbaka under den här tiden då det har förts en\r\nfelaktig energipolitik.</pre><pre>Det är ställt utom allt tvivel att det vägval som\r\nskedde under 1970-talet har lett till att vi nu under\r\nen lång följd av år har en energibalans och en mix\r\nav energislag som försvårat omställning till\r\nförnybar och miljö- och människovänlig energi.</pre><pre>Kds engagerade sig under 1970-talet i kampen emot\r\nkärnkraften och för satsningar på förnybar energi.\r\nVår nuvarande kommunikationsminister, Mats\r\nOdell, var vice ordförande för linje 3 i\r\nfolkomröstningen om kärnkraften.</pre><pre>Vi kan i dag konstatera att 1980-talet är något av ett\r\nförlorat årtionde i fråga om omställningen av\r\nenergisystemet. Det stora elöverskottet har\r\nmedverkat till ett slags energins moment 22. Det\r\nhar funnits en hel del idéer och innovationer, men\r\nincitamenten för utveckling och marknadsföring av\r\nnya tekniker och innovationer har inte varit\r\ntillräckligt starka.</pre><pre>Herr talman! Kds anslöt sig till\r\nenergiöverenskommelsen 1991. Vi kunde\r\nnaturligtvis inte blunda för det försummade 80-\r\ntalet, och vi ville tro att en balanserad omställning\r\nnu skulle påbörjas. Nu visar det sig allteftersom\r\ntiden går att så inte blev fallet. Det kan vi inte\r\nstillatigande acceptera.</pre><pre>Under det senaste året har jag känt en växande\r\notålighet i fråga om energipolitiken. Behovet av\r\nbrett samförstånd med blocköverskridande beslut\r\när stort, för att inte säga akut.</pre><pre>Den energikommission som skall tillsättas har en\r\nhel del att ta tag i. Den får inte bli ett slags\r\nutredning i raden av utredningar. Riksdagen måste\r\nslå vakt om sin trovärdighet, och de tankar och idéer\r\nsom finns måste få en seriös prövning inom ramen\r\nför kommissionens arbete.</pre><pre>Kommissionen blir ett test på partiernas förmåga\r\natt förutsättningslöst våga pröva tankar och förslag\r\nsom man i den politiska debatten inte vågat eller\r\nkunnat samtala om.</pre><pre>Vi kristdemokrater förutsätter att balansprincipen\r\nkommer att få en seriös prövning i kommissionens\r\narbete. Inom EU pågår ett arbete med att ta fram\r\nEG-direktiv för balansprincipen. Det finns gott om\r\nerfarenheter att hämta från USA beträffande\r\ntillämpningen av balansprincipen. Modifierade\r\nförslag finns i England, Danmark och Norge. Vi har\r\nförslag i den riktningen som måste få en grundlig\r\ngenomlysning. Om inte sådana analyser genomförs\r\nkommer arbetet att visa sig vara en politiskt-taktisk\r\nkuliss, som enbart drar ner förtroendet för\r\npolitiken. Vi måste tillsammans se till att så inte\r\nsker.</pre><pre>Vi har i vår reservation påpekat vikten av en lag om\r\nförbud mot kärnkraft efter år 2010. Detta har\r\ndiskuterats i de tidigare replikskiftena. Jag vill\r\npåstå, att om vi skulle fatta beslut om denna\r\nförbudslag undanröjer det inte behovet av en\r\nenergikommission -- tvärtom. Då finns det ännu\r\nfler och starkare motiv för att ta tag i de här\r\nfrågorna i en kommission.</pre><pre>Det är beklagligt att det inte visat sig vara möjligt\r\natt samla riksdagen kring ett sådant beslut. Vi hör\r\nofta att företrädare för olika partier pekar på\r\nCaliforniens stränga lagstiftning i fråga om utsläpp\r\nsom exempel på offensiv politik, som genom\r\nomvandlingstryck driver utvecklingen i önskad\r\nriktning. Jag har hört många positiva ord om denna\r\nframsynta lagstiftning från olika partiers\r\nföreträdare. Var finns beundrarna av den\r\noffensiven när vi diskuterar kärnkraften och\r\nbehovet av en liknande lagstiftning, av att liknande\r\nprinciper tillämpas i Sverige?</pre><pre>Riksdagen har redan tappat en hel del trovärdighet\r\ni fråga om viljan att verkligen avveckla kärnkraften\r\ngenom att avvisa det krav som vi framför i vår\r\nreservation. Jag utgår från att kravet på förbudslag\r\noch dess motiv ändå kommer att diskuteras i\r\nkommissionen.</pre><pre>Jag har i ett särskilt yttrande signalerat vår vilja till\r\nsamlande lösningar, bl.a. i det sista stycket. Om vi\r\nskall komma framåt måste vi alla vara beredda att\r\nge och ta i det här arbetet.</pre><pre></pre><pre>Jag vill tolka dagens debatt positivt. Som jag\r\nuppfattar läget finns det trots allt fortfarande en\r\nmajoritet i riksdagen som på ett eller annat sätt vill\r\navveckla kärnkraften. Birgitta Dahl har i\r\nsamarbete med systerpartiers representanter\r\nuttalat sig i den riktningen alldeles nyligen.</pre><pre>Jag vill tro att socialdemokraterna vill avveckla\r\nkärnkraften, eller skall signalerna tolkas\r\nannorlunda? Jag vill tro att Birgitta Johansson\r\nkommer att göra gemensam sak med de andra\r\nmiljövännerna inom Socialdemokraterna för att\r\nkunna påverka partiets agerande i rätt riktning.</pre><pre>Herr talman! Kommissionen har ett stort antal\r\nfrågor att ta ställning till, även om inte alla nämns i\r\ndet betänkande som vi nu behandlar och i\r\nbetänkandet som behandlar avregleringen av\r\nelmarknaden. Energihushållning och alternativ,\r\nförnybar energi skall kunna ersätta kärnkraften,\r\nmen det krävs att vi söker lösningar som i hög grad\r\nbygger på marknadsekonomiska mekanismer.</pre><pre>Politikers hantering av de här frågorna visar viss\r\nnervositet och misstro mot den kreativitet som finns\r\nutanför politiken, om den kreativiteten släpps loss\r\noch utsätts för ett omvandlingstryck. Effektiv\r\nenergianvändning är billigare än nya kraftverk. Det\r\när bl.a. den tanke som ligger till grund när man\r\nsöker att upprätta balansprincipen.</pre><pre>Kds har förslag till en dynamisk energiskatt, en\r\nskatt som är avhängig energiförbrukningen och\r\nuppsatta sparmål. Lägre energiförbrukning under\r\nsparmålet ger lägre energiskatt och bättre\r\nlönsamhet och vice versa. Ett sådant system gör det\r\nlönsamt att spara el utan att det driver upp\r\nmarknadspriset på el.</pre><pre>Försäkringsfrågan -- ändringar i\r\nansvarighetsförsäkringen -- har också betydelse\r\nsom ett effektivt ekonomiskt styrmedel. Den måste\r\ndiskuteras i kommissionen. Kärnkraftens risker\r\nmåste värderas mer kommersiellt på\r\nförsäkringsmarknaden. Atomansvarighetslagens\r\ntak för ansvar vid en olycka bör höjas från dagens\r\nsymboliska 1,2 miljarder kronor till en väsentligt\r\nhögre nivå. Om kärnkraften är så säker som vissa\r\nvill framhålla behöver man inte vara rädd för\r\neffekterna av ett sådant beslut. Tyskland ligger före\r\noss i det här avseendet.</pre><pre>Naturligtvis krävs det också medvetna människor\r\nför att vi skall få en medveten, miljöinriktad\r\nenergipolitik.</pre><pre>Herr talman! Till sist en glimt från en träff som\r\nnäringsutskottet hade med en stor delegation med\r\nrepresentanter från den politiska ledningen och\r\nföretagsrepresentanter från Seattleområdet i staten\r\nWashington i USA.</pre><pre>Fyra kärnkraftverk står där halvbyggda. Man\r\ntalade om för oss att de troligen inte kommer att bli\r\nfärdigbyggda, bl.a. på grund av den folkliga\r\nopinionen mot kärnkraft och de alltför höga\r\nkostnaderna. Det är tråkigt att inte Ny demokratis\r\nrepresentant är här och lyssnar. Det skulle ha varit\r\nintressant att få höra hans kommentar.</pre><pre>Anf. 24  PER-RICHARD MOLÉN (m):</pre><pre>Herr talman! Det är valår på nytt. Partierna tar upp\r\nolika specialfrågor för att ''positionera in'' sig inför\r\nvalet i september. Många av oss känner varandra\r\nväldigt väl och har debatterat kärnkraft och\r\nenergifrågor i många omgångar under årens lopp.</pre><pre>Om jag inte visste att Birgitta Johansson var en så\r\nsann och röd socialdemokrat skulle jag, om jag slöt\r\nögonen, kunna tänka mig att hon var en sann\r\nmoderat, åtminstone utifrån det anförande hon höll\r\ninledningsvis.</pre><pre>Hon talade om behovet av återindustrialisering.\r\nDet är vi helt överens om. Oberoende av om\r\nSocialdemokraterna kommer i regeringsställning\r\neller inte -- men jag hoppas att de får vara kvar i\r\nopposition -- kan vi gemensamt arbeta för en\r\nåterindustrialisering av Sverige. Det är nödvändigt.</pre><pre>Bengt Dalström gav uttryck för uppfattningar som\r\ni hög grad stämmer överens med de grundläggande\r\nmoderata värderingarna när det gäller\r\nenergipolitiken och kärnkraften.</pre><pre>Centerns representant Lennart Daléus ägnade sig\r\nhuvudsakligen åt kärnkraften i sitt inlägg. Roland\r\nLében och Rolf L Nilson, från kds respektive\r\nvänsterpartiet, har uttryckt ungefär liknande\r\nuppfattningar. Det är bara att konstatera att 1991\r\nårs energiöverenskommelse har torpederats.</pre><pre>Centern och Lennart Daléus har med sin motion\r\nbrutit det avtal som man kom överens om 1991. Det\r\navspeglar sig också i den besvikelse som\r\nSocialdemokraterna har redovisat, dels av Birgitta\r\nJohansson, dels i det särskilda yttrande som är fogat\r\ntill betänkandet.</pre><pre>På nytt hör vi de gamla argumenten från tidigt 1980-\r\ntal vädras. Det är precis som om utvecklingen och\r\ntiden har stått stilla. Det är ganska märkligt. Inte\r\nminst vi politiker måste bejaka det nya om vi vill\r\nbejaka framtiden. Därför är det så tragiskt att\r\nDaléus, som tjänade sina sporrar på kärnkraften\r\nunder 1979 och 1980, låser sig vid 1980.</pre><pre>Det är litet patetiskt att lyssna på honom och hans\r\nsynpunkter och argument. Den här relativt unge\r\nmannen med en lång rad av förtjänster och\r\nkvaliteter och med humor, borde inte förödas på\r\nkärnkraftens altare. I sitt inlägg talade han inte om\r\nindustrins roll och betydelse. Han talade inte\r\nnågonting om alternativen. Han påstår att\r\nkärnkraften är bevisat farlig. Det kan vi diskutera.\r\nDet finns annat som är mycket farligare.</pre><pre>Daléus funderar inte över de 600 000 arbetslösa som\r\ni dag behöver ett arbete, gärna ett industrijobb.\r\nVarifrån skall vi få jobben om vi får brist på el och\r\nhöga elpriser? Skall alla arbetslösa ut i skogen och\r\nhugga ved? Är det därifrån, Roland Lében, som vi\r\nskall få 200 TWh biobränsle? Skall vi använda\r\nskogen för att producera el eller exportera\r\nhögförädlat papper till den europeiska\r\nkontinenten?</pre><pre>Daléus tog upp politisk verklighet och verklig\r\nverklighet. Jag är övertygad om att Lennart Daléus\r\nstår för den politiska verkligheten -- tvister i stället\r\nför strävan efter överenskommelser och\r\nståndaktighet när det gäller träffade avtal. Det är vi\r\nsom står för den verkliga verkligheten.</pre><pre>Rolf L Nilson har en betydligt mer intellektuell och\r\nödmjuk inställning till kärnkraften. Det är värt att\r\nnotera att han i ett av sina inlägg ändå inte är helt\r\nfastlåst vid 2010, utan även kan tänka sig 2012 och\r\n2014 som tidpunkt för avvecklingen. Från moderat\r\nsida diskuterar vi inga årtal. För oss är säkerheten\r\navgörande. Om avvecklingen blir före eller efter\r\n2010 är helt ointressant.</pre><pre>Utvecklingen står inte stilla. Hemmen och\r\nkontoren i den industrialiserade världen är i dag\r\nutrustade med ett stort antal elektriska maskiner.\r\nVi har flera TV-apparater. Vi har en lång rad av\r\nhushållsmaskiner och datorer som vi upplever som\r\noumbärliga. Tekninken går framåt. Det kommer\r\nnya material och nya mät- och\r\nregistreringstekniker. Det kommer helt enkelt en\r\nny kunskap och en ny teknik.</pre><pre>Världen i dag, Lennart Daléus, är en helt annan än\r\nden för 14--15 år sedan då Centern så otaktiskt och\r\nolyckligt lade fast sin principiella inställning till\r\nkärnkraften. Men av förändringarna sedan 1980\r\nfinns det ingenting varken i Lennart Daléus eller i\r\nRoland Lébens anförande. De är fixerade vid gamla\r\nnattståndna principer som i dag har mycket liten\r\nrelevans. Det är nästan så att de missunnar\r\nkonsumenterna billig el för olika typer av\r\nintressanta elutrustningar.</pre><pre>De förutsättningar som jag tycker skall vara\r\nbärande för vår inställning till energifrågorna och\r\nkärnkraften är för det första att den tekniska\r\nutvecklingen är positiv och leder till ökad välfärd\r\noch ett mänskligare liv. För det andra skapar en\r\nökad produktion av el inriktad på allt mindre av\r\nfossila bränslen som kol, olja och naturgas stora\r\nmiljövärden och frigör oss från växthuseffekter,\r\nförsurning av mark och vatten samt bidrar till en\r\nrenare luft. För det tredje löser inte Sverige sina\r\nekonomiska problem på vare sig kort eller lång sikt\r\nutan en god tillgång på billig el.</pre><pre>Lennart Daléus, Roland Lében och Rolf L Nilson\r\nstår för det motsatta. De tror inte på teknikens\r\nmöjligheter och inser inte hur uppenbart deras\r\npolitik leder till sämre miljö och mindre välstånd.\r\nDe förtränger i sitt envetna motstånd mot kärnkraft\r\nalla de nödvändiga åtgärder som måste vidtas för\r\natt komma till rätta med Sveriges ekonomiska\r\nproblem.</pre><pre>För de här herrarna är det viktigare att stänga några\r\nav världens allra säkraste reaktorer som just finns\r\ni Sverige och utsätta den svenska befolkningen för\r\nsvåra ekonomiska problem.</pre><pre>Hur skall vi kunna ge alla de arbetslösa arbete? Hur\r\nskall vi kunna erbjuda våra ungdomar\r\nkonkurrenskraftiga lösningar och intressanta\r\nkarriärer i Sverige om vi avvecklar kärnkraften?\r\nHur skall vi kunna restaurera vår industri,\r\ntillhandahålla nödvändigt riskkapital, få i gång våra\r\ninvesteringar om vi bestämmer oss för att avveckla\r\nkärnkraften, som ger oss hälften av den el vi till\r\nkonkurrenskraftiga priser kan erbjuda våra hushåll\r\noch våra energiintensiva skogs-, metall- och\r\ngruvföretag?</pre><pre>Det Sverige behöver är en industri för att få\r\nekonomin i balans igen och öka sysselsättningen.\r\nDet är därför det är så viktigt att vi värnar den\r\nkonkurrensfördel som vår ekonomiskt fördelaktiga\r\nelproduktion med vattenkraft och kärnkraft ger\r\nindustrin. Låt oss utnyttja denna fördel och inte öka\r\nosäkerheten om den framtida elförsörjningen\r\ngenom politiska beslut om avveckling av\r\nkärnkraften på andra grunder än säkerhet,\r\nekonomi och miljö -- säkerhet och miljö alldeles\r\nspeciellt understruket.</pre><pre>Vi skall inte i Sverige släppa ifrån oss förädlingen\r\nav våra råvaror. Det är konsekvensen av Centerns,\r\nVänsterpartiets och kds resonemang. Sverige måste\r\nockså vara ett attraktivt land att investera i för\r\nutländskt näringsliv. Därför skall vi behålla våra\r\nkonkurrenskraftiga priser på elenergin, och där är\r\nkärnkraften en av förutsättningarna.</pre><pre>1992 svarade skogsindustrin, den kemiska\r\nindustrin, järn-, stål- och metallverken samt\r\nverkstadsindustrin för 62 % av industrins samlade\r\nproduktionsvärde. Enligt NUTEK kommer den\r\nhär andelen att öka till 70 % bara några få år in på\r\nnästa sekel. Hur skall vi kunna klara den delen och\r\nde behoven med en avvecklingsplan för\r\nkärnkraften?</pre><pre>Vi ser den omfattande prospektering som har\r\nkommit i gång genom att vi under de här tre åren\r\nhar minskat det statliga inflytandet när det gäller\r\nmöjligheten att exploatera och öppna nya gruvor.\r\nHär kan just priset på el vara avgörande för om\r\nverksamhet skall dras i gång eller inte. Utan\r\növerdrift är betydande delar av svensk\r\ngruvindustris framtid avhängigt ett lågt elpris. Har\r\nvi råd att låta våra naturtillgångar vara outnyttjade?\r\nHar vi råd att ödelägga vår industri och vår framtid\r\ngenom att avveckla vår kärnkraft, som uppfyller\r\nsäkerhetskraven?</pre><pre>Vi har inget elöverskott, som Lennart Daléus vill\r\nhävda. NUTEK:s senaste prognos visar att vi vid\r\nhög tillväxt i ekonomin -- det är vad vi alla önskar\r\noss, den är nödvändig för att skapa arbete och låta\r\noss amortera av vår stora statsskuld -- redan om tio\r\når är tvingade att producera ytterligare 10 TWh\r\nutöver de som våra tolv reaktorer och vår\r\nvattenkraft producerar.</pre><pre>Hur tänker Lennart Daléus som Centerns\r\nenergiexpert klara det? Vad är det för teknik han\r\ntänker sig? Skall vi elda upp vår skog? Skall vi\r\nimportera kol och naturgas? Varifrån får vi pengar\r\natt betala de räkningarna med? Skall vi importera\r\nel från kontinenten som kommer från kärnkraften\r\ndär? Är det vattenkraften som vi skall bygga ut?</pre><pre>Skall vi förstöra vår miljö? Koldioxidutsläppen från\r\nelproduktionen, som 1970 uppgick till 10 miljoner\r\nton, är tack vare kärnkraften nu nere i ungefär 1,5--\r\n2 miljoner ton. Det är lika fina siffror när det gäller\r\nkväveoxiderna. Det är lika fint när det gäller övriga\r\nvärden. Inser inte Centern, kds och Vänsterpartiet\r\natt ni har fel? Ni gick fel redan från början och\r\nåstadkommer bara mer skada genom att inte\r\nompröva er energipolitik.</pre><pre>Låt oss betrakta kärnkraften i dag. Vi har mer än\r\n5 000 reaktordriftsårs erfarenheter från ca 400\r\nreaktorer att luta oss emot. Flera anläggningar har\r\nstängts. De grafitbaserade i östra Tyskland har\r\nstängts tack vare att Tyskland enades. Sverige har\r\nfått ta på sig att hjälpa Ignalina. Tjernobyls\r\nreaktorer kommer att ersättas med något annat.\r\nArbetet går vidare. Runt om i världen byggs ny\r\nkärnkraft. Hur skulle världen se ut om Sydostasiens\r\nindustriella expansion -- Japan, Taiwan, Sydkorea,\r\nHongkong -- hade varit baserad på kol och olja?</pre><pre>Jag tycker att Sydkraft på ett förtjänstfullt sätt har\r\ntagit initiativ till en utredning rörande\r\nsäkerhetskulturen i sina anläggningar. Man har låtit\r\nförre chefen för SKI, Olof Hörmander, göra det här\r\narbetet.</pre><pre>Han och den referensgrupp han hade till\r\nförfogande konstaterade: ''Vi är klara över att\r\nupprätthållande av full säkerhet i verken fordrar en\r\nvision av fortsatt drift. Även utveckling av den\r\nkärntekniska kompetensen förutsätter långsiktiga\r\nvisioner -- -- -- Vi förordar att den årtalsbundna\r\navvecklingsinriktningen byts ut mot en enbart\r\nsäkerhetsrelaterad avveckling, dvs verken bör\r\nstängas när man finner att säkerheten inte längre\r\ninom ekonomiskt acceptabla ramar kan hållas på en\r\ngodtagbar nivå.''</pre><pre>Skulle vi inte, mina herrar och min dam, på något\r\nsätt kunna ställa oss bakom och stödja de visioner\r\nsom kommer från en grupp och en man som har\r\nmångårig erfarenhet av kärnkraften, dess\r\nförtjänster och även dess risker. Låt oss byta ut 2010\r\nmot något mer säkerhetsrelaterat beslut.</pre><pre>Låt mig sedan bara, herr talman, gå över litet grand\r\ntill den andra delen i vårt betänkande, som gäller\r\nen energikommission. Många av de motioner om\r\nvindkraft, biobränsle, solceller och en del annat\r\nsom finns med i betänkandet har vi på något sätt\r\nbäddat in och mer eller mindre överlåtit till den\r\nkommande energikommissionen att avgöra.</pre><pre>Jag är övertygad om att den här\r\nenergikommissionen kommer att ompröva och\r\nomvärdera den framtida energipolitiken i Sverige,\r\noch det är på tiden. Det vilar ett stort ansvar på dem\r\nsom skall sitta som medlemmar i den här\r\nkommissionen, inte minst på de partier som de\r\nrepresenterar.</pre><pre>Jag hoppas för min egen och mitt partis del att\r\nkommissionen kommer att slopa parentesen och\r\nlåta säkerheten avgöra. Vi kanske också skall vara\r\nöppna för ny teknik av olika slag, både när det\r\ngäller alternativa energikällor och när det gäller ny\r\nkärnteknik.</pre><pre>Anf. 25  LENNART DALÉUS (c) replik:</pre><pre>Fru talman! Per-Richard Molén inledde sitt\r\nanförande med en personkarakteristik över mig\r\nsom deltagare i det politiska arbetet. Jag vill höra\r\nom han vill inbjuda till en ömsesidig\r\nkaraktärsbeskrivning av de olika debattörerna och\r\nderas roll eller om det var en ensidig deklaration.</pre><pre>Det var en litet magstark tolkning av den\r\nenergiöverenskommelse som Per-Richard Molén\r\noch hans parti aldrig någonsin var delaktiga i att\r\nåstadkomma. Nu säger Per-Richard Molén att vi\r\ngenom vårt krav på en lag på kärnkraftsområdet\r\ntorpederar överenskommelsen. Låt mig påminna\r\nPer-Richard Molén om vad Moderaternas\r\nnuvarande partisekreterare riksdagsledamoten\r\nGunnar Hökmark sade i juni 1991 efter det att\r\növerenskommelsen var klar. Han sade så här: Det\r\när anmärkningsvärt att de avtalsslutande partierna\r\nbakom denna överenskommelse försöker hävda att\r\nde förslag som här finns lägger en långsiktig grund\r\nför den svenska energipolitiken. Det är fel.</pre><pre>Detta kallar jag att torpedera i förtid, att torpedera\r\nen överenskommelse som ännu inte är klar. Delar\r\nPer-Richard Molén den bedömning som Gunnar\r\nHökmark gjorde då? Delade han den till äventyrs\r\nredan vid den tidpunkten?</pre><pre>Det som kanske är det allra mest oroande, men\r\nändå klarläggande, i det Per-Richard Molén säger är\r\natt han inte längre talar om ''när'' kärnkraften\r\navvecklas. Han företräder en utskottsmajoritet som\r\nhan borde vara litet varsam om. Han säger: ''om''\r\nvi avvecklar kärnkraften. Han talar om att han vill\r\nbli av med parentesen. Är det besked som\r\nriksdagen och svenska folket i dag får av Per-\r\nRichard Molén och Moderaterna att parentesen\r\nskall bort, att vill skall säga: ''om'' kärnkraften skall\r\navvecklas eller inte? Klarare exempel på en\r\ntorpedering av en grundläggande del i den svenska\r\nenergidebatten är det svårt för mig att hitta.</pre><pre>Det var, fru talman, på sitt sätt klargörande när Per-\r\nRichard Molén sade: Blundar man när man lyssnar\r\npå Birgitta Johansson, tycker man sig höra en\r\nmoderat. Han upplevde en total samstämmighet\r\nmed Bengt Dalström.</pre><pre>Fru talman! Allt fler linjer i den svenska\r\nenergidebatten blir tydliga.</pre><pre>Anf. 26  PER-RICHARD MOLÉN (m)\r\nreplik:</pre><pre>Fru talman! Jag tror att det vore välgörande för\r\nSverige om ''när'' kunde ersättas med ''om''. Jag\r\ntycker att Lennart Daléus skall tänka litet längre än\r\npartinitet. Det är ändå säkerheten som måste vara\r\navgörande för kärnkraftens avveckling, ingenting\r\nannat. Det förvånar mig att Lennart Daléus i så liten\r\ngrad har tagit till sig av alla de erfarenheter när det\r\ngäller säkerheten som vi har vunnit under 14--15 år\r\nsedan vi började fundera över kärnkraftens\r\nframtid.</pre><pre>Det framgår av en del intervjuer att det arbete som\r\nnu görs vid Oskarshamn 1 är epokgörande, att de\r\narrangemang och den återställning som sker vid\r\nOskarshamn 1, med återstart förhoppningsvis i\r\njanuari nästa år, uppenbarligen kommer att\r\ninnebära att den äldsta reaktor vi har i Sverige\r\nkommer att uppfylla lika höga krav som vi ställde\r\npå Oskarshamn 3 och Forsmark 3 och de krav som\r\nIAEA ställer på de kärnkraftsreaktorer som nu\r\nbyggs på en lång rad olika ställen runt om i världen.</pre><pre>Anf. 27  LENNART DALÉUS (c) replik:</pre><pre>Fru talman! Till alla sina egenskaper lägger nu Per-\r\nRichard Molén den att vara synsk. Jag trodde att det\r\nvar en uppgift för SKI att avgöra om de\r\nförändringar som görs i Oskarshamn motsvarar de\r\nkrav som vi ställer eller inte. Att som Per-Richard\r\nMolén redan innan de införts tala om att de kommer\r\natt uppfylla säkerhetskraven är närmast fantastiskt.</pre><pre>Jag har naturligtvis följt och kunnat bedöma det\r\nsom har hänt under de senaste 14 åren. Jag har\r\nkunnat följa händelserna i Tjernobyl, som\r\ninträffade sedan vi haft vår folkomröstning. Jag har\r\når efter år kunnat se att de svenska reaktorerna står\r\nstilla därför att de är trasiga. De fungerar helt\r\nenkelt inte. Det är en enkel, tydlig och praktisk\r\niakttagelse. Jag kan se hur de andra energikällornas\r\nandel ökar. Biobränslerna tränger in i den svenska\r\nenergiförsörjningen och svarar i dag för lika stor\r\nenergitillförsel till det svenska systemet som hela\r\nkärnkraftsprogrammet. Jag kan se hur\r\nenergieffektiviteten ökar.</pre><pre>Jag blir förvånad över att Per-Richard Molén kan\r\ninta denna halsstarriga försvarsattityd för en\r\nkärnkraft som så uppenbart går på kryckor. Ändå\r\när han inte så tydlig -- när han nu talar för sitt parti\r\ni kärnkraftsfrågan -- att han kan klara ut om\r\nModeraterna står fast vid den gemensamma\r\nförpliktelsen att kärnkraften skall vara avvecklad\r\n2010 eller inte. Är den signal som Per-Richard\r\nMolén ger i dag att Moderaternas åsikt är att\r\nparentesen skall bort och att folkomröstningen\r\nskall torpederas?</pre><pre>Anf. 28  PER-RICHARD MOLÉN (m)\r\nreplik:</pre><pre>Fru talman! Jag tror inte att avveckling 2010 är den\r\ndefinitiva lösningen när det gäller svensk\r\nenergipolitik. Jag tror att framtiden ganska snart,\r\nförhoppningsvis vederlagt av den snart tillsatta\r\nenergikommissionen, kommer att visa att målet om\r\navveckling 2010 måste lyftas bort och att vi måste\r\nfå ett mera säkerhetsrelaterat avvecklingsbeslut.</pre><pre>Reaktorerna står stilla, säger Lennart Daléus. Det\r\när inte på något sätt bevis på att kärnkraften går på\r\nkryckor. Det är tvärtom så att man tack vare en\r\nförfinad säkerhetsanalytisk teknik betydligt mycket\r\nmer finkänsligt kan registrera små avvikelser från\r\nnormal drift. Det är mera bevis på en ökad säkerhet\r\nän på svagheter hos kärnkraften. Det är precis som\r\nSKI:s ställföreträdande generaldirektör Lennart\r\nHammar har sagt i en intervju: ''80-talet innebar ett\r\nstarkt säkerhetslyft för alla reaktorer.\r\nInneslutningsfilter och andra utsläppsbegränsande\r\nåtgärder och den förbättrade säkerheten mot\r\nhärdskador har tillsammans gett en stor förbättring\r\nav reaktorsäkerheten, troligen med faktorn 100\r\neller mer, sedan 80-talets början.''</pre><pre>Kan inte Lennart Daléus, Centern, Roland Lében\r\noch Rolf L Nilson ändå ta till sig detta och försöka\r\nse det litet mindre fundamentalistiskt, om jag får\r\nuttrycka det så?</pre><pre>Ajournering</pre><pre>Kammaren beslöt kl. 14.29 på förslag av talmannen\r\natt ajournera förhandlingarna till kl. 14.30 då den\r\nmuntliga frågestunden skulle börja.</pre><pre>Återupptagna förhandlingar</pre><pre>Förhandlingarna återupptogs kl. 14.30.</pre><pre>4 §  Muntliga frågor till regeringen</pre><pre>Anf. 29  TALMANNEN:</pre><pre>Det blir nu muntliga frågor till regeringen. Jag\r\nhälsar statsminister Carl Bildt,\r\narbetsmarknadsminister Börje Hörnlund,\r\ncivilminister Inger Davidson, statsrådet Bo\r\nKönberg och statsrådet Bo Lundgren välkomna.</pre><pre>Statsministern besvarar övergripande och\r\nallmänpolitiska frågor. Frågorna till övriga statsråd\r\nförutsätts beröra deras ansvarsområden inom\r\nregeringen.</pre><pre>Sysselsättningen i Ånge</pre><pre>Anf. 30  HANS STENBERG (s):</pre><pre>Fru talman! Jag har en fråga till\r\narbetsmarknadsminister Börje Hörnlund.</pre><pre>När regeringen drev igenom beslutet om\r\navreglering av järnvägstrafiken varnade vi\r\nsocialdemokrater för de svåra konsekvenser detta\r\nskulle få för sysselsättning och regionalpolitik.</pre><pre>Nu har SJ beslutat att lägga ner\r\nrangerverksamheten i Ånge. Ånge är en ort som\r\nredan har drabbats oerhört hårt både av\r\nindustrinedläggningar och av indragningar av\r\nstatlig verksamhet inom Posten och SJ.</pre><pre>Eftersom regeringen rimligtvis borde ha kunnat\r\nförutse att avregleringarna skulle tvinga fram\r\nkraftiga besparingar inom SJ, utgår jag ifrån att\r\nregeringen har en beredskap. Därför är min fråga\r\ntill arbetsmarknadsministern: Vilka åtgärder avser\r\narbetsmarknadsministern och regeringen att vidta\r\nför att trygga sysselsättningen i Ånge?</pre><pre>Anf. 31  Arbetsmarknadsminister BÖRJE\r\nHÖRNLUND (c):</pre><pre>Fru talman! Det som sker inom SJ har icke med\r\navreglering att göra. Det är en effektivisering för att\r\nSJ skall kunna hålla en prisnivå som gör att lastbilar\r\nicke tar över alltmer av transporterna.</pre><pre>Jag kontaktades från Ånge i går eftermiddag. Min\r\nsekreterare försöker nu att så fort det bara går\r\nsamordna almanackorna för att få till stånd ett möte\r\nmellan mig, kommunikationsministern och de från\r\nÅnge eller länet som vill komma. Då skall denna\r\nfråga diskuteras.</pre><pre>Om nedläggningen blir verklighet och om\r\neffekterna av den kan mildras genom ett\r\nannorlunda förfaringssätt, är det\r\nkommunikationsministern som har det direkta\r\nansvaret för detta. Om nedläggningen blir\r\nverklighet, kommer jag för min del att försöka göra\r\nvad jag kan för att finna kompletterande\r\nsysselsättning.</pre><pre>Anf. 32  HANS STENBERG (s):</pre><pre>Fru talman! Eftersom staten är den helt\r\ndominerande arbetsgivaren på en mycket liten ort,\r\nanser jag att staten har ett särskilt ansvar. Man kan\r\ninte lägga ansvaret enbart på\r\nKommunikationsdepartementet.</pre><pre>Vad som förvånar mig är att det inte finns någon\r\nberedskap för denna situation, när det var mycket\r\nlätt att förutse att den skulle uppstå.</pre><pre>Anf. 33  Arbetsmarknadsminister BÖRJE\r\nHÖRNLUND (c):</pre><pre>Fru talman! Det var i går som SJ aviserade att\r\nfrågan skulle tas upp till behandling. Om jag samma\r\ndag sade att jag skulle ställa upp och att jag skulle\r\nförsöka få med kommunikationsministern på\r\nsamma möte, anser jag att regeringen har visat ett\r\ndirekt intresse för att hjälpa till.</pre><pre>Barnpornografi</pre><pre>Anf. 34  INGRID NÄSLUND (kds):</pre><pre>Fru talman! Jag vill ställa en fråga som gäller\r\nbarnpornografi.</pre><pre>Polisen anser att en av de effektivaste metoderna\r\nvore att straffbelägga innehav. Nu har det inte lagts\r\nfram något sådant förslag från regeringen. Jag\r\nundrar vilka andra effektiva åtgärder som\r\nregeringen avser att vidta med tanke på att man inte\r\nhar lagt fram något förslag. Jag vet inte om\r\nstatsminister Carl Bildt eller Bo Könberg vill svara\r\npå frågan.</pre><pre>Anf. 35  Statsminister CARL BILDT (m):</pre><pre>Fru talman! Detta är en fråga som på mycket goda\r\ngrunder har ägnats betydande uppmärksamhet\r\nunder lång tid. Jag vill erinra om att det var under\r\nen borgerlig regering i slutet av 1970-talet som vi\r\nkriminaliserade produktion och spridning av\r\nbarnpornografi. Efter det följde en lång period då\r\ndet inte hände någonting.</pre><pre>Vad vi sedan har gjort under de senaste åren är att\r\nvi har infört väsentliga straffskärpningar. Tidigare\r\nvar straffet fängelse upp till sex månader. Vi har\r\nfyrdubblat detta straff till fängelse upp till två år. Vi\r\nser nu på ett helt spektrum av åtgärder som skulle\r\nkunna vidtas. Det är oerhört viktigt att man är\r\nnoggrann och ser till att de åtgärder som vidtas\r\nfaktiskt får effekt. Det råder delade meningar om\r\nen del av de åtgärder som föreslås. Men vi har\r\ntillfört Polisen och åklagarmyndigheterna resurser.\r\nVi har skärpt straffen högst väsentligt, och vi är\r\nberedda att se på vilka ytterligare åtgärder som kan\r\nkomma i fråga, också sådana som kan komma att\r\ninnebära grundlagsförändringar.</pre><pre>Öresundsbron</pre><pre>Anf. 36  NILS T SVENSSON (s):</pre><pre>Fru talman! Jag vill ställa en fråga till statsministern\r\nom Öresundsbron.</pre><pre>Kommunikationsministern sade i tisdags att det\r\ninte är aktuellt med en ny remissomgång eller\r\nhuvudförhandling i Vattendomstolens regi. Bollen\r\nligger hos regeringen. Det är nu regeringens sak att\r\nta ställning till hur vi skall gå vidare med brofrågan,\r\nvilket vi med stor sannolikhet gör redan i dag,\r\neftersom det enligt kommunikationsministern i\r\ntisdags fattades ett informellt beslut i regeringen.\r\nJag undrar om statsministern vill avslöja för oss vad\r\ndetta informella beslut innebär.</pre><pre>Anf. 37  Statsminister CARL BILDT (m):</pre><pre>Fru talman! Det är en intressant fråga. Inte minst\r\nsvaret skulle intressera mig, måste jag säga.</pre><pre>Jag har läst litet grand i TT-meddelandet om vad\r\nMats Odell har sagt. Men det förhåller sig väl inte\r\nriktigt så.</pre><pre>Regeringen fick in ett yttrande från\r\nVattendomstolen i fredags, den 20 maj. Vad\r\nVattendomstolen hade att säga var att den ansåg att\r\nkonsortiet till fullo hade lyckats visa att man\r\nklarade villkoren och förutsättningarna när det\r\ngäller slamspridning, begränsningar i muddringar\r\nm.m., något som med rätta orsakat frågor och oro.</pre><pre>Enligt Vattendomstolen visade det sig sedan att\r\nkonsortiet icke hade kunnat påvisa på ett fullt\r\ntillfredsställande sätt att man klarade att uppfylla\r\nkravet på en bromsningseffekt på ner mot 0,5 % vid\r\nvissa av strömningarna. Då gav vi konsortiet\r\nmöjlighet att till regeringen inkomma med\r\nkompletterande uppgifter -- och jag tror att detta\r\nbeslut expedierades av Miljödepartementet i\r\nmåndags.</pre><pre>Jag har sagt att jag tycker att det är viktigt att detta\r\nsker så snabbt som möjligt från konsortiets sida.\r\nMen jag har också lagt till, litet vis av erfarenhet, --\r\nlitet visdom får man väl lägga till det hela -- att jag\r\ntror att hafsverk inte ligger i någons intresse.</pre><pre>Det material som jag hoppas kommer in så snabbt\r\nsom möjligt bör ge ett entydigt svar på den fråga\r\nsom har ställts. När materialet har kommit in till\r\nregeringen, vilket egentligen är den frågeställning\r\nsom tas upp, måste vi gå igenom materialet.</pre><pre>Jag lärde mig av erfarenheten i fredags att man inte\r\nriktigt kan veta vad materialet innehåller. Det är\r\ndärför klokt att vänta tills man ser det, så att man\r\nvet i vilken utsträckning det är redo för omedelbart\r\nbeslut, eller i vilken utsträckning det är nödvändigt\r\nför regeringen att infordra ytterligare\r\nbeslutsunderlag. Därför är jag inte beredd att ta\r\nställning till den frågan nu. Men jag hoppas\r\nsjälvfallet på ett så snabbt beslut som möjligt. Men\r\ndet är avhängigt av att konsortiet på ett\r\ntillfredsställande sätt kan visa att man fullt ut klarar\r\nde förutsättningar och villkor som\r\nVattendomstolen har krävt.</pre><pre>Anf. 38  NILS T SVENSSON (s):</pre><pre>Fru talman! Statsministern har ju sagt att beskedet\r\nfrån berörda myndigheter skall komma redan på\r\nmåndag. Då bör regeringen rimligen ha, vilket\r\nockså kommunikationsministern säger, ett slags\r\ninformell beslutsordning planerad. Det var den jag\r\nvar intresserad av att få något besked om. Det\r\nmåste väl finnas ett tänkt datum för när det hela\r\nskall kunna avgöras vid ett regeringssammanträde.</pre><pre>Anf. 39  Statsminister CARL BILDT (m):</pre><pre>Fru talman! Jag skulle önska att så var fallet, men så\r\när det inte. Låt mig förklara varför. När materialet\r\ninkommer -- jag vet inte när, för det skall ta den tid\r\nsom krävs -- är ett alternativ att de innehåller\r\nberäkningar som visar att man uppfyller kraven. Då\r\nhamnar vi i en typ av beslutssituation.</pre><pre>En annan möjlighet är ju att beräkningarna visar att\r\ndet inte klarar sig med en bromsningseffekt ned\r\nmot 0,5 %, utan att vi står inför betydande\r\nförändringar, t.ex. avkortning av den konstgjorda\r\nhalvön på det sätt som Vattendomstolen anger som\r\nett alternativ. Då hamnar vi i en annan typ av\r\nbeslutssituation som kommer att kräva en annan\r\nberedningsordning från regeringens sida. Därför\r\nmåste det sätt som vi bereder detta ärende på vara\r\navhängigt av hur ärendet ser ut när konsortiet\r\nkommer med sin fullständiga och -- låt mig bara\r\nhoppas -- slutgiltiga redovisning av om och hur\r\nkonsortiet uppfyller de villkor och förutsättningar\r\nsom Vattendomstolen har krävt.</pre><pre>Mervärdesskatten på tjänter</pre><pre>Anf. 40  BENGT DALSTRÖM (nyd):</pre><pre>Fru talman! Ett led i effektiva åtgärder för att\r\nmotverka svartjobben på marknaden vore sänkt\r\nmoms. Vi i Ny demokrati har i och för sig föreslagit\r\nen sänkning av momsen på tjänster till 12,5 %. Jag\r\nvet nu att skatteministern har tagit upp denna fråga.\r\nDet var troligen i samband med något EU-besök.</pre><pre>Min fråga till skatteministern är om man från\r\ndepartementets sida räknar med att återkomma\r\nmed några förslag i den här riktningen.</pre><pre>Anf. 41  Statsrådet BO LUNDGREN (m):</pre><pre>Fru talman! Hela frågan om svartarbete är ju en del\r\nav komplexet när det gäller hur den privata\r\ntjänstesektorn skall kunna expandera tillräckligt\r\nför att ge de nya, riktiga jobb i privata sektorn som\r\nbehövs för att minska arbetslösheten. Då är det\r\nväsentligt att ta itu med skattekilarna, som är såväl\r\nmoms och arbetsgivaravgifter som inkomstskatt.\r\nProblemet ligger i skattekilarna,\r\narbetsmarknadsregler och en del annat. På\r\nskattekilsområdet är mervärdesskatten en del. Om\r\nman skulle kunna sänka momsen på vissa tjänster,\r\nom man tycker att det är väsentligt, bidrar detta till\r\natt minska skattekilarna på tjänster. Det kan i sin\r\ntur minska både svartarbete och föra över gör-det-\r\nsjälv-jobb till sådant som är beskattat vanligt\r\narbete. Det är naturligtvis min och regeringens\r\nambition att gå i den riktningen.</pre><pre>Jag har nu tagit upp frågan i EU, därför att EU:s\r\nregelverk innehåller begränsningar i möjligheten\r\natt minska momsen på tjänster. Det förefaller att\r\nfinnas ett positivt intresse, sannolikt från alla EU-\r\nländers sida, av att skapa denna möjlighet. Sedan\r\nfår vi gå vidare och se vilken väg vi skall välja, om\r\nvi skall diskutera en förmånsrelatering i ännu högre\r\ngrad än arbetsgivaravgifter -- det behövs säkert --\r\neller om man skall göra det på inkomstskattesidan.\r\nDär är avdragsrätten för barntillsynskostnader ett\r\nsteg för att underlätta för den privata\r\ntjänstesektorn.</pre><pre>Anf. 42  Bengt Dalström (nyd):</pre><pre>Fru talman! Jag har ingen följdfråga.</pre><pre>Stat--kyrka-frågan</pre><pre>Anf. 43  GÖRAN ÅSTRAND (m):</pre><pre>Fru talman! Jag har en fråga till civilminister Inger\r\nDavidson. Frågan om kyrkans framtida relationer\r\nskall nu remissbehandlas. Det har sagts mig att\r\nremisstiden skall gå ut den 31 december. Jag skulle\r\nvilja att civilministern motiverade varför man har\r\nvalt den tiden. Detta innebär ju att samma\r\npersonkrets som yttrade sig för tre år sedan nu får\r\nyttra sig en gång till.</pre><pre>Anf. 44  Civilminister INGER DAVIDSON\r\n(kds):</pre><pre>Fru talman! Vi bestämde tiden för\r\nremissbehandlingen med utgångspunkt från att det\r\nskulle vara en rejäl remisstid för att man skulle\r\nhinna gå igenom de frågor som behöver behandlas.\r\nVi tyckte att avvägningen var ganska väl tilltagen\r\nnär vi bestämde oss för den 31 december.</pre><pre>Anf. 45  GÖRAN ÅSTRAND (m):</pre><pre>Fru talman! I kyrkan brukar vi säga att vi har gått\r\nom tid, i perspektivet mellan skapelsen och\r\nevigheten. Men jag vill nog ändå säga -- och jag\r\nskämtar inte -- att det innebär att det i denna\r\nmycket stora fråga faktiskt är samma personkrets\r\nsom tidigare. Vad finns det för förutsättningar att\r\ndiskutera detta med civilministern? I\r\nKyrkoberedningen, där jag suttit med, har vi fört\r\nresonemang om att förlänga denna remisstid.</pre><pre>Anf. 46  Civilminister INGER DAVIDSON\r\n(kds):</pre><pre>Fru talman! Det har ju tidigare hänt att man har\r\nförändrat remisstiden, vilket har haft olika orsaker.\r\nMan har tyckt att man inte har hunnit, som har varit\r\nfallet i den här frågan. Jag är självfallet beredd att\r\ndiskutera en ändring av remisstiden, om man av\r\nnågon anledning skulle begära det. I så fall är jag\r\nberedd att ta upp diskussionen.</pre><pre>Handeln med derivat</pre><pre>Anf. 47  ROLF L NILSON (v):</pre><pre>Fru talman! Jag vill ställa en fråga till Bo Lundgren.\r\nDen omfattande handeln med derivat hos banker,\r\nfinansinstitut och stora företag har ju fått ganska\r\nstor internationell uppmärksamhet. I USA\r\ndiskuteras åtgärder för att säkra denna handel.\r\nMan diskuterar också detta i England liksom i\r\nsvensk press.</pre><pre>Att jag inte riktigt begriper vad det hela rör sig om\r\noch hur det fungerar bekymrar mig inte så mycket,\r\nmen jag blir orolig när det av facktidningar framgår\r\natt de som är inblandade i detta inte heller riktigt\r\nförstår sig på vad de gör.</pre><pre>Därför vill jag fråga Bo Lundgren: Vilken\r\nuppmärksamhet ägnar regeringen denna fråga, och\r\nvilka åtgärder överväger man när det gäller den\r\nomfattande derivathandeln?</pre><pre>Anf. 48  Statsrådet BO LUNDGREN (m):</pre><pre>Fru talman! Detta är egentligen en fråga som vi\r\nskulle kunna diskutera i en interpellationsdebatt\r\neller i någon annan, mycket lång, debatt. Det\r\nhandlar om tekniskt komplicerade frågor.</pre><pre>Det är självklart att framväxten av olika\r\nderivatinstrument, dvs. optioner, de terminsaffärer\r\nsom har längre historia och andra instrument, är\r\nföremål för uppmärksamhet i\r\nFinansdepartementet, Riksbanken,\r\nFinansinspektionen samt internationella\r\norganisationer och sammanslutningar av olika slag.\r\nDet har också diskuterats i G 10-kretsen. Syftet är\r\natt först och främst fundera kring vilka problem\r\nsom kan uppstå i samband med derivat, som inte\r\nbara gör det möjligt att skydda intagna positioner\r\nutan också ger möjlighet att ta risker som är mycket\r\nstörre än vad kapitaltäckningen i vissa fall borde\r\nmotivera. Det diskuteras också\r\nkapitaltäckningsregler etc.</pre><pre>Så här långt kan man konstatera att\r\nderivatinstrumenten i sig är positiva. De kan bidra\r\ntill att stabilisera de finansiella marknaderna. De\r\nkan möjligen utnyttjas på ett sätt som inte är avsett.\r\nMen det skulle som sagt föra alltför långt att gå in\r\npå detaljerna. Men jag kan försäkra att vi\r\nnaturligtvis följer vad som inträffar och överväger\r\nom eventuella åtgärder bör vidtas vad gäller\r\nkapitaltäckningsregler etc.</pre><pre>Anf. 49  ROLF L NILSON (v):</pre><pre>Fru talman! Jag tar detta som en uppmaning från\r\nBo Lundgren om att återkomma med en fråga.</pre><pre>Anf. 50  Statsrådet BO LUNDGREN (m):</pre><pre>Fru talman! Jag tror att både muntliga och skriftliga\r\nfrågor har tidsmässiga begränsningar som gör det\r\nsvårt att fullfölja detta. Men vi kan i olika\r\nsammanhang diskutera frågan. Såvitt jag förstår är\r\ntiden för interpellationer över, men möjligheten\r\nfinns ju också att ställa frågor som kan ge visst svar,\r\nockså skriftligt.</pre><pre>Barnpassning som ALU-projekt</pre><pre>Anf. 51  INGER LUNDBERG (s):</pre><pre>Fru talman! Jag skulle vilja ställa en fråga till\r\narbetsmarknadsministern. En golfklubb kan nu\r\nannonsera om att man erbjuder barnvakt när\r\nföräldrarna spelar golf. Samtidigt kommer det\r\nmånga rapporter från kommunerna om stora\r\nproblem för barn som har särskilda behov. Då blir\r\nden här typen av service, på skattebetalarnas\r\nbekostnad, utomordentligt stötande. Golfservicen\r\nbetalas via arbetsmarknadsmedel.</pre><pre>Jag vill därför fråga arbetsmarknadsministern om\r\nhan är beredd att verka för en mer rimlig\r\nanvändning av medborgarnas pengar.</pre><pre>Anf. 52  Arbetsmarknadsminister BÖRJE\r\nHÖRNLUND (c):</pre><pre>Fru talman! Om man ser på den kommunala\r\nekonomin finner man att kommunerna gick med\r\nstora underskott -- flera miljarder per år -- under\r\nsenare delen av 80-talet, 1990 och 1991. Därefter\r\nhar kommunerna gått med stora plus. För 1995,\r\nsom skall bli det svåra året, är prognosen att\r\nkommunernas ekonomi ändå går ihop.</pre><pre>Kommunernas ekonomi har alltså förstärkts\r\nmycket kraftigt under 1992, 1993 och 1994.\r\nPrognosen för 1996 är också god.</pre><pre>Nu i april omfattade varslen från den samlade\r\nkommunala sektorn bara 160 personer. De åtgärder\r\nsom vi har vidtagit för att folk skall få vara kvar i\r\nden kommunala verksamheten i denna svåra\r\nsituation -- främst handlar det om utbildning -- ser\r\nut att lyckas.</pre><pre>Denna barnpassning åt en golfklubb är troligtvis ett\r\nALU-projekt. Jag trodde att denna riksdag var enig\r\nom att det alltid är bättre att den som är arbetslös\r\nuträttar något för de pengar som betalas ut i form\r\nav a-kassa än att det inte sker någon aktivitet alls.</pre><pre>Med drygt 50 000 människor i ALU-jobb och 5 000\r\nhandläggare kommer vi alltid att uppleva fall där\r\nman önskar en något annorlunda prioritering.\r\nOlika undersökningar visar att ALU-jobben i stort\r\nsett prioriteras väldigt bra. När vi har undersökt hur\r\nde trivs som har dessa ALU-jobb har vi funnit att\r\nca 90 % tycker att jobbet är bra och mycket\r\nmeningsfullt och att det leder framåt.</pre><pre>Ny kriminalvårdsanstalt i Kalmar</pre><pre>Anf. 53  BENGT KRONBLAD (s):</pre><pre>Fru talman! Jag har en fråga till\r\narbetsmarknadsministern. Kalmar står inför en\r\nsvår arbetssituation. Volvo Kalmarverkens\r\nnedläggning är ju välkänd. När Börje Hörnlund\r\nbesökte Kalmar presenterades ett antal\r\narbetsprojekt, bl.a. en utbyggnad av\r\nkriminalvårdsanstalten -- vilken kunde byggas i\r\nKalmar.</pre><pre>Börje Hörnlund uttalade sig positivt om detta. Han\r\nsade att det är sydöstra Sveriges tur att få\r\nsysselsättningsåtgärder, och då speciellt Kalmar.</pre><pre>Gäller det svaret också i dag beträffande den här\r\nspecifika insatsen?</pre><pre>Anf. 54  Arbetsmarknadsminister BÖRJE\r\nHÖRNLUND (c):</pre><pre>Fru talman! Vad diskussionen gällde var att Kalmar\r\nhar en ovanligt liten andel statlig verksamhet. I de\r\nprioriteringar som regering och riksdag gör\r\nframhålls Norrland, sydöstra Sverige och\r\nDalslandsområdet. När det är fria lokaliseringar --\r\nnär verksamheter kan förläggas till olika platser --\r\nbör, som jag ser detta, Kalmar län vara ett område\r\nsom man försöker komma ihåg.</pre><pre>Däremot kan jag inte uttala mig om en annan\r\nministers eventuella planer just nu. Men jag är\r\nsynnerligen väl medveten om att det är ett starkt\r\nönskemål i det här läget att anstalten där rustas\r\nupp.</pre><pre>Kalmar har fått en bra summa av ett extraanslag på\r\ndet länsanslag som nyss fördelats. Jag hoppas att\r\nriksdagen beviljar ytterligare 100 miljoner till\r\nfördelning detta år. Sedan ökas länsanslaget. Det är\r\nbäst om det kommer mera pengar till ett område,\r\nså att besluten kan fattas lokalt.</pre><pre>Det finns också ett förslag om att 800 miljoner\r\nkronor skall fördelas till länsstyrelserna. Tyvärr är\r\nSocialdemokraterna emot detta, men jag hoppas\r\natt riksdagen antar förslaget.</pre><pre>Ungdomsarbetslösheten</pre><pre>Anf. 55  ULRICA MESSING (s):</pre><pre>Fru talman! Jag har en fråga till statsminister Carl\r\nBildt. När statsministern den 9 maj gästade Bollnäs\r\ngymnasium sade han enligt Tidningarnas\r\ntelegrambyrå att ungdomsarbetslösheten inte är\r\nnågot av de stora problemen de närmaste åren. Jag\r\nskulle vilja be statsministern utveckla det\r\nuttalandet -- eller är det kanske\r\narbetsmarknadsministern som skall kommentera\r\ndet?</pre><pre>Anf. 56  Statsminister CARL BILDT (m):</pre><pre>Fru talman! Båda kan vi säkert göra det.</pre><pre>Jag studsade när jag såg TT-referatet. Jag hänvisar\r\ntill Hälsingetidningarna som har ett korrektare\r\nreferat. Jag försökte få TT att göra en korrigering.</pre><pre>Vad jag sagt, och detta är viktigt, är att när vi nu\r\ngår in i en situation där arbetslösheten minskar --\r\ndet är detta som är den stora förändringen, för vi\r\nhar ju under lång tid varit inne i en period då\r\narbetslösheten har ökat, ökat och ökat men nu\r\nminskar, minskar och minskar den därför att det\r\nkommer nya jobb -- tror jag, om vi ser några år\r\nframåt, att ungdomsarbetslösheten är det som\r\nkommer att minska snabbast. Det ser vi redan nu i\r\nstatistiken.</pre><pre>Den oro för långtidsarbetslöshet som jag har gäller\r\nframför allt medelålders eller litet äldre, ofta\r\ntjänstemän, som har friställts i samband med de\r\nstora rationaliseringar som har skett i näringslivet\r\noch i den offentliga sektorn. Det kommer att ta\r\nlängre tid innan dessa människor finner en ny\r\nanställning. Vad jag sagt till ungdomarna på\r\ngymnasiet i Bollnäs är att det som oroar mig mest\r\nnär jag ser framåt -- det gäller alltså senare delen av\r\n1990-talet på arbetsmarknaden -- är\r\nlångtidsarbetslösheten bland dem som är litet\r\näldre. Ungdomsarbetslösheten, som i dag är ett\r\nstort problem, är den del av\r\narbetslöshetsproblemet som förmodligen kommer\r\natt minska snabbast.</pre><pre>Invest in Sweden</pre><pre>Anf. 57  SIMON LILIEDAHL (nyd):</pre><pre>Fru talman! Vi diskuterade här i går Invest in\r\nSweden -- egendomligt nog i kulturutskottet. Invest\r\nin Sweden lyder under Styrelsen för Sverigebilden\r\nsom inte vill kännas vid och som i fortsättningen\r\ninte vill ha att göra med Invest in Sweden. Det här\r\när en viktig fråga. Det gäller ju att få investeringar\r\nför ökad produktion.</pre><pre>Min fråga är: När Styrelsen för Sverigebilden inte\r\nvill ha med Invest in Sweden att göra, vad kommer\r\nregeringen då att göra för att försöka få hit\r\ninvesteringar t.ex. från Asia Pacific? I dag går de\r\nflesta investeringarna värdshus förbi, trots att Bo\r\nLundgren, i alla fall i dag, lockar med 28 %\r\nbolagsskatt?</pre><pre>Anf. 58  Statsminister CARL BILDT (m):</pre><pre>Fru talman! Jag är inte riktigt medveten om alla de\r\nmera byråkratiska problem här som Simon\r\nLiliedahl tar upp, men vi skall titta på dem.</pre><pre>Simon Liliedahl har alldeles rätt i att avgörande för\r\natt vi skall hamna i den goda situation som jag nyss\r\ntalade om, så att vi successivt får fram fler nya jobb\r\noch reducerar arbetslösheten under kommande år\r\nav 90-talet, är att vi får investeringar. Mycket av\r\ndetta måste komma genom inhemskt kapital. Där\r\när de åtgärder som vi har föreslagit -- avskaffandet\r\nav dubbelbeskattningen t.ex. -- av mycket central\r\nbetydelse. Men vi måste också få in utländskt\r\nkapital i Sverige. Där betyder det ställningstagande\r\nsom vi skall göra i folkomröstningen den 13\r\nnovember oerhört mycket.</pre><pre>Det är bara ett Sverige som fullt ut är medlem i den\r\neuropeiska gemenskapen som har förutsättningar\r\natt attrahera investeringar. Men där betyder också\r\nde skattemässiga och regelmässiga förutsättningar\r\nför företagande som Sverige har att erbjuda i\r\njämförelse med andra länder oerhört mycket. Jag\r\nskulle vilja säga att där är den 18 september\r\navgörande.</pre><pre>Om vi fortsätter med den politiska inriktning på att\r\nförbättra företagarklimatet i Sverige som har inletts\r\noch som nu börjar ge resulat, kommer vi också att\r\nse investeringar. Vi skall se till att vi marknadsför\r\nSverige som ett bra land, som ju Sverige är. Skulle\r\nvi vända på det hela och börja beskatta företag,\r\ninvesteringar och sparande samtidigt som vi säger\r\nnej till medlemskap i den europeiska unionen, kan\r\nman inrätta hur många marknadsföringsinstanser\r\nsom helst. Det kommer inte att satsas en krona i\r\nframtiden i Sverige i det läget.</pre><pre></pre><pre>Beskattningen av tjänstebilar</pre><pre>Anf. 59  LENNART FREMLING (fp):</pre><pre>Fru talman! Vi har bra trafikpolitiska principer som\r\ninnebär att kostnaderna skall beräknas med hjälp\r\nav samhällsekonomiska kalkyler och att resenären\r\nskall känna av marginalkostnaden av varje\r\nresebeslut han fattar.</pre><pre>Nuvarande skatteregler för tjänstebilar och\r\nförmånsbilar följer tyvärr inte dessa trafikpolitiska\r\nprinciper. Marginalkostnaden för resenären är i\r\nallmänhet noll. Det leder till ett ineffektivt\r\nresursutnyttjande och till onödiga miljöskador. Jag\r\nvill därför fråga statsrådet Bo Lundgren om det\r\npågår arbete inom Finansdepartementet för att\r\nändra nuvarande tjänstebilsbeskattning, och i så\r\nfall när nya regler kan väntas träda i kraft.</pre><pre>Anf. 60  Statsrådet BO LUNDGREN (m):</pre><pre>Fru talman! Som väl är allmänt känt har jag ägnat\r\nmig åt den frågan under förhållandevis lång tid.\r\nRiksdagen har fått tillfälle att på mitt förslag ändra\r\nreglerna för att nå en bit på vägen både när det\r\ngäller jämkning till förmån för den som kör\r\nförhållandevis litet privat och mer i tjänsten och när\r\ndet gäller en annan jämkningsmöjlighet. Det finns\r\nen konflikt här mellan en noggrann hantering av\r\nden verkliga kostnaden med hänsyn till antalet\r\nkörda mil för att få fram marginalkostnaden och det\r\nkrångel och den byråkrati som behövs för att få\r\nfram noggranna uppgifter.</pre><pre>Den ena möjligheten är att ha en klumpsumma, allt\r\ni ett, oavsett vad det är för bil man har och hur\r\nmycket man kör. Den andra är att ha en noggrann\r\nspecifikation per bil och per körsträcka etc.\r\nNågonstans mitt emellan måste man lägga sig. Det\r\npågår för närvarande ett arbete i regeringskansliet.\r\nUtgångspunkten för det arbetet är ett system som\r\ninte leder till höjda skatter och som dessutom\r\npräglas av enkla regler. Det är inte det allra\r\nenklaste arbete som pågår.</pre><pre>Italien</pre><pre>Anf. 61  HANS GÖRAN FRANCK (s):</pre><pre>Fru talman! Jag vill ställa en fråga till\r\nstatsministern. Den gäller situationen i Italien. Jag\r\nhar också frågat utrikesministern om det här, men\r\njag vill ställa frågan direkt till statsministern\r\neftersom jag blev ganska oroad över den\r\nkommentar som statsministern gav efter det\r\nitalienska valet. Jag tyckte inte att den var\r\ntillräckligt skarp utan ganska överslätande.</pre><pre>Efter det att jag ställde frågan har det kommit fem\r\nfascistiska ministrar i den nya regeringen i Italien.\r\nDess bättre har ju kommunistiska regimer fallit i\r\nEuropa. Vad vill statsministern göra för att\r\nmotverka och motarbeta den fascistiska och\r\nnazistiska fara som är påtaglig på många håll i\r\nEuropa?</pre><pre>Anf. 62  Statsminister CARL BILDT (m):</pre><pre>Fru talman! Hans Göran Franck påpekar med rätta\r\nden glädjande utveckling som har inträffat under\r\nsenare år. De kommunistiska diktaturerna är\r\navvecklade. Jag kommer ihåg den period när den\r\neuropiska regering som den dåvarande svenska\r\nregeringen hade mest besöksutbyte med var den\r\nösttyska. Jag sade aldrig att de inte skulle åka till\r\nÖstberlin och vänslas med Honecker, Mittag och\r\nallt vad de där diktaturens kreatur hette. Det var\r\nnödvändigt för de mellanstatliga förbindelserna.\r\nMen jag hade gärna sett litet mer ideologiskt\r\nengagemang för demokratin och mot\r\nkommunismen på den tiden.</pre><pre>Nu har vi en annan situation. Kommunismen är i\r\nstort sett borta, även om det finns\r\nrestkommunistiska partier som sitter i\r\nregeringsställning i vissa länder, t.ex. Polen och\r\nLitauen. Vi har en utveckling där det i ett\r\nvästeuropeiskt land sitter ett restfascistiskt parti vid\r\ndelar av regeringsmakten. Då skall vi bekämpa\r\ndem ideologiskt. Vi skall bekämpa dem\r\norganisatoriskt och principiellt, bl.a. genom\r\nutbyggnad av det europeiska samarbetet. Det är ett\r\nav de allra viktigaste värnen när det gäller de\r\nmedborgerliga fri- och rättigheterna och de\r\ndemokratiska strukturerna.</pre><pre>Sedan skall vi hantera besöksutbyte med den\r\nitalienska regeringen enligt samma principer som vi\r\nhanterar besöksutbyte med varje annan regering,\r\nt.ex. den polska eller litauiska.</pre><pre>Anf. 63  HANS GÖRAN FRANCK (s):</pre><pre>Fru talman! Betyder det här svaret att\r\nstatsministern aktivt vill bekämpa den nya\r\nregeringen i Italien som har ett så starkt fascistiskt\r\ninslag? Det är dess värre så att den italienska\r\nregeringen kan komma att få ett ganska starkt\r\ninflytande just i det europeiska samarbetet. Jag\r\nefterlyser ett starkare engagemang från\r\nstatsministern när det gäller att bekämpa den\r\nnazistiska och fascistiska faran. Tycker inte\r\nstatsministern att det smakar litet trettiotal när\r\nfascistledaren i Italien talar om att Mussolini var\r\nden störste statsmannen?</pre><pre>Anf. 64  Statsminister CARL BILDT (m):</pre><pre>Fru talman! Det tycker jag förvisso. Men det\r\nsmakar ännu mer förstklassig dubbelmoral från\r\nHans Göran Francks sida. Hans Göran Franck\r\ntillhör dem i denna kammare som har vänslats mest\r\nmed kommunistiska regimer och världsfredsråd\r\noch annat genom årtionden. Jag har aldrig betvivlat\r\nHans Göran Francks personliga engagemang för\r\nmedborgerliga fri- och rättigheter, men jag har\r\nibland haft anledning att ifrågasätta hans\r\naningslöshet och naivitet när det gäller\r\nkommunismen.</pre><pre>Jag har personligen som ung student kämpat i\r\nPortugal och Spanien i studentsamarbete för att\r\nbygga upp demokratiska organisationer som kunde\r\nta över när de föråldrade halv- ller kvartsfascistiska\r\nstrukturerna där föll samman. Jag vet vilken\r\nbetydelse det europeiska samarbetet hade för att\r\nförankra Grekland, Spanien och Portugal i\r\ndemokratin.</pre><pre>Jag är alldeles övertygad om att ett Italien som nu\r\ngår igenom en besvärlig omställning när hela det\r\ngamla politiska etablissemanget har fallit samman\r\npå grund av korruption också kommer att vara ett\r\nItalien som är fast förankrat både i det europiska\r\nsamarbetet och i den europeiska demokratin. Så\r\nbekämpas anhängare av totalitära ideologier --\r\nkommunister eller fascister -- bäst.</pre><pre>Anf. 65  HANS GÖRAN FRANCK (s):</pre><pre>Fru talman! Den avgörande frågan nu är vilket\r\npolitiskt agerande statsministern är beredd att sätta\r\nin i det här sammanhanget. Det är inte frågan om\r\ngamla historier nu. Nu är det frågan om att\r\nverkligen med skärpa agera lika starkt emot\r\nkommunistiska diktaturer som mot fascistiska\r\ndiktaturer.</pre><pre>Men nu är det fascism och nazism som är den stora\r\nfaran. Det är därför jag fortfarande efterlyser ett\r\nsvar från statsministern på hur han tänker agera i\r\nden här frågan.</pre><pre>Anf. 66  Statsminister CARL BILDT (m):</pre><pre>Fru talman! Jag tror i och för sig att den stora faran\r\ni Europa är vad jag kallar den rödbruna faran. Den\r\nhar jag talat en del om, och den skall inte\r\nunderskattas. Det är när gamla förgrämda\r\nkommunister går hand i hand med extrema\r\nnationalister och gamla övervintrade fascister. Det\r\nser vi i en del länder. Det är när denna rödbruna\r\nfara, med det hat mellan och mot folk som bär upp\r\nden, växer sig stark som faran för freden och\r\nfriheten i Europas olika delar finns.</pre><pre>Där är det viktigt att vi har den ideologiska\r\nrågången glasklar mot de rödbruna, oavsett om det\r\när det bruna ursprunget eller det röda ursprunget\r\nsom dominerar. Det viktigaste värnet mot detta\r\nrödbruna, röda, bruna eller svarta är utbyggnaden\r\nav det europeiska samarbetet och det europeiska\r\nskyddet för de medborgerliga fri- och rättigheterna.\r\nJag hoppas att jag kan påräkna Hans Göran\r\nFrancks stöd i det arbetet.</pre><pre>Friskolor</pre><pre>Anf. 67  WIDAR ANDERSSON (s):</pre><pre>Fru talman! Det moderata kommunalrådet i\r\nHelsingborg säger i en mycket läsvärd intervju i\r\ndagens Kommunaktuellt apropå skolpengen att\r\nman inte har genomfört skolpengen till mer än\r\n40 %. Man anser inte att man kan lämna ut till\r\nmarknaden att styra en sådan viktig sak som skolan.</pre><pre>Detta är ju en övergripande och mycket stor fråga\r\nför regeringen när det gäller utbildningen. Därför\r\nskulle jag vilja fråga om statsministern anser att\r\nregeringen har gjort en riktig avvägning mellan\r\nmarknad och politik. Nu visar det sig att uppemot\r\n20 av de friskolor som vi har drivs av mer eller\r\nmindre fanatiska religiösa sekter med slutenheten\r\noch den förvridna världsbilden som läroplan.</pre><pre>Anf. 68  Statsminister CARL BILDT (m):</pre><pre>Fru talman! Jag tycker att friskolereformen tillhör\r\ndet viktigaste som har inträffat i svenskt\r\nutbildningsväsende under mycket lång tid. Den ger\r\nen valfrihet för föräldrarna. Jag tror att vi bara står\r\ni början av denna utveckling. Det ger en förnyelse\r\nav pedagogik och utbildningsväsende generellt. Jag\r\ntror inte att Widar Andersson har någon avvikande\r\nåsikt på denna punkt. Hans parti har det, men jag\r\ntror inte att Widar Andersson har det.</pre><pre>Jag vet inte om avvägningen mellan marknad och\r\nstyrningen är 40 % eller något annat. Den är i alla\r\nfall inte 100 %. Vi ställer ju mycket bestämda krav\r\npå läroplan och på undervisningens inriktning. Vi\r\nhar ett mycket omfattande kontrollsystem. Om\r\nman finner att en skola inte uppfyller kraven får\r\nskolan inte de bidrag som den får i dag. Om vi vore\r\nmera filosofiska, vilket Widar Andersson och jag\r\nbrukar vara, skulle jag egentligen önska att vi hade\r\nsamma kontrollsystem på alla kommunala skolor.</pre><pre>Det finns säkert problem i friskolor. Dem skall vi\r\nåtgärda. Det finns problem i offentliga skolor\r\nockså. Jag skulle önska att vi hade ett sådant system\r\natt vi kunde stänga dem också om problemen var så\r\nallvarliga att de inte gick att rätta till. Men\r\nfriskolereformen tillhör de långsiktigt viktigaste\r\nreformer som vi har börjat genomföra för att förnya\r\noch förbättra utbildningssystemet i Sverige.</pre><pre>Anf. 69  WIDAR ANDERSSON (s):</pre><pre>Fru talman! Friskolereformen är viktig, det tycker\r\nbåde jag och mitt parti. Däremot har vi vissa\r\npraktiska invändningar. En av dem är att\r\nkontrollen av vilka som använder de skattepengar\r\nsom är avsedda för den obligatoriska grundskolan\r\när undermålig. Som den vän av\r\ngrundskolereformen, som jag är, anser jag att\r\nregeringen borde vårda reformen bättre. Det är en\r\nskandal att sekter får skattepengar för att driva\r\ngrundskola. Det måste åtgärdas snabbt.</pre><pre>Anf. 70  Statsminister CARL BILDT (m):</pre><pre>Fru talman! Jag lyssnar gärna på Widar Anderssons\r\nkritik i detta avseende och kommer att undersöka\r\ndetta. Det ställs mycket bestämda krav på att\r\nskolorna skall följa läroplanen. Om de inte gör det\r\nhar de inte rätt till bidrag. Det handlar om värnet\r\nom den viktiga friskolereformen. På den punkten\r\när Widar Andersson och jag helt eniga. Lita på mig\r\ni den delen.</pre><pre>När Widar Andersson säger att hans parti\r\naccepterar friskolereformen och att man har enbart\r\npraktiska invändningar, noterar jag det med glädje.\r\nHans partiordförande, som jag ibland lyssnar till,\r\nsäger dock att han har ideologiska invändningar\r\nmot hela friskolereformen. Såvitt jag kan förstå vill\r\nhan stänga alltihop. Men det får ni väl ta ett\r\nbrorsgräl om på hemmaplan.</pre><pre>Anf. 71  TALMANNEN:</pre><pre>Jag hoppas att den sista frågan ställs till statsrådet\r\nBo Könberg som är närvarande här.</pre><pre>Sparåtgärder inom vården</pre><pre>Anf. 72  ULRICA MESSING (s):</pre><pre>Fru talman! Jag har en fråga till statsrådet Bo\r\nKönberg. När merkostnadskommittén presenterade\r\nsitt förslag till hur man skulle kunna spara inom\r\nvården, föreslog man bl.a. att diabetiker själva\r\nskulle få betala sitt insulin. Jag undrar hur\r\nregeringen har hanterat förslaget.</pre><pre>Anf. 73  Statsrådet BO KÖNBERG (fp):</pre><pre>Fru talman! Tack för möjligheten att få redogöra\r\nför något inom mitt pastorat och att Ulrica Messing\r\nville ansluta sig till det.</pre><pre>Merkostnadskommittén gick igenom denna fråga\r\noch hade olika alternativ till besparingar. Alla som\r\nsysslat med frågan vet att det är komplicerat att\r\ninom motsvarande kostnadsram klara av de\r\nreformer man vill ha. Det kräver möjligheter till\r\nbesparingar. En av de besparingsmöjligheter man\r\nföreslog var den som Ulrica Messing nämnde. Inom\r\nregeringskansliet har vi ännu inte avslutat\r\nberedningen av frågan. Därför har inte riksdagen\r\nfått något förslag.</pre><pre>Anf. 74  TALMANNEN:</pre><pre>Härmed är den sista frågestunden med muntliga\r\nfrågor under denna mandatperiod avslutad. Jag\r\ntackar statsminister Carl Bildt och närvarande\r\nstatsråd.</pre><pre>5 §  (forts. från 3 §) f415 &gt; Energipolitik</pre><pre>(forts. NU17)</pre><pre>Anf. 75  ROLAND LÉBEN (kds)replik:</pre><pre>Fru talman! Det är onekligen mycket intressant att\r\nhöra den verbala kraftsamlingen i Per-Richard\r\nMoléns anförande med tanke på att han inte anser\r\natt en enskild ledamot kan påverka riksdagsarbetet.\r\nKommentaren om valårspolitik känns minst sagt\r\nmärklig eftersom Per-Richard Molén av oss i\r\nregeringspartiernas grupp utsetts att företräda\r\nutskottets majoritet. När man pekar på andra har\r\nman i regel tre fingrar riktade mot sig själv.</pre><pre>Energiöverenskommelsen har inte torpederats. Så\r\nhar det i alla fall inte varit hittills. Möjligen kan den\r\nsjunka till botten genom att Per-Richard Molén m.fl.\r\ninte vill vara med och täta läckorna. Det lutar\r\nkanske t.o.m. åt att någon försöker dra ur\r\nbottenpluggen. Torpederarna verkar komma från\r\nannat håll än kds, om man jämför anförandena och\r\nser var konstruktiva ansatser finns.</pre><pre>Per-Richard Molén frågar om vi skall använda\r\nskogen att elda med i stället för till värdefull export.\r\nFru talman! Per-Richard Molén vet att det inte är\r\nfråga om antingen eller. Han vet att vi har en tillväxt\r\nmed ett överskott på ungefär 35 miljoner\r\nkubikmeter per år.</pre><pre>Per-Richard Molén anklagar oss, som vill avveckla\r\nkärnkraften på ett balanserat och konstruktivt sätt,\r\nför att vara fixerade vid gamla nattståndna\r\nprinciper som i dag har mycket liten relevans. Jag\r\ntror att den tekniska utvecklingen är mycket positiv.\r\nPer-Richard Molén, som är en kunnig person, tycks\r\ndock inte ha följt med i utvecklingen.</pre><pre>Som exempel vill jag nämna att en ingenjör, Ove\r\nPlatell, har utvecklat och patenterat praktisk, enkel\r\noch tillämpbar teknik för att värma hus; den enda\r\ntillskottselen är den som driver\r\ncirkulationspumpen.</pre><pre>För övrigt var inlägget så till den milda grad\r\nkryddat av svepande anklagelser att det är omöjligt\r\natt notera dem utan att vara en driven stenograf.\r\nJag lämnar de verbala torpederna utan kommentar.\r\nDe sjunker till botten utan att träffa målet. Jag\r\nkonstaterar bara att vi i kommissionen nog får\r\nräkna med att konstruktiva förslag, även om några\r\nvid närmare analys visar sig vara mindre bra,\r\nkommer att kunna diskuteras med andra ledamöter.\r\nMöjligen är det det som gör att Per-Richard Molén\r\nhellre tar till rallarsvingar än sakligt prövar\r\nargumenten.</pre><pre>Anf. 76  PER-RICHARD MOLÉN (m):</pre><pre>Herr talman! Jag talar för utskottets majoritet.\r\nTyvärr råkar inte Roland Lében och Lennart Daléus\r\nansluta sig till den majoritetsuppfattning som gäller.\r\nDet är därför tråkigt att vi inte kan samlas inom\r\nramen för energiöverenskommelsen. Det är ju inte\r\nRoland Lében som tätar läckorna, utan snarare\r\nsocialdemokrater och moderater och, utgår jag\r\nifrån, folkpartiet och Hadar Cars som ingår i den\r\ngrupp som kommer att täta läckorna.</pre><pre>Låt oss lämna detta och samla oss kring arbetet\r\ninom den kommande energikommissionen som ändå\r\nmåste finna lösningen på våra politiska\r\nmotsättningar på energipolitikens område.</pre><pre>Det som förvånar mig, herr talman, är att Roland\r\nLében talar så konsekvent och klart om kärnkraftens\r\navveckling men inte om vilka konsekvenser det får\r\nför hans egen region, Värmland, som ju har ganska\r\nmycket energiintensiv industri. Ställer de och hans\r\nväljare upp på den uppfattning som Roland Lében\r\nger uttryck för?</pre><pre>Anf. 77  ROLAND LÉBEN (kds):</pre><pre>Herr talman! Det är intressant att Per-Richard\r\nMolén anser sig företräda utskottsmajoriteten. Just\r\nnär det gäller kärnkraftsfrågan tror jag att det\r\negentligen finns en majoritet för\r\nkärnkraftsavveckling på ett eller annat sätt. Vi kan\r\nha olika meningar om på vilket sätt vi skall uppnå\r\nden. Vi vill föra en saklig diskussion och vara\r\nberedda att vara pragmatiska i ett samarbete i\r\nkommissionen för att hitta vägar som inleder den\r\nhär processen och går åt rätt håll.</pre><pre>Per-Richard Molén nämnde att det får konsekvenser\r\nför Värmland. Det vore positivt för Värmland, tror\r\njag. Det visar bl.a. de diskussioner vi har haft i\r\nutskottet om etanolanvändning och framställning ur\r\ncellulosaråvara m.m. Jag har inga farhågor alls i\r\nden riktningen.</pre><pre>Anf. 78  PER-RICHARD MOLÉN (m)\r\nreplik:</pre><pre>Herr talman! Etanol, biobränsle och en del annat\r\nsådant har vi heller från andra partiers sida något\r\nemot. Det som Roland Lében tog upp var frågan om\r\nkärnkraftens mycket snabba avveckling fram till år\r\n2010. Det är bristen på el som kommer att vara det\r\nstora problemet för Sverige och inte minst för\r\nVärmland med dess skogs- och metallindustrier.</pre><pre>Jag vill fråga Roland Lében: Hur många miljoner\r\nkubikmeter går det åt för att producera 200 TWh\r\nenergi?</pre><pre>Anf. 79  ROLF L NILSON (v) replik:</pre><pre>Herr talman! Per-Richard Molén använde ett\r\nklassiskt trick i sitt anförande. Genom att berömma\r\noch smickra sin motståndare undergräver man\r\ndennes position och ifrågasätter hans ställning bland\r\nde egna sympatisörerna. Men det är tillåtet att göra\r\nså.</pre><pre>Jag vill slå fast att jag inte ser någon anledning att\r\nompröva beslutet om 2010 som avvecklingsår, utan\r\ndet bör stå fast. Det andra resonemang som jag\r\nförde och som jag även har fört i många tidigare\r\ndebatter var hypotetiskt -- man kan också gå till\r\nväga på ett annat sätt.</pre><pre>Mycket av det som Per-Richard Molén sade var\r\ngamla tongångar, återskall från tidigare debatter.\r\nJag kan väl instämma i de funderingar som både\r\nRoland Lében och Lennart Daléus hade i frågan om\r\nPer-Richard Molén verkligen företrädde\r\nmajoritetsuppfattningar när han uppmanade\r\nkammaren att ersätta ''när'' med ''hur'', dvs. att\r\nstryka årtalet. Om jag fattat saken rätt är\r\nmajoritetsuppfattningen den att 2010 som\r\navvecklingsår står kvar, och det har också\r\nunderstrukits i Birgitta Johanssons anförande.\r\nDetta måste redas ut.</pre><pre>Så frågar Per-Richard Molén: Lär vi oss ingenting\r\nav utvecklingen? Jag vill returnera den frågan. Det\r\nfinns ny information i budgetpropositionen och i\r\nNUTEK:s energirapport. Denna nya information,\r\nsom jag tycker är rätt genomgripande och\r\ndramatisk, gäller för första gången ett\r\nifrågasättande av kärnkraftens tillförlitlighet som\r\nenergikälla. Det gäller inte säkerhetsproblemen i sig\r\nutan huruvida vi kan förvänta oss en minskad\r\ntillgänglighet eller om man kommer att återgå till\r\nden höga tillgänglighet som man har haft tidigare.\r\nJag tror för min del att vi får förvänta oss en ökad\r\nfrekvens av avbrott, varigenom tillgängligheten\r\nkommer att minska. Detta borde bekymra Per-\r\nRichard Molén.</pre><pre>När det sedan gäller de tekniska möjligheterna\r\nbetonar jag att jag verkligen inte är någon\r\nteknikfiende utan snarast en teknikoptimist och att\r\nkärnkraftsavvecklingen på många sätt är en\r\nförutsättning för en snabbare och mera energisnål\r\nteknikutveckling. På många av de områden inom\r\ntjänstesektorn som Per-Richard Molén tog upp har\r\ndet gått mycket snabbt att få ned\r\nenergiförbrukningen.</pre><pre>Anf. 80  PER-RICHARD MOLÉN (m)\r\nreplik:</pre><pre>Herr talman! Jag noterar ändå i diskussionen om\r\n2010 som avvecklingsår att Rolf L Nilson säger att\r\n''det bör stå fast''. Det öppnar just för den\r\nkommentar som tidigare gjorts.</pre><pre>Beträffande tillförlitligheten gäller det som jag\r\nnämnde redan i anslutning till Lennart Daléus\r\nreplik, att det ju är tack vare den ökade\r\nerfarenheten och säkerheten i tekniska analyser som\r\nvi successivt har fått en minskad tillförlitlighet,\r\nberoende på att vi nu stänger av eller drar ned på\r\ndriften av kärnkraftverken vid betydligt mycket\r\nmindre avvikelser än tidigare. Det är ju bra, för det\r\ninnebär att säkerheten i dag är betydligt mycket\r\nstörre.</pre><pre>Det har från SKI:s sida konstaterats att säkerheten\r\nunder 80-talet har förbättrats ungefär hundrafalt.\r\nDetta gör att vi bör vara ödmjuka i vår inställning\r\ntill frågan om avvecklingen av kärnkraften, inte\r\nminst med tanke på tillförlitligheten. Skulle vi börja\r\nlägga fast en plan över tidpunkterna och samtidigt\r\nuppleva en press att av säkerhetsskäl stänga av och\r\ndra ner litet grand på tillförlitligheten, kommer vi\r\nbetydligt snabbare in i en situation där vi kommer\r\natt lida brist på egenproducerad el och i stället\r\nkommer att få köpa el.</pre><pre>Det är värt att notera att Rolf L Nilson icke på något\r\nsätt diskuterar den starka kopplingen emellan en\r\ngod tillgång på el och behovet av nya jobb för alla de\r\narbetslösa, inte minst de 250 000 som sedan 1990 på\r\nnågot sätt har blivit friställda från den svenska\r\nindustrin. Hur skall vi ge dem arbete? Alla kan ju\r\ninte sysselsättas inom tjänstesektorn, och därför\r\nkrävs det tillgång till el. Hur skall vi kunna få\r\nutländska företag att etablera sig i Sverige? Hur\r\nskall vi kunna skicka ut signaler i världen om att\r\nSverige är ett attraktivt industriland, om vi här\r\nsamtidigt som statsskulden bara ökar skall avveckla\r\nhälften av den elproduktion som vi har i dag?</pre><pre>Det är inte trovärdigt. Jag tror inte heller att\r\nmänniskorna ute i landet sätter någon större tilltro\r\ntill den uppfattning som Rolf L Nilson har givit\r\nuttryck för.</pre><pre>Anf. 81  ROLF L NILSON (v) replik:</pre><pre>Herr talman! Vi har haft ca 600 000 arbetslösa\r\nunder en period när vi har haft bland världens\r\nlägsta elpriser och den, som Per-Richard Molén\r\ntycker, så förträffliga kärnkraften. Vi kan inte\r\nförvänta oss att få billigare el än vad vi har i dag,\r\nnär vi har en så hög arbetslöshet. Kopplingen mellan\r\narbetslöshet och kärnkraftsel finns helt enkelt inte.</pre><pre>Per-Richard Molén brukar berömma sig av att vara\r\ninternationalist och mena att hans parti är\r\ninternationalistiskt. Han förutser och önskar sig en\r\nhandel med el över gränserna. En sådan\r\ninternationalisering av elhandeln kommer enligt\r\nenkla marknadsekonomiska lagar med\r\nnödvändighet att leda till radikalt högre elpriser i\r\nSverige, om vi inte skall gå in med statliga\r\nsubventioner, och det tror jag inte att Per-Richard\r\nMolén vill. Jag vill inte heller att man med\r\nkonstgjorda åtgärder skall hålla en elintensiv\r\nindustri under armarna.</pre><pre>Vad gäller säkerheten gjorde man under 80-talet\r\npåtagliga tekniska förbättringar och införde nya\r\nsäkerhetssystem. Jag har tidigare i debatter berömt\r\ndetta och erkänt att svensk kärnkraft är bland de\r\nsäkraste i världen. Men trots detta fick man\r\nsommaren 1992 stänga av upp till sju aggregat.\r\nSedan dess har inte någonsin alla aggregat samtidigt\r\nvarit i gång. Vi har alltid något aggregat avstängt av\r\nsäkerhetsskäl.</pre><pre>Den utredning från Sydkraft som Per-Richard\r\nMolén citerade ur är ett resultat av de mycket\r\npåtagliga bristerna i säkerhetssystemet som man\r\nupptäckte i samband med stoppen sommaren 1992.\r\nMan har gjort genomgripande omorganisationer av\r\nBarsebäcksverket, som det här rör sig om. Man har\r\nbildat eget bolag för detta med egen styrelse, man\r\nhar lagt upp ett särskilt program och man jobbar\r\nmed vad man kallar säkerhetskultur.</pre><pre>Vad vi kan lära oss av detta är att det ständigt dyker\r\nupp nya säkerhetsproblem. Kärnkraften är en\r\npotentiell fara, och vi kan inte ha kvar en så farlig\r\nenergikälla. Med Per-Richard Moléns resonemang\r\nfinns det egentligen ingen annan väg ut ur\r\nkärnkraften än ett haveri. Jag vill inte ha ett haveri\r\nutan en ordnad avveckling.</pre><pre>Anf. 82  PER-RICHARD MOLÉN (m)\r\nreplik:</pre><pre>Herr talman! Den nuvarande regeringen har sedan\r\n1991 på ett målmedvetet sätt lagt grunden för en\r\nindustriell och näringslivsinriktad expansion,\r\ngenom att ändra och ta bort skatter, på olika sätt\r\ntillhandahålla riskkapital och en lång rad andra\r\nåtgärder. Skall den expansionen kunna\r\nförverkligas, behöver vi också tillgång på el till\r\nacceptabla priser. Det är därför som det är så väldigt\r\nviktigt med kärnkraft framöver.</pre><pre>När det gäller nya säkerhetsproblem vill jag säga att\r\nvi upplever säkerhetsproblem i all industriell\r\nverksamhet. Sådana saker skall lösas och kommer\r\nalltid att kunna lösas. Också inom flyg,\r\nskogsindustri och skogsavverkning finns det en lång\r\nrad av säkerhetsproblem.</pre><pre>Vad som är värt att notera är att sedan den svenska\r\nkärnkraften kommit i gång har ingen människa lidit\r\nfysisk skada av verksamheten. Däremot har många\r\nförolyckats vid olyckor inom skogsindustrin, genom\r\nflyghaverier och mycket annat.</pre><pre>Jag tycker att den nya säkerhetsteknik som\r\nsuccessivt utvecklas leder till en allt mer ökad\r\nkontroll och säkerhet inom svensk kärnkraft. Det\r\nbör vi alla ta till oss.</pre><pre>Anf. 83  HADAR CARS (fp):</pre><pre>Herr talman! Min högt ärade och i alla avseenden\r\nförträffliga kollega Gudrun Norberg, tillika\r\nFolkpartiet liberalernas representant i\r\nnäringsutskottet och förespråkare i energifrågor,\r\nhar dess värre insjuknat. Därför har jag blivit\r\ntillfrågad om jag under ett kort tag ville återvända\r\ntill energifrågorna, en av mina tidigare jaktmarker.\r\nDet har jag sagt att jag gör mycket gärna.</pre><pre>Den debatt som jag har lyssnat på här i kammaren i\r\ndag ger mig heller inte intryck av att särskilt mycket\r\nskulle ha hänt i energidebatten sedan jag upphörde\r\natt mera aktivt engagera mig i den. Det mesta som\r\nsägs känns märkvärdigt välbekant.</pre><pre>Det nya, herr talman, som tillkommit är regeringens\r\nförslag om en avreglering av den svenska\r\nelmarknaden. En sådan utveckling välkomnar jag,\r\ndå den skulle stärka konkurrensen, ge en press på\r\npriserna och se till att elen används där den bäst\r\nbehövs.</pre><pre>Vikten av långsiktighet i politiken är det alltid\r\nangeläget att framhålla, men särskilt väsentlig är\r\nden när det gäller energin, och det sammanhänger\r\nmed att de investeringsbeslut som måste fattas inom\r\nenergisektorn alltid är väldigt stora.\r\nFörändringarna tar lång tid att genomföra.\r\nKonsumenterna, såväl enskilda konsumenter som\r\nnäringslivet, har ofta sådana låsningar till de system\r\nsom har etablerats att om man försöker bryta upp\r\ndem snabbt, leder det till mycket stora\r\nmerkostnader.</pre><pre>Därför tycker jag att det var värdefullt att Birgitta\r\nJohansson underströk behovet av långsiktighet i\r\nenergifrågorna. Energiuppgörelsen från 1991, den\r\nmellan Folkpartiet, Socialdemokraterna och\r\nCenterpartiet, är mycket viktig. Jag är också helt\r\növertygad om att den i alla sina väsentliga delar\r\nligger fast. Den uppgörelsen gav tilltro till\r\nstatsmakternas vilja att föra en långsiktig\r\nenergipolitik utan en förlamande årtalsexercis, till\r\nförmån för miljön, till förmån för arbetstillfällena\r\noch för välfärden i Sverige.</pre><pre>Nu, herr talman, är det valår, och då händer det att\r\npartiernas en gång undanställda käpphästar verkar\r\nvakna till nytt liv, börjar gnägga och galoppera fram\r\ntill nya bataljer på valfältet. Jag både hoppas och\r\ntror att ansvariga politiker efter valet, om inte förr,\r\nskall kunna sätta grimma på de löslöpande\r\nkäpphästarna och leda dem tillbaka till den lugna\r\nvrå där de hör hemma.</pre><pre>Den föreslagna nya energikommissionen borde\r\nenligt min mening kunna bidra till att vi i Sverige\r\nhåller fast vid en förnuftig och långsiktig\r\nenergipolitik.</pre><pre>Herr talman! Det är bra att oljekonsumtionen\r\nminskat. Ju mer vi lär om avfallsprodukterna från\r\nfossila bränslen -- olja, kol och naturgas -- ju mer\r\ninser vi att de tillhör de värsta miljöbovarna, både\r\ni Sverige och internationellt. Redan den nuvarande\r\nglobala användningen av fossila bränslen är mycket\r\nskadlig, och skulle den öka ytterligare, t.ex. till följd\r\nav att u-länderna skulle satsa hårt på mera kol och\r\nmera olja för sin utveckling, skulle hela tillvaron på\r\njorden kunna komma i fara.</pre><pre>Jag lyssnar alltid med stort intresse på dem som\r\nliksom Lennart Daléus här i dag kräver en snabb\r\navveckling av kärnkraften. Jag lyssnar därför att\r\njag hoppas få höra hur de väger de olika faror som\r\när förenade med olika energislag mot varandra för\r\nmiljöns del och vad de kommer fram till för resultat\r\nnär de väger de faror som är förenade med\r\nfossileldning mot de faror som är förenade med\r\nkärnkraft, för ingen av dem är ofarlig.</pre><pre>Det är den avvägning vi gör av den totala\r\nenergiproduktionen som är det centrala. Men i den\r\nhär debatten från Lennart Daléus sida, än en gång,\r\ninget besked om vilken avvägning han gör.</pre><pre>Jag hoppas också få höra vilka nya energikällor som\r\nnu finns tillgängliga, inte sådana som befinner sig på\r\nförsöksstadium utan sådana som kan sättas in för att\r\nutnyttjas för en effektiv energiproduktion. Själv har\r\njag stor tilltro till bioenergin och har varit med om\r\ni det parti som jag tillhör att driva fram kravet på\r\nen bioenergikommission.</pre><pre>Jag vet att bioenergi kan användas effektivt för att\r\nersätta värme på många håll, alltså ersätta framför\r\nallt olja och kol, men att man också, om man lyckas\r\nlösa tekniken på ett fördelaktigt sätt med förgasning\r\nav bioenergi, kan komma att utnyttja bioenergi som\r\nen källa för elgenerering.</pre><pre>Men vi är inte där än. Och även om man lyckas med\r\ndetta, har man därigenom inte besvarat den första\r\nfrågan, om vilken avvägning man gör mellan\r\nfaromomenten i att använda fossilbränsle och att\r\nanvända kärnkraft. Om man kan reducera den\r\ntotala användningen av något av de här två slagen,\r\nvilket är det då man i första hand bör satsa på? För\r\negen del är jag inte övertygad om att en miljöpolitisk\r\nprövning inte skulle resultera i att det är\r\nfossilbränslena man bör vara särskilt aktsam med.</pre><pre>Bryr sig politiker om folkomröstningar? frågade\r\nLennart Daléus. Jag skulle vilja fråga: Bryr sig\r\nLennart Daléus om de frågor som ställs i\r\nfolkomröstningar? Jag ställer frågan därför att där\r\nråder uppenbarligen en viss förvirring.</pre><pre>Jag har inte folkomröstningsvalsedeln framför mig,\r\nmen jag vet att på den talades det om att trygga\r\nsysselsättning och välfärd, att avveckla kärnkraften\r\ni den takt som medgavs för att bevara en hög\r\nsysselsättning och fortsatt välfärd. Det stod\r\ningenting på valsedeln om att kärnkraften skulle\r\nvara avvecklad till 2010. Jag tycker att de som\r\ndriver de här frågorna bör vara medvetna om att de\r\nförvirrar människor, om de gör gällande att\r\nfolkomröstningen handlade om 2010.</pre><pre>Jag är naturligtvis lika väl som Lennart Daléus\r\nmedveten om att linje 2 hade en plan för hur man\r\ntänkte sig en omställning som syftade till att 30 år\r\nefter folkomröstningen skulle man kunna vara\r\nfärdig med kärnkraften. År 2010 fanns med i den\r\nplanen och kom också att användas i det\r\nriksdagsbeslut som fattades efter folkomröstningen.\r\nMen jag tycker inte att man kan jämställa en plan\r\nför att försöka lansera en metod i syfte att ställa om\r\nenergisystemet, inkl. avveckla kärnkraften till år\r\n2010, med det som faktiskt står på de valsedlar som\r\nmänniskor tog ställning till.</pre><pre>Jag och mitt parti känner oss bundna till det som\r\nmänniskor har röstat för i folkomröstningen.\r\nFörvirra inte människor ytterligare genom att göra\r\ngällande att det vid folkomröstningen fanns andra\r\nfrågor upptagna och att människor röstade på ett\r\nannat sätt än på de saker som faktiskt stod på de\r\nvalsedlar som förekom vid folkomröstningen!</pre><pre>Herr talman! Socialdemokraterna tycker inte att\r\nman skall betrakta el som vilken insatsvara som\r\nhelst. De vill se el som en insats för förädling av\r\nandra svenska produkter. Det kan låta bestickande,\r\nmen är det egentligen ett rimligt sätt att se på en\r\ninsatsvara av det här slaget?</pre><pre>Bör man i så fall inte också låta samma principer\r\nvara vägledande när det gäller andra insatsvaror\r\noch t.ex. förbjuda export av pappersmassa? Det kan\r\ninte vara riktigt att exportera pappersmassa. Den\r\nkan vi ju också förädla i Sverige och göra om till\r\npapper eller något annat.</pre><pre>Det rimliga är väl ändå att man har den prissättning\r\npå alla varor som ger den bästa användningen av\r\nprodukterna eller varorna som sådana. Jag\r\nbetecknar el som en vara i sammanhanget. Man\r\nskall alltså inte heller motsätta sig en riktig\r\nprisavspegling när det gäller en så viktig produkt\r\nsom elen.</pre><pre>Jag tyckte att Rolf L Nilson komplicerade bilden\r\nmycket för sig. Han sade: Om vi kan sälja el på\r\nexport kommer elpriserna i Sverige att stiga såvida\r\nvi inte går in med stora statliga subventioner för att\r\nhålla en vacklande elindustri under armarna. Om\r\nelpriserna stiger måste vi alltså gå in med stora\r\nsubventioner för att inte den stackars elindustrin,\r\nsom förlorar mycket pengar på att elpriserna stiger,\r\nskall gå omkull! Det ligger inte så mycket logik i det\r\nresonemanget. Jag tycker inte att jag kan låta bli att\r\nunderstryka det, herr talman.</pre><pre>Bengt Dalström tog upp kärntekniklagen som\r\ninnehåller ett förbud mot rätten för dem som så\r\nönskar att göra konstruktionsritningar och beräkna\r\nkostnader för nya kärnkraftsreaktorer. Jag tycker\r\ninte att det är en bra lag. Rätten att tänka också med\r\npapper och penna i hand eller vid datorn och\r\nräkneapparaten borde inte kunna inskränkas. Nu\r\när det emellertid så, att ett centerkrav inom kretsen\r\nav regeringspartier har varit att man skall behålla\r\nlagen. Det har stöd av Socialdemokraterna och\r\nVänsterpartiet här i kammaren. Inom kretsen av\r\nregeringspartier har frågan också ingått i en\r\nkompromiss kring energipolitiken. Men i sak ger jag\r\ni denna fråga för egen del Bengt Dalström alldeles\r\nrätt.</pre><pre>Herr talman! Det här är en debatt som handlar om\r\nmånga saker. Jag vill sluta med att ta upp en sak som\r\nsades från socialdemokratiskt håll om kravet på en\r\nåterindustrialisering i det svenska samhället. Det\r\nkan vi säkert alla hålla med om. Men låt oss\r\nsamtidigt notera att antalet anställda inom den\r\nprivata sektorn inte har ökat ett enda dugg under\r\nden långa period från 1950 och fram till dessa dagar\r\ndå socialdemokratin har varit ett dominerande parti\r\nunder långa tider. Det finns lika få anställda inom\r\nden privata sektorn nu som på 50-talet.</pre><pre>Om vi vill ha ett starkt näringsliv bestående av både\r\nstora och små företag och både industri- och\r\ntjänsteföretag och som växer och ger arbete åt flera\r\när den en sak som behövs. Det är att den politik som\r\nden nuvarande regeringen lagt fast får fullföljas för\r\nföretagens och Sveriges bästa.</pre><pre>Anf. 84  LENNART DALÉUS (c) replik:</pre><pre>Herr talman! Hadar Cars säger att han i dag har\r\nåtervänt till sina gamla jaktmarker. Det är trevligt.\r\nEn annan som har gjort det är att döma av dagens\r\nDagens Nyheter Hadar Cars kollega Hans Blix, som\r\nockså gästspelar i den svenska energidebatten i dag.\r\nNu saknas egentligen bara Carl Tham för att bilden\r\nav Folkpartiets olika ansikten i energifrågorna skall\r\nbli alldeles tydlig och klar.</pre><pre>Hans Blix tar upp den fråga som Hadar Cars\r\ndiskuterar här i dag, nämligen förmågan och\r\nmöjligheten att avveckla kärnkraften. Hans Blix\r\nuttalar sig uppenbarligen som gammal linje-2-\r\ngeneral. Jag utgår från att han inte lägger sig i den\r\nsvenska energidebatten i sin egenskap av chef för\r\nIAEA utan som folkpartist och linje-2-general.</pre><pre>Han säger att Sverige inte kommer att kunna\r\navveckla kärnkraften till år 2010. Jag vill bestämt\r\nfråga Hadar Cars om han delar den bedömningen.</pre><pre>Hadar Cars talar liksom Birgitta Johansson om\r\nlångsiktighet. Det är riktigt att den är önskvärd och\r\nattraktiv. Min fråga till Hadar Cars är följande:\r\nBörjar denna syn på behovet av långsiktighet 1991?\r\nÄr det förbjudet att börja räkna den från 1980? Går\r\ndet möjligen att fortsätta en långsiktighet som\r\ninleddes 1980?</pre><pre>Nej, Hadar Cars, jag kräver ingen snabb\r\navveckling. Jag kräver precis bara den avveckling\r\nför vilken Hadar Cars gick till storms på\r\nbarrikaderna 1980 -- alltså den avveckling som linje\r\n2 förespråkade. Själv stod jag och Centern för en\r\nhelt annan avveckling: sex reaktorer under en\r\ntioårsperiod. Den skulle vara avslutad 1990.</pre><pre>Jag försöker förtvivlat försvara Hadar Cars seger i\r\nfolkomröstningen. Jag undrar ändå om det inte vore\r\nklädsamt om Hadar Cars från tid till annan också\r\niklädde sig den arbetsuppgiften, må vara under ett\r\ngästspel i gamla jaktmarker.</pre><pre>Hadar Cars säger att avveckling till år 2010 bara var\r\nen tanke hos linje 2. Absolut inte! Så var det\r\nverkligen inte. Den regering i vilken folkpartister\r\ningick lade fram en proposition som slog fast årtalet.\r\nDetta bekräftades av den dåtida talesmannen Carl\r\nTamm. 2010 gällde. 25-årsregeln gällde.</pre><pre>Min fråga är naturligtvis följande: Är det detta som\r\nHadar Cars tillsammans med moderaterna är på\r\nväg att springa ifrån denna dag?</pre><pre>Anf. 85  HADAR CARS (fp) replik:</pre><pre>Herr talman! Hans Blix är generaldirektör för\r\nIAEA. När han uttalar sig gör han det enbart i den\r\negenskapen, oberoende om han befinner sig i\r\nSverige eller i något annat land.</pre><pre>I energiuppgörelsen 1991 gjorde vi i Folkpartiet\r\nfullständigt klart att vi inte anser 2010 såsom ett\r\nbindande årtal. Vi sätter det som stod på\r\nvalsedlarna i kärnkraftsomröstningen högst,\r\nnämligen att avvecklingen skall ske på ett sådant sätt\r\natt man fortsätter att trygga god sysselsättning och\r\nfortsatt välfärd i Sverige. Det är för oss viktigare än\r\natt det skall ske till ett visst årtal.</pre><pre>Jag tror därigenom att jag har svarat på det\r\ngrundläggande av det Lennart Daléus ville ha svar\r\npå.</pre><pre>Jag kan väl också citera den romare som sade\r\nföljande: En sådan seger till och jag är förlorad.</pre><pre>Anf. 86  LENNART DALÉUS (c) replik:</pre><pre>Herr talman! Det Hadar Cars säger om Hans Blix\r\nroll i det han agerar kring i går och i dag är\r\nspännande. Det aktualiserar nämligen frågan hur\r\nSverige skall se på IAEA och IAEA:s roll. Det kan\r\nrimligen inte vara på det sättet att chefen för IAEA\r\nkan komma dimpande och kasta sig in i den svenska\r\nenergidebatten, säga att avveckling inte är möjlig\r\noch göra sig lustig över svenska politikers agerande\r\ni frågan på det sätt Hans Blix gjorde i går.</pre><pre>Om det är på det sättet tycker jag att regeringen\r\nallvarligt bör titta på frågan om svenskt deltagande\r\noch svensk syn på IAEA:s roll.</pre><pre>Det är inte på det sätt som Hadar Cars sade när han\r\nförsökte svara på den andra fråga jag ställde.\r\nFolkpartister ingår i en regering som två månader\r\nefter en folkomröstning tolkar resultatet som att\r\n2010 gäller. Om folkpartister sitter med i ett\r\nnäringsutskott som bekräftar detta är det svårt att\r\ntolka det som något slags pamflett från Folkpartiet\r\neller att det under detta ligger någon annan åsikt än\r\nden man givit uttryck för i gemensam proposition\r\noch utskottsbetänkande.</pre><pre>Herr talman! Den sista fråga jag skulle vilja beröra\r\nmed Hadar Cars är synen på folkomröstning. Hur\r\nskall vi göra nu när vi skall försvara\r\nfolkomröstningsinstitutet när det är så uppenbart\r\natt många aktörer inte vill vara med om att försvara\r\ndet eller stå fast vid beslutet och fullfölja det. Vad\r\nskall vi säga till dem som inför en kommande\r\nfolkomröstning är oroliga för politikers sätt att leva\r\nupp till resultat i folkomröstning?</pre><pre>Skall Hadar Cars ge sig ut i landet -- det hoppas jag\r\natt han gör, eftersom jag har förstått att han som det\r\nstår i visan åker till Tensta och Luleå på olika sätt --\r\noch förklara för de ungdomar, miljöengagerade och\r\nenergiintresserade som undrar om man kommer att\r\nbry sig om resultatet av den kommande\r\nfolkomröstningen? Vad kommer Hadar Cars att\r\nsäga till dem? Jag tror att vi på något sätt\r\ngemensamt måste reda ut den frågan.</pre><pre>Det bästa sättet är naturligtvis att skyndsamt visa\r\nrespekt för den folkomröstning och den seger som\r\nHadar Cars och hans anhängare vann 1980.</pre><pre>Anf. 87  HADAR CARS (fp) replik:</pre><pre>Herr talman! Hans Blix har nyligen omvalts för en\r\nfjärde period som generaldirektör och chef för\r\nIAEA, dessutom av en majoritet som har vuxit för\r\nvarje gång. Jag tror inte att han behöver frukta\r\nLennart Daléus syn på hans sätt att sköta uppdraget.</pre><pre>Årtalet 2010 diskuterades inför folkomröstningen\r\noch återfanns i de dokument som linje 2 tog fram.\r\nDet var inte bara ett slagord. Men det är inte i alla\r\nvalmaterial som man kan se så långt in i framtiden\r\nsom 30 år och veta att det som står där kan stå fast\r\nograverat. Om man tittar på Centerpartiets\r\nvalmaterial sedan 30 år tillbaka, kan det ha skett\r\nnågon liten förändring vid något tillfälle. Det är jag\r\növertygad om.</pre><pre>Däremot tycker jag att det är oerhört viktigt att man\r\nhåller fast vid resultatet från folkomröstningen, vid\r\ndet som stod på valsedlarna. Där stod det bl.a. att\r\ndet inte får byggas några nya kärnkraftverk i\r\nSverige och att avveckling skall ske i den takt som\r\när möjlig med hänsyn till sysselsättning och välfärd\r\ni landet. Det håller Folkpartiet på. Jag vill inte\r\nhävda att inte Centerpartiet gör det. Men Lennart\r\nDaléus tycker uppenbarligen att det som stod i linje\r\n2:s material är viktigare än vad som stod på\r\nvalsedeln vid folkomröstningen. Det tycker jag är\r\nilla.</pre><pre>Jag är anhängare av folkomröstningar och hoppas\r\natt vi skall ha många sådana. Men då skall det vara\r\nklara och raka linjer. Det skall vara två alternativ,\r\nett ja och ett nej. Det skall inte vara tre alternativ,\r\nsom kan tolkas på olika sätt. Om Lennart Daléus\r\nhåller med mig på den punkten har vi tagit ett litet\r\nsteg närmare varandra i en viktig demokratifråga.</pre><pre>Anf. 88  ROLF L NILSON (v) replik:</pre><pre>Herr talman! Det föregående replikskiftet får mig\r\natt komplettera mina yrkanden. Jag vill, med\r\nanledning av replikskiftet mellan Hadar Cars och\r\nLennart Daléus, yrka bifall till den del av min\r\nmeningsyttring som handlar om IAEA:s roll. Den\r\ninnebär att regeringen skall ta initiativ för att IAEA\r\nskall ägna sig huvudsakligen åt\r\nkärnkraftsavveckling och förhindrande av\r\nkärnvapenspridning.</pre><pre>Jag trodde i min enfald att Hans Blix gjorde sitt\r\nuttalande i egenskap av middagstalare. Han är en\r\nförträfflig middagstalare. Men om experten Hadar\r\nCars har sagt att detta var ett uttalande som han\r\ngjorde i rollen som chef för IAEA, måste jag yrka\r\nbifall till min meningsyttring i detta avseende.</pre><pre>Jag måste rätta Hadar Cars. Han säger att jag\r\npåstod att man genom statssubventioner skulle hålla\r\nen vacklande kraftindustri under armarna.\r\nAkustiken är inte perfekt här. Det jag sade var att\r\nman skulle hålla en vacklande, energikrävande\r\nbasindustri under armarna. Det vill jag inte.</pre><pre>En återkommande fråga är var alternativen finns.\r\nVar finns den nya tekniken? Hadar Cars ställer\r\nuppfordrande den frågan till oss som vill avveckla\r\nkärnkraften under en 30-årsperiod från\r\nfolkomröstningen. Ställer inte Hadar Cars frågan\r\ntill sig själv? Hur kommer det sig att det går så\r\nextremt långsamt inom energisektorn? Det finns en\r\nhel del teknikområden där man kan följa\r\nutvecklingen under betydligt kortare tidsperioder\r\nän 30 år och då se att teknikutvecklingen är minst\r\nsagt revolutionerande. Så är det inte här. Min\r\nslutsats är att det beror på att långsiktighet saknas.\r\nDet finns inga fasta spelregler. Beslut ändras när det\r\ngäller trovärdigheten i avveckling, hastigheten i\r\navvecklingen, styrmedel såsom skatter och avgifter.\r\nDetta är ett stort problem som hindrar\r\nteknikutvecklingen och miljöanpassningen av det\r\nsvenska samhället.</pre><pre>Anf. 89  HADAR CARS (fp) replik:</pre><pre>Herr talman! Jag ser två stora energikällor som kan\r\nkomma att ersätta väsentliga delar av både\r\nfossilkraft och kärnkraft. Det är fusionskraft och\r\nsolenergi. Det satsas enormt mycket pengar på dessa\r\ntvå energikällor, mer än på mycket annan viktig\r\nforskning i världen. Det är inte brist på pengar. Det\r\när svårigheten att lösa de grundläggande problem\r\nsom är förenade med dessa två energislag som gör\r\natt man inte kommit längre. Jag är ändå optimist\r\noch tror att man någon gång under de närmaste 30--\r\n40 åren skall kunna komma så långt att dessa\r\ntekniker kan omsättas i praktisk verklighet. Det ser\r\njag fram emot. Då är också tidpunkten kommen att\r\ngöra de stora energipolitiska förändringarna. Där\r\när vi inte i dag. Rolf L Nilson och andra bortser från\r\nden verklighet som finns och försöker stifta lagar\r\noch hitta vägar för att åstadkomma någonting som\r\ndet inte går att klara med den teknik som finns i dag.\r\nDet är det jag vänder mig emot.</pre><pre>Om jag missförstod vad Rolf L Nilson sade i sitt\r\ninlägg ber jag om ursäkt. Jag har i varje fall förstått\r\nRolf L Nilsons avsikt. Den har jag ingenting emot,\r\nsom logiskt resonemang, även om jag har\r\ninvändningar mot den i sak.</pre><pre>Jag vill upplysa Rolf L Nilson om att en viktig\r\nuppgift för IAEA är att förhindra\r\nkärnvapenspridning. Inte minst dess\r\ngeneraldirektör är starkt engagerad i den. Jag vill\r\nhänvisa till vad som sker i IAEA:s kontakter med\r\nbl.a. Nordkorea för närvarande. Däremot är det\r\ninte en uppgift för IAEA att avveckla kärnkraften,\r\nvilket Rolf L Nilson uppenbarligen tycks tro. Det\r\ningår inte alls i uppgifterna. Man kan alltså inte\r\nanklaga generaldirektören för att han inte löser de\r\nuppgifter som Rolf L Nilson tycker att han skulle ha.\r\nMan får i stället hedra honom för att han sköter de\r\nuppgifter som organisationen har ålagt honom.</pre><pre>Anf. 90  ROLF L NILSON (v) replik:</pre><pre>Herr talman! Jag tror att de koncept för ny energi\r\nsom Hadar Cars förordar i stor utsträckning är\r\nvillospår. Jag tror mera på småskaliga projekt,\r\navancerad besparingsteknik och effektiviseringar.\r\nJag tycker också att mycket pekar på att de s.k.\r\nalternativa inhemska, förnybara energikällorna --\r\ndet gäller vindkraft och bioenergi -- kan spela en\r\nviktig roll i en avvecklingsprocess.</pre><pre>Om avvecklingsprocessen startar nu, som man\r\nfaktiskt kan säga att den har gjort så länge\r\nOskarshamn 1 står avställt, och fortsätter i ordnad\r\ntakt, ser jag inga stora tekniska problem. Jag kan\r\ninte se några elförsörjningsproblem. Jag ser positiva\r\neffekter av detta när det gäller teknikutveckling och\r\nomställning av svensk produktion och svensk\r\narbetsmarknad. Jag föreställer mig att det kan ge\r\nSverige konkurrensfördelar och inte kyla och\r\nmörker, som Hadar Cars och andra som tvivlar på\r\ndenna utveckling tror.</pre><pre>Anf. 91  HADAR CARS (fp) replik:</pre><pre>Herr talman! Liksom Fredrik den store ser jag\r\ngärna att var och en blir salig på sin fason, dvs. på\r\nsin tro. Jag tillåter därför gärna också Rolf L Nilson\r\natt bli det. Besparingar är inte detsamma som\r\nenergiproduktion. Jag tror det finns förutsättningar\r\natt spara energi, inte minst i industrivärlden, dvs.\r\nockså i Sverige. Samtidigt växer behoven av energi\r\ni stora delar av världen som i dag är klart\r\nunderförsörjda. Hur skall vi lösa världens\r\nenergifrågor, så att vi inte bidrar till en katastrofal\r\nmiljöförstöring? Det är en fråga som jag tycker att\r\nvi har anledning att fundera allvarligt på. Som jag\r\nser det finns det inte i dag något bra alternativ som\r\när tillgängligt. Det kan komma.</pre><pre>Solenergi är inte nödvändigtvis lika med stora,\r\nfantastiska anläggningar. Solenergi kan också\r\nkomma att utnyttjas i mindre, mer närliggande\r\nsammanhang.</pre><pre>Anf. 92  ROLAND LÉBEN (kds) replik:</pre><pre>Herr talman! I motsats till Hadar Cars tror jag att\r\nen av de stora potentialerna för bioenergi och\r\nsolenergi finns när det gäller att ersätta elen just i\r\nfråga om husuppvärmning. Detta sker i samband\r\nmed renoveringar och nybyggnationer.</pre><pre>Jag noterar tacksamt att Hadar Cars är övertygad\r\nom att energiöverenskommelsen skall ligga fast.\r\nDet för med sig konsekvenser. Då bör\r\növerenskommelsen också kunna vidareutvecklas.\r\nHadar Cars är väl ändå inte nöjd med hur\r\nenergiöverenskommelsen fungerar i praktiken?</pre><pre>Hadar Cars talar vidare om valår och undanställda\r\nkäpphästar. Jag vill se bortom retoriken. Vi skall\r\ndiskutera hela spektrumet av energifrågor i\r\nkommissionen. Om inte alla partiers s.k.\r\nkäpphästar skall komma fram behöver vi höra att\r\ndet verkligen finns en vilja att pröva de olika\r\npartiernas argument. Jag vill pröva Folkpartiets\r\nargument i positiv anda. Kommer Folkpartiet att i\r\nkonstruktiv anda vilja pröva förslag, även om de\r\nkommer från kds?</pre><pre>Hadar Cars resonemang om möjligheter och\r\nomöjligheter när det gäller den tekniska\r\nutvecklingen utgår från att allt är känt av dagens\r\ndebattörer och att inga nya tekniska rön kommer\r\natt bli användbara i framtiden. Tror Hadar Cars\r\nverkligen att vi kommer att få se nya rön och att nya\r\ntekniker kommer till användning, eller har vi\r\nupptäckt allt? Många hoppas naturligtvis att\r\nfusionstekniken skall mogna.</pre><pre>Detta är tre självklara frågor som trots allt behöver\r\nbesvaras, med tanke på reaktionerna på talet om\r\nkärnkraftsavveckling. Vi har velat resonera\r\npragmatiskt och praktiskt, och vi har inte alls\r\nförsökt använda oss av slagord, men det är svårt att\r\nfå konkreta svar.</pre><pre>Jag ställer alltså tre enkla frågor:</pre><pre>1.Är Hadar Cars nöjd med hur\r\nenergiöverenskommelsen fungerar i praktiken?</pre><pre>2.Kommer Folkpartiet att i konstruktiv anda pröva\r\nförslag, även om de kommer från kds?</pre><pre>3.Tror Hadar Cars att vi kommer att se nya rön och\r\natt nya tekniker kan komma till användning, eller\r\nhar vi upptäckt allt?</pre><pre>Anf. 93  HADAR CARS (fp) replik:</pre><pre>Herr talman! Svaret på frågorna är:</pre><pre>1.Jag är ganska nöjd.</pre><pre>2.Ja.</pre><pre>3.Ja.</pre><pre>Anf. 94  ROLAND LÉBEN (kds) replik:</pre><pre>Herr talman! Jag ber att få tacka för svaren.</pre><pre>Anf. 95  BIRGITTA JOHANSSON (s)\r\nreplik:</pre><pre>Herr talman! Emellanåt har det varit övertoner i\r\nden här debatten. Emellanåt har vi instämt i vad\r\nandra har sagt, och vi har tackat varandra.</pre><pre>Jag vill börja med att tacka Hadar Cars för det\r\ninlägg som han har gjort och för klarläggandet kring\r\nagerandet av linje 2 i samband med\r\nkärnkraftsomröstningen 1980. Jag vill också få med\r\ni protokollet att jag är ledsen över att Gudrun\r\nNorberg inte finns med i debatten i dag. Gudrun\r\nNorberg har nämligen stått för en lugn och sansad\r\ndebatt i näringsutskottet när det gäller\r\nenergifrågorna. Det sätter vi socialdemokrater ett\r\nstort värde på.</pre><pre>Hadar Cars ställde några frågor till mig. Jag vill\r\ngärna upprepa vad jag sade i mitt huvudanförande.\r\nJag menar att el skall användas som insatsvara för\r\natt förädla industriproduktionen, främst i de\r\nbranscher som är exportberoende och som kan ta\r\nhem inkomster till Sverige. Det är framför allt\r\nviktigt att vi har en säker tillgång till el --\r\nnaturligtvis till rimliga priser -- när det gäller skogs-\r\noch malmindustrin.</pre><pre>Hadar Cars tog upp frågan om huruvida de\r\nanställda i industrin har ökat eller minskat. Det är\r\nriktigt att antalet anställda i industrin är ungefär\r\nlika stort som på 50-talet, men vi befinner oss i ett\r\nhelt annat läge. Antalet anställda har inte ökat,\r\nmen det handlar om mer pengar. Varorna har blivit\r\nmer högförädlade. Vi har fått en teknik som både\r\nfackföreningsrörelsen och Socialdemokraterna har\r\nvälkomnat. Det är också viktigt. Detta har kunnat\r\nske i en tid när vi hade tillgång till säker och billig\r\nenergi. Det är en förutsättning för en industriell\r\nutveckling och för det framtida samhället som\r\nkommer att bli ett informationssamhälle, ett\r\ntjänstesamhälle. Energi kommer vi att behöva.</pre><pre>Jag har inte velat beröra alla detaljer kring vind,\r\nsol, vatten osv. Vi måste se energin som en\r\nlångsiktig insatsvara.</pre><pre>Anf. 96  HADAR CARS (fp) replik:</pre><pre>Herr talman! Inte minst elenergi är en viktig\r\ninsatsvara. Men den, liksom andra viktiga\r\ninsatsvaror, skall naturligtvis prissättas på riktiga\r\ngrunder.</pre><pre>Vi har inte olika grundläggande värderingar när det\r\ngäller industrisysselsättningen. Däremot tror jag att\r\nvi skiljer oss åt i fråga om hur den skall\r\nåstadkommas. Eftersom den här debatten i\r\nhuvudsak handlar om energi ber jag att få\r\nåterkomma om den saken vid ett annat tillfälle.</pre><pre>Anf. 97  IVAR FRANZÉN (c):</pre><pre>Herr talman! Jag har under 15 år haft förmånen att\r\nkunna delta i riksdagens energidebatter. Visst har\r\nmycket förändrats, men mycket är sig likt.</pre><pre>På en punkt har vi i dag en mycket markant\r\nupprepning av historien. Den kärnkraftsvänliga\r\nmajoriteten flyr åter in i en energikommission för\r\natt slippa vidta de åtgärder som krävs för den\r\nförnyelse av energisystemet som är förutsättningen\r\nför kärnkraftsavvecklingen. Visst har omvärlden\r\nförändrats. Det är inte möjligt att med säkerhet\r\nförutsäga vad som kommer att hända i morgon eller\r\nexakt vad den ena eller andra åtgärden kommer att\r\nbetyda på lång sikt. Vi lever i en föränderlig värld,\r\noch det finns alltid ett förhinder för den som är\r\nobotfärdig.</pre><pre>Vi har lärt oss mycket under 15 år. Ingen förnekar\r\ni dag biobränslenas möjligheter och värden. Att\r\neffektivare energianvändning är en av våra största\r\n''energikällor'' är också uppenbart för de flesta. Det\r\när inte brist på kunnande eller alternativens\r\nmöjligheter som är orsaken till att användningen av\r\nförnybar energi i dag är begränsad. Nej, orsaken är\r\natt det finns ett överskott på energi och att den nya\r\nenergiproduktionen måste konkurrera med\r\nbefintlig energiproduktion, med delvis avskrivna\r\nvärden och en kortsiktig marginalkostnad.</pre><pre>I jämförelse med ny fossileldad kondenskraft eller\r\nny kärnkraft -- om någon skulle vilja satsa på det --\r\nhar alternativen god konkurrensförmåga. Det\r\ngäller både biobränslebaserad kraftvärme och\r\nvindkraft. Det vill jag poängtera.</pre><pre>Det har skett och kommer att ske stora\r\nreinvesteringar i den svenska kärnkraften.\r\nÅnggeneratorerna har bytts på Ringhals 2, och för\r\nRinghals 3 har upphandling gjorts. Oskarshamn 1 --\r\nvår minsta och äldsta reaktor -- rustas upp för totalt\r\n2 miljarder kronor. Oskarshamn 1 blir 25 år 1997.\r\nDen har stått still i snart två år. Godset i\r\nreaktortanken är försprödat och har länge utgjort\r\nen extra komplikation. Även efter denna mycket\r\nomfattande upprustning är Oskarshamn 1\r\nfortfarande en gammal reaktor. Det är ungefär som\r\natt renovera en gammal bil; den blir inte ny. Det\r\ninnebär självfallet både säkerhetsmässiga och\r\nekonomiska risker.</pre><pre>Jag tror inte att någon i denna kammare tror att\r\nOKG skulle göra denna investering -- som är\r\nmycket större än nybyggnadskostnaden -- om man\r\ntrodde på vad Socialdemokraterna säger, nämligen\r\natt all kärnkraft skall vara avvecklad senast år 2010.\r\nRiksdagen och i första hand Socialdemokraterna\r\ngör sig skyldiga till något som mest liknar ett\r\nbedrägeri och binder sig allt hårdare fast vid en\r\nkärnkraftsproduktion efter år 2010.</pre><pre>Detta är allvarligt. Kraftbolagen gör stora\r\ninvesteringar som de sedan vill ha ersättning för om\r\navvecklingen skulle fullföljas. Fem miljarder satsas\r\npå byte av ånggeneratorer i Ringhals och\r\nupprustning av O1. Det är självklart\r\nfelinvesteringar om vi skall ha en planmässig,\r\noptimal, ekonomisk avveckling av kärnkraften till\r\når 2010.</pre><pre>Det är helt klart att vi inte bör fortsätta med att\r\ninvestera stora pengar i avvecklingsalternativ. I\r\nstället bör vi satsa på utvecklingsalternativen-\r\nframtidsalternativen. Det gamla, ursprungliga\r\nbeslutet, som fattades redan 1981, att vi successivt\r\nskall bygga upp energisystem som baseras på\r\nförnybara, inhemska energikällor med minsta\r\nmöjliga miljöpåverkan, har det funnits enighet om.</pre><pre>Det billigaste sättet att avveckla kärnkraften vore\r\natt nu stoppa O1 och i fortsättningen helt satsa för\r\nframtiden. Här finns alternativ. Låt mig bara ta två\r\nexempel.</pre><pre>Den globala användningen av biobränsle är mycket\r\nstörre än den bokförda. Tittar vi på den som sker i\r\nförsta hand i utvecklingsländerna finner vi att den\r\nhar en mycket låg verkningsgrad, säkert lägre än\r\n25 %. En förbättring till mycket rimliga 50 % skulle\r\ninnebära ett energitillskott som är långt större än all\r\nden energi som kärnkraften producerar i världen i\r\ndag, och detta utan att använda en enda ny\r\nvedpinne.</pre><pre>Den svenska användningen av biobränsle är i dag\r\nca 70 TWh. Vi kan tekniskt och ekonomiskt\r\nfördubbla detta fram till år 2010. Det är mycket\r\nstora tillgångar som är mycket mer tillgängliga än\r\nny kärnkraft.</pre><pre>Hadar Cars talar om sol och fusion. De har likheten\r\ndäri att solenergi är fusionskraft. Men självklart är\r\ndet mycket bättre att utnyttja den fusionskraft som\r\nkommer från solen till vår jord. Alltsammans --\r\nbiobränsle, vattenkraft, vindkraft -- är solenergi.\r\nDär har vi mycket stora möjligheter att ersätta\r\nkärnkraft och framför allt få det energisystem som\r\nvi tidigare varit överens om sedan 1981.</pre><pre>Vi kommer aldrig att få ett bättre tillfälle att starta\r\navvecklingen än nu. Vi har ett överskott på el. Vi\r\nhar gott om alternativ baserade på förnybar energi,\r\nsom är billigare än ny kolkondens och ny kärnkraft.\r\nVi kan göra en successiv utbyggnad som optimalt\r\nutnyttjar de olika projektens möjligheter samtidigt\r\nsom vi förbättrar sysselsättningen.</pre><pre>Per-Richard Molén, det finns inte något samband\r\nmellan kärnkraftsel och sysselsättning. Vi upplever\r\nden dramatiskt högsta arbetslösheten under en tid\r\ndå vi aldrig någonsin tidigare haft så god tillgång till\r\nkärnkraft. Verken har stått stilla, både därför att de\r\ninte har fungerat och därför att inte elen har\r\nbehövts.</pre><pre>Kärnkraften är inte evig, det måste vi lära oss. Vi\r\nkan ha olika åsikter om årtal och sådant, men\r\nkärnkraften måste ersättas. Detta är det tragiska i\r\nden argumentering som görs av bl.a. Per-Richard\r\nMolén att han inte förstår att vi måste ta i denna\r\nfråga. Om vi skjuter upp avvecklingen innebär\r\ndetta att vi sannolikt tvingas till mycket snabbare\r\nförnyelse av energisystemet till mycket högre\r\nkonstnader. Vi försitter en lång rad av\r\nutomordentliga investeringstillfällen och\r\nsysselsättningstillfällen därför att vi inte\r\nplanmässigt genomför det som vi vet att vi under\r\nalla förhållanden måste göra.</pre><pre>I december 1992 beslutade en i stort sett enig\r\nriksdag om att riksdagsbeslutet om avveckling till år\r\n2010 var lag. Det är märkligt, herr talman och\r\nriksdagskolleger, att det i denna dag är tre partier\r\nsom öppet deklarerar att man inte vill stå för 2010.\r\nDet är Moderaterna, Folkpartiet och Ny\r\ndemokrati. Dessa har tidigare röstat med och sagt\r\natt vad vi har uttalat i riksdagen det är lika med lag.\r\nDet är svårt för riksdagen att behålla sin\r\ntrovärdighet om vi hanterar en sådan viktig fråga på\r\ndetta sätt.</pre><pre>Herr talman! Det är en fläck på riksdagens heder\r\natt vi inte i dag ger klart besked till aktörerna på\r\nenergimarknaden. Denna försummelse har bara\r\nförlorare: miljön, skattebetalarna och även\r\nkraftbolagen kommer att finnas bland förlorarna.\r\nDet är ett mycket tungt ansvar riksdagsmajoriteten\r\ntar på sig. Speciellt gäller det socialdemokraterna\r\nsom samtidigt försöker ge sken av att de menar\r\nallvar med att all kärnkraft skall vara avvecklad år\r\n2010.</pre><pre>Jag yrkar härmed bifall till Centerns reservationer\r\ni NU17.</pre><pre>Anf. 98  PER-RICHARD MOLÉN (m)\r\nreplik:</pre><pre>Herr talman! Det är rätt mycket av ett avskedstal\r\nIvar Franzén håller vid det här tillfället. Han har\r\nunder alla de år som vi har haft tillfälle att mötas i\r\ndebatter och utredningar präglats av kunnighet,\r\nsaklighet och ett väldigt stort lugn. Jag har alltid\r\nimponerats av hans mycket gedigna kunskaper, inte\r\nbara i stort, utan även i smått. Han har visat en\r\nstark vilja och envishet att försöka övertyga om sina\r\nuppfattningar när det gäller energipolitiken och\r\ninte minst kärnkraften.</pre><pre>Han inbjuder till en ny energidebatt. Det skall vi\r\ninte ha. När det gäller O1 får vi, tyvärr Ivar Franzén,\r\nskiljas med litet olika uppfattningar. Vad det kostar\r\nOskarshamn att återställa O1 är 700 miljoner\r\nkronor fram till januari 1995. Den\r\nåterställningskostnaden kommer att vara\r\nåterbetald på ett till ett och ett halvt år. Eftersom\r\nskillnaden mellan kärnkraftskostnaden i O1 ligger\r\nungefär vid 20 öre och ny energiproduktion ligger\r\nvid 35 öre så blir återbetalningstiden väldigt kort.\r\nDärför finns det anledning att uppskatta de insatser\r\nOskarshamn gör för att få i gång reaktorn. Billigare\r\ntillskott av el kan vi inte få.</pre><pre>Anf. 99  IVAR FRANZÉN (c) replik:</pre><pre>Herr talman! Jag vet att Per-Richard Molén är\r\ninformerad om totalkostnaderna, de pengar som\r\nläggs ned från det att O1 ställdes av till dess den åter\r\nkommer i gång någon gång i början på nästa år.\r\nDen uppgift jag lämnat är en försiktig beräkning.\r\nTar man den totala summan och inte bara de\r\nspeciella 700 miljonerna, måste man självklart se\r\ndet som pengar som skulle kunna användas\r\nutomordentligt mycket bättre i förnyelsen av vårt\r\nenergisystem och med mycket mer långsiktigt\r\nvärde. Då hade vi verkligen byggt för framtiden i\r\nstället för detta uppehållande försvar.</pre><pre>I en situation då en reaktor inte behövs har man\r\negentligen ingen avkastning om man tittar på den\r\nsamlade produktionen. Det är så också vid byte av\r\nvissa ånggeneratorer. Det har funnits alternativ\r\nbefintlig produktion till lägre kostnad. Man har\r\nalltså bara den rörliga kostnaden på redan gjorda\r\ninvesteringar.</pre><pre>Med kunskap om att avveckling skall ske kan man\r\ninte spekulera i framtiden. Jag har mycket stort\r\nförtroende för kraftbolagens ekonomiska\r\nbedömningar. Men de bygger på antaganden, och\r\ndessa antaganden skapar vi genom att inte ge klara\r\nsignaler från riksdagen. Det är därför jag upprörs i\r\ndag. Jag upplever att riksdagen medverkar till att\r\nge sådana signaler att vi lurar dem att fatta beslut\r\nsom är felaktiga om vi fullföljer fortfarande\r\ngällande riktlinjer för kärnkraftsavvecklingen. De\r\nkommer att ställa oss till svars för detta.</pre><pre>Per-Richard Molén och andra säger: Vi vill inte\r\navveckla till år 2010. Nå, de är i alla fall ganska\r\nhederliga. Men det är ohederligt att säga: Vi skall\r\navveckla till år 2010, samtidigt som man medverkar\r\ni det beslut som nu kommer.</pre><pre>Detta är upprörande. Det är inte värdigt Sveriges\r\nriksdag att på detta sätt hantera en så viktig fråga.\r\nDet är viktigt att vi har ärliga, sunda relationer med\r\nbeslutsfattarna i näringslivet. De skall kunna lita på\r\noss, och vi skall kunna kräva av dem att de följer de\r\nriksdagbeslut vi har fattat. Det är de ramar de skall\r\nleva efter.</pre><pre>Anf. 100  SIMON LILIEDAHL (nyd):</pre><pre>Herr talman! Till skillnad mot Ivar Franzén håller\r\njag härmed mitt jungfrutal i energidebatten. Jag vill\r\nbekänna att jag hade anmält mig som talare till\r\nNU22, och eftersom jag är siste talare på NU17\r\nkanske det kan anses förlåtligt om jag blandar ihop\r\nbetänkandena.</pre><pre>Jag väckte en motion beträffande handeln med el\r\nsom har blivit föremål för en förträfflig\r\nsammanfattning på en tredjedels sida i\r\nbetänkandet. Det är en artighet som aldrig kommit\r\nmig till del tidigare. Jag trodde att jag var ensam om\r\natt tycka att det var en bra motion.</pre><pre>I denna motion uttryckte jag en förundran över att\r\nman i propositionen ej diskuterat regeringens\r\nenergipolitiska beslut 1991. Jag var lika förvånad\r\natt regeringen inte med en rad berörde den mycket\r\nkänsliga kärnkraftspolitiken. Nu har jag till min\r\nglädje noterat att näringsutskottet villfarit mina\r\nönskemål i motionen genom att tillsätta en\r\nenergikommission för att behandla de problem som\r\njag hade tagit upp.</pre><pre>I min motion yrkade jag avslag på propositionen.\r\nJag har blivit överöst med argument för att vi skall\r\navreglera produktion och distribution på\r\nelmarknaden. Jag bombarderades av telefonsamtal\r\noch brev till den grad att jag långsamt började\r\növerge min negativa inställning. Numera ställer jag\r\nmig fullt bakom regeringens proposition.</pre><pre>Trots min omvändelse har jag några i mitt tycke\r\nviktiga reservationer.</pre><pre>Jag tror det hade varit fördelaktigt att först\r\nkonkurrensutsätta marknaden genom att slå hål på\r\noligopolet Vattenfall-Sydkraft innan man började\r\nrealisera regeringens förslag.</pre><pre>Jag har ännu inte fått klart för mig om regeringen\r\nverkligen vill privatisera Vattenfall eller inte. Jag\r\nkan bara spekulera i att man kanske först måste\r\nlösa kärnkraftsproblematiken innan man på allvar\r\nkan diskutera en privatisering. Vem vill investera i\r\nett bolag som kan tvingas slå ihjäl kärnkraften?</pre><pre>Vidare: Hur skall man ställa sig till utländska\r\ninvesterare i Sydkraft? Som ni kanske vet äger den\r\ntyska storkoncernen Veba, som är det elfte största\r\nkonglomeratet i Europa genom sitt dotterbolag\r\nPreussen Electra 16 % i Sydkraft. Veba har en\r\nförsäljning på 242 miljarder kronor 1992 och har en\r\nhalv miljon aktieägare. Den är Europas i särklass\r\nstörsta aktör på energiområdet.</pre><pre>Det torde inte vara orealistiskt att räkna med att\r\nVeba så småningom kan bli majoritetsaktieägare i\r\nSydkraft. Därmed förlorar Sverige kontrollen över\r\nkärnkraftverket i Barsebäck.</pre><pre>Kanske tvingas man i vårt nya Europa acceptera\r\nsådana övertaganden, men vi kanske först borde ha\r\nen öppen debatt om saken på hemmaplan.</pre><pre>En annan fråga som jag ställt i min motion är att\r\nman föreslagit en generell anmälningsplikt\r\nbeträffande långsiktiga exportkontrakt. Jag har\r\nfrågat mig om detta vapen är tillräckligt vasst för att\r\nrå på företeelser som att man från Sverige och\r\nSydkraft underfakturerar kraften till utlandet.</pre><pre>Det gäller att skynda långsamt med avregleringen.\r\nDet är, som jag ser det, knappast realistiskt att över\r\nnatten etablera en elbörs som kommer att\r\ndomineras av Vattenfall och Sydkraft.</pre><pre>Man kan läsa i propositionen att erfarenheterna\r\nfrån den norska elmarknarknaden är övervägande\r\npositiva. Studerar man vad som hänt får man dock\r\nen något annan bild. Efter introduktionen av\r\nnorska elbörsen i oktober 1992 låg priset per\r\nkilowattimme på ca 10 norska öre. Den sjönk\r\nsommaren 1993 till ca 3 öre för att sedan stiga rakt\r\nuppåt till en topp i februari 1994 på ej mindre än 44\r\nöre. Nu är den nere igen, men det norska exemplet\r\npekar på att en kraftbörs lika gärna kan slå åt fel\r\nhåll. Kostnaderna kan öka, inte minst för de små\r\nförbrukarna d.v.s. huhållen. Jag har därför efterlyst\r\nen konsekvensanalys som skulle ta fasta på hur en\r\navreglerad elmarknad skulle kunna påverka den\r\nenskilde komsumenten.</pre><pre>Även om regeringens proposition kommer att\r\ngodkännas är det olyckligt att man inte fått en\r\npolitisk enighet i en så här viktig fråga som är\r\nmycket långsiktig. Den avreglering regeringen nu\r\nföreslår innebär ett helt nytt tänkande, där kunden\r\nskall få välja sin egen leverantör. Jag tror att man\r\nmåste skynda långsamt och försiktigt. Vi får inte\r\nglömma att Sverige redan nu har ett av världens\r\nbästa elförsörjningssystem med mycket\r\nkonkurrenskraftiga elpriser, om vi inte har de lägsta\r\nelpriserna i världen. Låt därför inte den föreslagna\r\nprivatiseringen slå omkull det effektiva i dagens\r\neldistribution. Låt oss än en gång skynda långsamt\r\nnär det gäller att konkurrensutsätta\r\neldistributionen.</pre><pre>Det är i den förhoppningen Bengt Dalström och jag\r\nhar övertygat Ny demokratis riksdagsgrupp att\r\nenhälligt ställa sig bakom regeringens proposition.</pre><pre>Anf. 101  INGELA MÅRTENSSON (fp):</pre><pre>Herr talman! Det har varit intressant att lyssna till\r\ndebatten. Jag har också väckt en motion och jag\r\nstår bland dem som vill ha en lag för när\r\nkärnkraften senast skall vara avvecklad. Jag tror\r\ndet är nödvändigt att ha det. När jag hör\r\nmajoritetens representant tala här blir jag än mer\r\növertygad om detta.</pre><pre>Jag är klart medveten om att det i folkomröstningen\r\ninte fanns något årtal angivet. Däremot har senare\r\nriksdagen gjort en tolkning av folkomröstningens\r\nresultat. Det tycker jag har skett på ett helt korrekt\r\nsätt. Man har kommit fram till att år 2010 skall\r\nkärnkraften vara avvecklad.</pre><pre>Majoriteten i utskottet står också bakom att enligt\r\nriksdagens beslut skall kärnkraften vara avvecklad\r\nsenast år 2010. Det hoppas jag att de som nu skrivit\r\nunder detta betänkande också står bakom.\r\nDebatten får mig att stundtals tvivla på det.</pre><pre>Vi hade en utfrågning om kärnkraften och dess\r\navveckling med representanter för olika partier. Jag\r\ntror det var för snart två år sedan.\r\nUngdomsförbunden var medarrangörer. Det som\r\nfick mig att reagera mycket starkt var när en\r\nrepresentant från kraftindustrin på min fråga om\r\nhur man förberett sig efter riksdagens beslut om att\r\nkärnkraften skulle vara avvecklad år 2010, frankt\r\ndeklarerade att man inte förberedde sig alls,\r\neftersom det inte fanns någon lagstiftning, och det\r\ndärför inte var något som man behövde bry sig om.</pre><pre>Sedan gjorde riksdagen ändå en tolkning att\r\nriksdagens beslut i det här fallet också skulle vara\r\nvägledande och gälla för aktörerna på marknaden.\r\nMen eftersom det inte gör det -- och debatten visar\r\natt det finns ledamöter som inte heller utgår ifrån\r\natt det skall vara möjligt att avveckla kärnkraften\r\ntill år 2010 -- ser jag det som nödvändigt att ha en\r\nlagstiftning på området.</pre><pre>Det är framför allt för aktörerna på marknaden som\r\njag tror att det är nödvändigt att göra detta. Annars\r\nkommer vi att vara i den situationen år 2010 att vi\r\nskall avveckla kärnkraften, men utan att ha\r\nalternativen. Då går det inte att genomföra någon\r\navveckling. Det är väl vad vissa hoppas på. Men jag\r\ntycker att vi måste ta våra beslut på allvar och se till\r\natt de får verkan ute i samhället.</pre><pre>Vidare tog jag upp ett par andra frågor i min\r\nmotion. De gällde bl.a. slutförvaring av kärnavfall.\r\nDen lagstiftning som finns på området är bra. Det\r\nvisar också på behovet av en lagstiftning där det\r\nklart framgår att vi i Sverige inte vill ha\r\nslutförvaring av utländskt kärnavfall. Utskottet\r\npåpekar helt riktigt att det är tillåtet att importera\r\nutländskt kärnavfall under en begränsad period och\r\nt.ex. behandla avfallet i Sverige för att därefter\r\nåterställa detta till utlandet. Det finns de som är\r\noroliga för att detta kanske kommer att pressa på\r\noch leda till ett slutförvar av utländskt kärnavfall.\r\nDärför är det viktigt att ha denna lag på området i\r\nfråga.</pre><pre>Till slut har vi frågan om IAEA:s roll. Helt riktigt\r\nskall IAEA verka för att kärnvapen inte sprids runt\r\nom i världen. Det är mycket angeläget. Kärnvapen\r\när ett hot mot allas existens och överlevnad.</pre><pre>Men det går inte att komma ifrån att det finns en\r\nkoppling mellan kärnvapen och kärnkraft. Om man\r\nverkligen skall verka för att minska spridningen av\r\nkärnvapen, måste man också verka för att minska\r\nspridningen av kunskap om kärnteknik. Därför går\r\ndet enligt mitt sätt att se inte att särskilja på\r\nkärnkraft och kärnvapen. Det vore också angeläget\r\natt föra in detta i IAEA:s roll. Det skall helt klart\r\nframgå att IAEA inte skall medverka till att\r\nkärnkraft sprids.</pre><pre>Överläggningen var härmed avslutad.</pre><pre>(Beslut fattades efter 10 §.)</pre><pre>6 §  Handel med el i konkurrens</pre><pre>Föredrogs</pre><pre>näringsutskottets betänkande</pre><pre>1993/94:NU22 Handel med el i konkurrens (prop.\r\n1993/94:162).</pre><pre>Anf. 102  REYNOLDH FURUSTRAND\r\n(s):</pre><pre>Herr talman! Låt mig få börja med att understryka\r\noch instämma i vad Birgitta Johansson sade i det\r\ntidigare ärendet, nämligen att vi socialdemokrater\r\nmenar att även avregleringen av elmarknaden bör\r\nses i ett större energipolitiskt perspektiv.</pre><pre>När vi har studerat regeringens förslag har vi saknat\r\nen analys av bl.a. hur avregleringen påverkar\r\nmöjligheterna att klara det tidigare beslutet om\r\nkärnkraftsavvecklingen. Bland de 272 sidor som\r\nfinns i regeringens proposition får man förgäves\r\nleta efter analyser och konsekvenser av en sådan\r\nreform. Hela förslaget är egentligen bara en teknisk\r\ngenomgång av hur, inte om, en avreglering skall\r\ngenomföras.</pre><pre>Herr talman! Vi i oppositionen beklagar att\r\nregeringen inte tagit kontakt med oss i\r\nförberedelsearbetet. Det finns sedan en lång tid\r\ntillbaka en strävan i svensk politik att fatta\r\nenergipolitiska beslut i största möjliga enighet. Den\r\nsenaste politiska uppgörelsen på energiområdet är,\r\nprecis som Birgitta Johansson sade, från 1991. Vi\r\nsocialdemokrater tog i regeringsställning initiativ\r\ntill förhandlingar och kunde i ett konstruktivt\r\narbete komma fram till en överenskommelse med\r\nFolkpartiet och Centerpartiet. När den\r\nsocialdemokratiska regeringen lade fram sin\r\nenergiproposition var den redan förankrad hos\r\noppositionen. Regeringen hade kunnat göra så\r\näven denna gång. Men den valde att inte lyssna på\r\noss. Det har inte varit något som helst samråd om\r\navregleringen av elmarknaden. Det har inte funnits\r\nett papper, och vi har inte fått ett samtal från\r\nregeringen.</pre><pre>I september förra året sände vi socialdemokrater\r\nett brev till näringsminister Per Westerberg. Jag har\r\nen kopia på brevet i min bänk. Vi framförde\r\npreciserade frågor om den s.k. avregleringen. Vi\r\nväntar fortfarande på svaret.</pre><pre>Det var vi socialdemokrater som först tog upp\r\nfrågan om avregleringen av elmarknaden. Det har\r\nhänt en hel del saker sedan frågan först kom upp på\r\ndagordningen för några år sedan. Jag vill peka på\r\ntvå faktorer som innebär nya förutsättningar.</pre><pre>Ett första skäl heter Per Westerberg. Per\r\nWesterberg är näringsminister. Per Westerberg är\r\nansvarig för energipolitiken i regeringen. Han är en\r\nperson med mycket stark ideologisk prägel. Det\r\ntror jag mig kunna påstå. I mångt och mycket\r\nrepresenterar Per Westerberg en kvarleva av 1980-\r\ntalets högervåg med privatiseringar och attacker\r\nsom kardinallösningar på offentliga sektorns\r\nekonomiska problem.</pre><pre>Herr talman! Det är ingen överdrift att 1980-talet\r\nkom att präglas över hela västvärlden av en stark\r\ntilltro till marknadsmässiga lösningar. Det gällde\r\näven den typen av produktion som betraktades som\r\nnaturliga monopol och av det skälet bedrevs i\r\noffentlig regi.</pre><pre>Den grundläggande frågan var om vi skulle låta\r\nmarknaden sköta det som vi hittills skött\r\ngemensamt. Frågeställningarna gällde såväl social\r\nsom politisk infrastruktur. Frågan väcktes om\r\nstatliga verk, som t.ex. järnvägsverket SJ,\r\nPostverket, Televerket, Energiverket och\r\nVattenfall kunde byta form från affärsverk till\r\naktiebolag och om ytterligare förändringar av\r\nregelverken kunde göras.</pre><pre>Detta var en utveckling som började redan under\r\nden socialdemokratiska regeringsperioden. Den\r\nskedde försiktigt och trevande. Men denna\r\nförsiktiga hållning har vridits om till närmast\r\nstormstyrka i den borgerliga regeringen. Televerket\r\nhar ombildats till Telia. Posten har blivit bolag.\r\nVägverket, den myndighet som ansvarar för\r\nvägunderhåll och byggande av vägar i Sverige,\r\nkommer i delar att ombildas till bolag.\r\nJärnvägstrafiken kommer att avregleras. Statens\r\njärnvägar kommer att bolagiseras. Vattenfall skall\r\nprivatiseras. Det finns uttalanden som tyder på att\r\näven Posten och Televerket kommer att\r\nprivatiseras.</pre><pre>Herr talman! Det finns alltså en koppling mellan\r\navreglering och bolagisering-privatisering i\r\nregeringens planer. Privatiseringen är ett\r\növerordnat mål oavsett om det gynnar\r\nverksamheten eller inte. Privatiseringen går före\r\nsamhällsnyttan.</pre><pre>Vattenfall är ett av de största projekten för\r\nutförsäljning. Hur regeringen ser på detta kopplat\r\ntill reglering av elmarknaden avslöjade Per\r\nWesterberg för flera år sedan. Han gav ut en bok i\r\nbörjan av 1990-talet om privatiseringar. Där\r\navslöjade han att när avregleringen av\r\nelmarknaden är genomförd kan Vattenfall\r\nprivatiseras.</pre><pre>Hela frågan om Vattenfalls privatisering fick nytt\r\nbränsle häromdagen när statsminister Carl Bildt\r\nsade att Vattenfall skall privatiseras. Regeringens,\r\noch i synnerhet näringsminsterns,\r\nprivatiseringsambitioner har gett frågan om\r\navregleringen av handeln med el en helt ny\r\ndimension. Elförsörjningen har i Sverige, som i de\r\nflesta andra länder, i hög grad varit en nationell\r\nangelägenhet och har därför utvecklats och byggts\r\nut med offentligt stöd. Vårt elsystem är en del av\r\nlandets infrastruktur i likhet med vägsystem och\r\njärnvägar.</pre><pre>Det är mycket tack vare statens insatser som vårt\r\nelsystem har blivit mycket högtstående med god\r\nleveranssäkerhet och ett av världens lägsta elpriser.\r\nVi socialdemokrater kan inte acceptera\r\nförändringar av regler som har som främsta syfte att\r\nbana väg för privatisering av Vattenfall.\r\nAvregleringen hör ihop med utförsäljningen av\r\nVattenfall. Vi har fått detta bekräftat av både\r\nnäringsministern och statsministern. Det kan inte\r\nvara en tillfällighet att statsministern begär att\r\nVattenfall skall privatiseras just som riksdagen står\r\ni begrepp att driva igenom avregleringen.</pre><pre>Vi menar att det skulle vara djupt olyckligt om våra\r\ngemensamma naturresurser i vattenkraft skulle\r\nutsättas för spekulation. Regeringen driver frågan\r\nom ändrade regler och avveckling av statlig\r\nverksamhet med ideologiska förtecken och inte\r\nmed pragmatisk saklig ansats. Detta är en mycket\r\nviktig punkt för oss socialdemokrater. Här står vi\r\ninför ett vägskäl när det gäller synen på offentlig\r\nverksamhet. På den här punkten kommr vi inte att\r\nvika. Vattenfall skall inte privatiseras. Det är vår\r\nbestämda uppfattning, och den kommer vi att driva\r\nhårt i valrörelsen.</pre><pre>Så vidare till den nya andra omständigheten kring\r\navreglering. Sverige har i utgångsläget ett mycket\r\nväl fungerande elförsörjningssystem. Det torde väl\r\nde allra flesta vara överens om. När vi\r\nsocialdemokrater tog initiativet till att påbörja\r\navregleringen var ett viktigt skäl att det var något vi\r\nkunde se inom EG -- det nuvarande EU. I\r\nriksdagen uttalade man att detta är viktigt för\r\nSverige. Man såg hur utvecklingen inom EU skulle\r\nbli innan beslut fattades om förändringar av den\r\nsvenska elmarknaden. Det hette att vi skulle\r\neftersträva samtidighet för att undvika\r\nsnedvridning av konkurrensen.</pre><pre>Det kan säkert finnas olika uppfattningar och\r\ntolkningar om vad som händer inom EU på detta\r\nområde. Vår uppfattning är att processen har\r\nstannat av. Det är alldeles uppenbart att flera\r\nmedlemsländer är motståndare till att öppna\r\nelproduktionen för konkurrens.</pre><pre>Det finns i sig något ganska symtomatiskt i den\r\nutredning som föregick regeringens förslag om\r\navreglering, den s.k. Ellagsutredningen. Man lade\r\nfram sitt betänkande för ett år sedan, och skrev där:\r\nNågot omedelbart genomslag inom EG för\r\nprincipen om liberaliserad elmarknad -- vilken\r\nutgör en av utgångspunkterna för vårt arbete --\r\nsynes inte förestående.</pre><pre>På rak utredningssvenska säger man egentligen till\r\nregeringen: De direktiv och utgångspunkter som ni\r\ngav oss föreligger inte längre. Därför menar vi\r\nsocialdemokrater att det inte finns något skäl att ha\r\nså fruktansvärt bråttom som den svenska\r\nregeringen har för närvarande.</pre><pre>Vilka frågor är det som vi socialdemokrater vill ha\r\nsvar på? Ja, det finns flera, men jag skall begränsa\r\nmig till tre.</pre><pre>Den första gäller kärnkraften. Den står i dag för\r\növer hälften av elproduktinonen i Sverige. För att\r\nklara avvecklingen som vi har diskuterat och\r\nbeslutat om krävs investeringar i nya anläggningar.\r\nStora investeringar skall göras av aktörer med\r\nmycket långsiktiga perspektiv, och vi befarar att en\r\navreglering kommer att gynna de kortsiktiga\r\nperspektiven.</pre><pre>Elpriset kommer att bestämmas av en renodlad\r\nmarginalkostnadsprincip. Enheter med låg rörlig\r\nkostnad, dvs. där den stora investeringen redan är\r\ngjord, kommer alltså att gynnas. Kärnkraftverken\r\nhar, som vi vet, dessa drag. De stora\r\ninvesteringarna är redan gjorda och\r\nmarginalkostnaderna är låga; i princip är de\r\nbilligare ju längre de går. I den meningen vinner de\r\nkärnkraftsanläggningar som vi har på avregleringen\r\nav elmarknaden.</pre><pre>Det kan bli så att den föreslagna avregleringen inte\r\nger några incitament att investera i nya\r\nanläggningar. På så sätt kan den nya regleringen av\r\nelmarknaden försvåra uppnåendet av de\r\nenergipolitiska målen.</pre><pre>Man kan särskilt påpeka att det råder politisk\r\nenighet på denna punkt. Stora summor statliga\r\nmedel har anslagits för att utveckla och introducera\r\ninhemska, förnyelsebara energikällor.</pre><pre>Som ett led i detta har många kommuner gjort\r\ninvesteringar i energianläggningar, bl.a.\r\nbiobränslebaserade. Avregleringens konsekvenser\r\nkan omintetgöra dessa investeringar. Det finns\r\ndärför också en miljöpolitisk koppling till hela\r\nfrågan om avreglering av elmarknaden.</pre><pre>Den andra frågan som vi har tagit upp gäller\r\neffekterna för glesbygden. Det är, herr talman, ett\r\nrättvisekrav att människor skall ha tillgång till el på\r\nrimliga villkor, oavsett var de bor i detta avlånga\r\nland. El är ju inte vilken vara som helst; den är en\r\nförutsättning för all typ av aktivitet.</pre><pre>Landsbygdsbefolkningens situation får inte\r\nförsämras efter införandet av nya regler. Men vi\r\nbefarar att de förslag som regeringen har lagt fram\r\ninte är tillräckliga för att skapa en rättvis\r\ntariffstruktur för landsbygden.</pre><pre>Vi undrar också vilka medel som finns för att tvinga\r\nfram en koncessionsstruktur och övriga åtgärder\r\nsom kan tillförsäkra landsbygdsbefolkningen\r\nrimliga elpriser. Från regionalpolitisk synpunkt är\r\ndetta naturligtvis en avgörande fråga, och vi menar\r\natt detta i sig är ett skäl för att detta måste hanteras\r\ni ett större sammanhang.</pre><pre>Till saken hör också, enligt vår mening, frågan om\r\nprivatisering av det statliga Vattenfall. Vattenfall\r\nkan i dag förhindra en negativ utveckling i de\r\nområden där staten är distributör. Man kan och\r\nskall ta regionala och sociala hänsyn och göra\r\nutjämningar som kanske inte alla gånger är\r\naffärsmässigt lönsamma.</pre><pre>Denna möjlighet kommer dock inte att kvarstå om\r\nVattenfall privatiseras. Jag har svårt att se vad ett\r\nprivat Vattenfall, som till stor andel kan ha\r\nutländskt ägande, skulle ha för intresse av att bry\r\nsig om folk i Norrlands inland, i Bergslagen och i\r\növriga landet, dvs. av att ta regionala och sociala\r\nhänsyn.</pre><pre>Den tredje frågan gäller marknaden. Teoretiskt sett\r\nförutsätter en avreglering en marknad där det finns\r\nett stort antal aktörer och där ingen, varken kund\r\neller producent, har en dominerande ställning. Så\r\när förmodligen fallet i Norge och i ett antal andra\r\nländer, men så är det inte i Sverige.</pre><pre>Marknaden i Sverige domineras av ett litet antal\r\naktörer; de tre största producenterna står för över\r\nfyra femtedelar av den totala produktionen.\r\nElproduktionsmarknaden är nästan ett monopol.\r\nDe flesta tror att detta är en utveckling som\r\nkommer att fortsätta.</pre><pre>Vi har också sett att koncentrationstendenserna\r\nsprider sig till ett annat plan. Kraftproducenter i\r\nSverige köper i dag upp kommunala energiverk för\r\natt tillförsäkra sig marknader inför en förestående\r\neventuell avreglering. Det är vad man brukar kalla\r\nför en vertikal integration, vad som nu menas med\r\ndet. Det är alltså ytterligare försäljning.</pre><pre>Dess värre, herr talman, befinner sig många\r\nkommuner i en prekär ekonomisk situation, då det\r\nkan vara frestande att sälja ut kommunala\r\nenergiverk. Denna process har redan startat, vilket\r\när ett problem i sig.</pre><pre>Jag menar att denna utveckling är mycket olycklig\r\noch skadar balansen mellan svenska distributörer\r\noch konsumenter på elmarknaden. En sådan balans\r\när en förutsättning för att vi skall kunna ha en\r\nfungerande elmarknad.</pre><pre>Herr talman! Detta är några av skälen till att man\r\ninte nu bör hasta fram ett beslut om avreglering.</pre><pre>Det råder också osäkerhet på den borgerliga\r\nkanten. På resor runt om i landet har vi träffat\r\nföreträdare för de borgerliga partierna på regional\r\nnivå, framför allt för Centerpartiet, som är osäkra\r\noch allvarligt oroade över utvecklingen.</pre><pre>De vill nämligen mer än gärna att den\r\nenergipolitiska kommissionen skall titta närmare\r\npå just dessa frågor, på konsekvenserna av en\r\navreglerad elmarknad. Först gör kommissionen\r\nsina analyser, och sedan fattar man beslut. Det vore\r\ndet riktiga, men så blir inte fallet här. Av allt att\r\ndöma kommer regeringen med hjälp av Ny\r\ndemokrati att driva igenom beslutet i dag.\r\nRiksdagen beslutar i så fall att den nya\r\nlagstiftningen skall träda i kraft den 1 januari 1995.</pre><pre>Några personer menar att vi socialdemokrater får\r\nacceptera och böja oss för detta, om riksdagen nu\r\nfattar det beslutet. Självfallet gör vi det, herr\r\ntalman, så länge inte riksdagen beslutar något\r\nannat.</pre><pre>Men jag kan här deklarera att om socialdemokratin\r\nåterkommer i regeringsställning efter valet i höst,\r\nså kommer vi inte att låta denna reform träda i kraft\r\nom vi inte har fått svar på de frågor som jag ställde\r\ntidigare. Det vore inte ansvarsfullt. Energipolitiken\r\när för viktig för att man skall tillåta förhastade\r\nbeslut. Så länge frågorna inte är besvarade skall\r\nman inte heller genomföra reformen.</pre><pre>Detta är vår bedömning. Sannolikt kommer det\r\ninte att finnas några svar på dessa frågor till den 1\r\njanuari 1995. När de kan finnas är svårt att säga.\r\nVår ambition är att det skall gå snabbt. Från\r\nborgerligt håll har man talat om att en\r\nenergikommission skall kunna sitta i flera år, men\r\ndet är inte vår uppfattning.</pre><pre>Vi menar att detta måste gå snabbt av flera skäl.\r\nDels har marknaden till stora delar ställt in sig på\r\nen avreglering, dels är energipolitiken i stort så pass\r\nviktig för landets ekonomiska utveckling att den\r\ninte får dras i någon extra långbänk.</pre><pre>När företag i alla elberoende branscher skall fatta\r\ninvesteringsbeslut vill de veta spelreglerna, precis\r\nsom Birgitta Johansson sade tidigare. Vi har därför\r\nsagt att en utredningstid på ett halvår vore det\r\nmaximala. Vi vet ännu inte hur regeringen vill ha\r\ndet.</pre><pre>Herr talman! Jag ber att få yrka bifall till den\r\nsocialdemokratiska reservation som fogats till detta\r\nbetänkande.</pre><pre>Anf. 103  ROLF L NILSON (v):</pre><pre>Herr talman! Reynoldh Furustrand höll ett långt\r\noch genomarbetat anförande, där han gjorde en\r\ngenomgång av viktiga frågor som hänger samman\r\nmed reformen för avreglering av elmarknaden och\r\nhandel med el i konkurrens. Eftersom mitt\r\nställningstagande i sak överensstämmer med det\r\nsom Reynoldh Furustrand yrkade bifall till, skall\r\njag inte upprepa alla de argument som han anförde,\r\nmen det kommer att bli en del upprepningar.</pre><pre>Den här reformen föreslogs och arbetades fram i en\r\nannan tid och i ett annorlunda klimat. Det fanns\r\nförhoppningar och det kom signaler om en snabb\r\neuropeisk avreglering av elmarknaden. Det fanns\r\nett mode inom politiken och näringslivet som\r\nfrämjade avregleringsidéer och marknadsidéer.</pre><pre>Åtminstone när det gäller elmarknaden har det\r\nmesta av det här gått i stå. Utvecklingen i den\r\neuropeiska unionen går långsamt, och det är få\r\ndebattörer som tror att det kommer att hända\r\nnågonting radikalt där inom överskådlig tid.</pre><pre>Ett par länder har avreglerat, nämligen Norge och\r\nEngland. Det sägs att det är på gång i Finland.\r\nErfarenheterna från Norge och England är\r\nblandade. De som har tittat mera systematiskt på\r\nvad som händer där säger att man inte kan dra\r\nnågra säkra slutsatser av avvecklingen men att vissa\r\nbedömningar kan göras.</pre><pre>Det verkar inte som om små konsumenter direkt\r\nberörs. Det verkar som om de stora konsumenterna\r\nhar fått något lägre priser. Men det har också varit\r\ntvära kast i priserna, så tvära att staten har fått gå\r\nin och reglera marknaden igen i båda länderna. Det\r\när rätt naturligt, då det är ett nytt område som har\r\navreglerats. Det står också i sammanfattningen av\r\npropositionen, vilket jag instämmer i, att\r\neffekterna inte kan förutsägas i alla delar.</pre><pre>Jag tycker att riksdagen skall ta förslaget om\r\navreglering på allvar. Det gäller ett nytt område,\r\noch det kan bli oväntade effekter. Det pågår\r\nförsöksverksamhet i England och i Norge, och vi i\r\nSverige bör enligt min uppfattning vänta och ta det\r\nlugnt med vår avreglering, lära av erfarenheterna i\r\nde länder som har avreglerat och hålla någorlunda\r\nsamma tempo i utvecklingen som den europeiska\r\nunionen har. Det är inte nödvändigt att Sverige gör\r\nom samma fel som England och Norge har gjort.\r\nDet är inte nödvändigt att Sverige gör\r\nnybörjarfelen. Man kan faktiskt lära sig av andra,\r\noch det här är ett område där det är utmärkt att\r\ngöra det.</pre><pre>I den motion som vi har väckt med anledning av\r\npropositionen yrkar vi avslag på\r\navregleringsförslaget, men vi markerar tydligt att vi\r\ninte av några principiella skäl är motståndare mot\r\navreglering av elmarknaden. Om man kan få en\r\navreglering till stånd som ger effektivare\r\nresursutnyttjande, som inte kolliderar med de\r\nbeslut som vi har fattat om avveckling av\r\nkärnkraften, som klarar försörjningen, som klarar\r\nde regionalpolitiska målen osv., är det klart att vi\r\nskall avreglera.</pre><pre>Vi måste då också komma ihåg att vi därmed\r\navreglerar ett system som redan i dag är mycket\r\neffektivt. Oberoende bedömare som har granskat\r\nelmarknader i världen, med tonvikt på Europa,\r\nsäger att det svenska systemet är det tekniskt mest\r\navancerade, med de lägsta priserna, med den\r\neffektivaste resursanvändningen, med den mest\r\nrättvisa fördelningen och med den största\r\ntillförlitligheten när det gäller leverans. Det är\r\nsjälvklart sådant som man bör slå vakt om.</pre><pre>Jag tycker att den här beskrivningen av dagens\r\nsvenska system, i kontrast mot de problem som\r\nman har där avregleringen har påbörjats, gör att\r\nargumentet för att vänta med reformen är mycket\r\ntungt. Jag tycker däremot inte att argumentet från\r\nde olika inblandade branscherna, att de har ställt in\r\nsig på en avreglering, väger särskilt tungt. Det har\r\ntidigare förekommit förhandlingar om kontrakt\r\nmellan producenter och distributörer och kunder\r\ntidigare, och man har av och till förhandlat om\r\npriserna. Man har jämfört priser mellan olika\r\nproducenter, t.ex. Sydkraft, Vattenfall, Gullspång\r\noch Stockholm Energi. Det finns alltså en\r\nkonkurrens på marknaden, även om det inte är fritt\r\natt välja leverantör. Det finns en konkurrens, när\r\ndet kan göras en jämförelse.</pre><pre>Med detta, herr talman, vill jag yrka bifall till den\r\nsocialdemokratiska reservationen.</pre><pre>Anf. 104  PER-RICHARD MOLÉN (m):</pre><pre>Herr talman! Vi står inför en mycket viktig och rätt\r\ngenomgripande avreglering av den svenska\r\nelmarknaden. Den kommer att ge både kunder och\r\nkonsumenter en betydligt starkare position\r\ngentemot kraftproducenter och distributörer än\r\nvad som gäller för närvarande.</pre><pre>Det är värt att notera -- vilket Reynoldh Furustrand\r\nockså anförde -- att det var Socialdemokraterna\r\nsom tog första steget mot en avreglering, genom att\r\nbesluta att sätta Vattenfall på bolag. Vattenfall blev\r\npå det sättet en av många, någorlunda likvärdiga,\r\naktörer på elmarknaden.</pre><pre>Den borgerliga regeringen har fortsatt\r\navregleringen genom att under våren 1992 lägga\r\nfram förslag om mål och strategier för\r\nreformeringen av elmarknaden, som också\r\nSocialdemokraterna var inne på. Ett av stegen var\r\natt bryta ut stamnätet ur Vattenfall och lägga detta\r\ni ett affärsverk, Svenska kraftnät. Om detta har vi\r\ni riksdagen inte haft särskilt avvikande meningar.</pre><pre>Regeringen inbjöd på ett mycket tidigt stadium, på\r\nett öppet och okonventionellt sätt, företrädare för\r\nsamtliga riksdagspartier att delta i själva processen\r\nmed att utarbeta propositionen när det gällde den\r\nfortsatta avregleringen av den svenska\r\nelmarknaden. Det som förvånade mig och många\r\nandra var att Socialdemokraterna och\r\nVänsterpartiet avstod från att delta, och därmed\r\nförlorade möjligheten till påverkan och inflytande.\r\nDärför är det en aning förvånande att Reynoldh\r\nFurustrand nu tar till brösttoner och säger att man\r\ninte har haft möjlighet till inflytande och påverkan.\r\nDet var just det som regeringen gärna önskade, och\r\nman kände stor besvikelse när de inte ville delta.</pre><pre>Att skilja ut sig på detta sätt är ett partipolitiskt\r\ninslag, som inte inger särskilt mycket respekt och\r\naktning. Det avviker i hög grad från det\r\nparlamentariska samarbete som vi under lång tid\r\nhar utvecklat i Sverige. Jag minns själv hur vi från\r\nde borgerliga partierna gärna ställde upp när\r\nBirgitta Dahl som energiminister inbjöd till\r\növerläggningar. Vi satte oss inte ner med sura\r\nminer, och vi avstod inte från att vara med i\r\ndiskussionerna. Det är detta som hela tiden för\r\nsamhället framåt.</pre><pre>Tiden för en avreglering är inne, av många skäl.</pre><pre>1. Ny, modern datateknik gör det möjligt för\r\nenskilda aktörer att hantera alla de mängder av\r\nmätvärden som blir aktuella. Det är nödvändigt, på\r\nen elmarknad i konkurrens, eftersom den kommer\r\natt hantera just många konsumenter av olika slag,\r\nbåde stora och små.</pre><pre>2. Efterkrigstidens erfarenheter av ekonomisk\r\nutveckling visar att branscher som arbetat under fri\r\nkonkurrens och med fri handel har utvecklats på ett\r\ndramatiskt mycket bättre sätt än reglerade\r\nbranscher och marknader.</pre><pre></pre><pre>Det gör mig litet besviken på Socialdemokraterna\r\nsom inte på något sätt tar till sig det fina i samband\r\nmed just avregleringar.</pre><pre>Finns det något som säger att en avreglerad\r\nelbransch inte skulle bidra till en betydligt bättre\r\nverksamhet och en bättre situation för producenter,\r\ndistributörer och kunder?</pre><pre>Ett nytt regelverk för elmarknaden, inriktat på\r\nkonkurrens, tycker jag bara är en naturlig\r\nanpassning till en förändrad verklighet som kan\r\nleda till avsevärda produktivitetsvinster.</pre><pre>3. Överkapacitet i förening med ökad konkurrens\r\när ett lämpligt tillfälle att avreglera. Vi får inte\r\nmissa den möjligheten. Jag tror att få politiker\r\nskulle vilja, eller ens kunna, genomföra en\r\navreglering som under en övergångsfas skulle\r\nbedömas leda till högre priser.</pre><pre>Jag förstår därför inte oppositionen. Om\r\nelmarknaden skall kunna avregleras under\r\növerskådlig tid måste det ske innan en ökad\r\nefterfrågan och andra faktorer har ''ätit upp'' den\r\növerkapacitet som fortfarande kanske trots allt\r\nfinns i den svenska kraftindustrin.</pre><pre>Det svenska elsystemet har ett hundratal\r\nproducenter och 270 distributörer. Man får ett\r\nintryck av att producentsidan, kraftindustrin, är\r\nrelativt kostnadseffektiv, medan det är låg\r\neffektivitet inom distributionen. Många\r\ndistributionsföretag är små. Under senare tid har\r\nman kunnat notera att antalet kunder per\r\ndistributionsföretag har minskat. En stor del av de\r\npotientiella vinsterna vid en avreglering finns\r\nsnarare inom distributionen än inom produktionen.</pre><pre>Därför tror jag att mycket talar för att antalet\r\ndistributionsföretag kommer att minska, samtidigt\r\nsom företagen blir större. Då får vi också sannolikt\r\nen större utjämning av priserna mellan glesbygd\r\noch tätort -- på det sätt som Vattenfall har\r\nåstadkommit i Norrbottens län.</pre><pre>Socialdemokraterna hävdar att det är en ideologisk\r\nsträvan att avreglera elmarknaden. I så måtto kan\r\njag hålla med. Vi är nämligen fast övertygade om\r\natt avreglerade marknader fungerar effektivare än\r\nreglerade. Så enkelt är det.</pre><pre>Socialdemokraterna hävdar att man inom EU går\r\nmycket långsammare fram än som sker i Sverige.\r\nMen rörelseriktningen är given. Det går mot en\r\navreglering.</pre><pre>Socialdemokraterna hävdar att energi- och\r\nmiljöfrågorna inte berörs särskilt mycket i\r\npropositionen. Det är fel. Konsekvenserna har\r\nutretts mycket ingående av forskningsgruppen för\r\nmiljöstrategiska studier vid FOA. Man säger att en\r\nfaktor i positiv riktning för miljön är just att\r\nkundernas inflytande på en avreglerad marknad\r\nkommer att öka. Därmed får kunderna möjligheter\r\natt påverka i riktning mot en betydligt\r\nmiljövänligare situation.</pre><pre>\r\nI alla avseenden blir vi mera flexibla på en större\r\nmarknad än om vi låser oss till Sverige. Vi blir även\r\nmindre sårbara. På det sättet frigör man sig också\r\nfrån de nackdelar som det innebär att låsa sig till\r\nSverige, där Vattenfall är en dominerande aktör vid\r\nsidan av Sydkraft.</pre><pre>Inte minst i södra Sverige ser man fördelar där\r\neffektbalansen emellanåt varit ansträngd. Baltic\r\nCable är enligt min mening en garanti och en\r\ntrygghet för Sydkrafts kunder och för\r\nkonsumenterna i södra Sverige.</pre><pre>En avreglering av elmarknaden leder nog också till\r\natt vi framöver investerar i mindre anläggningar,\r\ninte i större. Flexibiliteten kommer att öka.\r\nKombinationen av en ökad marknadsrisk och ett\r\nökat beroende av kapitalmarknaden kommer att\r\nstyra investeringarna mot mindre anläggningar och\r\nen mindre kapitalintensiv teknik.</pre><pre>Jag är övertygad om, och det är nog ganska lätt att\r\ninse, att den framtida forskningen och den tekniska\r\nutvecklingen också kommer att påverkas av en\r\navreglering. Vi har väl varit benägna att tänka i\r\nstort när det gäller att ersätta kärnkraften. Men\r\nmycket talar för att vi ganska snart möter ett\r\nnytänkande som i sin tur leder fram till att det är\r\nbättre att koppla samman den svenska kärnkraften\r\nmed ett säkerhetstänkande än med en årtalsexercis.\r\nDet ger oss möjligheter att mera tekniskt utveckla\r\nsmå kompletterande anläggningar allteftersom vi\r\nbehöver nya tillskott av elproduktion.</pre><pre>Herr talman! Det är värt att notera att\r\nSocialdemokraterna i ett särskilt yttrande i det\r\nbetänkande som vi nyss diskuterade säger:</pre><pre>''Utan ett sådant brott mot överenskommelsen'' --\r\nenergiöverenskommelsen över blockgränserna --\r\n''hade vi varit beredda att söka nå fram till en\r\nuppgörelse över blockgränserna vad gäller förslaget\r\nom avreglering av elmarknaden.''</pre><pre>Därför är det en aning förvånande att Reynoldh\r\nFurustrand radar upp en massa problem inför den\r\nhär avregleringen. Om vi hade kunnat hålla fast vid\r\n1991 års energiöverenskommelse skulle\r\nSocialdemokraterna ha ställt sig bakom förslaget\r\nom en avreglering av elmarknaden.</pre><pre>Det intressanta i den här situationen är att ge\r\nmarknaden och aktörerna en klar signal om\r\nframtiden. Därför tror jag att det är rätt värdefullt\r\nom i synnerhet Socialdemokraterna ger en\r\nbetydligt klarare signal om framtiden än vad\r\nReynoldh Furustrand har gjort. Inget parti här\r\nmotsätter sig ju att vi ytterligare analyserar de\r\nproblem som skulle kunna uppstå när det gäller\r\nglesbygden. Inget parti åstundar en sämre situation\r\nför glesbygden jämfört med tätorterna.</pre><pre>Jag tror att en avreglerad elmarknad, en annan\r\nstruktur på distributionsföretagen och en betydligt\r\nstörre effektivitet kommer att leda till lägre priser\r\ninte bara för tätorter utan också för glesbygd.</pre><pre>Den energikommission som vi har varit överens om\r\nkommer, såvitt jag förstår, att tillsättas mycket\r\nsnabbt. Den kommer inte att driva i långbänk\r\nsärskilt många av de frågor som Reynoldh\r\nFurustrand tar upp. Redan innan året är slut\r\nkommer den här kommissionen att ganska klart ha\r\nanalyserat situationen för glesbygden.\r\nKommissionen kommer också att kunna ge svar när\r\ndet gäller eventuella funderingar kring\r\nutlandsförbindelserna och elen och kring frågor av\r\nannat slag -- inte minst gäller det då investeringar i\r\nnya anläggningar.</pre><pre>Därför tycker jag att vi med en energikommission\r\noch ett gott samarbete skulle kunna ge marknaden\r\nen klar signal om att vi från den 1 januari 1995\r\nkommer att ha en avreglerad marknad som även\r\nSocialdemokraterna ställer upp på.</pre><pre>Anf. 105  REYNOLDH FURUSTRAND (s)\r\nreplik:</pre><pre>Herr talman! Det är inte till stor nytta att jag och\r\nPer-Richard Molén har någon större partipolitisk\r\ndebatt om huruvida vi inte ville ställa upp i de\r\nförberedande samtalen om den proposition som\r\nregeringen lade fram. Man skulle kunna säga att det\r\nvar något av att bjuda in med armbågen och att be\r\noss ta repet med till galgbacken -- det var väl redan\r\nbestämt hur riktlinjerna för det här arbetet skulle\r\nse ut.</pre><pre>Vilket svar ger Per-Richard Molén de oroliga\r\nmänniskor som bor i hans egen bygd, ute på\r\nlandsorten, när de vill tillförsäkra sig tillgång till\r\nenergi som är säker och som man får till låga priser?\r\nKan Per-Richard Molén garantera att de här\r\nmänniskorna, om vi har en avreglerad elmarknad\r\nmed starka privata aktörer, kommer att befinna sig\r\ni precis samma situation som den vi i dag har? Det\r\när den frågan som människor ställer sig, och de har\r\nrätt att få svar på den frågan, Per-Richard Molén.</pre><pre>Vi såg att regeringen höll på med att förbereda en\r\nprivatisering av hela denna marknad. Jag sade\r\ntidigare i mitt inlägg att vi inte är främmande för en\r\navreglering, om avregleringen har till syfte att tjäna\r\nkonsumenter, producenter och samhälle. Men\r\nsyftet är uppenbart något annat, Per-Richard\r\nMolén. Svara på den frågan! Det är den Per-Richard\r\nMoléns väljare ställer i hans bygd.</pre><pre>Anf. 106  PER-RICHARD MOLÉN (m)\r\nreplik:</pre><pre>Herr talman! Om jag var övertygad om att den här\r\navregleringen skulle leda till högre elpriser, inte\r\nbara i min egen valkrets utan i Sverige i övrigt,\r\nskulle jag naturligtvis vara betydligt mer tveksam.\r\nNu vet jag och erfarenheten inte minst från\r\nStorbritannien visar att man har uppnått en lång rad\r\neffekter som bidragit till att kundernas intresse på\r\nett bra sätt har tillgodosetts. Lika positiva\r\nerfarenheter har man fått från avregleringen av\r\nelmarknaden i Norge.</pre><pre>Vi skall inte glömma bort att i samband med att vi\r\nfattar beslutet om avreglering tillskapas en ny\r\nmyndighet, nämligen nätmyndigheten, som\r\nkommer att ha till uppgift att se till att\r\ndistributionskostnaderna ligger på en rimlig nivå.\r\nOberoende av om det blir en privatisering av\r\nVattenfall eller inte kommer nätmyndighetens och\r\nstatens möjligheter att påverka elmarknaden att\r\nvara utomordentliga. Därför tycker jag att\r\nmajoriteten och även den socialdemokratiska\r\noppositionen med lugn förtröstan skulle kunna låta\r\nden här marknaden börja arbeta från den 1 januari.</pre><pre>Nätmyndigheten, skatteinstrumenten och en hel\r\ndel andra saker finns fortfarande kvar. Med dem\r\nhar vi möjligheter att tillgodose de olika intressen\r\nsom kan uppstå om det skulle bli någon typ av\r\nimperfektion i övergången från den reglerade\r\nmarknaden till den mer avreglerade. Jag tycker att\r\ndet finns all anledning för oss att se mycket positivt\r\npå detta.</pre><pre>Anf. 107  REYNOLDH FURUSTRAND (s)\r\nreplik:</pre><pre>Herr talman! Det råder något delade meningar om\r\nhuruvida alla odelat har fått fördelar av det som har\r\nhänt både i Storbritannien och i Norge. Vi i\r\nnäringsutskottet hade förmånen att besöka Norge\r\nförra året och diskutera den avreglerade\r\nelmarknaden. Det är sannolikt för tidigt att redan\r\nnu uttala sig i så positiva ordalag som Per-Richard\r\nMolén gör.</pre><pre>Låt mig återge vad den norske ordföranden i\r\nenergi- och näringsutskottet sade som svar på den\r\ndirekta frågan: Har det blivit bättre för\r\nkonsumenterna? -- Man skall nog vara litet försiktig\r\nnär man skall släppa ut de vackra burfåglarna. De\r\när mycket svåra att fånga in.</pre><pre>Det vi noterar är att regeringen nu vill släppa denna\r\nvackra burfågel som Vattenfall faktiskt är, ett\r\nmycket vinstrikt statligt bolag, till den privata\r\nmarknaden. Det är ingen garanti för att vi som\r\nkonsumenter får billigare el eller att man\r\nproducerar elen effektivare. Det är verkligheten,\r\nPer-Richard Molén.</pre><pre>Varför kunde man inte ha lyft in och belyst dessa\r\nfrågor i kommissionen? Blir det effektivare, blir det\r\nbilligare, blir det bättre för konsumenter,\r\nproducenter och samhälle? Det är det ni har nekat\r\noss att få med.</pre><pre>Anf. 108  PER-RICHARD MOLÉN (m)\r\nreplik:</pre><pre>Herr talman! Socialdemokraterna inbjöds under\r\nflera månader att följa och påverka framtagandet\r\nav den här propositionen. Men man deltog inte. I\r\ndag tar man upp detta till en ny debatt.</pre><pre>Vi har från majoritetens sida gått\r\nSocialdemokraterna till mötes genom att tillsätta en\r\nenergikommission som i första hand får till uppgift\r\natt studera glesbygden och de speciella situationer\r\nsom finns där. Sedan skall vi titta på alla de andra\r\ndelarna.</pre><pre>Jag tycker på något sätt att Socialdemokraterna har\r\nfått väldigt mycket av sina intressen tillgodosedda,\r\ntrots att de surade och inte deltog i\r\nförberedelsearbetet. På det sättet skulle vi kunna\r\nslippa mycket av sura miner i en sådan här\r\nsituation.</pre><pre>Anf. 109  ROLF L NILSON (v):</pre><pre>Herr talman! I samband med propositionen läste\r\njag mycket noga igenom hur experter såg på\r\navregleringen. SNS har gjort en sammanställning\r\ndär svenska experter på området har gått igenom\r\nde internationella elmarknaderna. Jag talade om\r\ndet i mitt anförande. Man beskriver -- jag tycker att\r\ndetta måste understrykas -- det svenska systemet\r\nsom det troligen bästa i världen. Det är det\r\nbilligaste för kunder och konsumenter, det mest\r\neffektiva, det säkraste, det mest jämlika. Det är\r\nalltså det som Per-Richard Molén och regeringen\r\nvill lämna.</pre><pre>Jag kan förstå om man vill lämna ett system som är\r\nineffektivt, kostsamt och osäkert, om man gör det\r\nför någonting som man vet är bättre. Men här är det\r\ndessutom så att man inte vet om en avreglerad\r\nmarknad blir bättre. Man vet väldigt litet om en\r\navreglerad marknad. Det finns inga erfarenheter\r\nmer än, och det tog Per-Richard Molén upp, att\r\nVästeuropa har utvecklats ekonomiskt bättre än\r\nÖsteuropa under efterkrigstiden. Det håller jag\r\nmed om. Så är det. Men jag har litet svårt att se den\r\ndirekta kopplingen till avregleringen av svensk\r\nelmarknad.</pre><pre>Faktiskt är det på den nivån som\r\navregleringsförespråkare i SNS-boken också\r\nresonerar. De gissar att detta är bra, men de vet\r\ninte. Erfarenheterna från England finns inte,\r\nerfarenheterna från Norge finns inte heller, dvs.\r\navregleringen har inte stabiliserat sig så att man kan\r\ndra några slutsatser.</pre><pre>Vi kan se litet grand av de effekter som\r\nförväntningarna på en avreglering har lett till i\r\nSverige. Vi har fått en ökad koncentration på\r\nproducentsidan. Stora producenter har köpt upp\r\nmindre producenter, och vi har fått en\r\noligopolliknande situation. Marknaden domineras\r\nav ett fåtal mycket starka aktörer, och jag\r\nförutsäger att koncentrationen kommer att\r\nfortsätta. Aktörerna gör sitt för att upphäva\r\nkonkurrens.</pre><pre>Per-Richard Molén förutspådde samma utveckling\r\npå distributionssidan, alltså en ökad koncentration\r\nför att motverka konkurrensen. Jag frågar: Är inte\r\nPer-Richard Molén och regeringen oroliga för att ge\r\nsig ut på de här okända vattnen och lämna\r\nnågonting som är garanterat bra?</pre><pre>Anf. 110  PER-RICHARD MOLÉN (m):</pre><pre>Herr talman! Om inte Christofer Columbus hade\r\ngett sig ut och seglat åt väster på okända vatten\r\nhade vi kanske inte upptäckt Amerika heller.\r\nIbland måste man ge sig ut på litet mer okända\r\nvatten för att på något sätt upptäcka fördelarna\r\nmed vad det kan erbjuda.</pre><pre>Den internationella elmarknaden tyder på att en\r\navreglering har sina fördelar. Jag ser fram emot en\r\nsituation där nackdelen med två tre stora\r\nkraftproducenter som aktörer i Sverige på något\r\nsätt kan vägas emot en bättre sammanvävning av\r\nden nordiska elmarknaden, så att vi kan tillföra oss\r\nfördelarna som den norska elmarknaden kan\r\nerbjuda, fördelarna med den finska elmarknaden\r\noch vice versa. På det sättet får vi möjligheter att i\r\nbetydligt lugnare takt komplettera vår\r\nelproduktion än vi kanske skulle göra om vi var helt\r\nisolerade med ett bibehållet system.</pre><pre>Distributionen kommer att förbilligas. Det framgår\r\nklart av regeringens proposition. Många av de\r\nkommunala distributionsföretagen på elsidan har\r\nfinansierat en del av vanlig ordinarie kommunal\r\nverksamhet. När energiplaneringen drogs i gång för\r\nnågra år sedan såg man hur sysselsättningen ökade\r\ni distributionsföretag. Här kommer mycket att\r\nskäras bort. Distributionen kommer att förbilligas.\r\nMycket av det kommer nätmyndigheterna att bidra\r\ntill. Det gör att vi kan gå en avreglering till mötes\r\nmed gott humör, till de enskilda konsumenternas\r\nstora förnöjelse i form av säkrare elförsörjning och\r\nlägre priser.</pre><pre>Anf. 111  ROLF L NILSON (v):</pre><pre>Herr talman! Jag har absolut ingenting emot\r\nupptäckarglädjen. Men jag tycker inte att vi skall\r\nlåta den svenska elmarknaden och elförsörjningen\r\nstyras av Per-Richard Moléns eller regeringens\r\nupptäckarglädje.</pre><pre>Jag vill påpeka för Per-Richard Molén att Columbus\r\nseglade ut för att komma till Indien, inte Amerika.\r\nVisserligen upptäckte han Amerika, men det visar\r\nhur vanskligt det kan vara. Det skall man ha som\r\nledstjärna om man skall avreglera elmarknaden.</pre><pre>När det gäller upptäckarglädjen är inte Per-Richard\r\nMolén riktigt konsekvent heller. Jag kan inte tänka\r\nmig hans repliker nu in den föregående debatten,\r\nsom handlade om avveckling av kärnkraften. Där\r\nskall man vara väldigt försiktig och rädd om det\r\nman har, även om det är farligt och även om man\r\ninte är så bra på att leverera varan.</pre><pre>Jag tycker att detta tyder på behovet av ett\r\nregeringsskifte -- nya personer vid rodret.</pre><pre>Anf. 112  PER-RICHARD MOLÉN (m):</pre><pre>Herr talman! Jag skulle med mycket stort nöje ta\r\nmed mig Rolf L Nilson i båten och fara ut på\r\nokända farvatten. Om vi sedan upptäcker Indien\r\neller Amerika spelar ingen roll, men jag tror att vi\r\nskulle ha väldigt stort nöje av resan. Vi skulle även\r\nkunna se de fördelar som det innebär att upptäcka\r\nnågonting nytt i stället för att skärma av sig genom\r\natt stanna i ett enda litet land.</pre><pre>Överläggningen var härmed avslutad.</pre><pre>(Beslut fattades efter 10 §.)</pre><pre>7 §  Normgivningsfrågor på\r\ndataskyddsområdet, m.m.</pre><pre>Föredrogs</pre><pre>konstitutionsutskottets betänkande</pre><pre>1993/94:KU36 Normgivningsfrågor på\r\ndataskyddsområdet, m.m. (prop. 1993/94:116).</pre><pre>Förste vice talmannen konstaterade att ingen talare\r\nvar anmäld.</pre><pre>(Beslut fattades efter 10 §.)</pre><pre>8 §  Oförutsedda utgifter för budgetåret\r\n1994/95</pre><pre>Föredrogs</pre><pre>finansutskottets betänkande</pre><pre>1993/94:FiU23 Oförutsedda utgifter för budgetåret\r\n1994/95 (prop. 1993/94:100 delvis).</pre><pre>Förste vice talmannen konstaterade att ingen talare\r\nvar anmäld.</pre><pre>(Beslut fattades efter 10 §.)</pre><pre>9 §  Den avgiftsfinansierade radio- och TV-\r\nverksamheten</pre><pre>Föredrogs</pre><pre>kulturutskottets betänkande</pre><pre>1993/94:KrU29 Den avgiftsfinansierade radio- och\r\nTV-verksamheten (prop. 1993/94:100 delvis).</pre><pre>Förste vice talmannen konstaterade att ingen talare\r\nvar anmäld.</pre><pre>(Beslut fattades efter 10 §.)</pre><pre>10 §  Uppskov med behandlingen av vissa\r\närenden</pre><pre>Föredrogs</pre><pre>kulturutskottets betänkande</pre><pre>1993/94:KrU33 Uppskov med behandlingen av\r\nvissa ärenden.</pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>NU17 Energipolitik</pre><pre>Mom. 1 (omställningen av energisystemet)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>266 för utskottet</pre><pre>14 för men.</pre><pre>2 avstod</pre><pre>67 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>111 s, 66 m, 22 fp, 22 c, 25 kds, 19 nyd, 1 -</pre><pre>För men.:</pre><pre>3 c, 9 v, 2 -</pre><pre>Avstod:</pre><pre>1 s, 1 c</pre><pre>Frånvarande:</pre><pre>26 s, 14 m, 11 fp, 5 c, 1 kds, 4 nyd, 5 v, 1 -</pre><pre>Mom. 2 (lagstiftning om kärnkraftsavveckling\r\nsenast år 2010)</pre><pre>1. utskottet</pre><pre>2. res. 1 (c, kds)</pre><pre>3. res. 2 (nyd)</pre><pre>Förberedande votering:</pre><pre>61 för res. 1</pre><pre>20 för res. 2</pre><pre>200 avstod</pre><pre>68 frånvarande</pre><pre>Kammaren biträdde res. 1.</pre><pre>Huvudvotering:</pre><pre>201 för utskottet</pre><pre>63 för res. 1</pre><pre>16 avstod</pre><pre>69 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>110 s, 66 m, 19 fp, 5 nyd, 1 -</pre><pre>För res. 1:</pre><pre>1 s, 3 fp, 26 c, 22 kds, 9 v, 2 -</pre><pre>Avstod:</pre><pre>1 s, 1 kds, 14 nyd</pre><pre>Frånvarande:</pre><pre>26 s, 14 m, 11 fp, 5 c, 3 kds, 4 nyd, 5 v, 1 -</pre><pre>Liisa Rulander (kds) anmälde att hon avsett att\r\nrösta nej men markerats ha avstått från att rösta.</pre><pre>Mom. 4 (förbudet mot vissa förberedande\r\nåtgärder)</pre><pre>1. utskottet</pre><pre>2. res. 4 (nyd)</pre><pre>Votering:</pre><pre>261 för utskottet</pre><pre>20 för res. 4</pre><pre>68 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>111 s, 66 m, 21 fp, 26 c, 25 kds, 9 v, 3 -</pre><pre>För res. 4:</pre><pre>1 fp, 19 nyd</pre><pre>Frånvarande:</pre><pre>27 s, 14 m, 11 fp, 5 c, 1 kds, 4 nyd, 5 v, 1 -</pre><pre>Mom. 8 (Statens kärnkraftinspektion)</pre><pre>1. utskottet</pre><pre>2. res. 5 (nyd)</pre><pre>Votering:</pre><pre>263 för utskottet</pre><pre>19 för res. 5</pre><pre>67 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>112 s, 66 m, 22 fp, 26 c, 25 kds, 9 v, 3 -</pre><pre>För res. 5:</pre><pre>19 nyd</pre><pre>Frånvarande:</pre><pre>26 s, 14 m, 11 fp, 5 c, 1 kds, 4 nyd, 5 v, 1 -</pre><pre>Mom. 11 (IAEA:s roll)</pre><pre>1. utskottet</pre><pre>2. men. i motsvarande del (v)</pre><pre>Kammaren biföll utskottets hemställan med\r\nacklamation.</pre><pre>Mom. 15 (vindkraft)</pre><pre>1. utskottet</pre><pre>2. res. 6 (nyd)</pre><pre>3. men. i motsvarande del (v)</pre><pre>Förberedande votering:</pre><pre>29 för res. 6</pre><pre>12 för men.</pre><pre>239 avstod</pre><pre>69 frånvarande</pre><pre>Kammaren biträdde res. 6.</pre><pre>Huvudvotering:</pre><pre>261 för utskottet</pre><pre>19 för res. 6</pre><pre>1 avstod</pre><pre>68 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>110 s, 66 m, 22 fp, 26 c, 25 kds, 9 v, 3 -</pre><pre>För res. 6:</pre><pre>19 nyd</pre><pre>Avstod:</pre><pre>1 s</pre><pre>Frånvarande:</pre><pre>27 s, 14 m, 11 fp, 5 c, 1 kds, 4 nyd, 5 v, 1 -</pre><pre>Mom. 26 (främjande av biobränslebaserad\r\nkraftvärmeproduktion)</pre><pre>1. utskottet</pre><pre>2. men. i motsvarande del (v)</pre><pre>Votering:</pre><pre>268 för utskottet</pre><pre>11 för men.</pre><pre>2 avstod</pre><pre>68 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>111 s, 65 m, 22 fp, 26 c, 24 kds, 19 nyd, 1 -</pre><pre>För men.:</pre><pre>9 v, 2 -</pre><pre>Avstod:</pre><pre>1 m, 1 kds</pre><pre>Frånvarande:</pre><pre>27 s, 14 m, 11 fp, 5 c, 1 kds, 4 nyd, 5 v, 1 -</pre><pre>Inga Berggren (m) anmälde att hon avsett att rösta\r\nja men markerats ha avstått från att rösta.</pre><pre>Mom. 29 (energinormer)</pre><pre>1. utskottet</pre><pre>2. res. 8 (s)</pre><pre>Votering:</pre><pre>158 för utskottet</pre><pre>124 för res. 8</pre><pre>67 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>66 m, 22 fp, 25 c, 25 kds, 19 nyd, 1 -</pre><pre>För res. 8:</pre><pre>112 s, 1 c, 9 v, 2 -</pre><pre>Frånvarande:</pre><pre>26 s, 14 m, 11 fp, 5 c, 1 kds, 4 nyd, 5 v, 1 -</pre><pre>Övriga moment</pre><pre>Kammaren biföll utskottets hemställan.</pre><pre>NU22 Handel med el i konkurrens</pre><pre>1. utskottet</pre><pre>2. res. (s)</pre><pre>Votering:</pre><pre>159 för utskottet</pre><pre>123 för res.</pre><pre>67 frånvarande</pre><pre>Kammaren biföll utskottets hemställan.</pre><pre>Partivis fördelning av rösterna:</pre><pre>För utskottet:</pre><pre>66 m, 22 fp, 26 c, 25 kds, 19 nyd, 1 -</pre><pre>För res.:</pre><pre>112 s, 9 v, 2 -</pre><pre>Frånvarande:</pre><pre>26 s, 14 m, 11 fp, 5 c, 1 kds, 4 nyd, 5 v, 1 -</pre><pre>KU36 Normgivningsfrågor på dataskyddsområdet,\r\nm.m.</pre><pre>Kammaren biföll utskottets hemställan.</pre><pre>FiU23 Oförutsedda utgifter för budgetåret 1994/95\r\n(prop. 1993/94:100 bil. 18)</pre><pre>Kammaren biföll utskottets hemställan.</pre><pre>KrU29 Den avgiftsfinansierade radio- och TV-\r\nverksamheten</pre><pre>Kammaren biföll utskottets hemställan.</pre><pre>KrU33 Uppskov med behandlingen av vissa\r\närenden</pre><pre>Kammaren biföll utskottets hemställan.</pre><pre>Beslut om uppskjuten votering</pre><pre>På förslag av förste vice talmannen medgav\r\nkammaren att de ärenden som hann debatteras\r\nfärdigt under återstoden av dagens sammanträde\r\nfick avgöras vid arbetsplenum onsdagen den 1 juni.</pre><pre>11 §  Åtgärder mot buller i fjällområden och\r\nskärgårdar m.m.</pre><pre>Föredrogs</pre><pre>jordbruksutskottets betänkande</pre><pre>1993/94:JoU21 Åtgärder mot buller i fjällområden\r\noch skärgårdar m.m. (skr. 1993/94:175).</pre><pre>Anf. 113  MAX MONTALVO (nyd):</pre><pre>Herr talman! Vi har i Sverige i drygt ett halvt sekel\r\nlevt under förmynderi av ideologiska skäl. Nu är vi\r\npå väg in i ett samhälle, där miljöskäl skapar\r\nförmynderi.</pre><pre>Regeringen använder miljön som förevändning i\r\nmånga frågor, t.ex. smygskattehöjningar och, som\r\ni det här fallet, regler för att komma åt buskörning\r\nmed snöskoter. Vi i Ny demokrati ser med oro på\r\nutvecklingen och anser att miljöförslagen bör\r\ninriktas på att förbättra miljön och inte på att\r\nförsämra människors handlingsfrihet.</pre><pre>Enligt betänkande JoU21 avser man att föra in\r\nytterligare generella begränsningar i nyttjandet av\r\nsnöskoter i fjällområden. Om man i fjällvärlden har\r\nproblem med snöskoterkörning anser vi i Ny\r\ndemokrati att de berörda kommunerna själva\r\nmåste få fatta beslut om åtgärder, så att erforderlig\r\nhänsyn tas till lokalbefolkningen.</pre><pre>Genom skoterföreningar kan man också nå bättre\r\nresultat när det gäller att motverka buskörningen.\r\nDen vägen är bättre att gå.</pre><pre>För att komma åt bullerproblemet bör man ställa\r\nlångsiktiga krav på skoterfabrikanterna att\r\nproducera mer lågbullrande skotrar. Att sedan\r\ninföra hastighetsbegränsningar för skoterkörning i\r\nfjällvärlden förefaller orimligt. Vad håller vi på\r\nmed i Sveriges riksdag? Skapar vi regler för\r\nskapandets egenvärde? Alla måste väl inse att\r\nbristande övervakning enbart blir ett hinder för den\r\nyrkesverksamma och att de som buskör kommer att\r\nstrunta i reglerna.</pre><pre>Vi ser ju samma fenomen på våra vägar, där\r\nbuskörarna inte tar hänsyn\r\nhastighetsbegränsningarna. Därför menar vi att det\r\nhär blir samma sak.</pre><pre>Ny demokrati anser att John Anderssons spegling\r\nav problemet i motion Jo54 präglas av sunt förnuft\r\noch insikt i verkligheten, varför vi stöder dess\r\ninnehåll.</pre><pre>Jag tänker avsluta med att citera en mening i John\r\nAnderssons motion som kan fungera som en\r\ninramning av innehållet i betänkandet: ''Vi som bor\r\ni den nordliga delen av landet har många och långa\r\nerfarenheter av den omtänksamhet som människor\r\noch myndigheter i andra delar av landet stundom\r\nvisar oss.''</pre><pre>Jag yrkar bifall till reservationen.</pre><pre>Anf. 114  LEO PERSSON (s):</pre><pre>Herr talman! I min hemkommun Älvdalen finns det\r\nungefär en snöskoter i vartannat hushåll. Likartat\r\nförhållande råder i övriga fjäll- och\r\ninlandskommuner norr om Dalälven.</pre><pre>Snöskotern är litet av vad fritidsbåten är för\r\nkustborna. Det betyder att man så nära brukarna\r\nsom möjligt måste utforma de regler som skall gälla\r\nför att de skall upplevas som meningsfulla och för\r\natt därmed få till stånd ett ''klimat'' för\r\nefterlevnaden.</pre><pre>Vad som något förvånar mig är att utskottet så litet\r\nnämner fritidsbåtsbekymren i skärgårdarna. Jag\r\nmenar att förhållandena i något avseende kan anses\r\nlikvärdiga.</pre><pre>Herr talman! Enligt utskottets synsätt skall\r\nlänsstyrelsen i bl.a. Kopparbergs län ges uppdraget\r\natt utarbeta förslag om kanalisering av\r\nsnöskotertrafik i syfte att minska\r\nbullerstörningarna i fjällområdena. Om\r\nkommunerna ålagts detta uppdrag, skulle\r\nefterlevnaden av reglerna bli mycket större.\r\nKommuninvånarna har ju aktivt varit med och\r\narbetat fram såväl skoterlederna som regelverket\r\nrunt dessa.</pre><pre>Jag vill med detta ha sagt att det är oklokt att lägga\r\nut detta uppdrag på länsstyrelserna.\r\nLänsstyrelserna skulle i stället kunna vara en resurs\r\nför kommunerna i likhet med vad vi motionärer\r\nframhållit i vår motion Jo57, till vilken jag nu yrkar\r\nbifall.</pre><pre>Vi hävdar i motionen att kommunerna skall\r\nsamråda med länsstyrelsen inför fastställandet av\r\nregler för skotertrafiken m.m. i stället för det\r\nomvända förhållandet.</pre><pre>Herr talman! Jag vill också påpeka att man genom\r\nutskottets betänkande försvårar för\r\nlokalbefolkningen att hitta en instans på regional\r\nnivå att klaga hos vid eventuella tvister i samband\r\nmed reglering av skotertrafiken. Här vore\r\nlänsstyrelsen, enligt mitt tycke, det naturliga\r\nbesvärsorganet.</pre><pre>Herr talman! I propositionen Handlingsplan mot\r\nbuller, som kom cirka två veckor efter den skrivelse\r\nfrån regeringen som vi nu behandlar, sägs följande:\r\n''Bulleraspekterna bör således beaktas såväl i\r\nkommunernas fysiska planering enligt plan- och\r\nbygglagen som i planering och beslut enligt andra\r\nlagar som rör användningen av mark- och\r\nvattenområden och den bebyggda miljön.\r\nÖversiktsplanen har här en viktig samordnande roll\r\ngenom sin möjlighet att åskådliggöra hur samspelet\r\nmellan olika verksamheter kan utvecklas på ett sätt\r\nsom medverkar till minskat buller och som i övrigt\r\när lämpligt i ett långsiktigt perspektiv. Det är därför\r\nangeläget att bullerproblemen belyses i\r\nkommunernas översiktliga planering och i\r\nåtgärdsprogram på miljöområdet.''</pre><pre>Herr talman! Jag skulle vilja fråga utskottets\r\nföreträdare: Vad är orsaken till att kommunerna\r\ndiskvalificeras att göra de bedömningar som behövs\r\nangående s.k. vissa fritidsmiljöer? Är detta beslut\r\nav tillfällig natur, eller menar man att kommunerna\r\nsjälva är kapabla att göra bedömningar efter det att\r\nBoverket har sagt sitt i frågan?</pre><pre>Enligt regeringens skrivelse skall Boverket\r\nutarbeta anvisningar för ett sådant arbete, men nu\r\när det länsstyrelserna som skall göra jobbet. På\r\nnågot vis är detta förfaringssätt att likna vid att\r\nbaka och sedan plötsligt komma på att man har\r\nglömt jästen. Det här leder till ett snarlikt resultat.</pre><pre>Jag tycker att det nu föreslagna förfarandet är\r\nalltför myndighetsstyrt. Risken är stor att det blir\r\nett dåligt förankrat myndighetsförslag som inte får\r\ntillräcklig förståelse från de lokalt boende i\r\nfjällområdena. Detta leder förmodligen till dålig\r\nefterlevnad. Kommunerna bör redan nu få ansvaret\r\ni denna fråga.</pre><pre>Visserligen säger man i utskottet att man delar\r\nmotionärernas uppfattning att det skall finnas\r\nsamråd. Men man ger inte regeringen till känna att\r\ndetta är väldigt viktigt. Därför vet man inte vad som\r\ngäller i sakfrågan. Jag är orolig för att det så\r\nsmåningom kommer ett myndighetsstyrt förslag.</pre><pre>När vi här i riksdagen inför onödiga nya regler för\r\nden stora befolkningen som använder skoter som\r\nfritidsredskap och arbetsredskap, anser nog många\r\natt vi petar i sådant som vi inte skall lägga för stor\r\nvikt vid. Det vore bättre att utarbeta regler som\r\nlokalbefolkningen kunde acceptera och följa på ett\r\nbra sätt. Befolkningen i fjälltrakterna tycker inte\r\natt man skall fara fram som vildar i terrängen. Den\r\nvill ha en sansad och bra reglerad trafik, som man\r\ntar hänsyn till om man har fått vara med och\r\npåverka reglerna.</pre><pre>Anf. 115  JOHN ANDERSSON (-):</pre><pre>Herr talman! Max Montalvo har redan citerat en\r\nmening ur min motion. Jag ber självfallet att få\r\ninstämma i det som han sade. Sådan omtänksamhet\r\nsom omnämndes brukar regering och riksdag\r\nibland ge uttryck för. Den här omtänksamheten har\r\nbl.a. medfört att vi har fått stora reservat och\r\nfredade områden där ingen eller ringa verksamhet\r\nfår ske.</pre><pre>Det finns kommuner som har 60 % av sin areal\r\nunder någon form av skydd. Undra sedan på att\r\nmånga människor i dessa regioner upplever sin\r\ntillvaro som att leva under ett förmyndarskap!</pre><pre>Det är bara i ett avseende som berörda makthavare\r\nhar bortsett från det skyddsvärda, nämligen då det\r\ngällde att bygga ut och tillgodogöra sig den\r\nnorrländska vattenkraften.</pre><pre>I en skrivelse till riksdagen har regeringen redovisat\r\nvilka åtgärder som kan tänkas vidtas för att\r\nbegränsa buller i värdefulla natur- och\r\nrekreationsområden. De åtgärder som övervägs är\r\nbl.a. begränsningar för trafik med snöskoter och\r\nflyg i fjällområden. Det finns en rad utredningar om\r\nsnöskotern. Det finns en uppsjö av alla slags påhitt\r\noch restriktioner som kan tänkas vidtas.</pre><pre>Här ges andra signaler när det gäller snöskotrar än\r\nnär det t.ex. handlade om båtregistret. Båtregistret\r\navskaffades därför att det innebar intrång i den\r\npersonliga integriteten. Även i den här skrivelsen\r\när det ett varsamt tassande i fråga om båttrafiken i\r\nskärgårdarna.</pre><pre>Snöskotrarna är redan registrerade. Vad man nu\r\nyrar om är att numret skall gjutas fast i drivmattan.\r\nDet talas om förarlicens osv. I det här fallet finns\r\ndet tydligen inga farhågor för att den personliga\r\nintegriteten kränks.</pre><pre>I skrivelsen sägs det att målsättningen för de\r\nåtgärder som bör vidtas är att finna en bra\r\navvägning mellan intresset av att vistas ute i\r\nnaturen, utan störande buller, och intresset av att\r\nangelägen trafik får förekomma. Bl.a nämns\r\nsnöskoterns stora betydelse för lokalbefolkningen.\r\nDetta understryks också i utskottsbetänkandet.</pre><pre>Men kan man lita på detta? Trots detta tal om att\r\nhänsyn skall tas till lokalbefolkningen finns det\r\nuppenbara risker för att det blir just dessa\r\nmänniskor som blir lidande om nya förbud och\r\nrestriktioner införs.</pre><pre>Jag menar att det tvärtom borde lättas på vissa\r\nrestriktioner, t.ex. på det skoterförbud som råder i\r\nfjällområdena, både permanent och vid vissa tider.\r\nMånga vidriga tjuvjakter och förföljelser av våra\r\nfridlysta djur skulle inte kunna pågå i samma\r\nomfattning om man släppte in allmänheten i\r\nfjällområdena.</pre><pre>Skotertrafik i sig på särskilda leder och i särskilda\r\nområden oroar inga vilda djur eller renar. Det vet\r\nvarenda människa som färdas med snöskoter. Det\r\när bara när man förföljer djur som ofredande sker.</pre><pre>Jag hävdar bestämt att lokalbefolkningen både är\r\nvuxen nog och har de kunskaper som erfordras för\r\natt färdas med skoter, utan att varken störa vilt eller\r\nförorsaka andra olägenheter.</pre><pre>Det finns många frågeställnigar på det här området.\r\nHur är det egentligen tänkt att människor skall\r\nkunna besöka avlägsna områden utan att använda\r\nskoter eller flyg? De rekreationsområden som den\r\nstora allmänheten vistas i ligger i anslutning till\r\nsamhällen med skidbackar och andra anläggningar.\r\nDet här förslaget är som ett skott skjutet från\r\nhöften. Det kommer att missa sitt mål.</pre><pre>Herr talman! Jag yrkar bifall till reservationen.</pre><pre>(forts.)</pre><pre>Ajournering</pre><pre>Kammaren beslöt kl. 17.58 att ajournera\r\nförhandlingarna till kl. 19.00 för middagsuppehåll.</pre><pre>Återupptagna förhandlingar</pre><pre>Förhandlingarna återupptogs kl. 19.00.</pre><pre>11 §  (forts.) f415 &gt; Åtgärder mot buller i fjällområden\r\noch skärgårdar m.m.</pre><pre>(forts. JoU21)</pre><pre>Anf. 116  LENNART ROHDIN (fp):</pre><pre>Fru talman! Jag skall inte fresta kammarens\r\ntålamod med att yrka bifall till min motion, eftersom\r\nutskottet i stort sett är enigt. Jag kan emellertid\r\nkonstatera att utskottet har gjort det ungefär lika\r\nlätt för sig som regeringen. Man skjuter alla de\r\nviktiga frågorna kring snöskoterhanteringen\r\nframför sig.</pre><pre>Under de senaste åren har vi fått ett antal statliga\r\nutredningsrapporter, bl.a. från Rikspolisstyrelsen,\r\nsom tar upp frågorna om snöskoterkörningen. Det\r\när intressant att konstatera att alla dessa rapporter\r\npekar åt samma håll. Man talar om behovet av\r\nhastighetsbegränsningar, både generella och\r\nselektiva i särskilt känsliga områden. Det talas om\r\nbehovet av förarutbildning och förarbevis och om\r\nkörkortskrav och licens för att man skall få köra\r\nskoter i naturområden.</pre><pre>I Rikspolisstyrelsens rapport från förra året\r\nframhålls också behovet av märkning av\r\ndrivmattorna för att man skall kunna spåra förare\r\nsom ägnar sig åt buskörning eller som på andra sätt\r\növerskrider de regler som har satts upp.</pre><pre>Regeringen och utskottet hänvisar nu till att man\r\nkommer att återkomma efter det att man har berett\r\nde senaste utredningarna som snart har\r\nremissbehandlats. Det är litet märkligt att man\r\nhanterar snöskoterfrågorna på detta sätt. Man\r\nbehandlar ett antal bitar var för sig. Jag har en\r\nkänsla av att man gör det litet grand för att vinna\r\ntid. Nu har vi kommit in en bit på våren.\r\nUpprördheten över buskörning och sådant minskar\r\nju i takt med att snön smälter. Debatten blir aktuell\r\nförst framåt årsskiftet när det är rejält med snö.</pre><pre>Jag har lyssnat till tre talare före mig i debatten. De\r\nföreträdde folkdjupet -- åtminstone framställdes det\r\nså. Jag vill något nyansera bilden när det gäller\r\nsnöskoterhanteringen.</pre><pre>Det är ett tilltagande problem med buskörning och\r\nliknande. Framför allt är det naturligtvis ett\r\nproblem för lokalbefolkningen, vilket har framförts\r\nav flera talare. Men det är ett problem som också\r\nförorsakas av lokalbefolkningen. Buskörning är inte\r\nenbart ett resultat av turister som kommer långväga\r\nifrån. I det avseendet vänder jag mig mot\r\nbeskrivningen i flera av motionerna med anledning\r\nav skrivelsen.</pre><pre>Varför kan man då inte tänka sig en\r\nhastighetsbegränsning? Varför har regeringen inte\r\nvågat sig på detta? Det finns ju utredningsförslag\r\nsom har remissbehandlats. Såvitt jag förstår har\r\nförslagen om hastighetsbegränsning tillstyrkts av i\r\nprincip samtliga länsstyrelser i de berörda\r\nområdena norr om Dalälven. Regeringen tvekar.\r\nMan talar om att det finns problem med att\r\növervaka hastighetsbegränsningen. Det finns det\r\nnaturligtvis också på många andra områden, men\r\ndet är inget skäl för att inte ingripa mot för höga\r\nhastigheter.</pre><pre>Om man inför någon form av hastighetsbegränsning\r\nhar man också möjlighet att via besiktning och\r\ningrepp när det gäller motorprestanda o.d. hålla\r\nhastigheterna på en rimlig nivå. Varför går det inte\r\natt på samma sätt som när det gäller biltrafik ha en\r\nförarutbildning som leder fram till någon form av\r\nbevis för att man är lämpad att framföra snöskoter?</pre><pre>Hemma i Hälsingland vet jag att åtskilliga\r\nskoterföreningar skulle välkomna någonting\r\nsådant, eftersom det skulle göra det betydligt lättare\r\nför dem att nå de människor som i dag lokalt ägnar\r\nsig åt buskörning.</pre><pre>Motionärerna, och även de föregående talarna, har\r\nsagt att detta är någonting som skall hanteras lokalt.\r\nUppenbarligen är man inte nöjd med den fokusering\r\nsom regeringen gör på länsstyrelserna. Jag tror att\r\nman i detta avseende på sätt och vis talar för\r\nfolkdjupet. Det finns nämligen en massiv opinion på\r\nde flesta håll i Norrland för att man inte skall ingripa\r\nmed regler när det gäller skoterhanteringen. På\r\nsamma sätt tror jag att det skulle finnas en lokal\r\nopinion även när det gäller ingrepp mot andra\r\nformer av motorfordonsframförande.</pre><pre>Det är ganska intressant att göra en jämförelse.\r\nUnder de senaste åren har vi diskuterat\r\nvattenskotrar. Det finns än så länge inte någon\r\nstörre grupp lokalt som ägnar sig åt detta. Det finns\r\ningen stark opinion. Därför är man lokalt mycket\r\nsnabb med att ingripa med t.ex. olika förbud. När\r\ndet gäller snöskotrarna, som är utbredda norr om\r\nDalälven, är man väldigt rädd.</pre><pre>Jag tror att det är oerhört viktigt att man kommer\r\ntill rätta med det här. Skälet till att jag tycker det är\r\natt nyttotrafiken och den seriösa fritidstrafiken, som\r\njag tror att vi alla är angelägna om att slå vakt om,\r\nhotas om vi inte vidtar åtgärder. Buskörningen\r\ntilltar, och det sker allt fler olyckor med dödlig\r\nutgång. Snöskotern spelar en mycket viktig roll norr\r\nom Dalälven i Sverige. Det är för att skydda den som\r\nvi behöver regler. Man skall inte ingripa mot dem\r\nsom sköter detta snyggt utan mot dem som inte\r\nsköter sig.</pre><pre>Anf. 117  MAX MONTALVO (nyd) replik:</pre><pre>Fru talman! Detta var en lektion i att tro på regler,\r\ntill reglers förbannelse, om man säger så, Lennart\r\nRohdin.</pre><pre>Jag undrar om Lennart Rohdin tror att detta över\r\nhuvud taget skulle ha någon effekt på dem som\r\nbuskör. Det är helt och hållet ett slag i luften. Vem\r\nsom helst inser att dessa personer inte följer regler.\r\nI så fall hade de inte hållit på med buskörning. Man\r\nkommer inte åt dem den vägen. Det enda man gör\r\när att se till att de vanliga människorna, som\r\nbehöver sina skotrar, drabbas av restriktioner och\r\nfår problem i sin vardag. Jag förstår inte alls det här\r\nresonemanget.</pre><pre>Lennart Rohdin talar om restriktioner vad gäller\r\nstorleken på motorerna. Då kommer man in på\r\nfusket. Det här bär åt skogen, precis på samma sätt\r\nsom det har gjort inom bilvärlden. Detta är helt fel\r\nmetod. Jag tror att man måste gå en annan väg. Via\r\nmotorklubbar, skoterklubbar osv. skall förarna få\r\nförståelse för de värden som de skall bevara och\r\nvara rädda om. Jag tror att det är den enda vägen\r\natt gå. Den andra vägen håller inte.</pre><pre>Anf. 118  LENNART ROHDIN (fp) replik:</pre><pre>Fru talman! Med tanke på den grundinställning som\r\nMax Montalvo har förvånar mig hans åsikt inte på\r\nnågot sätt. Den representerar förmodligen Ny\r\ndemokratis syn. I princip har man naturligtvis\r\nsamma uppfattning även när det gäller andra typer\r\nav motorfordon. Jag tror dock att denna åsikt\r\nhuvudsakligen begränsar sig till Ny demokrati.</pre><pre>Jag tror inte att de åtgärder som jag har efterfrågat\r\ni min motion innebär några allvarliga restriktioner\r\nför de många seriösa nyttjarna av snöskotrar. Jag\r\ntror inte att äldre människor som ger sig i väg ut för\r\natt fiska, som åker till sina stugor i fjällvärlden eller\r\ni hälsingeskogarna, där jag bor, behöver snöskotrar\r\nsom dundrar fram i 120 kilometer i timmen. Det är\r\ningen restriktion. Bara de som ägnar sig åt\r\nbuskörning på ett sätt som inte är till gagn för vare\r\nsig medmänniskor eller naturen är intresserade av\r\natt kunna fara fram i de här hastigheterna.</pre><pre>Som jag sade i mitt inlägg har företrädare för\r\nskoterföreningar sagt mig att man där har intresse\r\nav det som Max Montalvo talade om, nämligen mer\r\nutbildning och information. Men hur når man dem\r\nsom har största behovet? Inte genom frivillig\r\ninformation, där man ställer upp om man är\r\nintresserad, utan genom någon form av obligatorisk\r\nförarutbildning med efterkommande förarbevis.\r\nDen restriktionen försvårar på intet sätt tillvaron\r\nför de seriösa nyttjarna, men den underlättar att nå\r\nde många som i dag ägnar sig åt buskörning.</pre><pre>Anf. 119  MAX MONTALVO (nyd) replik:</pre><pre>Fru talman! Det var ett trevligt påhopp från\r\nLennart Rohdin på Ny demokrati och vår\r\ninställning! Visserligen hade jag kunnat vänta mig\r\nnågot sådant från en folkpartist, så det kanske inte\r\när så mycket att säga om.</pre><pre>Vi företräder våra väljare, och de tror jag inte är\r\nett dugg intresserade av en massa regler som bara\r\ndrabbar dem som sköter sig. De andra når man inte\r\nändå.</pre><pre>Jag tror att detta bara innebär att man inför regler\r\nför att ha gjort någonting här i kammaren för att\r\nstilla sitt samvete. Det är så jag upplever det.</pre><pre>Det ruskiga i sammanhanget är att det inte blir\r\nnågonting annat än en massa regelproblem.</pre><pre>Jag har inte haft någonting emot att införa körkort\r\nför den här gruppen, det kan vara en naturlig sak.\r\nMen det stävjar ju inte buskörningen.</pre><pre>Anf. 120  LENNART ROHDIN (fp) replik:</pre><pre>Fru talman! Förarbevis var en av de två saker jag\r\nyrkade i min motion, men inte här i kammaren. Det\r\när en viktig del.</pre><pre>Jag tror att det kan finnas de som politiskt\r\nföreträder även dem som buskör. De är ju inte så få,\r\nvilket vi kan konstatera som bor norr om Dalälven,\r\nlångt utanför fjällområdena. Vi kan konstatera allt\r\nfler olyckor, även med dödlig utgång. Vi kan\r\nkonstatera att man buskör även i tätortsområden,\r\nbrakar i höga hastigheter genom trädgårdar. Man\r\nstör äldre och sjuka människor som bor på vårdhem\r\noch liknande. Vi har på sistone kunnat konstatera\r\natt man är totalt hänsynslös när man brakar igenom\r\ninhägnader och liknande så att ridhästar kommer\r\nloss och ger sig ut på järnvägsspår.</pre><pre>Polisen står helt utan möjligheter att ingripa. Det\r\nfinns inga regler. Det är ju för detta som vi har\r\nregler och lagar i vårt samhälle. Inte för att vi tror\r\natt vi kan komma åt alla eller omvända alla som har\r\nen annan attityd till sina medmänniskor, men för att\r\nockså ge möjligheter för myndigheterna att ingripa\r\nmot de övergrepp och missbruk som förekommer.</pre><pre>Anf. 121  LEO PERSSON (s) replik:</pre><pre>Fru talman! När Lennart Rohdin påstår att det är\r\nen stor andel lokalbefolkning som utför den här\r\nbuskörningen vill jag fråga vad han egentligen har\r\nför belägg för att den är så stor som han vill hävda.\r\nJag vill hävda att man kan komma till rätta med en\r\nstor del av den buskörning som förekommer. Jag\r\nskall också erkänna att den finns. Men hur stor\r\nandel av hushållen norr om Dalälven, i fjällkedjan\r\noch inlandet äger en snöskoter? Det kan inte bli så\r\nstor andel av det totala antalet skoteråkare som\r\nutför den buskörning man talar om.</pre><pre>Jag tror man skulle få ett bättre övervakningssystem\r\nom man verkligen lokalt fick möjlighet att utarbea\r\nreglerna. Ortsbefolkningen vill inte alls ha någon\r\nbuskörning som det talas om som så allvarlig. Jag\r\nhävdar hela tiden att kommunernas roll måste vara\r\nhelt avgörande. De måste i sin översiktsplanering\r\noch annat få möjligheten att agera i de här frågorna.\r\nSå länge man inte lägger ner detta på den lokala\r\nnivån tror jag inte man kommer till rätta med de\r\neventuella avarter som finns.</pre><pre>Detta är ett bekymmer som jag tycker är svårt. I\r\nEU-sammanhang säger man att besluten skall fattas\r\nså nära dem som är berörda som möjligt. Varför kan\r\nman inte tillämpa detta även innan vi har blivit\r\nmedlemmar i EU? Jag tvivlar på att det blir bättre\r\nsedan om man inte ens nu visar den viljan här i\r\nkammaren.</pre><pre>Själva övervakningen skulle må väl så bra av att\r\nman hade lokalt anpassade regler som också\r\nlokalbefolkningen tyckte var riktiga. Då skulle de\r\nmycket väl hjälpa till med att utföra den bevakning\r\nman talar om.</pre><pre>Jag skulle också vilja rätta till mitt yrkande något.\r\nDet kanske är svårt att få riksdagen att fatta beslut\r\nom en ren ändring i lagstiftningen. Därför återtar\r\njag mitt yrkande vad gäller punkterna 3 och 4, men\r\nyrkar fortfarande bifall till min motion Jo57,\r\nyrkandena 1 och 2.</pre><pre>Anf. 122  LENNART ROHDIN (fp) replik:</pre><pre>Fru talman! Till skillnad från föregående\r\nreplikskifte tror jag att Leo Persson och jag i många\r\nstycken företräder samma intressen, nämligen\r\nmöjligheten att kunna använda snöskoter på ett\r\nseriöst sätt, både i nyttotrafik, som för att\r\nunderlätta fritidstillvaron, oavsett om det gäller\r\nfiske, fritidsstuga eller vad det kan vara.</pre><pre>Vad jag försöker säga är att dessa många människor\r\nsom använder snöskoter på ett huvudsakligen\r\nseriöst sätt inte alls är i behov av eller störs av\r\ningrepp mot alltför höga hastigheter på\r\nsnöskotrarna. Det är bustrafiken som blir berörd.\r\nDen är i växande.</pre><pre>I någon mån är det en konjunkturfråga. När vi har\r\ndåliga vintrar blir det väl något mindre buskörning,\r\näven om det inte alltid innebär ett hinder att det är\r\ndåligt med snö.</pre><pre>Vi kan konstatera att det här är utspritt över hela\r\nNorrland. Det är inte ett fenomen som är begränsat\r\ntill fjälltrakterna. Möjligen skulle jag kunna tänka\r\nmig att inslaget av turister i buskörningen är större i\r\nfjälltrakterna som är mera attraktiva att besöka för\r\ndem. Men i de stora områdena i Norrlands kust- och\r\ninland är det nog huvudsakligen bland\r\nlokalbefolkningen man hittar dem som begår dessa\r\növergrepp.</pre><pre>Det är för att skydda den seriösa trafiken som är\r\nviktig för norrlänningarna som vi måste hitta regler\r\nsom man kan hantera.</pre><pre>När jag studerar remissvaren på den första\r\nutredningen kan jag konstatera att det är inom\r\nlänsstyrelserna som man är bekymrad och ser\r\nbehovet av åtgärder när det gäller hastigheterna.\r\nFrån de kommuner som yttrat sig avvisas däremot\r\növer lag ingrepp i detta. Det beror naturligtvis på att\r\nman lokalt har en stark opinion, vare sig det gäller\r\nbrukare eller producenter. De är inte intresserade\r\nav sådana här ingrepp, och skulle inte vara det på\r\nandra områden heller.</pre><pre>Här tror jag länsstyrelserna fyller en viktig funktion\r\nför att väga ihop det samlade allmänintresset.</pre><pre>Anf. 123  LEO PERSSON (s) replik:</pre><pre>Fru talman! Jag vill säga till Lennart Rohdin att han\r\nhar fel när han säger att man inte är intresserad av\r\ndetta lokalt, ute i kommunerna. Jag har själv\r\növervarit flera möten med skoterorganisationer,\r\nmarkägare och andra som säger att de vill vara med\r\naktivt och utarbeta de regler som behövs. De tycker\r\nockså att det är de som är bäst skickade att göra det.\r\nDen lokalbefolkning vi talar om, som är så beroende\r\nav snöskoter, vill inte ha den buskörning som\r\nLennart Rohdin här något förstorar. De vill komma\r\ntill rätta med den. Det kan man göra genom att\r\nlokalt utarbeta regler.</pre><pre>Anf. 124  LENNART ROHDIN (fp) replik:</pre><pre>Fru talman! Jag vill inte alls påstå att detta skulle\r\nvara det mest dominerande missbruket i vårt\r\nsamhälle numerärt sett. Men för de människor som\r\ndrabbas av en omfattande buskörning med\r\nsnöskoter innebär det stora plågor. Det gäller hela\r\nNorrland, inte bara fjällområdet. Det är därför\r\nviktigt att komma åt det. Eftersom jag företräder\r\nden uppfattningen, delar jag naturligtvis Leo\r\nPerssons uppfattning att det finns lokala åsikter om\r\natt man måste komma till rätta med detta. Jag tror\r\ndock att länsstyrelserna är bättre skickade att\r\nsammanväga allmänintressena.</pre><pre>I den motion som undertecknats av bl.a. Leo\r\nPersson redovisas vilka synpunkter de lokala\r\nintressena har när det gäller snöskoterkörning. Jag\r\nkonstaterar att man där räknar upp ett antal\r\npunkter om hur man vill hantera dessa frågor.\r\nAvslutningsvis kommer man till föjande punkt:\r\nProblemen med busåkning inom tätorterna/byarna\r\nmåste lösas på något sätt. -- Just det. Men\r\nuppenbarligen har man ingen uppfattning lokalt om\r\npå vilket sätt. Men det har man på länsstyrelserna,\r\ndär man även har kompetensen.</pre><pre>Anf. 125  JOHN ANDERSSON (-) replik:</pre><pre>Fru talman! Nämn det område i vårt land där det\r\ninte finns problem! Självfallet finns det problem\r\näven när det gäller snöskotrar, lika väl som när det\r\ngäller båttrafiken, som Lennart Rohdin totalt\r\nglömde bort. Det är problem med buskörning. Det\r\nfinns fylleri. Det finns även olika former av\r\nskadegörelse, när man i rent oförstånd ger sig in i\r\nskogsplanteringar och bryter sönder skogsplantor\r\nosv. Nu försöker skoterföreningarna att ta itu med\r\ndetta. Det är framför allt på större orter som dessa\r\nföreningar finns, med ungdomar. De som jag vill\r\nkalla för ortsbefolkningen, som har köpt sin skoter\r\nför att köra virke, använda när man åker och fiskar\r\nosv. -- för att bruka den, helt enkelt -- tar fullständig\r\nhänsyn, vill jag påstå. Vad som är galet är att de\r\nkanske skulle råka ut för restriktioner och tvingas\r\navlägga olika sorters prov.</pre><pre>Nu sägs att det är i tätorter och byar som problemen\r\när störst. Det vill jag hålla med om. Då förstår jag\r\ninte varför man skall sätta in åtgärder i\r\nfjällområdena. Då missar man ju totalt. Det är ett\r\nskott från höften. Man skall sätta in åtgärderna i\r\ntätorter och byar, där problemen finns.\r\nKommunerna har möjligheter att genom sina\r\nordningsstadgor åtminstone komma till rätta med\r\nen del av problemen.</pre><pre>Det är två saker som är viktiga i detta sammanhang.\r\nMan måste ut med information. Det måste också\r\nfinnas en tillsyn och kontroll. Det är bara att\r\nkonstatera att polisen inte har resurser att kunna\r\nutöva tillsyn och kontroll. Litet bättre har det blivit\r\ndet senaste året. Polisen har varit ute och kollat\r\nskotertrafiken. Förut fanns ingen som helst tillsyn\r\neller kontroll. Det är den vägen man måste gå. Man\r\nmåste sätta in åtgärderna mot dem som inte följer\r\nde, som jag tycker, självklara reglerna för hur man\r\nskall färdas med sin skoter.</pre><pre>Jag har ingenting emot att dämpa hastigheten. Den\r\nsom köper en skoter för att bruka den i skogen har\r\ningen användning för en skoter som går i över 100\r\nkilometer i timmen. Det är jag helt överens med\r\nLennart Rohdin om.</pre><pre>Anf. 126  LENNART ROHDIN (fp) replik:</pre><pre>Fru talman! Jag tror nog att vi kan komma överens\r\nom det mesta på detta område, John Andersson och\r\njag. Jag instämmer helt i de synpunkter som John\r\nAndersson framförde både i repliken och tidigare\r\nnär det gäller busköring med fritidsbåtar. Det bör\r\nnaturligtvis hanteras på samma sätt. Jag är också\r\nglad att vi närmar oss en samsyn när det gäller\r\nhastighetsbegränsning.</pre><pre>Det andra område som jag har tagit upp är behovet\r\nav förarutbildning och någon form av förarbevis.\r\nDet är ett sätt för polisen att kunna komma till rätta\r\nmed missbruk och buskörning. Det kan kopplas till\r\ndet som också har diskuterats i debatten och som jag\r\ntror skulle vara värdefullt, nämligen någon form av\r\nmärkning av drivmattorna, som gör att man kan\r\nspåra snöskotrar som har ägnat sig åt buskörning.\r\nDärigenom kan man komma åt ägare och förare.</pre><pre>Jag tror att vi kan komma överens. De åtgärder som\r\njag har förespråkat både när det gäller\r\nhastighetsbegränsning och någon form av\r\nförarutbildning och förarbevis bör ligga i de seriösa\r\nbrukarnas intresse. Det kan inte uppfattas som\r\nnågot byråkratiskt övergrepp eller ingrepp i deras\r\nrörelsefrihet. Framför allt gör det att vi förmodligen\r\nkan ge polisen lokalt möjlighet att stävja den\r\nbuskörning som är ett betydligt större hot mot de\r\nseriösa nyttjarna av snöskotrar.</pre><pre>Anf. 127  JOHN ANDERSSON (-) replik:</pre><pre>Fru talman! Jag känner mig tvingad att begära\r\nreplik när Lennart Rohdin nämner detta med att\r\nmärka skotermattor. Det är en ganska stor kostnad\r\natt göra den märkningen på de skotrar som finns i\r\ndag. Sedan är det en tämligen enkel åtgärd att fästa\r\nen liten sladd bakom skotern. Det behövs bara en\r\ntvärstående matta eller en liten räfsa för att utplåna\r\nvarje form av märkning i spåret.</pre><pre>Det är som jag säger. Man försöker lösa dessa\r\nproblem på olika sätt. Jag tror att man skall försöka\r\nhålla sig till den verklighet som det handlar om och\r\nse till att med information, tillsyn och kontroll och\r\nfrivilliga insatser, t.ex. från skoterföreningarna,\r\nkomma till rätta med dessa problem. De är ändå inte\r\nså stora när det gäller ortsbefolkningen. Det är jag\r\nhelt överens med Leo Persson om. Men det är\r\nortsbefolkningen som drabbas och får lägga ut\r\nnågra tusenlappar för att få ett nummer på\r\nskotermattan.</pre><pre>Jag har en fråga till: Kommer det även då att bli\r\nundantag för vissa utövare i fjällområdena? I övrigt\r\ngäller ju hela tiden undantag för vissa grupper som\r\nbor i våra fjäll.</pre><pre>Anf. 128  LENNART ROHDIN (fp) replik:</pre><pre>Fru talman! Som John Andersson påpekade i sitt\r\nförsta inlägg är möjligheterna att övervaka klart\r\nbegränsade. Polisen i Norrland utanför\r\nfjällområdena står ofta helt utan möjlighet att själv\r\nförfoga över snöskotrar. Det gör det tämligen\r\nomöjligt att över huvud taget följa upp buskörare,\r\nsom ger sig av över markerna eller in i skogen. Där\r\nbehöver man också förstärkningar. En typ av\r\nmärkning skulle kunna innebära ett instrument för\r\npolisen att spåra och stävja buskörning.</pre><pre>Jag är medveten om att det säkerligen finns tekniska\r\nproblem. Det är också en sådan sak som bl.a.\r\npolisen arbetar med. Det finns alltid möjligheter att\r\nförsöka komma runt lagen genom att vidta åtgärder\r\noavsett om det gäller hastighetsbegränsning,\r\nanvändande av polisradio eller radarövervakning.\r\nJag, och även polisen, är ute efter att hitta metoder\r\nsom gör det möjligt att stävja och ge signaler om vad\r\nsom gäller för att skydda den seriösa nyttotrafiken.\r\nAtt totalt undanröja missbruk lyckas vi aldrig\r\nåstadkomma på något område.</pre><pre>Anf. 129  MONA SAINT CYR (m):</pre><pre>Fru talman! Låt mig inledningsvis beklaga det lilla\r\nmissförståndet när debatten om detta betänkande\r\ninleddes. Jag hade inte alls tänkt att begära ordet i\r\ndetta ärende. Jag tyckte att det inte förelåg någon\r\nanledning att göra det från utskottets sida. Men när\r\nMax Montalvo uttryckte sin stora besvikelse över att\r\ningen från utskottet sade något i ordutbytet\r\nbestämde jag mig för att säga något. Det fick bli i\r\nform av ett litet inlägg här i slutet av debatten i en\r\nhelt altruistisk anda. Jag tänkte inte hålla något\r\nlängre anförande. Däremot vill jag rent allmänt\r\nsäga något om betänkandet.</pre><pre>Denna fråga rör sig om en regeringsskrivelse. Det\r\ninnebär att regeringen för utskottet har redogjort\r\nför vad som har skett på olika områden som\r\nutskottet tidigare har uttalat sig om. Det gäller även\r\nvad som kommer att ske, dvs. det kommer ett\r\nförslag i höst. Det har varit fråga om att hålla\r\nutskottet orienterat om bullerfrågorna på olika\r\nområden. Det rör sig inte bara om ett enda område.\r\nMan vill få fram helheten.</pre><pre>Det kan vara av intresse att se på hur regeringen\r\navser att tackla det hela. De olika myndigheter som\r\nberörs i dessa sammanhang kopplas ihop. Jag\r\ntycker att utskottet har anvisat att kommunerna\r\nkommer att uppmärksammas i sammanhanget.\r\nLänsstyrelserna utgör en övergripande myndighet i\r\nsammanhanget och är bl.a. samrådspartner till\r\nkommunera. Miljöfrågorna brukar hanteras så.\r\nKommunerna har i dag fått ett större ansvar på hela\r\nmiljöområdet. Men det är rätt naturligt att det sker\r\nett samråd. Jag tror också att kommunerna är rätt\r\ntacksamma för att det blir en någorlunda enhetlig\r\nhantering av samma problem fast på olika ställen i\r\nolika kommuner.</pre><pre>Arbete pågår. Då brukar man normalt sett upplysa\r\nmotionärerna om det och framhålla att det finns\r\ntillfälle att återkomma när det föreligger konkreta\r\nförslag. Det är vad utskottet har velat säga med\r\nbetänkandet. Jag yrkar bifall till\r\njordbruksutskottets förslag.</pre><pre>Anf. 130  LEO PERSSON (s) replik:</pre><pre>Fru talman! Jag vill säga följande till Mona Saint\r\nCyr. Förvisso är det fråga om en skrivelse där\r\nregeringen talar om vad den håller på med.\r\nSamtidigt nämnde jag i mitt anförande att två\r\nveckor efter det att skrivelsen avlämnades kom det\r\nen proposition. I den hänvisas till skrivelsen när det\r\ngäller frågor kring bl.a. det kommunala\r\nplanmonopolet. Jag tycker att det på något sätt\r\nmåste vara gällande även i det här sammanhanget.\r\nDen debatten skall, om jag minns rätt, komma i\r\nnästa vecka. Jag har även där väckt en motion som\r\ntar upp dessa frågor.</pre><pre>Jag vill ändå fråga hur Mona Saint Cyr ser på det\r\nkommunala planmonopolet i det avseendet. Jag har\r\nännu inte fått något svar på varför just dessa\r\nspecifika friluftsområden skall undantas. Är det\r\nfråga om kommunernas kompetens, eller vad är det\r\nsom ligger bakom att nan inte kan tänka sig att\r\nkommunerna skall ha ett litet starkare inflytande?</pre><pre>Anf. 131  MONA SAINT CYR (m) replik:</pre><pre>Fru talman! Det finns givetvis anledning att\r\nåterkomma i frågan. Det föreligger ytterligare ett\r\nbetänkande i sammanhanget.</pre><pre>Här har tydligt sagts att kommunernas intressen\r\nskall beaktas. Kommunerna känner till de lokala\r\nförhållandena. Självfallet är det fråga om ett samlat\r\nförfarande där det finns ett samråd mellan\r\nlänsstyrelser och kommuner. Det är en skyldighet\r\näven på det statliga området.</pre><pre>De stora områden som har nämnts i sammanhanget\r\när av riksintresse. Det är inte enbart lokala frågor.\r\nDär måste även andra få vara med och säga sitt. Det\r\när viktigt att hantera frågorna på ett likvärdigt\r\nsätt -- likvärdiga frågor och likvärdiga problem.</pre><pre>Anf. 132  LEO PERSSON (s) replik:</pre><pre>Fru talman! Jag vill ställa ytterligare en fråga till\r\nMona Saint Cyr. Hur bedömer Mona Saint Cyr att\r\ndet kommunala planmonopolet skall ha sin kraft via\r\natt fullmäktige tar ställning? Hela\r\nkommunbefolkningen har via den kommunala\r\nrepresentationen sagt vad de tycker i dessa frågor.\r\nI ett arbete som länsstyrelsen gör där kommunen i\r\nprincip skall få yttra sig är digniteten inte lika hög\r\nsom när en fullmäktigeförsamling har fått ställa sig\r\nbakom ett förslag.</pre><pre>Jag tycker att man på alltför hög nivå vill köra över\r\nlokalbefolkningen i sammanhanget.\r\nLokalbefolkningen har initiativkraft. De vill\r\nåstadkomma en bra miljö för användningen av\r\nsnöskotrar. Jag tycker att man skall ta hänsyn till att\r\nså stor andel av befolkningen i området har\r\nsnöskotrar både för att kunna utöva nyttoarbete och\r\nför sin fritid. Snöskotrar är ett hjälpmedel för\r\nhandikappade och andra att vistas och färdas i dessa\r\nområden. Jag tycker att kommunen är det organ\r\nsom egentligen är bäst skickad att skapa\r\nregelverket. Sedan bör den expertis som finns hos\r\nlänsstyrelsen användas för att kunna utöva\r\nnaturhänsyn osv. Vi motionärer har hävdat att det\r\nskall ske samråd med expertisen hos länsstyrelsen.\r\nMen det är kommunens ansvar.</pre><pre>Anf. 133  MONA SAINT CYR (m):</pre><pre>Fru talman! Jag tror att Leo Persson har obefogade\r\nfarhågor. Jag tycker att det resonemang som förs\r\nverkar något konstruerat. Jag kan inte se att\r\nbetänkandet andas någon form av negativism när\r\ndet gäller användandet av skotrar som nyttofordon.\r\nJag har inte kunnat utläsa något sådant. I så fall har\r\nLeo Persson läst mellan raderna.</pre><pre>Vi har haft liknande bullerproblem i fråga om\r\nbåttrafiken i sjöar och skärgårdar. Visst får\r\nkommuner vara med och säga sitt. Åtminstone har\r\njag upplevt det så när jag har varit\r\nkommunalpolitiker.</pre><pre>Vidare var det frågan om vad kommuner får och\r\ninte får bestämma i den egna\r\nfullmäktigeförsamlingen. Här nämns t.ex.\r\növersiktsplaneringen. De planerna fattar\r\nkommunera själva beslut om. Staten, genom\r\nBoverket, utarbetar råd och anvisningar för hur\r\nproblemen skall beaktas i den översiktliga\r\nplaneringen. Visst beslutar kommunerna själva i det\r\nsammanhanget.</pre><pre>Anf. 134  JOHN ANDERSSON (-) replik:</pre><pre>Fru talman! Jag sade i mitt anförande att det blev\r\nett väldigt liv när båtregistret infördes. Det kom en\r\nändring. Det sades att den personliga integriteten\r\nkränktes och att det inte gick att ha ett register. Det\r\när precis samma tassande i denna skrivelse, Mona\r\nSaint Cyr.</pre><pre>I fråga om båtregistret utgår regeringen från att\r\nberörda länsstyrelser, efter samråd med bl.a.\r\nberörda kommuner, Sjöfartsverket, Boverket osv.,\r\ninom ramen för den ordinarie verksamheten skall se\r\növer om det behöver införas några restriktioner.\r\nRegeringen utgår från detta. Men när det gäller\r\nskotertrafiken och flygtrafiken, som inte nämns här,\r\nsäger regeringen att berörda länsstyrelser skall få i\r\nuppdrag att i samråd med berörda kommuner göra\r\nen översyn av området i fjällen med begränsningar\r\nför trafik med snöskotrar m.m. och flyg. Man skall\r\nockså redogöra för omfattningen. Detta skall\r\ngrundas på de utredningar som gjorts. Det är ett\r\nklart uppdrag att man skall gå in.</pre><pre>Men jag förstår inte hur man skall kunna stävja\r\nbuskörning i byar och tätorter genom att förbjuda\r\nflyg och skoter i fjällområdena. Ortsbefolkningen\r\nkommer i stället att drabbas ytterligare.</pre><pre>Mona Saint Cyr sade att många av dessa områden\r\när av riksintresse. Hela Norrland håller ju på att bli\r\nett riksintresse -- man börjar snart känna sig som ett\r\nriksintresse själv -- om man skall döma av alla\r\nförbud och restriktioner som nu föreslås.</pre><pre>Anf. 135  MONA SAINT CYR (m) replik:</pre><pre>Fru talman! Norrland brukar ju vilja ha landets och\r\nfolkets intresse i många andra sammanhang,\r\nåtminstone på det ekonomiska området.</pre><pre>Jag tycker nog att det är skäligt att betrakta dessa\r\nområden om en resurs för hela landet. Jag tror\r\nockså att vi faktiskt har rum även för utländska\r\nturister uppe i Norrland. Jag hoppas att\r\nnorrlänningarna inte har avsagt sig den möjligheten\r\nför framtiden.</pre><pre>Det fanns väl ingen anledning till aggression i detta\r\nsammanhang. Jag kan inte se att det finns någonting\r\nsom borde reta John Andersson eller någon annan i\r\nden här kammaren.</pre><pre>Jag vet inte varför båtregistret blandas in; det har\r\ninte med saken att göra. Jag har åtminstone inte\r\nvarit någon tillskyndare av det. Men jag tycker att\r\ndet är viktigt att samtliga som diskuterar här i dag\r\nser helheten. Man kan inte bara plocka ut en liten\r\nbit och göra den till det enda som kan diskuteras,\r\nutan man måste se saken ur alla infallsvinklar. Det\r\när vad de olika utredningarna har varit till för, och\r\nde skall nu jämkas samman.</pre><pre>Det är klart att det kan kännas snopet om man\r\nlämnar riksdagen och inte får vara med när det\r\nriktiga förslaget kommer i höst, som utlovat. Men\r\nför andra finns det alla möjligheter att komma igen\r\nnär man ser vad som verkligen föreslås, i stället för\r\natt bara spekulera i onda avsikter.</pre><pre>Anf. 136  JOHN ANDERSSON (-) replik:</pre><pre>Fru talman! Jag tycker inte att man behöver\r\nspekulera i onda avsikter, eftersom det klart sägs att\r\nlänsstyrelserna får uppdraget. Det är ju regeringens\r\nbedömning och vad riksdagen har att ta ställning till\r\ni denna skrivelse.</pre><pre>Det är självklart att Mona Saint Cyr och andra ifrån\r\nsödra och mellersta delen av landet är hjärtligt\r\nvälkomna upp till Norrand och besöka\r\nfjällområdena där. Men det skulle vara synd om ni\r\nförst införde restriktioner för flyget så att ni inte tar\r\ner till dessa platser i fjällområdena.</pre><pre>Det är också en sida av saken: Det kan bli problem\r\nmed den turistnäring som vi hoppas på om man skall\r\ninföra nya restriktioner för t.ex. flyget. Det handlar\r\nalltså inte bara om skoter.</pre><pre>Oavsett hur intressant Norrland kan vara för riket\r\ni övrigt begär vi i alla fall så pass mycket att vi kan\r\nfortsätta att bo och leva där samt även utöva de\r\nverksamheter som är nödvändiga för att kunna göra\r\ndetta. Jag menar därför att man måste se till att man\r\ninte i hastigheten gör saker och ting som försvårar\r\neller omintetgör den möjligheten.</pre><pre>Anf. 137  MONA SAINT CYR (m) replik:</pre><pre>Fru talman! Jag vill bara hänvisa till vad jag sade\r\nför en liten stund sedan och erinra John Andersson\r\nom att människan är en del av den miljö som vi vill\r\nskydda och ta vara på. Alla har nytta och glädje av\r\nden. Människan kan vara ett skadedjur i miljön men\r\nockså den som njuter av den.</pre><pre>Med detta för ögonen borde vi kunna arbeta vidare\r\ntillsammans i dessa frågor. Jag tror att ärendet som\r\nsådant vinner mest på det.</pre><pre>Anf. 138  JOHN ANDERSSON (-) replik:</pre><pre>Fru talman! Det sista som Mona Saint Cyr sade var\r\nnog ganska onödigt. Jag är född i en liten stuga tre\r\nkilometer från närmaste väg, mitt inne i vildaste\r\nskogen. Jag har levt med och i naturen hela mitt liv\r\nutom de stunder då jag har befunnit mig här i\r\nStockholm, så jag tror inte att jag behöver något\r\npåpekande om vad det innebär att leva i samklang\r\nmed naturen.</pre><pre>Anf. 139  MONA SAINT CYR (m) replik:</pre><pre>Fru talman! Det var just det som jag hade för mig,\r\nJohn Andersson. Därför blev jag förvånad över\r\nutbrottet.</pre><pre>Överläggningen var härmed avslutad.</pre><pre>(Beslut skulle fattas den 1 juni.)</pre><pre>12 §  Lag om behörighet att utöva\r\nveterinäryrket</pre><pre>Föredrogs</pre><pre>jordbruksutskottets betänkande</pre><pre>1993/94:JoU25 Lag om behörighet att utöva\r\nveterinäryrket (prop. 1993/94:139).</pre><pre>Talmannen konstaterade att ingen talare var\r\nanmäld.</pre><pre>(Beslut skulle fattas den 1 juni.)</pre><pre>13 §  Licensområden för älgjakt m.m.</pre><pre>Föredrogs</pre><pre>jordbruksutskottets betänkande</pre><pre>1993/94:JoU27 Licensområden för älgjakt m.m.\r\n(prop. 1993/94:193).</pre><pre>Anf. 140  INGE CARLSSON (s):</pre><pre>Fru talman! Formerna för älgjakt har ibland vållat\r\nstrid mellan Jägarnas riksförbund och Svenska\r\nJägareförbundet, precis som vi har haft olika\r\nuppfattningar här i riksdagen.</pre><pre>Därför var det mycket glädjande och positivt att de\r\nbåda jägarorganisationerna i oktober 1993 kunde\r\növerlämna ett gemensamt förslag till regeringen om\r\nhur älgjakten borde organiseras efter 1994.\r\nRegeringen har i sin proposition 1993/94:193 tagit\r\nfasta på några av de förslag som\r\njägarorganisationerna var överens om.</pre><pre>Vi socialdemokrater delar regeringens uppfattning\r\natt det nuvarande systemet för älgjakt i huvudsak\r\nbör ligga fast och att de s.k. generellområdena nu\r\nbör avskaffas. Däremot tycker vi att det är\r\nbeklagligt att regeringen och utskottsmarjoriteten\r\ninte har tagit fasta på den enighet om målsättningen\r\nför älgjakten som jägarorganisationernas förslag\r\nger uttryck för.</pre><pre>Utskottsmajoriteten har i stället valt den bekväma\r\nvägen att automatiskt överföra samtliga ca 14 000\r\ngenerellområden till B-licensområden, med en\r\ngenerell tilldelning av ett valfritt djur på områden\r\nom minst 5 ha sammanhängande mark.</pre><pre>Detta strider helt mot den målsättning för\r\nproduktionsanpassad älgjakt som riksdagen\r\ntidigare i stor enighet beslutat om. Det innebär,\r\nenligt vår mening, ett steg tillbaka i strävan att\r\nuppnå en biologiskt riktig skötsel av älgstammen.</pre><pre>Tyvärr har vi vid utskottsbehandlingen inte lyckats\r\növertyga övriga partier om att de särskilda skäl som\r\nnu gäller för att ett område skall få registreras som\r\nB-område även borde gälla för de ca 14 000\r\ngenerellområden som ansöker om en sådan\r\nregistrering före utgången av 1994.</pre><pre>Vi beklagar att utskottet inte utnyttjade det tillfälle\r\nsom gavs att finna en slutlig lösning på frågan om\r\nlicensområdena. Det kan därför enligt vår mening\r\nfinnas anledning att återkomma till frågan om hur\r\nregistreringen av B-områdena skall kunna\r\nomprövas i framtiden, i syfte att stimulera en ökad\r\nanslutning till samordnade jaktenheter.</pre><pre>En sådan prövning borde utgå från följande\r\nprinciper:</pre><pre>Rätt balans bör åstadkommas i förhållande till de\r\nmål som lagts fast lokalt. Möjligheten att fälla älg\r\nbör bli så rättvis som möjligt från\r\nproduktionssynpunkt. Frivillig samverkan bör\r\nstimuleras och administrationen bli så liten som\r\nmöjligt.</pre><pre>I den socialdemokratiska jaktmotionen har vi ett\r\nkompletterande förslag om att samtliga\r\ngenerellområden skall ges möjlighet att\r\nomregistreras till A-licensområde i stället för att\r\nsom nu automatiskt överföras till B-områden.\r\nFörutsättningen är att området består av minst 20\r\nha sammanhängande mark. Då blir den generella\r\ntilldelningen en kalv om året under den längre\r\njakttid som gäller för A-området.</pre><pre>Vårt förslags inriktning ligger i linje såväl med\r\nNaturvårdsverkets som med\r\njägarorganisationernas. Åsikterna i vårt\r\nmotionsförslag delas av ett enhälligt utskott, så vi är\r\nnöjda när det gäller detta avsnitt.</pre><pre>I regeringens proposition framläggs inget förslag om\r\nändringar av nuvarande bestämmelser för älgjakten\r\ni Malmöhus län, som ju skiljer sig från dem i övriga\r\nlandet. Ett enigt utskott delar\r\njägarorganisationernas förslag, som innebär att\r\nriksdagen som sin mening bör ge regeringen till\r\nkänna att även Malmöhus län bör omfattas av\r\nsamma system för älgjakt som gäller i övriga landet.</pre><pre>I detta betänkande har utskottet behandlat åtta\r\nmotioner från den allmänna motionstiden. I motion\r\nJo806, som har mig själv som första namn,\r\nkritiseras Domän Skog AB för de kraftiga\r\nprishöjningar på jakträttsupplåtelse som gjorts\r\nunder den senaste tiden.</pre><pre>Motionen har delvis tillgodosetts, men det är inte\r\nregeringens eller utskottsmajoritetens förtjänst.\r\nTvärtom är den borgerliga regeringen mycket passiv\r\nnär det gäller jaktfrågor, inte minst i fråga om priser\r\noch regler för jakträttsupplåtelse.</pre><pre>Nej, motionen har delvis tillgodosetts genom att\r\nSvenska jägareförbundet, Region norr, har träffat\r\nen överenskommelse med Assidomän. Parterna har\r\ndärvid kommit överens om följande:</pre><pre>-- Priset skall främst grundas på jaktområdets\r\nuthålliga avkastning samt övriga jaktmässiga\r\nkvaliteter.</pre><pre>-- Ett grundpris för rätten att disponera älgjakt kan\r\nutgå och betalas i så fall senast den 1 oktober.\r\nFällavgiften tas ut efter jaktperiodens slut.</pre><pre>-- En större andel av priset skall utgöras av fällavgift\r\nför vuxna älgar.</pre><pre>-- Assidomän kommer i princip inte att höja\r\npriserna inför nästa jaktår. På svaga marker kan\r\npriset komma att sänkas.</pre><pre>Samarbetet mellan parterna skall nu fortsätta och\r\nutvecklas med följande inriktning:</pre><pre>-- Älgjaktens mål är att främja en livskraftig\r\nälgstam med hög avkastning, anpassad till vad\r\nmarkerna tål i betestryck utan oacceptabla skador.\r\nDet skall ske genom en kvalitetsmässigt riktig\r\navskjutning.</pre><pre>-- Jaktlagen skall kontinuerligt genomföra\r\nbetesinventeringar och övriga älgobservationer.</pre><pre>-- Assidomäns marker skall utnyttjas bättre genom\r\natt fler jägare, framför allt ungdomar, bereds\r\nmöjlighet till jakt.</pre><pre>Det här kommer att innebära att vi äntligen får en\r\nbättre ordning, med klara regler för\r\narrendevillkoren gällande älgjakten. Vi\r\nsocialdemokrater är övertygade om att dessa\r\nmålsättningar kommer att medverka till att skapa\r\ngoda förutsättningar för jakt och viltvård. Vi\r\ninstämmer också i jägarorganisationernas\r\nförhoppning om att motsvarande\r\növerenskommelser kan träffas inom övriga regioner\r\ni landet.</pre><pre>Jag yrkar bifall till hemställan i jordbruksutskottets\r\nbetänkande nr 27.</pre><pre>Innan fru talmannen ger ordet till John Andersson,\r\nvill jag som representant för socialdemokraterna i\r\njordbruksutskottet framföra ett stort, varmt tack\r\ntill John Andersson för de insatser som han har gjort\r\ni jaktfrågorna. Lycka till i fortsättningen!</pre><pre>Anf. 141  JOHN ANDERSSON (-):</pre><pre>Fru talman! I det här betänkandet om älgjakten\r\nbehandlas dels propositionen om de s.k.\r\ngenerellområdena för älgjakt, dels ett antal\r\nfristående motioner. Det är ett enigt utskott som står\r\nbakom betänkandet. Detta faktum borde kanske\r\ninnebära att debatt skulle vara överflödig, men jag\r\ntycker att det fortfarande kvarstår tankegångar och\r\nuppfattningar kring älgjakten som man en gång för\r\nalla borde avskriva. Det är för att beröra detta som\r\njag har begärt ordet.</pre><pre>I det särskilda yttrandet, som Inge Carlsson talade\r\nom, beklagas att utskottet inte utnyttjade det här\r\ntillfället för att finna en slutlig lösning för\r\nlicensområdena.</pre><pre>Vilka problem är det då som inte har fått sin\r\nlösning? Ja, det är problemet med ägarna av mindre\r\nmarker, som av någon anledning inte kan, inte får\r\neller kanske inte vill vara med i någon\r\njaktsamverkan. De är tydligen fortfarande en nagel\r\ni ögat på många.</pre><pre>Jag måste erkänna att jag ständigt förvånas över att\r\nman på olika sätt försöker bevisa hur dessa jaktens\r\nsabotörer omintetgör en planerad skötsel av vår\r\nälgstam. Av vilken anledning sker detta? Jag tycker\r\natt verkligheten är en annan, som jag mycket kort\r\nskall beskriva. Innan jag gör detta vill jag, för att\r\nundvika eventuella missförstånd, understryka\r\nföljande.</pre><pre>Jag är självfallet för en samordning och ett\r\nsamarbete när det gäller älgjakten, men jag är\r\nganska bestämd i fråga om att det här måste ske\r\nfrivilligt. Jag tror, av många anledningar, att det är\r\ndömt att misslyckas om man försöker tvinga ihop\r\nmarkägare genom olika åtgärder. Jag tror att det\r\näven fortsättningsvis måste vara rättesnöret i den\r\nhär frågan.</pre><pre>I propositionen redovisas att A-områdena hösten\r\n1992 omfattade 34 miljoner hektar, dvs. 96 % av\r\nden totalt registrerade arealen. Där fälldes 92 500\r\ndjur. B-områdena hade samma år en areal av\r\n500 000 hektar, dvs. 2 % av marken. Där fälldes\r\nknappt 1 800 djur. Generellområdena, som\r\nbetänkandet framför allt handlar om, omfattade\r\n690 000 hektar, dvs. drygt 2 % av arealen. Där\r\nfälldes knappt 2 900 djur.</pre><pre>Det är ju så att älgstammen på sina håll totalt har\r\nskjutits sönder och samman. Hösten 1993 kunde\r\nman endast skjuta ca 60 % av tilldelade älgar -- det\r\ngällde hela landet.</pre><pre>Då är det tydligen åter ägarna av mindre marker,\r\nsom har fällt ca 5 000 älgar, som är bovarna. Det är\r\nde som är ett hinder för en produktionsanpassad\r\nälgjakt. Det är ingen hejd på alla reportage och\r\nuträkningar, där man på alla sätt försöker bevisa\r\ndetta. Det här är helt otroligt.</pre><pre>Jag har funderat vad man skall göra med alla dessa\r\nälgar som omkommer i trafiken och som förolyckas\r\npå annat sätt. Om man skall ta dem med i\r\nberäkningen innebär detta att vi aldrig -- inte ens om\r\nvi i övrigt totalt samordnar all jakt -- får en\r\nproduktionsanpassad avskjutning. Det är nämligen\r\ninte någon länsstyrelse och inte något jaktlag som\r\nkan säga hur många älgar som omkommer i\r\ntrafiken, som drunknar, som blir tagna av björn\r\nosv. Om det är någon logik i resonemanget om att\r\ndet är ägarna av de små områdena som är bovarna,\r\nfinns det ju ingen möjlighet att komma till rätta med\r\nproblemet, genom att det finns en grupp djur som\r\nmister livet på annat sätt.</pre><pre>Jag tycker helt enkelt att det är både osakligt och\r\nosmakligt att den här myten skall hållas levande.\r\nOm 96 % av marken är produktionsanpassad bör\r\nman rimligen klara en anpassad avskjutning. Då\r\nbör inte det hända som nu har hänt, dvs. att\r\nlicensgivning och avskjutning inte har med\r\nverkligheten att göra och att vår fina älgstam därför\r\när i fara.</pre><pre>Riksjaktvårdskonsulent Bo Thelander gick för en\r\ntid sedan ut med varningen: Dra i nödbromsen!\r\nLicenser kan inte utfärdas på samma frejdiga vis\r\nlängre. Älgstammen är på väg att förstöras.</pre><pre>Jag skulle vilja fråga Inge Carlsson: Handen på\r\nhjärtat; är det de som jagar på 4 % av marken som\r\nhåller på att förstöra -- och som på en del ställen\r\nredan har förstört -- vår fina älgstam?</pre><pre>Jag förstår inte heller det av Socialdemokraterna\r\ntillstyrkta motionskravet om 70 dagars jakttid på\r\nsmåmarker och en kalv på licens. Om man tycker\r\natt det är orimligt att jaga på ett litet markområde i\r\n5 dagar, förstår jag inte att man kan tillåta 70 dagar\r\nnär det handlar om en kalv. En kalv är ju också en\r\nälg -- efter ett år är den vuxen. Den ingår självfallet\r\ni det totala antalet i stammen. Det här går inte ihop.\r\nDet vore intressant att få en förklaring.</pre><pre>I betänkandet behandlas också en rad yrkanden när\r\ndet gäller arrendevillkor. Jag hade nog väntat mig\r\natt åtminstone s-gruppen skulle ha haft en\r\nreservation i den här frågan, efter alla löften som\r\ngetts. Nu fick vi en förklaring av Inge Carlsson, men\r\nden håller inte ända fram.</pre><pre></pre><pre>Jag tror att problemen med prisutvecklingen\r\nkommer att kvarstå trots de uppgörelser som\r\ngjorts. Jag vill hänvisa till en tidigare proposition,\r\n1991/92:9, där det sades att den nuvarande\r\nlagstiftningen är uppbyggd på principen att jakt är\r\ntillåten om den är försvarlig från viltvårdssynpunkt.</pre><pre>I de diskussioner som förevarit med\r\nDomänverket -- nuvarande Assidomän -- anfördes\r\ndet som försvar för de höga arrendena att riksdagen\r\nbeslutat om ett avkastningskrav på viltvården. Jag\r\nhar svårt att se överensstämmelsen mellan det och\r\nde intentioner som sägs ligga bakom\r\njaktvårdslagstiftningen.</pre><pre>Fru talman! Jag hoppas att samarbetet och\r\nsamordningen inom jakten även fortsättningsvis\r\nskall kunna ske på frivillighetens grund. Detta är\r\nfullt möjligt utifrån kravet på en\r\nproduktionsanpassad och bra skötsel av\r\nälgstammen. Vi kanske får leva med att\r\nmålsättningen än så länge bara uppnås till 96 %.\r\nJag hoppas även att jakten på dem som äger mindre\r\nmarker nu skall avblåsas. Då kanske de själva tar\r\ninitiativ till samarbete. Det vore väl bedrövligt om\r\nenkla fakta inte skulle kunna nå fram i den\r\nlagstiftande församlingen, även om det handlar om\r\nälgjakt.</pre><pre>Anf. 142  INGE CARLSSON (s) replik:</pre><pre>Fru talman! Det är nog rätt och riktigt som John\r\nAndersson säger att det inte är B-områdena som är\r\nproblemet. Vi socialdemokrater tycker också att B-\r\nområdena skall finnas kvar. Vi finner inga skäl till\r\natt man automatiskt överför 14 000\r\ngenerellområden utan någon särskild prövning.\r\nAlla jägare här i landet är för en större samordning.\r\nVi tyckte därför att de särskilda skälen skulle vara\r\nkvar. Det har vi tidigare varit helt överens om här i\r\nkammaren.</pre><pre>Både John Andersson, Jan Fransson och många\r\nandra har under ett antal år i motioner kritiserat\r\nnuvarande Assidomän för deras priser. Vi har\r\naldrig fått något gehör från de borgerliga partierna.\r\nDe har hävdat att marknaden skall reglera detta. Vi\r\nanser att man i och med denna uppgörelse i norr har\r\nkommit en god bit på väg.</pre><pre>Om jägarna är överens om att vi skall ha regler som\r\nstyr priserna börjar vi bli nöjda. Vi vill avvakta och\r\nse om man kan genomföra detta som är ett\r\nönskemål i alla regioner i Sverige.</pre><pre>Jag vet inte, fru talman, om jag skall besvara John\r\nAnderssons frågor. Vi har ju ett enigt utskott som\r\nställt sig bakom den socialdemokratiska motionen.\r\nJaktorganisationerna ville ha längre jakttid, men\r\nderas gräns låg på över 20 hektar. Det är den enda\r\nskillnaden jämfört med den socialdemokratiska\r\nenhälligt antagna motionen.</pre><pre>Vi tror att det finns jägare som vill vara ute en\r\nlängre tid, och inte bara några dagar, för att fälla en\r\nkalv. Det har ett annat värde för dem att få vara ute\r\ni markerna och jaga. Därför lade vi denna motion.</pre><pre>Anf. 143  JOHN ANDERSSON (-) replik:</pre><pre>Fru talman! Först vill jag tacka Inge Carlsson för de\r\nvänliga orden; jag glömde det förut.</pre><pre>Man kan självfallet diskutera de särskilda\r\nvillkoren. På den punkten har Inge Carlsson helt\r\nrätt. Men det kan inte vara någon stor sak att vissa\r\njägare jagar på de mindre markerna. Det handlar\r\nom 4 % av den totala jaktmarken. Man måste\r\nförlita sig till att jakten samordnas på frivillighetens\r\nväg.</pre><pre>Kalvjakt i 70 dagar är dock något som jag inte\r\ntycker om. Om man är rädd att B-områdena, där\r\nman får jaga i högst fem dagar, skall störa den\r\nproduktionsanpassade jakten, förstår jag inte\r\nvarför man skall få jaga i 70 dagar. Jag betraktar en\r\nkalv på samma sätt som en vuxen älg. Kalvarna föds\r\nju av älgkorna och ingår i älgstammen. Om man får\r\nsitta i fem dagar på ett område på 10 000 hektar där\r\ndet finns 15 jaktområden kanske det inte skjuts en\r\nenda älg, eller bara någon enstaka. Påverkan blir\r\ninte så stor. Men om 15 personer jagar i 70 dagar är\r\nju möjligheten mycket större att man skjuter en\r\nkalv. Man kanske skjuter åtta nio kalvar. Detta\r\ninverkar ju på hela områdets avskjutning. Man\r\nöppnar möjligheterna att snedvrida avskjutningen\r\nändå mer. Jag tycker helt enkelt inte om att man\r\nutökar till 70 dagar på ett så litet område som 20\r\nhektar.</pre><pre>Däremot tycker jag att man kan få sitta där och\r\nspela bingolotto i några dagar.</pre><pre>Anf. 144  CARL G NILSSON (m):</pre><pre>Fru talman! Detta betänkande är positivt ur många\r\nsynpunkter, tycker jag. Det är ett enigt\r\nbetänkande. Det har ett stort värde i dessa frågor,\r\nsom brukar vålla stora stridigheter, att det är ett\r\nenigt förslag. Det är ett steg mot en mer\r\nproduktionsinriktad älgjakt. Det innebär en\r\navbyråkratisering av älgjakten. Det innebär att vi\r\nfår samma regler i hela landet. Det finns också en\r\nskrivning i betänkandet om hur vi i fortsättningen\r\nskall reglera eventuella viltskador.</pre><pre>När det gäller den produktionsanpassade jakten,\r\nsom jag menar att detta är ett steg mot, försvinner\r\ngenerellområdena för gott. Det innebär att de som\r\ni dag har jagat på generella områden i stället för att\r\nskjuta två älgar nu får inskränka sig till att skjuta en\r\nälg.</pre><pre>Jag vill i det här sammanhanget rätta Inge Carlsson\r\npå en punkt: Det inte kommer att ske någon\r\nautomatisk överföring från generellområden till B-\r\nlicensområden. Det krävs en aktiv ansökan från\r\ninnehavarna av generellområdena före den 1\r\njanuari 1995 för att man skall få B-licensrättighet.</pre><pre>Produktionsanpassningen blir bättre tack vare att vi\r\ni betänkandet har poängterat att länsstyrelserna\r\nskall använda instrumentet kort jakttid på B-\r\nområdena. Det är sagt att länsstyrelserna skall\r\nuppmärksamma principen att avskjutningen per\r\narealenhet inte bör överstiga den som sker på de\r\negentliga älgjaktsområdena, dvs. A-licens- och\r\nälgskötselområden. Det är en viktig skrivning.</pre><pre>Möjligheten att få jaga en kalv under en längre\r\njakttid innebär ju också ett steg till en bättre\r\nsamverkan och större produktionsanpassning. Jag\r\ntycker att det som utskottet har blivit enigt om\r\ninnebär en större valfrihet.</pre><pre>Betänkandet innebär också att vi föreslår att det\r\nskall bli lika regler i hela Sverige. Förut har det varit\r\nundantag för vissa kommuner i Skåne. Vi skriver nu\r\ni utskottets betänkande att det finns starka skäl för\r\natt bestämmelserna om älgjakten bör omfatta hela\r\nriket. Det säger sig självt att om man undantar vissa\r\nkommuner eller vissa län får man svåra\r\ngränsdragningsproblem, och vi får tröskeleffekter\r\nsom inte är särskilt positiva.</pre><pre>Vi skriver också ett tillkännagivande till regeringen\r\nangående de framtida ersättningarna för viltskador.\r\nNär nu viltskadeersättningen upphör på det sätt\r\nsom den hittills har fungerat har utskottet sagt, att\r\nsådana viltskador som åstadkoms av vilt som t.ex.\r\npå grund av ringa bestånd inte är jaktbart skall det\r\nfinnas möjligheter att ersätta.</pre><pre>Vi säger nu att om det framstår som uppenbart\r\noskäligt att den enskilde själv skall svara för\r\nkostnaderna, bör det finnas förutsättningar för att\r\nsådana ersättningar skall kunna utgå även i\r\nfortsättningen. Jag tycker också att det är ett viktigt\r\noch ett riktigt tillkännagivande.</pre><pre>Fru talman! Jag vill med detta yrka bifall till\r\nhemställan i detta betänkande.</pre><pre>Inge Carlsson uppehöll sig litet grand vid, och det\r\ngjorde också John Andersson, priset på\r\njaktarrenden. Jag tycker att det som nu har skett\r\nmellan Assidomän å ena sidan och jägarintressena\r\nå den andra visar att det enda rätta när det gäller\r\nprissättning på jaktarrenden är att vi har en\r\navtalsfrihet. Det vore orimligt att vi genom\r\npolitiska beslut skulle försöka påverka\r\nprissättningen på dessa avtal. Jag tycker att det är\r\nmycket vällovligt att Domän och jägarna nu har\r\nkommit överens och på det sättet visat att\r\navtalsfriheten i det här fallet är det enda som är\r\nanvändbart.</pre><pre>Fru talman! Tillåt mig att avsluta med att instämma\r\ni Inge Carlssons ord till John Andersson. Jag skulle\r\nvilja säga att samarbetet med John Andersson i\r\nvarje fall för mig alltid har varit en källa till trivsel\r\noch inspiration. Inte minst gäller det att ha fått ta\r\ndel av den mycket stora kunskap och de stora\r\nerfarenheter som John Andersson har på just det\r\nområde som vi nu diskuterar. Tack, John!</pre><pre>Anf. 145  JOHN ANDERSSON (-) replik:</pre><pre>Fru talman! Jag får väl säga tack tillbaka. Jag har\r\nsamma erfarenhet av samarbetet som Carl G\r\nNilsson.</pre><pre>Förhandlingarna om jaktpriserna torde vara ett\r\nsteg i rätt riktning. Jag har varit med på ett hörn och\r\nhar fått reda på hur det har avlöpt. Men det jag\r\nhade tänkt mig att riksdagen kunde göra var ett\r\nutalande om att man måste sätta viltvården främst\r\noch inte de ekonomiska intressena.</pre><pre>I förhandlingarna med Domänverket hävdade man\r\nbestämt från Domänverkets sida att jägarna själva\r\nbeslutat att det skall vara ett visst avkastningskrav\r\npå älgjakten. Det var det påstående man mötte från\r\nrepresentanter för Domänverket. Ett sådant beslut\r\nhade det varit på sin plats att riksdagen hade\r\nupphävt. Det skulle vara klart uttalat att när det\r\ngäller viltvården är detta oförenligt med de\r\nintentioner som ligger bakom\r\njaktvårdslagstiftningen.</pre><pre>De generella områdena, hävdar jag fortfarande,\r\nutgör inte något större problem. Det har inte heller\r\nCarl G Nilsson tillbakavisat. Mitt eget län,\r\nVästerbottens län, hade det senaste året den högsta\r\navskjutningen i hela landet. 1993 sköts där 10 630\r\nälgar på a-områdena. Det är 98,2 % av den totala\r\nregistrerade marken. På de generella områdena\r\nsköts det 62 älgar. Det är 0,2 % av jaktmarken.</pre><pre>Det jag menar är att man skall undvika att göra det\r\nhär till ett problem och en anledning till att inte\r\nkunna ha en produktionsanpassad jakt. Det är vi\r\nsom jagar på de stora licensområdena som får ta på\r\noss skulden för att vi har förorsakat älgstammen de\r\nskador som den har, att den på sina håll är totalt\r\nsönderskjuten. Det är vi som har fällt de flesta\r\nälgarna som får ta på oss den skulden.</pre><pre>Jag tror att det går att förenkla administrationen\r\nytterligare. Men det hör inte till den här\r\ndiskussionen, eftersom det redan föreligger ett\r\nförslag.</pre><pre>Anf. 146  CARL G NILSSON (m) replik:</pre><pre>Fru talman! John Andersson har rätt i att totalt sett\r\ni landet har avskjutningen på generellområden och\r\nB-licensområden inte någon betydelse för\r\nälgstammens storlek. Däremot är det säkert också\r\nJohn Andersson bekant att det lokalt finns exempel\r\npå att avskjutningen på de små områdena per\r\narealenhet har varit mycket stor, mycket större än\r\npå de andra områdena. I de lokala fallen har det\r\nsäkert funnits anledning till kritik. Men förslaget i\r\nbetänkandet innebär att vi fortsättningsvis ger en\r\nmycket generös möjlighet för de små områdena att\r\nfortsätta med älgjakt.</pre><pre>När det gäller prissättningen på arrenden vill jag\r\nsäga att vi har prövat politiskt reglerad prissättning\r\npå olika områden. Jag vill erinra om den parentes\r\nsom vi har upplevt när vi hade prisprövning på\r\njordbruksfastigheter. Den var inte särskilt\r\nlyckosam, måste man säga. Vi har dess bättre också\r\ntagit bort den prisprövningen. Att då på ett eller\r\nannat sätt ha någon typ av prisprövning eller\r\npolitisk prövning av prissättningen på jaktarrenden\r\nförefaller mig ännu mer främmande. Därför har vi\r\ntillbakavisat sådana propåer.</pre><pre>Anf. 147  JOHN ANDERSSON (-) replik:</pre><pre>Fru talman! Ja, Carl G Nilsson, det är helt riktigt\r\natt det lokalt finns exempel på att man har fått en\r\noproportionellt stor del av avskjutningen just på\r\ngenerellområdena, även på A- och B-områdena.\r\nMen det totala antalet djur som skjutits är litet.</pre><pre>Jag kan leta rätt på lokala exempel där man på stora\r\nA-licensområden, omfattande tiotusentals hektar,\r\nhar gått så hårt åt älgstammen att man senaste\r\nhösten över huvud taget inte brydde sig om att gå\r\nut och jaga. Det fanns helt enkelt inte någon älg.</pre><pre>Man har inom vissa län även haft möjlighet att till\r\nslutet av januari sitta på pass och försöka ta den\r\nsista tilldelade älgen på licensen. Den möjligheten\r\nfinns inte på B-områdena. Den har heller inte\r\nfunnits på generellområdena, eftersom antalet\r\ndagar man fick jaga var så få. Detta i sig är en spärr\r\nför att totalt förstöra älgstammen.</pre><pre>Men på de stora områdena, som har jakttid på 70\r\ndagar, har man, åtminstone i mina trakter,\r\nmöjlighet att vänta tills vandringsälgen kommer. I\r\ngränslandet mellan fjälltrakterna och skogslandet\r\nkan det vara tre olika jaktintressenter som\r\nbeskattar precis samma älgstam. Det har också satt\r\nsina spår på älgstammen i dessa områden. Det är\r\ninte B-områdena och generellområdena som har\r\nförorsakat detta.</pre><pre>Anf. 148  DAN ERICSSON i Kolmården\r\n(kds):</pre><pre>Fru talman! I början av den här mandatperioden\r\nhösten 1991 fick vi i riksdagen ärva en\r\njaktproposition från den tidigare regeringen. I den\r\ndebatt som vi hade i samband med behandlingen av\r\npropositionen och i omröstningen därefter gjorde\r\njag för kds räkning två tydliga markeringar. Den\r\nförsta var att vi under den här mandatperioden inte\r\nskulle medverka till att avskaffa jakträtten för\r\nvuxet djur -- en älg -- för de små markägarna. Den\r\nandra markeringen var att vi motsatte oss\r\navskaffandet av viltskadeersättningen. Det gjorde\r\nvi i en reservation.</pre><pre>Nu kan man konstatera att det på båda dessa\r\npunkter har gått vår väg. Jakträtten kommer att\r\nfinnas kvar för de små markägarna när det gäller\r\nmöjligheten att fälla en vuxen älg. Uskottets\r\nskrivningar innebär att det också fortsättningsvis\r\nkommer att finnas möjligheter till ersättning vid\r\nvissa viltskador. Det tycker jag givetvis är en stor\r\nframgång för den linje som vi haft i vårt parti.</pre><pre>Inge Carlsson talade om det socialdemokratiska\r\nsärskilda yttrandet. Min fråga till Inge Carlsson är:\r\nVarför skrev ni inte en reservation? Det Inge\r\nCarlsson sade i talarstolen var egentligen ett\r\n''reservationsanförande''. Jag uppfattade det som\r\nInge Carlsson sade som ett hot att\r\nsocialdemokraterna än en gång var beredda\r\nförsöka frånta de små markägarna möjligheten att\r\nfälla ett vuxet djur. Det verkar nästan som att man\r\nockså på det här området är beredd att riva upp ett\r\nbeslut. Det blir nästan patetiskt. På varje område\r\nsom vi diskuterar i riksdagen kommer\r\nsocialdemokraterna med uttalanden om att riva\r\nupp de beslut som fattas. På det här området vore\r\ndet mycket olyckligt.</pre><pre>Därför skulle jag vilja veta vad Inge Carlsson\r\nmenar: Skall ni ut och jaga igen för att frånta de\r\nsmå markägarna möjligheten att fälla ett vuxet\r\ndjur?</pre><pre>John Andersson har fått varma ord från olika\r\nföreträdare. Jag känner inte honom så väl för jag\r\nhar inte varit i riksdagen så länge. Jag delar de\r\nuppfattningar som John Andersson har delgivit här\r\ni älgjaktsfrågan om de små markägarnas\r\nmöjligheter att jaga älg. Mitt tack till honom går ut\r\npå att åtminstone jag fortsättningsvis så gott det går\r\nkommer att föra de små markägarnas talan så att\r\nderas jakträtt kommer att finnas kvar. Vi vinner en\r\nseger i och med det beslut som riksdagen kommer\r\natt fatta i detta ärende. Men det är uppenbart att\r\nhotet finns där hela tiden. Det gäller att verkligen\r\nslå vakt om de små markägarna och de\r\njaktarrendatorer som har mindre marker att jaga\r\npå och se till att de har den här jaktmöjligheten\r\nockså fortsättningsvis.</pre><pre>Anf. 149  INGE CARLSSON (s):</pre><pre>Fru talman! Beslutet om B-områden fattade vi med\r\nanledning av proposition 1986/87:58. Det var alltså\r\nett socialdemokratiskt förslag, och vi fick en\r\nenhällig riksdagen att ställa sig bakom det. De som\r\ninte hade möjlighet att komma in i A-områden\r\nskulle få möjlighet jaga på B-områdena.</pre><pre>Vi har inte i vår motion skrivit annorlunda än att\r\ndessa B-områden skall vara kvar. Därför finns det\r\ningen anledning att vi skall reservera oss. Den\r\nborgerliga regeringen har inte i propositionen\r\nframfört att B-områdena skulle slopas. Varför\r\nskulle vi då reservera oss? Självklart skall de små\r\nB-områdena finnas kvar. Men vi har en ambition att\r\nfå en bättre samordning. Det tror jag att\r\njägarorganisationerna också vill.</pre><pre>Jag tycker inte att kds:are skall slå sig för bröstet\r\noch säga att tack vare att vi kom in i riksdagen för\r\ntre år sedan kan B-områdena finnas kvar. Det\r\ntycker jag var nästan höjden av fräckhet. Tyvärr\r\nfinns det, fru talman, en del frågor som har med\r\nbåde jakt och slakt att göra och som vi får skjuta\r\növer till hösten. Kds vill bl.a. att vi skall införa\r\nritualslakt i det här landet. Jag vill bestämt hävda\r\natt vi socialdemokrater kommer att motsätta oss\r\ndet -- vi får se om kds är kvar i riksdagen när vi\r\nbehandlar den frågan.</pre><pre>Anf. 150  DAN ERICSSON i Kolmården\r\n(kds):</pre><pre>Fru talman! Det var nästan komiskt när Inge\r\nCarlsson tar upp ritualslakt och annat för att\r\nundvika den fråga som jag ställde till honom. Den\r\ndebatten får vi ta den dag den frågan skall\r\ndiskuteras. Kds har inte väckt något förslag om\r\nritualslakt, det finns enskilda motioner. Men det är\r\ninte det vi diskuterar här och nu.</pre><pre>Det är det särskilda yttrande som Inge Carlsson står\r\nbakom som jag ställde frågor omkring och med\r\nanledning av det han sade i talarstolen. I det\r\nsärskilda yttrandet står det att man tycker att det är\r\nbeklagligt att man inte utnyttjade det tillfälle som\r\nnu erbjöds för att finna en slutlig lösning på frågan\r\nom licensområdena. Generellområdena skulle\r\negentligen ha försvunnit helt om vi inte skulle få det\r\nbeslut som riksdagen kommer att fatta nästa vecka\r\ni det här ärendet. Därmed skulle de små\r\nmarkägarna ha mist sin rätt att fälla ett vuxet djur.\r\nDet är vad socialdemokraterna är ute efter. Det\r\nantyder man också i det särskilda yttrandet, och det\r\nantydde också Inge Carlsson.</pre><pre>Svara på frågan, Inge Carlsson: Kommer ni att\r\nförsöka riva upp beslutet och ta initiativ omedelbart\r\nefter valet?</pre><pre>Anf. 151  INGE CARLSSON (s):</pre><pre>Fru talman! Jag vill citera ur den\r\nsocialdemokratiska motionen: ''Nuvarande\r\nbestämmelser om B-områden bör behållas.''</pre><pre>1986/87 var vi eniga om att genomföra de särskilda\r\nbestämmelserna om registrering som B-område.\r\nSyftet är hela tiden -- jägarorganisationerna delar\r\nvår uppfattning -- att vi skall gå mot en mer\r\nsamordnad jakt i det här landet. Vi kan alltså inte\r\nreservera oss när vi har uppfattningen att B-\r\nområdena skall vara kvar. Vad vi inte är överens om\r\när att de särskilda bestämmelserna inte skulle vara\r\nkvar. Det hänger vi upp oss på.</pre><pre>Utskottsmajoriteten har svarat med att det\r\nkommer att bli så dyrt. Vissa länsstyrelser har delat\r\nden uppfattningen, medan andra länsstyrelser\r\nvidhåller den uppfattning som vi hade tidigare i\r\ndenna fråga. Här finns det delade meningar.</pre><pre>Vi tycker bestämt att de särskilda bestämmelserna\r\nskulle ha varit kvar. I den frågan kunde vi inte\r\nreservera oss, utan det räckte att vi uttryckte det i\r\ndet särskilda yttrandet. Jag sade att det kan finnas\r\nanledning att ompröva detta. Så sade jag i mitt\r\ninledningsanförande.</pre><pre>Anf. 152  DAN ERICSSON i Kolmården\r\n(kds):</pre><pre>Fru talman! Inge Carlsson är väl medveten om att\r\nde särskilda skälen för registrering som B-område i\r\npraktiken innebär att man avskaffar möjligheten\r\nför många av de mindre markägarna att fälla ett\r\nvuxet djur. Det kommer man inte ifrån. Det är\r\ndärför som man undrar hur socialdemokraterna\r\nkommer att fortsätta att driva den här frågan, om\r\nde nu vill undanta den här möjligheten till\r\nmarkägarna. Inge Carlsson formulerar sig något\r\nförsiktigt: Det kan finnas anledning att ompröva.</pre><pre>Det finns en enighet kring betänkandet. Jag hoppas\r\natt det här skall gälla så att man inte på nytt skapar\r\noro hos många av de mindre markägarna.</pre><pre>Det är inte så, att jag försökte att slå mig för bröstet\r\noch säga att det var tack vare kds som det har blivit\r\nså här. Jag bara redogjorde för det som vi sade\r\nangående dessa två punkter när vi efter det senaste\r\nvalet trädde in i denna kammare. På dessa två\r\npunkter, när det gäller att också fortsättningsvis ha\r\nrätt att fälla vuxet djur och när det gäller\r\nmöjligheterna att få viltskadeersättning, kommer\r\nkammaren nästa vecka att ge oss rätt.</pre><pre>Anf. 153  INGE CARLSSON (s)</pre><pre>Fru talman! Jag vill ytterligare en gång slå fast att\r\nB-områdena skall vara kvar. Ett B-område innebär\r\natt man innehar 5 hektar. Det har jag grannar som\r\nhar vid sina sommarstugor. Det är klart att man kan\r\ndiskutera om det är fråga om en\r\nproduktionsanpassad jakt. Men det skall inte råda\r\nnågra tvivel om att någonting annat än att B-\r\nområdena skall vara kvar, om vi socialdemokrater\r\nfår fortsätta att vara kvar i riksdagen. Vi har\r\nnaturligtvis större chanser än vad kds har i det\r\navseendet.</pre><pre>Överläggningen var härmed avslutad.</pre><pre>(Beslut skulle fattas den 1 juni.)</pre><pre>14 §  Ändringar i arbetsmiljölagen</pre><pre>Föredrogs</pre><pre>arbetsmarknadsutskottets betänkande</pre><pre>1993/94:AU15 Ändringar i arbetsmiljölagen (prop.\r\n1993/94:186).</pre><pre>Anf. 154  STEN ÖSTLUND (s):</pre><pre>Fru talman! Översynen av arbetsmiljölagen bygger\r\ni stor utsträckning på förslag som framlagts inom\r\nden s.k. Arbetsmiljökommissionen, som 1988\r\ntillsattes av den socialdemokratiska regeringen.\r\nDet kan konstateras att många av de reformer som\r\nhar skett inom arbetslivets område har tillkommit\r\ntack vare detta socialdemokratiska initiativ.</pre><pre>De nu framlagda förslagen innebär flera\r\nförbättringar av den nuvarande arbetsmiljölagen.\r\nAv särskild vikt är förtydligandet av skyddsansvaret\r\nvid gemensamma arbetsställen för den som råder\r\növer arbetsmiljön samt för den som anlitar inhyrd\r\narbetskraft. Skyddsombuds tillträdesrätt till\r\narbetsställe över vilka den egna arbetsgivaren inte\r\nråder är en annan förbättring. Det finns flera\r\npunkter där det sker en förbättring.</pre><pre>På några punkter finns det dock anledning att gå\r\nlängre än förslagen i propositionen, som har\r\ntillstyrkts av utskottets majoritet.</pre><pre>Jag skall här begränsa mig till att beröra förslagen i\r\nreservationerna 1 och 2.</pre><pre>Den första reservationen berör skyddsansvaret för\r\nden som anlitar entreprenörer och egenföretagare.\r\nDet gäller här arbetsmiljöansvaret för inhyrd\r\narbetskraft. I lagen föreslås nu en utvidgning av\r\nskyddsansvaret till att omfatta inhyrd arbetskraft,\r\nvilket är bra. Enligt vår mening borde även\r\narbetsgivare som anlitar\r\nentreprenörer/egenföretagare, som ofta har\r\nanställningsliknande förhållanden, även omfattas\r\nav arbetsmiljölagens arbetsgivaransvar för\r\narbetsmiljön.</pre><pre>Många egenföretagare, entreprenörer, har\r\nanställningsliknande förhållanden. De riskerar att\r\nutsättas för olämpliga förhållanden i fråga om\r\nexempelvis arbetsorganisation och arbetstider, som\r\nde av konkurrensskäl eller av andra skäl har mycket\r\nsvårt att påverka. Det kan även leda till en osund\r\nkonkurrens mellan entreprenörer och egna\r\nanställda i lägen där egenföretagare söker\r\nuppdragsgivare och där de fackliga\r\norganisationerna fråntagits sina möjligheter att\r\nhålla rent genom att vetorätten har avsaffats.\r\nDärmed kan även arbetsmiljön för anställd\r\npersonal påverkas negativt. Därför anser vi att\r\nskyddsansvaret enligt den nya lagstiftningen även\r\nbör omfatta egenföretagare, vilket vi anser bör ges\r\nregeringen till känna.</pre><pre>Propositionens argumentering att privatpersoner\r\nfår ett arbetsmiljöansvar när de anlitar specialister\r\när knappast hållbar. Detta är i så fall även\r\ntillämpbart på ''inhyrd personal'', eftersom även\r\ndessa kan utnyttjas av privatpersoner.</pre><pre>Den andra reservationen berör begreppet\r\n''gemensamt arbetsställe''.</pre><pre>I stort är de förändringar som nu föreslås i fråga om\r\nklargörande av skyddsansvaret på gemensamma\r\narbetsställen tillfredsställande. Det är angeläget att\r\nden samordningsansvariges roll preciseras på det\r\nsätt som nu föreslås exempelvis beträffande\r\ntidsplanering av arbetet, utfärdande av\r\nskyddsregler för arbetsstället och tillgång till\r\npersonalutrymmen. Förändringarna är av särskild\r\nvikt, eftersom de även i detta fall omfattar\r\negenföretagare och entreprenörer.</pre><pre>Av specialmotiveringen framgår dock klart att\r\nägare eller nyttjare av bostadsfastighet ej omfattas\r\nav lagens rådighetsansvar och samordningsansvar\r\nnär det gäller arbetsmiljön, vilket vi anser vara en\r\nallvarlig brist i lagen. Vi anser att en utvidgning och\r\nett förtydligande av lagen måste göras i fråga om\r\nden nu föreslagna lagstiftningen på det sätt som\r\nframgår av reservation 2, så att den även kan\r\ntillämpas för förbättring av arbetsmiljön för drifts-\r\noch underhållspersonal som ej är anställd av ägare\r\neller nyttjare av bostadsfastighet.</pre><pre>Det beräknas att ca 100 000 fastighetsskötare och\r\nstädpersonal arbetar i bostadfastigheter, varav\r\nhuvuddelen har sådana anställningsformer -- i\r\nentreprenadföretag eller serviceföretag -- att de\r\nställs utanför lagens rådighetsansvar. En mycket\r\nstor del av den här gruppen är kvinnor, som har de\r\nsämsta jobben och sämst betalt. Det innebär också\r\natt dessa anställningsformer kan ses som mer\r\nfördelaktiga, då ägarna av bostadsfastigheterna\r\nslipper undan det ansvar som samordningsansvaret\r\nnär det gäller arbetsmiljön och rådighetsansvaret\r\ninnebär. Därmed ställs också nästan alltid dessa\r\nyrkeskategorier utanför möjligheter att påverka\r\nutformningen av sina arbetsplatser vid såväl\r\nnybyggen som vid ombyggnader. De har ingen\r\ntalan. Vi anser därför att den aktuella\r\nbestämmelsen bör utvidgas och förtydligas så, att\r\nden kommer att omfatta även dessa\r\nyrkeskategorier, vilket också bör ges regeringen till\r\nkänna.</pre><pre>Beträffande reservation 3 om skyddet för gravida\r\nkvinnor och foster i arbetslivet och reservation 4 om\r\npersonalekonomiska bokslut hänvisar jag till vad\r\nsom anförts i reservationerna till betänkandet. Vi\r\nvidhåller självfallet våra ståndpunkter som framgår\r\nav reservationerna, men jag avstår ifrån att yrka\r\nbifall till dessa delar.</pre><pre>Herr talman! Jag yrkar bifall till reservationerna 1\r\noch 2, och i övrigt till hemställan i utskottets\r\nbetänkande.</pre><pre>Anf. 155  HANS ANDERSSON (v):</pre><pre>Fru talman! Jag vill först instämma i vad Sten\r\nÖstlund alldeles nyss sade och jag ställer mig\r\ndärmed bakom reservationerna 1 och 2, som berör\r\nentreprenader och arbete i bostadsfastigheter.\r\nDessa reservationer överensstämmer med de krav\r\nsom vi har ställt i motioner, och vi ansluter oss\r\ndärför till dem.</pre><pre>Regeringens proposition innebär flera\r\nförbättringar och preciseringar när det gäller\r\narbetsmiljölagen, och vi välkomnar dessa. Vi\r\nuppskattar också att regeringen avvisar det förslag\r\nsom utredningen kom fram till om ändrade regler\r\nvid överklagande. Det ser vi som en stor fördel.\r\nMen vi har också en serie invändningar.</pre><pre>Invändningarna är av den typ som Sten Östlund just\r\nhar beskrivit. Vi menar att man har svagare\r\nskrivningar när det gäller målen för\r\narbetsmiljöarbetet. Man tar bort uttrycket\r\n''säkerställa en god miljö'' och använder i stället\r\nuttryck som ''leda till''. Som vi ser det innebär detta\r\nen större passivitet. Man tar bort\r\nsamarbetsklausulen ur målsättningsparagrafen. Vi\r\ntycker att den var viktig, lika väl som LO och TCO\r\ntyckte att den var viktig i sina remissvar till\r\nutredningen som ligger till grund för propositionen.</pre><pre>Vi ansåg att det fanns anledning att utvidga\r\nsanktionsavgifterna och precisera begreppet\r\n''arbetsställe'' som inte passar särskilt väl t.ex. inom\r\nbyggsektorn. Det finns också en del ytterligare\r\npunkter som vi har tagit upp.</pre><pre>Men betänkande AU15 tar ju också upp en serie\r\nandra frågor som berör arbetsmiljön i stort. Jag\r\ntänkte uppehålla mig vid arbetsmiljöfrågorna i\r\nvidare mening. Det handlar om livsmiljön, skador\r\noch sjukdomar, dvs. det som ligger bakom\r\nförtidspensioneringar. När detta skall bekämpas är\r\ndet verkligen en kamp på arbetsplatserna mellan\r\ntvå parter. Det handlar om kostnader. Ofta handlar\r\ndet också om fördomar, när man försöker komma\r\nåt dåliga arbetsmiljöer och farliga\r\narbetssituationer.</pre><pre>Vi behöver en bra lagstiftning. Vi behöver också en\r\nbra organisation och goda resurser som hjälper till\r\natt arbeta med arbetsmiljöfrågorna. Jag vill då peka\r\npå det trista faktum att vi i dag inte har något\r\narbetsmiljöavtal. SAF sade upp avtalet för några år\r\nsedan, mot LO:s och PTK:s vilja. Vi tappade\r\nfinanseringen av företagshälsovården.\r\nArbetsgivaransvaret för rehabiliteringen fungerar\r\ninte. Detta är väldigt allvarligt. Vi håller på att\r\ntappa det som Sverige var föregångsland för,\r\nnämligen företagshälsovården.</pre><pre>Jag var i dag på ett seminarium som\r\nsocialförsäkringsutskottet anordnade kring hur\r\nförtidspensioneringen hänger ihop med\r\nregelförändringar, yrkesförändringar och\r\narbetslöshet. Det man särskilt betonade var -- jag\r\nläser ur rapportens sammanfattning:</pre><pre>De tendenser till begränsningar av den\r\nförebyggande företagshälsovården som skett\r\ngenom ändringar av statsbidragen försvårar\r\nytterligare arbetsmiljöåtgärder på arbetsplatserna.</pre><pre>Man räknar sedan upp en serie ytterligare\r\nbegränsningar och svårigheter som har inträffat när\r\ndet gäller arbetslöshetsförsäkringen,\r\nsjukförsäkringen, delpensioneringen,\r\nanställningstryggheten osv. Slutsatsen är att\r\nmänniskors möjligheter till rehablitering och\r\nanpassade arbetsmiljöer försämras, vilket leder till\r\nytterligare utslagning och förtidspensioneringar.</pre><pre>I tidskriften Arbetarskydd som\r\nArbetarskyddsstyrelsen ger ut läser jag om hur EU-\r\nanpassningen har lett till att ett allergiämne nu\r\ntillåts efter 50 års förbud. Ämnet heter något så\r\nsvårt som parafenylendiamin och används i\r\nkosmetika och frisörprodukter. Överläkaren vid\r\nArbetarskyddsstyrelsen säger att detta för oss långt\r\ntillbaka i utvecklingen. Monika Thamell vid\r\nLäkemedelsverket säger att vi på det här sättet får\r\nin ett färgämne som vi vet orsakar svåra allergier.\r\nDocent Carola Lindén vid Arbetsmiljöinstitutet\r\nsäger: Att regeringen nu tillåter användningen av\r\ndetta ämne i kosmetiska produkter innebär en stor\r\nförsämring av allergiläget i Sverige.</pre><pre>Regeringen har alltså fattat beslut om att inte\r\ntillämpa skyddsklausulen i EES-avtalet och säger:\r\nDet är nog så att vi har fullt tillräckliga\r\nsäkerhetsåtgärder. Och så tillåter man detta ämne,\r\ntrots att samtliga svenska myndigheter på detta\r\nområde och hela expertisen säger att ämnet ger\r\nytterligare allergier, att det ger oss sämre\r\narbetsmiljö och för oss långt tillbaka i tiden.</pre><pre>Jag kan hänvisa till den långa rad av\r\nyrkesinspektionsförelägganden som utfärdas för\r\nexempelvis svenska lasarett i Göteborg, Falun och\r\npå många andra håll. Det talas om mycket dåliga\r\narbetsmiljöer, personalförslitning osv. Vad jag vill\r\nsäga är att det är lätt att påvisa objektiva\r\nförsämringar av arbetsmiljön i Sverige just nu.</pre><pre>Vi har i motioner som behandlas i detta betänkande\r\nunderstrukit vikten av en lagstiftning på\r\nföretagshälsovårdens område. Vi har också\r\nföreslagit återinförande av delvis finansiering,\r\nåtminstone när det gäller små företag. Vi har\r\nföreslagit en serie av olika förbättringar kring\r\nföretagshälsovården såsom att få till stånd en\r\nkunskapsbank om arbetsmiljöfrågor, som skulle\r\nleda till en bättre hantering av arbetsmiljöfrågor.\r\nUtskottet avvisar vårt initiativ. Det råder en total\r\npassivitet. Under tiden rasar kompetensen i Sverige\r\npå detta område.</pre><pre>Vi har föreslagit att personalredovisningar\r\nupprättas. Vi utgår då från\r\ndepartementspromemorian från 1991, vilken\r\ninnehöll ett lagförslag om personalredovisningar att\r\nanvändas på arbetsförmedlingarna. Detta skulle\r\nredovisas i årsbokslutet. Syftet var att få till stånd\r\nen offentlig diskussion på de olika arbetsplatserna\r\nkring arbetssjukdomar, arbetsskador,\r\narbetsmiljön, förelägganden från\r\nyrkesinspektioner osv. Ingenting har ännu hänt.</pre><pre>Vi har föreslagit att skyddsombuden skall ha den\r\nstoppningsrätt som de i dag har även när det gäller\r\nentreprenörerna som i allt större omfattning\r\nkommer in på arbetsplatserna. Det blir allt färre\r\nsom blir fast anställda och allt fler som hyrs in på\r\nentreprenörskontrakt. Utskottet avstyrker tyvärr\r\nvårt förslag.</pre><pre>Vi har också försökt betona sambandet mellan den\r\ninre och den yttre miljön, dvs. mellan arbetsmiljön\r\noch miljön kring företag och verksamheter. Liksom\r\ntidigare har vi sagt att det vore av mycket stor\r\nbetydelse att ge skyddsombuden möjlighet att\r\ningripa mot farliga utsläpp i den omgivande miljön.\r\nDet är ett nytänkande, men det behövs. Det finns\r\nen stor kunskap och ett stort engagemang hos de\r\nanställda och de fackliga organisationerna. Det har\r\nförekommit en del skandalfall, där man faktiskt\r\nkände till vad som hände utanför fabrikslokalerna.\r\nVi anser att det är en naturlig utvidgning av\r\nskyddsombudens befogenheter.</pre><pre>Fru talman! Med de exempel jag har givit och de\r\nspecifika yrkanden som finns redovisade i min\r\nmeningsyttring har vi tydligt lagt fast den politik\r\nsom vi menar är nödvändig för att åstadkomma\r\nbättre arbetsmiljöer.</pre><pre>Jag står naturligtvis bakom min meningsyttring.\r\nMen jag nöjer mig med att yrka bifall till\r\nreservationerna 1 och 2, som också Sten Östlund\r\nyrkade bifall till, samt till meningsyttringarna under\r\nmom. 8 om personalredovisningar, under mom. 9\r\nom stoppningsrätt även vid entreprenader och\r\nunder mom. 12 om företagshälsovården.</pre><pre>Anf. 156  STEN ÖSTLUND (s) replik:</pre><pre>Fru talman! Jag kan instämma i många av de\r\npunkter som Hans Andersson berörde i kritisk\r\nmening. Vid det tillfälle som vi specifikt behandlar\r\narbetsmiljölagen har vi inte på nytt framfört de\r\nyrkanden som vi är överens om när det gäller\r\nexempelvis företagshälsovården och dess\r\navrustning. Vi har valt att i ett särskilt yttrande\r\nredovisa vad vi har gjort och vår uppfattning.</pre><pre>Vi har också en reservation om\r\npersonalekonomiska bokslut, som jag själv inte har\r\nyrkat bifall till. Men den visar ändå i vilken riktning\r\näven vi vill bedriva arbetet på detta område. Man\r\nkan bara instämma i att de offentligt anställda har\r\nen pressad situation. Detta gäller inte minst i min\r\nhemstad Göteborg på Sahlgrenska sjukhuset och\r\nÖstra sjukhuset. Arbetsmiljölagen ger visserligen\r\nmöjlighet att gå in vid absurda förhållanden.\r\nYrkesinspektionen har också varit där. Men det är\r\nockså en annan politik på andra områden som\r\nbehövs för att arbetsmiljön skall bli dräglig för de\r\noffentligt anställda.</pre><pre>Anf. 157  MARIANNE ANDERSSON (c):</pre><pre>Fru talman! Som vi här har hört behandlar\r\nbetänkandet ändringar i arbetsmiljölagen. Först vill\r\njag säga att vi alla är överens om att en bra\r\narbetsmiljö och arbetsmiljöfrågorna är oerhört\r\nbetydelsefulla för hela arbetslivet, för den enskilde,\r\nför alla på en arbetsplats, för produktiviteten, för\r\narbetsglädjen och för att undvika arbetsskador och\r\nolycksfall.</pre><pre>Hans Andersson sade att det handlar om\r\nkostnader. Han sade också att det handlar om\r\nfördomar, vilket det naturligtvis gör. Om en\r\narbetsgivare inte inser att en bra arbetsmiljö är bra\r\nför produktiviteten, straffar det sig förr eller\r\nsenare.</pre><pre>Vi kan naturligtvis föra en lång debatt om\r\narbetsmiljöfrågor i stort, men här skall vi nu\r\nbehandla ändringarna i arbetsmiljölagen. Det är\r\nmed tillfredsställelse som jag kan konstatera att det\r\nråder en mycket stor enighet om förändringarna\r\nsom syftar till att tydliggöra ändamålen med lagen.\r\nSamordningsansvaret på gemensamma\r\narbetsställen preciseras. Ett särskilt skyddsansvar\r\nför den som hyr in arbetskraft införs. För den som\r\nråder över ett arbetsställe införs ett direkt\r\nskyddsansvar gentemot dem som arbetar utan att\r\nvara anställda.</pre><pre>Skyddsombud föreslås få tillträdesrätt till\r\narbetsställe över vilket arbetsgivaren inte råder.\r\nDärom är vi eniga.</pre><pre>Sedan finns det en del invändningar som jag också\r\nskall kommentera en del, bl.a. när det gäller lagens\r\nändamålsbeskrivning. Lagrådet har tidigare\r\nframfört kritik. Den kritiken uttrycks nu mindre\r\nkategoriskt. Lagrådet ansåg -- vilket är riktigt -- att\r\nflera viktiga samhällsfunktioner inte kan fullgöras\r\nutan att arbetstagare utsätts för någon form av risk\r\nför ohälsa eller olycksfall. Man ansåg också att\r\nkravet på god arbetsmiljö kan behöva vägas mot\r\nandra viktiga intressen. Genom förslaget tydliggörs\r\ndenna intresseavvägning.</pre><pre>Vänsterpartiet vänder sig också mot att meningen\r\n''att främja att arbetsgivare och arbetstagare\r\nsamverkar för att åstadkomma en god arbetsmiljö''\r\ntas bort när det gäller ändamålet. Orsaken är inte\r\natt utskottet inte tycker att samverkan är bra, utan\r\natt man anser att samverkan är ett medel och inte\r\nett ändamål. Uppmaning till samverkan finns kvar\r\npå annan plats i lagen.</pre><pre>Det ändrade ordvalet i 3 kap. 2a § innebär inte\r\nheller någon materiell förändring och behöver inte\r\nleda till några tolkningssvårigheter. Det är alltså\r\nbegreppet ''säkerställer'' som ändras till ''leder till''.</pre><pre>Det finns en hel rad situationer där skyddsansvaret\r\ntidigare har varit något oklart, t.ex. vid inhyrd\r\narbetskraft och vid fasta driftställen som lastkajer,\r\ndär transporter från andra företag tas emot. Det är\r\nangeläget att den som faktiskt kan påverka\r\nskyddsförhållandena för en arbetstagare som\r\nbefinner sig utanför sin egen arbetsgivares rådighet\r\nhar ett tydligt ansvar. Nu införs ett direkt\r\nskyddsansvar för den som råder över ett\r\narbetsställe i förhållande till dem som arbetar där\r\nutan att vara anställda direkt av honom.</pre><pre>Inhyrd arbetskraft kan anses vara inordnad i\r\nverksamheten och stå under arbetsledning på ett\r\nsätt som gör att den kan jämställas med\r\narbetstagare i verkligheten. Därför införs nu ett\r\nsärskilt skyddsansvar för den som anlitar inhyrd\r\narbetskraft i sin verksamhet. Där är vi eniga.</pre><pre>Men vi anser att det finns en avgörande skillnad\r\nmellan inhyrd arbetskraft och den som är anlitad\r\nsom entreprenör. Som jag sade tidigare kan inhyrd\r\narbetskraft mer jämställas med arbetstagare i den\r\naktuella verksamheten. Entreprenören däremot,\r\nutför ett arbete som är självständigt och inte ett led\r\ni uppdragsgivarens ordinarie verksamhet.\r\nEntreprenörer anlitas ofta för att utföra arbeten där\r\nuppdragsgivaren och dennes anställda själva saknar\r\ntillräcklig kompetens.</pre><pre>Dessutom, och det är viktigt, har entreprenören\r\nenligt arbetsmiljölagen ett eget skyddsansvar.\r\nDärför menar vi att arbetsgivarbegreppet inte skall\r\nutvidgas till att omfatta även uppdragsgivare.</pre><pre>Det är mycket möjligt att sanktioner i framtiden\r\nkan komma att införas inom fler områden. Vi\r\ntycker att är viktigt att nu först kunna dra\r\nerfarenheter av det system som skall införas.</pre><pre>Regeringen och utskottsmajoriteten anser att man\r\nbör avvakta eventuella förändringar av begreppet\r\narbetsställe tills Arbetsrättskommittén har sett över\r\nsamverkansreglerna i arbetsmiljölagen.</pre><pre>Vi har en reservation om gravida kvinnor. För det\r\nförsta råder det enighet om att EG-direktivet om\r\ngravida kvinnor, den som nyligen har fött barn och\r\nden som ammar, kan införlivas i arbetsmiljölagen.\r\nFrågorna som Socialdemokraterna tar upp i sin\r\nmotion är viktiga och angelägna, men de hänför sig\r\ndelvis till andra utskotts beredningsområden.\r\nDärför är vi i utskottet inte beredda att behandla de\r\nhär frågorna just nu och här.</pre><pre>Så till frågan om ansvar för ägare och nyttjare av\r\nbostadsfastighet. Enligt utskottets uppfattning är\r\nen bostad där städning eller andra tillfälliga\r\narbetsuppgifter utförs inte att anse som ett\r\narbetsställe. Plan- och bygglagen reglerar hur\r\nbyggnader skall vara utformade bl.a. från\r\narbetsmiljösynpunkt. I arbetsmiljölagen finns\r\nockså ett särskilt arbetsmiljöansvar för den som\r\nupplåter en lokal för arbete som innebär att\r\nYrkesinspektionen kan meddela förbud eller\r\nföreläggande om lokalen är behäftad med brister i\r\nskyddshänseende. Majoriteten i utskottet är alltså\r\ninte beredd att nu tillstyrka en förändring av lagen\r\nsom reservanterna vill.</pre><pre>Så kommer jag till frågan om personalekonomiska\r\nredovisningar. Den frågan är överlämnad till den av\r\njustitieministern tillkallade redovisningskommittén.\r\nUtskottet har tidigare sagt att frågan behöver\r\nberedas i ett större sammanhang och vill därför\r\navvakta kommitténs arbete. Vi håller fast vid det.</pre><pre>När det gäller skyddsombudens befogenheter anser\r\nockså majoriteten i utskottet att det skulle vara att\r\ngå för långt att utvidga skyddsombudets\r\nstoppningsrätt till att gälla även entreprenörer på\r\narbetsställen. Det skulle faktiskt innebära en\r\ndelegering av myndighetsutövning till\r\nskyddsombudet, vilket vi inte anser vara önskvärt.</pre><pre>Vänsterpartiet har ett krav på ökat inflytande för\r\nde anställda när det gäller den yttre miljön.\r\nSjälvfallet delar utskottet uppfattningen att de\r\nanställda har mycket stor kunskap om både den\r\ninre och yttre miljön. Att med den utgångspunkten\r\nge facket rätt att stoppa ett arbete med hänsyn till\r\nden yttre miljön anser vi ändå vore att gå för långt.\r\nVi menar att de miljöfrågorna bör lösas på annat\r\nsätt.</pre><pre>Så kommer jag till frågan om företagshälsovården,\r\nsom vi har diskuterat så många gånger här i\r\nkammaren, senast vid behandlingen av AU11 om\r\narbetslivspolitiken. Vår uppfattning, som delas av\r\nde flesta remissinstanser i samband utredningen om\r\nföretagshälsovården, är fortfarande att den frågan\r\nbör lösas avtalsvägen. Jag kan mycket väl dela\r\notåligheten över att avtal inte har slutits inom så\r\nmånga områden, främst inte inom den privata\r\nsektorn. Jag anser att de arbetsgivarorganisationer\r\nsom inte är intresserade av att sluta avtal och som\r\ninte gör det begår en stor dumhet. De vet att det\r\nannars införs en lagstiftning som skulle bli mer\r\nstelbent än vad ett avtal skulle vara. Vi anser att\r\navtal absolut är att föredra.</pre><pre>Vi har sagt att om det inte träffas avtal snart så\r\nmåste det bli till lagstiftning. Tålamodet är\r\nverkligen på väg att ta slut.</pre><pre>Med det, fru talman, vill jag yrka bifall till\r\nhemställan i betänkandet i dess helhet och yrka\r\navslag på reservationerna.</pre><pre>Anf. 158  HANS ANDERSSON (v) replik:</pre><pre>Fru talman! Tålamodet har tagit slut, i alla fall hos\r\noss. Varje gång som jag tar upp frågan, och varje\r\ngång som vi motionerar om den får vi samma svar,\r\nnämligen att det ligger mycket i vad Vänsterpartiet\r\nsäger, tålamodet är snart slut och om det inte\r\nkommer ett avtal måste det till en lagstiftning. Jag\r\nhar nu hört det 1992, våren 1993, hösten 1993 och\r\nnu är det våren 1994. Det är ord, bara ord. Under\r\ntiden faller kompetens och kapacitet.\r\nFöretagsläkarna slutar. Vi har ungefär hälften kvar\r\ni dag.</pre><pre>I utredning efter utredning, från forskare efter\r\nforskare, från Arbetsmiljöinstitutet och\r\nArbetsmiljöfonden framföras överallt samma\r\nbesked: Det förfaller. Därmed förfaller\r\nmöjligheten till förebyggande hälsovård och\r\nmöjligheten att förbättra arbetsmiljöerna. Därmed\r\nfår vi ytterligare utslagning från våra arbetsplatser\r\nmed åtföljande förtidspensionering som så hårt\r\ndrabbar människor och också den svenska\r\nekonomin.</pre><pre>När det gäller frågorna där vi vill gå längre och när\r\ndet gäller entreprenader och bostadsfastigheter,\r\nmåste jag notera att man med majoritetens förslag\r\nnöjer man sig med en situation som vi nästan\r\nuppmanar till social dumpning. Det kommer då\r\ninte att finnas något tryck på att vi skall klara\r\narbetsmiljöfrågorna. Det kommer inte att finnas\r\nnågra skyddsombud som kan agera på precis det\r\nsätt som vi anser att de skall agera om det\r\nuppkommer djupt allvarliga och akuta faror på en\r\narbetsplats.</pre><pre></pre><pre>Eftersom regeringen samtidigt premierar en\r\nutveckling mot att man plockar in entreprenörer i\r\nstället för att ha egen personal blir detta problem\r\nallt allvarligare.</pre><pre>När det gäller personalredovisning är det samma\r\nsak. Man kan inte år efter år hänvisa till\r\nutredningar. Detta är utomordentligt viktiga\r\nfrågor. Det brukar sägas att personalen är den\r\nviktigaste resursen för företagen. Den har också ett\r\nekonomiskt och mänskligt värde. Det är av yttersta\r\nvikt att företagen redovisar arbetsmiljö- och\r\narbetsskadesituationen i sina bokslut.</pre><pre>När det gäller frågorna om målsättning kan jag bara\r\nkonstatera att jag vet att lagrådet sade att det var\r\nalltför kategoriskt uttryckt. Därför pekade jag\r\nockså på de oerhörda brister som i dag finns i den\r\nsvenska arbetsmiljön. Det är inte alltför\r\nkategoriskt att kräva att man skall säkerställa en\r\ngod arbetsmiljö.</pre><pre>Detta var vad jag hann med i min första replik.</pre><pre>Anf. 159  MARIANNE ANDERSSON (c)\r\nreplik:</pre><pre>Herr talman! Som Hans Andersson sade tidigare\r\nhandlar det mycket om fördomar och insikter.\r\nLagstiftningen är mycket viktig när det gäller\r\narbetsmiljön, men den företagare som inte inser att\r\npersonalen är den viktigaste resursen klarar sig inte\r\ni det långa loppet. Jag vet att allt fler arbetsgivare\r\ninser detta.</pre><pre>Jag håller med Hans Andersson om att en\r\nlagstiftning snart måste komma till stånd när det\r\ngäller företagshälsovården, eftersom det inte\r\nhänder någonting. Vi är eniga om att tålamodet är\r\nslut. Jag kan inte säga så mycket mer än att man\r\nfaktiskt måste trycka på ytterligare. Jag vet att det\r\nhar utövats många påtryckningar just på\r\narbetsgivarorganisationerna. Många\r\narbetsgivarorganisationer och företrädare för\r\narbetsgivarna inser också detta, men de lyckas inte\r\nfå med sig alla. Det är en ganska bedrövlig\r\nsituation. Jag håller helt och hållet med om det.</pre><pre>Hans Andersson påstår att vi uppmanar till en\r\nsocial dumpning. Entreprenörer har faktiskt ett\r\neget arbetsmiljöansvar. Så fort det gäller egna\r\nföretagare framkommer det att det inte finns något\r\nansvar. Jag läste också Socialdemokraternas\r\nmotion. Där ömmar man inte särskilt mycket för\r\nentreprenörerna utan mer för de andra på\r\narbetsplatsen. Det är inget fel på dem, men man\r\nskall väl tänka både på entreprenörerna och på de\r\nandra. Entreprenörerna har faktiskt ett eget\r\narbetsmiljöansvar. Jag anser inte att det på något\r\nsätt är fråga om en social dumpning.</pre><pre>Anf. 160  HANS ANDERSSON (v) replik:</pre><pre>Herr talman! Marianne Andersson missförstår\r\nsituationen. Jag försvarar att jag -- vare sig jag är\r\nanställd, inhyrd, eller kommer in i företaget via en\r\nentreprenör -- skall ha samma säkerhet, skydd och\r\narbetsmiljö som de andra. Det skall finnas samma\r\nfackliga skydd för mig. Facket skall kunna säga\r\nstopp om situationen blir farlig. Därmed vill jag\r\nåstadkomma en konkurrensneutralitet och rättvisa\r\nmellan olika företag.</pre><pre>Jag vill skydda dessa företagare. Jag vill också att\r\ndet skall vara en rättvis konkurrens, så att inte\r\nnågra skall kunna smita undan på grund av att de\r\ninte har samma möjlighet som andra att kontrollera\r\narbetsmiljön och säkerheten på arbetsplatsen.</pre><pre>När det gäller företagshälsovården noterar jag bara\r\natt vi är helt överens. Vi är överens på mina villkor.\r\nJag är glad över att kunna erbjuda min\r\nmeningsyttring. Den kan man rösta på när det\r\ngäller företagshälsovården.</pre><pre>Jag håller med Marianne Andersson om att det är\r\nren dumhet som gör att man inte kommer fram på\r\ndetta område. Men det är alldeles klart att man inte\r\nkommer fram avtalsvägen. Det betyder att\r\ndumheten ligger på majoritetens och\r\ndepartementets sida om det inte görs någonting. Vi\r\när överens. Det finns ett instrument. Det finns ett\r\nlagförslag. Låt oss sätta det i verket, innan vi har\r\nraserat den svenska företagshälsovården.</pre><pre>Den gamla målsättningsparagrafen är\r\nutomordentligt bra. Den lyder:</pre><pre>''att säkerställa en arbetsmiljö som inte utsätter\r\narbetstagare för ohälsa eller olycksfall och som är\r\ntillfredsställande med hänsyn till arbetets natur och\r\nden sociala och tekniska utvecklingen i samhället''.</pre><pre>Det betyder att hänsyn skall tas till de förhållanden\r\nsom kan uppkomma. Det är självklart att en\r\nbrandsoldat har en speciell arbetsmiljö. Det är en\r\narbetsplats där vi ställer mycket speciella krav.</pre><pre>Det är någonting helt annat att säkerställa en god\r\narbetsmiljö än att med olika medel försöka få en\r\narbetsmiljö som leder till ett godtagbart resultat för\r\nden enskilde.</pre><pre>Jag menar att jag mycket väl tar hänsyn till de\r\nolikheter som kan föreligga beroende på arbetets\r\nkaraktär. Jag ser detta som en försvagning. Det blir\r\nlitet grand som lagrådet uttryckte sig; det blir litet\r\nför kategoriskt.</pre><pre>När jag ser de arbetsmiljömässiga problem som\r\nfinns i dag både hos industrierna och inom den\r\nkommunala sektorn finner jag att man faktiskt inte\r\nhar lyckats säkerställa en god arbetsmiljö. Därför\r\när det viktigt att vi behåller den nuvarande\r\nlydelsen.</pre><pre>Anf. 161  MARIANNE ANDERSSON (c)\r\nreplik:</pre><pre>Herr talman! Att ordet ''säkerställer'' byts ut mot\r\n''leder till'' syftar till att man skall åstadkomma en\r\nterminologi som bättre står i överensstämmelse\r\nmed terminologin i övriga delar av kapitlet. Det\r\nstår också i betänkandet. Någon materiell ändring\r\nav paragrafen är alltså inte avsedd.</pre><pre>Utskottet bedömer att det inte är troligt att de\r\naktuella förändringarna kommer att ge upphov till\r\nproblem i tolkningshänseende.</pre><pre>Hans Andersson tog också upp ändringen av\r\nändamålsparagrafen. Samverkan är faktiskt ett\r\nmedel och inte ett mål för arbetsmiljöarbetet.\r\nSamverkan skall naturligtvis förekomma. Detta\r\nstår också på ett annat ställe i lagen. Jag tycker nog\r\natt den bedömning som utskottet har gjort är väl\r\navvägd.</pre><pre>Anf. 162  STEN ÖSTLUND (s) replik:</pre><pre>Herr talman! Marianne Andersson har en något\r\nromantisk syn på entreprenörer och deras\r\nverksamhet ute på företagen. Visst finns det\r\nentreprenörföretag som sköter sig helt och hållet\r\nsjälva, som t.ex. har specialistkompetens. Det är\r\njag alldeles klar över. I många fall köper företag in\r\nen entreprenör mer eller mindre under\r\ninhyrningsliknande former. Man kanske måste\r\nforcera ett arbete. Man kanske har åtaganden som\r\nman inte klarar med den egna arbetskraften. Man\r\nkanske inte vill anställa egen arbetskraft.</pre><pre>Jag tycker också att Marianne Andersson är något\r\nromantisk när det gäller att arbetsgivarna i\r\nhögtidliga sammanhang frambringar ord om att\r\npersonalen är företagens viktigaste resurs. Det\r\ntycker jag också att den borde vara. Man kan se hur\r\npersonalen har blivit hanterad under den gångna\r\nlågkonjunkturen. Ibland frågar man sig om det\r\nbara är när det är högkonjunktur som just dessa ord\r\nanvänds på bolagsstämmor och vid andra tillfällen.</pre><pre>Företagshälsovården har berörts av Hans\r\nAndersson. Jag har ingen större anledning att\r\nanmäla någon avvikande mening i förhållande till\r\ndet som Hans Andersson sade. Jag är mycket\r\nbekymrad över att det uppbyggnadsarbete som\r\ninleddes i mitten av 80-talet och som hade stora\r\nframgångar fram till regeringsskiftet bröts. I stället\r\ninleddes ett veritabelt raseringsarbete genom att\r\nman avskaffade de stöd som vi hade för\r\nuppbyggnad av företagshälsovården och som hade\r\nhaft stora framgångar. Inget annat sattes in i deras\r\nställe. Vi har därför föreslagit en lagstiftning.</pre><pre>Vi har, som sagt, inte något yrkande i betänkandet\r\nnär det gäller den delen. Däremot har vi ett annat\r\nyrkande som vi också tänker begära votering om.</pre><pre>Det handlar om dem som städar och sköter\r\nvaktmästeri i bostadsfastigheter. Det märkliga är,\r\nMarianne Andersson, att ägaren eller upplåtaren\r\nhar det fulla ansvaret under t.ex. de två år som ett\r\nbygge pågår. Under de kommande hundra åren, då\r\ndet skall städas och skötas jobb i fastigheten, anses\r\ndet inte vara ett arbetsställe. Men visst är det en\r\nverksamhet och en arbetsgivaruppgift också att\r\nhyra ut bostadsfastigheter. Vi tycker att tiden nu är\r\nmogen för att genomföra lagstiftning även på det\r\nhär området.</pre><pre>Anf. 163  MARIANNE ANDERSSON (c):</pre><pre>Herr talman! Jag är nog medveten om att det finns\r\nde som vid arbetstoppar köper in entreprenader\r\nunder former som mera liknar det vanliga arbete\r\nsom utförs på en arbetsplats. När det finns\r\nentreprenörer som också har kompetens inom\r\nområdet kan de gå in snabbt och man slipper\r\nutbilda osv. Det kan vara ett flexibelt sätt att klara\r\nen arbetstopp i stället för att köra med övertid och\r\nliknande. Men fortfarande är entreprenören mera\r\nsjälvständig och har också ett eget\r\narbetsmiljöansvar. Det föreligger en klar skillnad\r\nmellan inhyrd personal och en entreprenör. Det\r\nvidhåller jag.</pre><pre>Sten Östlund säger att vi kan se hur personalen har\r\nblivit hanterad i lågkonjunktur. Vi vet alla vilket\r\nproblem det har varit på arbetsmarknaden under de\r\nsenaste åren. Det har hänt saker som inte är så bra\r\nur arbetsmiljösynpunkt, det är vi nog medvetna\r\nom. Vi kan vara överens om det också.</pre><pre>Sten Östlund drog en hel rad exempel på hur det\r\nhar sett ut i sjukvården, exempelvis i Göteborg. I\r\nbåde privat och offentlig sektor har man ibland\r\ngjort det här på ett sätt som inte varit så bra ur\r\narbetsmiljösynpunkt.</pre><pre>Inte bara på bolagsstämmor, utom inom alla\r\nområden har man gjort förändringarna på ett sätt\r\nsom inte alltid varit bra ur arbetsmiljösynpunkt,\r\noch man har inte heller alltid haft det samråd och\r\nsamarbete med de anställda som skulle vara\r\nönskvärt. Det håller jag med om.</pre><pre>När det gäller bostäderna är det ändå en skillnad\r\nmellan ansvaret under byggtiden, då det är en\r\nbyggarbetsplats, och senare när det är bostäder och\r\ndet är en annan typ av verksamhet som äger rum.\r\nJag vidhåller vad jag anförde tidigare när det gäller\r\nansvaret för ägare och nyttjare av bostadsfastighet.</pre><pre>Anf. 164  STEN ÖSTLUND (s):</pre><pre>Herr talman! Visst är det skillnad mellan byggtid\r\noch uthyrningstid. Vi har två års byggtid mot\r\nkanske hundra års brukstid. Men varför skall det\r\nvara sämre för dem som är anställda under den så\r\nlånga brukstiden?</pre><pre>Vi har själva levt med denna lagstiftning och haft\r\nansvaret för den utan att påtala det här tidigare.\r\nMen inte minst genom det föredömliga\r\nupplysningsarbete som Fastighetsanställdas\r\nförbund har skött, har vi kommit till insikt om hur\r\npass stor denna grupp är och vilken betydelse det\r\nhar. Därför vill vi lyfta fram det här.</pre><pre>En anledning till att jag tycker att det är särskilt\r\nangeläget är att det här finns många kvinnor som\r\nhar sina arbetsuppgifter inom detta område år ut\r\noch år in, ofta hela livet.</pre><pre>Jag kan ge ett annat exempel. En städerska städar\r\nsex timmar i en fastighet, t.ex. i trapphuset, och har\r\nsedan två timmar i den i samma fastighet liggande\r\nfrisersalongen. Då gäller inte rådighetsansvaret\r\nunder de sex timmarna då hon utför sin\r\nhuvudsakliga arbetsuppgift, men när hon går in i\r\nfrisersalongen gäller lagstiftningen även\r\nstäderskan.</pre><pre>Sådana effekter har lagen. Jag vet inte om\r\nMarianne Andersson är riktigt klar över det.</pre><pre>När det gäller entreprenörer har vi särskilt pekat på\r\nenmansföretagarna. Det finns t.o.m. ett förslag\r\nfrån Arbetsrättskommittén som väl är vilande på\r\ndepartementet för närvarande, men som kanske är\r\npå väg in efter valet om den här regeringen får\r\nfortsätta. Där föreslås ett system med F-skattsedel\r\nför att ytterligare underlätta för företag och\r\nuppdragsgivare att engagera folk som\r\nensamföretagare. F-skattsedeln skall bli bevis på\r\natt de är egna företagare.</pre><pre>Vad har dessa för möjligheter att hävda sina\r\narbetsmiljökrav när de kommer in på en arbetsplats\r\ndär en annan arbetsgivare helt och hållet\r\nbestämmer villkoren?</pre><pre>Här är en lucka i lagstiftningen med den utveckling\r\nvi har på gång inom arbetsmarknaden. Om vi får\r\nåterkomma och exempelvis återinföra vetorätten så\r\nfår vi litet bättre ordning även på dessa\r\narbetsplatser. Men den här lagstiftningen kommer\r\nändå att behövas.</pre><pre>Anf. 165  MARIANNE ANDERSSON (c):</pre><pre>Herr talman! Jag tycker att Sten Östlund drar litet\r\nlångtgående slutsatser av en utredning. Jag har inte\r\nsett det förslag han hänvisar till, och jag vet inte vad\r\nsom kommer att hända med det.</pre><pre>Det låter litet märkligt, men man skall inte dra\r\nslutsatser om någonting som ligger i en utredning\r\nför att förändra lagstiftningen i dag för något som\r\nkanske kan bli i framtiden. Det skulle vara en\r\nkonstig hantering.</pre><pre>När det gäller entreprenörerna vidhåller vi den\r\nuppfattning vi har.</pre><pre>När det gäller bostäderna var det ett intressant\r\nexempel Sten Östlund tog upp. Innan jag såg den\r\nhär motionen hade jag ingen vetskap om att det var\r\nså, lika litet som tydligen Socialdemokraterna har\r\nhaft tidigare. Det fanns ganska litet kännedom om\r\ndessa saker.</pre><pre>Jag pekade på att det ändå finns ett visst skydd för\r\ndem som arbetar i bostäder. Men man kanske\r\nbehöver titta litet närmare på detta.</pre><pre>Utskottet var dock inte berett att fatta några beslut\r\ninnan en utredning gjorts. Vi är inte intresserade av\r\natt det skall finnas stora grupper som står utanför\r\narbetsmiljölagstiftningen, men man måste se på\r\ndetta ordentligt i så fall. Det är jag inte främmande\r\nför att man skall göra.</pre><pre>Överläggningen var härmed avslutad.</pre><pre>(Beslut skulle fattas den 1 juni.)</pre><pre>15 §  Bordläggning</pre><pre>Anmäldes och bordlades</pre><pre>Proposition</pre><pre>1993/94:254 Haparanda skärgårds nationalpark</pre><pre>Skrivelserna</pre><pre>1993/94:247 Investera i hälsa -- Prioritera för hälsa</pre><pre>1993/94:248 Redogörelse för verksamheten inom\r\nEuroparådets ministerkommitté under år 1993</pre><pre>Utrikesutskottets betänkande</pre><pre>1993/94:UU23 Ändringar i avtalet om Europeiska\r\nekonomiska samarbetsområdet (EES-avtalet)\r\nm.m.</pre><pre>Socialförsäkringsutskottets betänkanden</pre><pre>1993/94:SfU15 Föräldraförsäkring</pre><pre>1993/94:SfU19 Finansiell samordnig mellan\r\nsocialförsäkring, hälso- och sjukvård och\r\nsocialtjänst</pre><pre>1993/94:SfU20 Vissa socialförsäkringsfrågor</pre><pre>1993/94:SfU21 Uppskov med behandlingen av vissa\r\närenden till riksmötet 1994/95</pre><pre>Näringsutskottets betänkande</pre><pre>1993/94:NU26 Vissa lagstiftningsfrågor på\r\nenergiområdet</pre><pre>Arbetsmarknadsutskottets betänkande</pre><pre>1993/94:AU13 Bygder och regioner i utveckling</pre><pre>16 §  Anmälan om frågor</pre><pre>Anmäldes att följande frågor framställts</pre><pre>den 25 maj</pre><pre>1993/94:547 av Bengt Silfverstrand (s) till\r\nutbildningsministern om nationella\r\nforskningslaboratorier:</pre><pre>Regering och riksdag har framhållit att samhällets\r\nansvar vad gäller forskningsresurser även bör\r\nomfatta mindre, ofta tvärvetenskapliga,\r\ninrättningar av stort nationellt intresse. Som\r\nexempel på sådana anläggningar kan nämnas\r\nlaboratorierna för vedanatomi och\r\ndendrokronologi i Lund samt det\r\nmiljöarkeologiska laboratoriet i Umeå.</pre><pre>I årets BP -- 1994/95:100 bil. 9 anvisar regeringen\r\nmedel för de stora forskningsanläggningarna men\r\ninte för nämnda mindre anläggningar.\r\nUtbildningsutskottet förutsätter som svar på\r\nmotioner i frågan (UbU8) att medel för dessa\r\nanläggningar skall tillskjutas i KP i sådan\r\nomfattning att verksamheten kan fortsätta på\r\nsamma nivå som tidigare även efter den 1 juli 1994.</pre><pre>Enligt KP ''avser regeringen att i särskild ordning\r\nanvisa erforderliga medel till de nationella\r\nanläggningarna för budgetåret 1994/95''.</pre><pre>Hos berörda laboratorier råder nu stor oklarhet om\r\nhur verksamheten skall finansieras efter\r\nhalvårsskiftet. Jag ber därför utbildningsministern\r\nprecisera innebörden i KP:s något oklara besked i\r\ndenna viktiga resursfråga.</pre><pre>1993/94:548 av Göte Jonsson (m) till\r\narbetsmarknadsministern om ungdomars\r\nsommararbete:</pre><pre>I Sävsjö kommun har man en mycket hög ambition\r\nnär det gäller att ge ungdomar sommarplats.\r\nAktiviteten har mött mycket positivt gensvar. Ett\r\nproblem har nu uppstått beroende på att vissa\r\nfackförbund visat tveksamhet till sommarjobben.\r\nNågot fackförbund har sagt nej till att medverka.</pre><pre>Jag tycker det är allvarligt att ett fackligt motstånd\r\nkan innebära att ungdomar inte kan få\r\nsommararbete även om förutsättningarna finns i\r\növrigt.</pre><pre>Jag vill med anledning av ovanstående fråga vilka\r\nåtgärder arbetsmarknadsministern ämnar vidta för\r\natt bidra till att det fackliga motståndet mot\r\nungdomars sysselsättning undanröjs.</pre><pre>1993/94:549 av Göte Jonsson (m) till statsrådet\r\nReidunn Laurén om registrering av bolagsnamn:</pre><pre>Ett företag i Jönköping ansökte om registrering av\r\nett aktiebolag hos Patent- och registreringsverket.\r\nFöretaget registrerades med önskat namn. Efter\r\ncirka fem år blev företagaren stämd av en engelsk\r\nmedborgare som ansåg att företaget inte skulle få\r\ndrivas med ett namn som liknade hans eget. Frågan\r\nföranledde prövning först i tingsrätten och sedan i\r\nhovrätten. Företagaren förlorade målen. Företaget\r\nbegärde då skadestånd via JK eftersom man inte\r\nfick använda det namn Patent- och\r\nregistreringsverket godkänt. JK vägrade\r\nersättning. Företaget stämmer då staten vid\r\nStockholms tingsrätt som menar att Patent- och\r\nregistreringsverket inte gjort fel eftersom namnet\r\nhaft dubbelbetydelse. Detta tolkas så att\r\nStockholms tingsrätt kommit fram till annan\r\nslutsats än tidigare domstolsprövning. JK svarar\r\nmed anledning av detta att eftersom inget fel\r\nbegåtts kan inget skadestånd utgå.</pre><pre>Företaget har oförskyllt hamnat i en situation där\r\nett domslut förbjudit användandet av namnet och\r\nen annan domstol sagt att Patent- och\r\nregistreringsverket inte gjort fel, varpå JK uppger\r\natt skadestånd inte kan utgå.</pre><pre>Vilka åtgärder ämnar statsrådet vidtaga för att\r\nstärka den enskildes rättssäkerhet i liknande fall?</pre><pre>1993/94:550 av Eva Johansson (s) till statsrådet\r\nBeatrice Ask om den nya läroplanen:</pre><pre>I samband med att riksdagen behandlade förslaget\r\ntill ny läroplan för grundskolan uppdrogs åt\r\nregeringen att ge frågan om att stärka elevers och\r\nföräldrars inflytande i skolan en ordentlig belysning\r\noch genomföra en kartläggning av existerande\r\nsamverkansformer.</pre><pre>Det är angeläget att riksdagens beslut verkställs så\r\nsnart som möjligt för att det skall kunna tas till vara\r\ni det planerings- och förändringsarbete som nu\r\npågår i skolorna och kommunerna med anledning\r\nav den nya läroplanen.</pre><pre>Det är också angeläget att tillgodogöra sig de\r\nkunskaper och erfarenheter som finns hos bl.a.\r\nHem och Skola och Elevorganisationen.</pre><pre>Mot denna bakgrund vill jag fråga skolministern\r\nhur regeringens arbete med att verkställa\r\nriksdagens beslut bedrivs.</pre><pre>1993/94:551 av Eva Johansson (s) till\r\nutbildningsministern om stödet till privata skolor:</pre><pre>I brev till några av landets\r\nkommunstyrelseordföranden har\r\nutbildningsministern, med motiveringen att\r\nsocialdemokrater på riksplanet har lovat avskaffa\r\nden ovillkorliga rätten att välja skola, begärt tydliga\r\nbesked om hur privata skolor kommer att stödjas i\r\nde aktuella kommunerna om socialdemokraterna\r\nfår regeringsmakten.</pre><pre>Det är naturligt för en utbildningsminister att vilja\r\nhålla sig underrättad om vad som händer i skolan\r\noch följa upp riksdagens beslut. Det är lika\r\nnaturligt att sådan uppföljning sker på korrekta\r\ngrunder.</pre><pre>Mot denna bakgrund vill jag fråga\r\nutbildningsministern om han är beredd att redovisa\r\npå vad han grundar sitt påstående om att\r\nsocialdemokraterna på riksplanet -- eller i\r\nStockholm, som det även uttrycks i brevet -- vill\r\navskaffa den ovillkorliga rätten att välja skola.</pre><pre>1993/94:552 av Eva Johansson (s) till statsrådet\r\nBeatrice Ask om den nya läroplanen:</pre><pre>I regeringens förslag till ny läroplan står bl.a. att\r\n''rektorer och lärare svarar för att, i samråd med\r\nelever och föräldrar, planera och genomföra\r\nundervisningen samt för att omforma de\r\növergripande målen till undervisningsmål och se till\r\natt de uppnås.''</pre><pre>I läroplanen har detta omformulerats till ''ett\r\nsådant arbete måste ske i ett aktivt samspel mellan\r\nskolans personal och elever och i nära kontakt med\r\nsåväl hemmen som med det omgivande samhället.''</pre><pre>Frågor har väckts om huruvida regeringens avsikt\r\nmed denna omformulering är att uttrycka en\r\nannan, mer återhållsam, syn på föräldrarnas\r\ninflytande i skolan än den som återfinns i\r\npropositionen.</pre><pre>Mot bakgrund av såväl regeringens som riksdagens\r\nklara ställningstaganden för en fördjupning av\r\nföräldrainflytandet i skolan, är det angeläget att\r\ninga oklarheter råder om tolkningarna av\r\nläroplanen på denna punkt.</pre><pre>Mot denna bakgrund vill jag fråga skolministern\r\nom hon är beredd att förtydliga skrivningarna i\r\nläroplanen i detta avseende.</pre><pre>1993/94:553 av Göte Jonsson (m) till\r\nsocialministern om villkor för bistånd från\r\nsocialtjänsten:</pre><pre>Från sociala utgångspunkter finns det i vissa fall\r\nstarka skäl för socialtjänsten att kunna ställa krav\r\npå motprestationer i samband med beslut om\r\nekonomiskt bistånd. Svenska kommunförbundet\r\nhar klara önskemål om att kunna få till stånd en\r\nsådan ordning. Jag delar helt uppfattningen att\r\nmöjligheten att ställa krav på motprestation klarare\r\nskall markeras i socialtjänstlagen.</pre><pre>Vilka åtgärder ämnar socialministern vidta för att\r\nöka möjligheten till villkorat bistånd då detta av\r\nsociala skäl bedöms lämpligt?</pre><pre>1993/94:554 av Lars Moquist (nyd) till\r\nkulturministern om viseringskrav för kroater:</pre><pre>I pressen har under lång tid förekommit uppgifter\r\nom kroater som söker sig till Sverige eftersom de\r\nförespeglats jobb, bostad och bil om de kommer\r\nhit. Dessa människor saknar i de allra flesta fall\r\nflyktingskäl men vill självfallet som de flesta\r\nmänniskor skapa sig en bättre framtid.\r\nEkonomiska motiv är ju ingen grund för att få\r\nstanna i Sverige, och därför borde dessa människor\r\ndirektavvisas, men detta lär ännu inte ha skett.\r\nDetta beror säkerligen på att man hunnit ändra sina\r\nursprungliga skäl till asylskäl och då hamnat i det\r\nsvenska asylhanteringssystemet.</pre><pre>Det lär också förekomma att bosniska medborgare\r\nsom är bosatta i Sarajevo undandrar sig\r\nviseringskravet och kommer till Sverige på\r\nkroatiska pass.</pre><pre>Regeringen borde -- vilket Ny demokrati föreslagit\r\nvid upprepade tillfällen -- omedelbart införa\r\nviseringskrav för kroatiska medborgare. Sådant\r\nviseringskrav bör finnas för människor från hela det\r\nforna Jugoslavien med undantag för Slovenien.</pre><pre>Har statsrådet Friggebo för avsikt att snabbt föreslå\r\nnågra åtgärder -- t.ex. viseringstvång för kroater --\r\nför att komma till rätta med problematiken kring\r\nkroatinströmningen till Sverige?</pre><pre>1993/94:555 av Pär Granstedt (c) till\r\nutrikesministern om lönevillkoren inom\r\nutrikesförvaltningen:</pre><pre>Utrikesdepartementet har ett klart lägre löneläge\r\nän andra departement. SIDA har ett klart lägre\r\nlöneläge än andra statliga verk. Svenska diplomater\r\nutomlands har sämre villkor än diplomater från\r\nandra jämförbara länder. Detta förhållande kan\r\nknappast stå i överensstämmelse med den prioritet\r\nlandets internationella verksamhet måste ha och\r\nintresset att långsiktigt upprätthålla den höga\r\nkvalitet som kännetecknar svensk\r\nutrikesförvaltning.</pre><pre>Vilka åtgärder avser statsrådet att vidta för att råda\r\nbot på missförhållandena när det gäller lönevillkor\r\nför anställda inom utrikesförvaltningen?</pre><pre>17 §  Kammaren åtskildes kl. 21.19.</pre><pre>Förhandlingarna leddes</pre><pre>av förste vice talmannen från sammanträdets\r\nbörjan t.o.m. 3 § anf. 6 (delvis),</pre><pre>av tredje vice talmannen därefter t.o.m. anf. 24\r\n(delvis), av talmannen därefter t.o.m. 5 § anf. 75,</pre><pre>av tredje vice talmannen därefter t.o.m. anf. 91,</pre><pre>av förste vice talmannen därefter t.o.m.\r\najourneringen kl. 17.58,</pre><pre>av talmannen därefter t.o.m. 14 § anf. 158 (delvis)\r\noch</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}