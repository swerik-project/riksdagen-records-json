{"dokumentstatus":{"dokument":{"hangar_id":"2349260","dok_id":"GI09116","rm":"1994/95","beteckning":"116","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"116","slutnummer":"0","datum":"1995-06-08 00:00:00","systemdatum":"2005-10-27 13:43:41","publicerad":"1995-06-08 00:00:00","titel":"Riksdagens snabbprotokoll 1994/95:116 Torsdagen den 8 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{AAF6426D-4E61-46EF-8F2B-010A710EABA1}","dokument_url_text":"http://data.riksdagen.se/dokument/GI09116/text","dokument_url_html":"http://data.riksdagen.se/dokument/GI09116","dokumentstatus_url_xml":"http://data.riksdagen.se/dokumentstatus/GI09116","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:116</div>\r\n<div class=\"sidhuvud_datum\">Torsdagen den 8 juni</div>\r\n<div class=\"sidhuvud_klockslag\">Kl. 12.00 18.01</div>\r\n<hr class=\"sidhuvud_linje\">\r\n<pre>19.00 - 21.39</pre><pre>Det justerade protokollet beräknas utkomma om 3 veckor</pre><pre>------------------------------------------------------------------------</pre><pre>1 §  Justering av protokoll</pre><pre>Justerades protokollet för den 2 juni.</pre><pre>2 §  Avsägelse</pre><pre>Andre vice talmannen meddelade att följande av-\r\nsägelse inkommit:</pre><pre>Kristina Persson (s) hade anhållit om att fr.o.m.\r\nden 1 augusti 1995 bli entledigad från uppdraget som\r\nledamot av riksdagen.</pre><pre>Kammaren biföll denna anhållan.</pre><pre>3 §  Meddelande om särskild anordnad debatt</pre><pre>Andre vice talmannen meddelade att en särskild\r\ndebatt om Schengenavtalet skulle anordnas onsdagen\r\nden 14 juni ca kl. 15.00. Debatten skulle inledas med\r\ninformation av statsrådet Mats Hellström.</pre><pre>4 §  Beslut rörande utskottsbetänkanden som\r\nslutdebatterats den 7 juni</pre><pre>UU24 Mänskliga rättigheter, m.m.\r\nMom. 14 (konvention om fri miljöinformation)\r\n1. utskottet\r\n2. res. 2 (mp)\r\nVotering:\r\n272 för utskottet\r\n15 för res. 2\r\n1 avstod\r\n61 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  140 s, 67 m, 18 c, 22 fp, 14 v, 11\r\nkds\r\nFör res. 2:     15 mp\r\nAvstod:         1 m\r\nFrånvarande:    21 s, 12 m, 9 c, 4 fp, 8 v, 3 mp, 4\r\nkds</pre><pre>Mom. 18 (kurders, assyriers och andra minoriteters\r\nsituation i bl.a. Turkiet och Irak)\r\n1. utskottet\r\n2. utskottets hemställan med den ändring däri som\r\nföranleddes av bifall till mot. U640 yrk. 3 (mp)\r\nVotering:\r\nKammaren biföll utskottets hemställan genom upp-\r\nresning.</pre><pre>Mom. 22 (mänskliga rättigheter i Tibet)\r\n1. utskottet\r\n2. utskottets hemställan med den ändring däri som\r\nföranleddes av bifall till mot. U635 yrk. 5 (mp)\r\nVotering:\r\nKammaren biföll utskottets hemställan genom upp-\r\nresning.</pre><pre>Mom. 28 (regeringsdelegation till Colombia m.m)\r\n1. utskottet\r\n2. res. 3 (fp, v, mp)\r\nVotering:\r\n245 för utskottet\r\n55 för res. 3\r\n2 avstod\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 71 m, 22 c, 10 kds\r\nFör res. 3:     23 fp, 17 v, 15 mp\r\nAvstod:         1 s, 1 kds\r\nFrånvarande:    18 s, 9 m, 5 c, 3 fp, 5 v, 3 mp, 4 kds</pre><pre>Övriga moment\r\nKammaren biföll utskottets hemställan.</pre><pre>UbU18 Jämställdhet\r\nMom. 28 (utbildningsbidrag och doktorandtjänster,\r\nm.m.)\r\n1. utskottet\r\n3. res. 11 (mp)\r\nVotering:\r\n248 för utskottet\r\n16 för res. 11\r\n37 avstod\r\n48 frånvarande\r\nPartivis fördelning av rösterna:\r\nFör utskottet:  143 s, 68 m, 8 c, 18 v, 11 kds\r\nFör res. 11:    16 mp\r\nAvstod:         1 m, 14 c, 22 fp\r\nFrånvarande:    18 s, 11 m, 5 c, 4 fp, 4 v, 2 mp, 4\r\nkds</pre><pre>Mom. 31 (s.k. positiv särbehandling vid tillsättningen\r\nav nya professurer)\r\n1. utskottet\r\n2. res. 14 (m, c, fp, mp, kds)\r\nVotering:\r\n170 för utskottet\r\n135 för res. 14\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 3 m, 1 c, 2 fp, 18 v, 2 mp\r\nFör res. 14:    68 m, 21 c, 21 fp, 14 mp, 11 kds\r\nFrånvarande:    17 s, 9 m, 5 c, 3 fp, 4 v, 2 mp, 4 kds\r\nYvonne Ruwaida (mp) anmälde att hon avsett att\r\nrösta nej men markerats ha röstat ja.</pre><pre>Mom. 36 (likvärdiga villkor för kvinnor och män i\r\nforskarutbildningen)\r\n1. utskottet\r\n2. res. 19 (mp)\r\nVotering:\r\n288 för utskottet\r\n17 för res. 19\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 70 m, 22 c, 23 fp, 18 v, 11\r\nkds\r\nFör res. 19:    1 m, 16 mp\r\nFrånvarande:    17 s, 9 m, 5 c, 3 fp, 4 v, 2 mp, 4 kds</pre><pre>Mom. 41 (skydd mot sexuella trakasserier)\r\n1. utskottet\r\n3. res. 24 (v, mp, kds)\r\nVotering:\r\n193 för utskottet\r\n44 för res. 24\r\n66 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 5 m, 22 c, 23 fp\r\nFör res. 24:    18 v, 16 mp, 10 kds\r\nAvstod:         66 m\r\nFrånvarande:    18 s, 9 m, 5 c, 3 fp, 4 v, 2 mp, 5 kds</pre><pre>Övriga moment\r\nKammaren biföll utskottets hemställan.</pre><pre>UbU19 Vissa betygsfrågor m.m.\r\nMom. 2 (komplettering av betyg)\r\n1. utskottet\r\n2. res. 1 (m, c, fp, mp, kds)\r\nVotering:\r\n162 för utskottet\r\n138 för res. 1\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 1 c, 18 v\r\nFör res. 1:     70 m, 19 c, 23 fp, 15 mp, 11 kds\r\nFrånvarande:    18 s, 10 m, 7 c, 3 fp, 4 v, 3 mp, 4\r\nkds</pre><pre>Mom. 3 (avgift för prövning)\r\n1. utskottet\r\n2. res. 2 (v)\r\nVotering:\r\n286 för utskottet\r\n18 för res. 2\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  144 s, 71 m, 22 c, 23 fp, 15 mp, 11\r\nkds\r\nFör res. 2:     18 v\r\nFrånvarande:    17 s, 9 m, 5 c, 3 fp, 4 v, 3 mp, 4 kds</pre><pre>Mom. 5 (svenska som andraspråk)\r\n1. utskottet\r\n2. res. 4 (m, c, fp, kds)\r\nVotering:\r\n174 för utskottet\r\n128 för res. 4\r\n1 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  142 s, 17 v, 15 mp\r\nFör res. 4:     71 m, 22 c, 23 fp, 1 mp, 11 kds\r\nAvstod:         1 v\r\nFrånvarande:    19 s, 9 m, 5 c, 3 fp, 4 v, 2 mp, 4 kds</pre><pre>Övriga moment\r\nKammaren biföll utskottets hemställan.</pre><pre>JoU20 Förslag om ytterligare anslag på tilläggs-\r\nbudget till statsbudgeten för budgetåret 1994/95\r\nKammaren biföll utskottets hemställan.</pre><pre>5 §  Anpassning av ersättningsreglerna</pre><pre>Föredrogs\r\nKonstitutionsutskottets betänkande 1994/95:KU42\r\nAnpassning av ersättningsreglerna (försl.\r\n1994/95:RFK2)</pre><pre>Kammaren biföll andre vice talmannens hemstäl-\r\nlan att ärendet fick avgöras efter endast en bordlägg-\r\nning.\r\nBeslut</pre><pre>Kammaren biföll utskottets hemställan.\r\nMeddelande om samlad votering</pre><pre>Andre vice talmannen meddelade att lagutskottets\r\nbetänkande LU31, justitieutskottets betänkande\r\nJuU25 samt trafikutskottets betänkanden TU27 och\r\nTU28 skulle avgöras i ett sammanhang efter avslutad\r\ndebatt.</pre><pre>6 §  Konkursgäldenären</pre><pre>Föredrogs\r\nLagutskottets betänkande 1994/95:LU31\r\nKonkursgäldenären (prop. 1994/95:189)</pre><pre>Kammaren biföll utskottets hemställan att ärendet fick\r\navgöras efter endast bordläggning.</pre><pre>Anf.  1  CARIN LUNDBERG (s)\r\nFru talman! Jag vill börja med att yrka bifall till\r\nlagutskottets hemställan i betänkande 31 och samti-\r\ndigt rikta kammarens uppmärksamhet på ett par\r\npunkter i betänkandet.\r\nAntalet konkurser ökade lavinartat under början\r\nav 1990-talet. I konkursernas spår kom diskussioner-\r\nna om bekvämlighetskonkurser och ekonomisk\r\nbrottslighet i samband med konkursen. Riksdag och\r\nregering har på olika sätt försökt åtgärda kon-\r\nkursmissbruket. Regeringens proposition 1994/95:189\r\nKonkursgäldenären innehåller sådana förslag och\r\nberör mest konkursgäldenären.\r\nRegeringen föreslår att konkursgäldenärens upp-\r\nlysningsskyldighet skall utvidgas. En gäldenär är då\r\nalltid skyldig att utan undantag, även i särkonkurser,\r\nlämna upplysningar om all egendom han har, oavsett\r\nvar egendomen är belägen. Enligt utskottet gagnar\r\nden utvidgade upplysningsplikten kampen mot eko-\r\nnomisk brottslighet.\r\nEnligt propositionen kompletteras upplysnings-\r\nskyldigheten med en skyldighet för konkursförvalta-\r\nren att i bouppteckningen lämna uppgift om egendom\r\nsom på grund av att den är belägen utomlands inte\r\ningår i konkursboet om \"särskilda skäl\" föranleder\r\ndet.\r\nEtt enigt utskott föreslår en ändring av den före-\r\nslagna regeln. Ändringen innebär att \"om det finns\r\nanledning\" till det skall konkursutredningen också\r\ninnehålla uppgifter om egendom som inte ingår i boet\r\npå grund av att den finns utomlands. Utskottet före-\r\nslår också ett tillägg till bestämmelsen: Har konkurs-\r\ngäldenären uppgivit att han saknar sådan tillgång,\r\nskall detta anges i bouppteckningen.\r\nEn annan fråga som ofta diskuteras är de s.k. be-\r\nkvämlighetskonkurser där ägaren försätter sig själv i\r\nkonkurs för att billigt komma över tillgångarna i boet\r\noch sedan fortsätta verksamheten.\r\nPropositionen innehåller inga förslag till ändring i\r\nreglerna om försäljning av egendom i konkurser. Ett\r\nenigt utskott föreslår en ny reglering i konkurslagen\r\nsom innebär att en försäljning i princip alltid skall\r\nföregås av ett offentligt anbudsförfarande. Utskottet\r\nframhåller att det är viktigt att konkursförfarandet inte\r\nmedför en snedvridning av konkurrensen. Det är ock-\r\nså viktigt att minska misstron från allmänheten.\r\nUtskottet vill också framhålla att indelningen i\r\ndomicil- och särkonkurser bör slopas. All egendom\r\nsom tillhör en gäldenär bör ingå i konkursboet oavsett\r\nvar egendomen finns. Detta är naturligtvis ingen enkel\r\nfråga, men en samordning på internationell nivå är\r\nnödvändig. Det pågår ett arbete inom EU för att till-\r\nskapa en konkurskonvention. Utskottet utgår från att\r\nregeringen aktivt verkar för en snar lösning på pro-\r\nblemet.\r\nDetta betänkande är, fru talman, ett exempel på\r\ndet goda samarbete vi har i lagutskottet. Vi diskuterar\r\noss fram till bra lösningar. Men vi skulle inte klara\r\ndetta arbete om vi inte hade det enastående kansli som\r\nvi har. Kanslipersonalen förstår precis vad vi vill och\r\nskriver de texter och lagtexter som behövs. Jag vill\r\npassa på tillfället att tacka personalen för detta. Utan\r\ner skulle vi inte ha haft det förslag som vi i dag lägger\r\nfram i kammaren.\r\nI övrigt vill jag, fru talman, yrka bifall till rege-\r\nringens proposition om konkursgäldenären.</pre><pre>Anf.  2  PER ROSENGREN (v)\r\nFru talman! Jag skall inte förlänga debatten. Jag\r\nvill bara instämma i precis allt som Carin Lundberg\r\nhar sagt. Det har varit ett mycket konstruktivt arbete i\r\ndetta utskott. Det har varit mycket roligt att vi just i\r\ndetta ärende kunde komma sams och utforma ett enigt\r\nbetänkande att lägga fram här i kammaren. Jag vill\r\nbara instämma i det Carin Lundberg har sagt.</pre><pre>Anf.  3  ROLF ÅBJÖRNSSON (kds)\r\nFru talman! Vi kanske inte skall lovorda varandra\r\nmer, men jag vill också uttrycka glädje över att ut-\r\nskottet har kommit fram till de ställningstaganden som\r\nfinns redovisade i betänkandet. Jag tror att det är en\r\nbra bit på väg när det gäller att rätta till oegentligheter\r\ninom det här området.\r\nMen jag har en liten punkt som jag vill trycka på\r\nhär i kammaren. Det gäller konkurskarantän.\r\nDet sägs på flera ställen att man nu har vidtagit åt-\r\ngärder mot den ekonomiska brottsligheten. Skall\r\nbudskapet vara helt rakt, är detta mycket marginella\r\ninslag i den kampen.\r\nDet är inte alldeles lätt att hitta medel som är till-\r\nräckligt verksamma. Ett sätt att strama upp förhållan-\r\ndena skulle i alla fall vara att införa en automatisk\r\nkonkurskarantän. Den skulle ha samma innebörd som\r\nden konkurskarantän som i dag gäller för fysiska\r\npersoner som driver näring. De är direkt blockerade\r\natt fortsätta näringsverksamheten i och med konkurs-\r\nbeslutet. Samma sak borde gälla för de personer som\r\nhelt dominerar ett fåmansbolag. Det skulle alltså vara\r\nen begränsad konkurskarantän. Men den skulle omöj-\r\nliggöra de rullande konkurserna i småbolag.\r\nSkattechefen i Stockholms län, Bert Lindberg, och\r\njag har reserverat oss för en ytterligare utredning i det\r\nstycket i Näringsförbudsutredningens betänkande\r\n1995:1. Jag såg i dag att Stockholms tingsrätt i sin\r\nremiss över det betänkandet skriver: Tingsrätten anser\r\nslutligen att det kan finnas skäl att utreda frågan om\r\nen tidsbegränsad automatisk konkurskarantän.\r\nUtskottet har, som jag uppfattar det, en positiv\r\nskrivning i det här stycket, där man säger: \"Mot bak-\r\ngrund av det anförda är utskottet för sin del inte berett\r\natt nu förorda ett införande av s.k. utvidgade automa-\r\ntiska näringsförbud eller konkurskarantän. Utskottet\r\nvill dock inte utesluta att spörsmålet kan komma att\r\naktualiseras på nytt i samband med andra övervägan-\r\nden på konkursområdet.\"\r\nDet uppfattar jag som att man lämnar öppet för att\r\nman här kanske skall titta närmare på de här tingen.\r\nDet är en mening som har kommit in i betänkandet\r\nsom jag tycker är mycket olycklig. Den finns på s.11 i\r\nstycket före det jag citerade. Man hänvisar till vad\r\nsom tidigare sades i beredningen i regeringskansliet\r\nom företagande och konkurrens på likvärdiga villkor.\r\nDär står på ett ställe att konkurskarantän \"bygger på\r\nett felaktigt synsätt\" beträffande konkursen. Sedan\r\nbörjar man prata om att konkurs är naturligt och rik-\r\ntigt. Det är det väl i och för sig, men det är heller\r\ningen merit att gå i konkurs.\r\nDet finns ingenting som säger att man kan få lugna\r\nner sig en tid om man har försatt bolaget i konkurs\r\noch mer stå till konkursförvaltarens förfogande för att\r\nreda ut det man har ställt till med, i stället för att\r\nomedelbart ha konkursen som avstamp för fortsatt\r\nverksamhet.\r\nMed dessa påpekanden yrkar jag bifall till utskot-\r\ntets hemställan.</pre><pre>Överläggningen var härmed avslutad.\r\n(Beslut fattades efter 9 §.)</pre><pre>7 §  Åtgärder mot den ekonomiska\r\nbrottsligheten</pre><pre>Föredrogs\r\nJustitieutskottets betänkande 1994/95:JuU25\r\nÅtgärder mot den ekonomiska brottsligheten (skr.\r\n1994/95:217)</pre><pre>Kammaren biföll utskottets hemställan att ärendet\r\nfick avgöras efter endast en bordläggning.</pre><pre>Anf.  4  CHRISTEL ANDERBERG (m)\r\nFru talman! Man tar sig för pannan och frågar:\r\nVad håller den socialdemokratiska regeringen på\r\nmed? Vilket politikområde man än tittar på, det må\r\nvara den ekonomiska politiken, arbetsmarknadspoliti-\r\nken, jämställdheten, regionalpolitiken eller den eko-\r\nnomiska brottsligheten, är bilden densamma. Det är\r\nyviga gester och en mångfald av ord, men det är en\r\ntom retorik. Och all denna tomma retorik synes ha till\r\nsyfte antingen att dölja att regeringen inte har någon\r\npolitik över huvud taget eller också att dölja att rege-\r\nringen i själva verket bedriver en helt motsatt politik\r\nän den som den för till torgs. Regeringen lägger ut\r\ndimridåer.\r\nNär man har läst regeringens skrivelse om samla-\r\nde åtgärder mot den ekonomiska brottsligheten måste\r\nman tyvärr konstatera att historien upprepar sig. So-\r\ncialdemokraterna arbetar i opposition hårt för att\r\nskapa ett intryck av att borgerliga regeringar inte tar\r\nden ekonomiska brottsligheten på allvar och inte med\r\nkraft vill bekämpa den. När de sedan kommer till\r\nmakten börjar de genast rasera allt det som den bor-\r\ngerliga regeringen har åstadkommit.\r\nDet var först under andra hälften av 70-talet som\r\nden ekonomiska brottsligheten kom i fokus på allvar i\r\nvårt land. Den dåvarande borgerliga regeringen gjor-\r\nde kraftfulla insatser för att möjliggöra ett effektivt\r\nbekämpande av denna typ av brottslighet. De myn-\r\ndigheter som var engagerade i verksamheten fick\r\nstora resurstillskott, bl.a. för att höja kompetensen och\r\nvässa sina organisationer. Särskilt gällde detta poli-\r\nsen, som kunde börja utbilda särskilda ekopoliser, och\r\nekorotlar tillskapades i alla län. Ett intensivt myndig-\r\nhetssamarbete initierades. Forskning kom i gång.\r\n1982 kom socialdemokraterna tillbaka till makten.\r\nDe talade vitt och brett om hur mycket de prioriterade\r\nkampen mot den ekonomiska brottsligheten. Men vad\r\nde faktiskt gjorde var att under resten av 80-talet\r\nunderminera myndigheternas verksamhet genom att\r\nstrypa resurstilldelningen. Om detta vittnar bl.a. Riks-\r\ndagens revisorer i rapporten Den ekonomiska brotts-\r\nligheten och rättssamhället. \"Mot slutet av 1980-talet\r\navmattades arbetet mot den ekonomiska brottslighe-\r\nten. Polisen lyckades inte fylla vakanserna inom eko-\r\nrotlarna i tillräcklig utsträckning. Ärendebalanserna\r\nväxte och många brottsanmälningar blev inte föremål\r\nför utredning. Det blev allt tydligare att myndigheter-\r\nna inte hade resurser och kompetens att klara av si-\r\ntuationen.\"\r\nEfter regeringsskiftet 1991 påbörjades åter ett\r\nlångsiktigt och målmedvetet arbete för att bekämpa\r\nekobrottsligheten. Bland alla de åtgärder som den\r\nborgerliga regeringen vidtog kan här nämnas följande.\r\nSatsningarna på polisväsendet ledde till att mer än\r\n1 000 nya poliser kom ut i tjänst. Rikspolisstyrelsen\r\nfick 110 miljoner kronor för bl.a. teknisk utrustning\r\noch metodutveckling. Riksåklagaren har fått särskilda\r\nmedel för utredning av ekonomisk brottslighet riktad\r\nmot banker och andra finansinstitut, det s.k. RÅSOP-\r\nprojektet. År 1992 initierades en arbetsgrupp under\r\nledning av Riksåklagaren, Riksskatteverket, m.fl. som\r\nhade till uppdrag att finna nya former och rutiner vid\r\nbrottsutredningar i samband med konkurser - Rubi-\r\ncon. 200 miljoner kronor har vidare satsats på skärpt\r\nskattekontrollverksamhet. Åklagarväsendet har för-\r\nstärkts med ytterligare 30 ekoåklagartjänster. Ett\r\ncentralt \"ekobrottskommando\" börjar verka fr.o.m.\r\nden 1 juli i år, vilket innebär att former för närmare\r\nsamverkan mellan de brottsbekämpande myndighe-\r\nterna har skapats. Listan över åtgärder som den bor-\r\ngerliga regeringen vidtog skulle kunna göras mycket\r\nlängre.\r\nNu sitter vi här med den socialdemokratiska rege-\r\nringens skrivelse och dess strategi för samhällets\r\nsamlade åtgärder mot den ekonomiska brottsligheten,\r\noch man blir milt sagt betänksam. Risken är uppenbar\r\natt mycket av det som uppnåddes under den förra\r\nmandatperioden nu rinner ut i sanden. Det vi ser är en\r\nstrategi som innehåller ord, ord, ord men mycket liten\r\nsubstans. I flera viktiga avseenden bygger strategin\r\nvidare på det arbete som den borgerliga regeringen\r\npåbörjade, men det finns en betydande risk för att\r\ndetta arbete inte kommer att kunna fullföljas.\r\nRegeringen skriver att problemet i dag inte är\r\nbristen på resurser för bekämpning av ekonomisk\r\nbrottslighet. Resurstilldelningen ligger nu på en rimlig\r\nnivå. Den som bara läser den här skrivelsen kan lätt få\r\nintrycket att åtminstone den nuvarande nivån skall\r\nbibehållas.\r\nMen så är det ju inte. På grundval av årets budget-\r\nproposition har riksdagen nyligen beslutat om bespa-\r\nringar inom polisväsendet för budgetåret 1995/96\r\nmed 235 miljoner kronor, utöver de återstående be-\r\nsparingarna från krisöverenskommelsen hösten 1992,\r\nsom socialdemokraterna då trumfade igenom. Utöver\r\ndetta skall ytterligare 600 miljoner kronor sparas\r\ninom Justitiedepartementets område under mandatpe-\r\nrioden. Även detta kommer att drabba polisväsendet\r\nhårt. Rationaliseringsarbetet måste, enligt budgetpro-\r\npositionen, ha som mål att med minskad personal\r\nåstadkomma ett bättre resultat i verksamheten.\r\nMen detta är ju, som varje initierad person lätt in-\r\nser, en ekvation som inte går ihop. Det går inte att\r\norganisera bort brist på resurser.\r\nHistorien upprepar sig. Socialdemokraterna är i\r\nsjälva verket på väg att upprepa misstagen från 1980-\r\ntalet. I motion 1994/95:Ju25 framhåller vi moderater\r\natt tillräckligt välutbildade poliser och åklagare är en\r\nförutsättning för en samlad strategi mot den ekono-\r\nmiska brottsligheten. Vi motsätter oss bestämt sådana\r\nbesparingar som underminerar möjligheten att slå\r\nvakt om resultatet av det arbete som den borgerliga\r\nregeringen genomförde i kampen mot ekobrottslighe-\r\nten.\r\nJustitieministern synes sätta stor tilltro till att en\r\nförbättrad samverkan mellan myndigheterna skulle\r\nlösa en stor del av problemen med ekobrottsbekämp-\r\nningen. Moderata samlingspartiet instämmer i och för\r\nsig i vikten av att myndigheterna samarbetar och att\r\nalla drar åt samma håll.\r\nJag ifrågasätter dock om det finns så mycket mer\r\natt hämta här som inte redan är gjort. På s.19 i utskot-\r\ntets betänkande refererar man till rapporten från Riks-\r\nåklagaren/Rikspolisstyrelsen, enligt vilken det allmänt\r\nsett råder ett gott samarbete mellan olika myndigheter\r\nsom har en aktiv roll när det gäller att bekämpa\r\nekobrottsligheten. Enligt rapporten finns det knappast\r\nnågon åtgärd av organisatorisk eller annan natur som\r\nkan vidtas för att åstadkomma ett bättre samarbete än\r\ni dag. De professionella myndighetsföreträdarnas\r\nbedömning står i bjärt kontrast till justitieministerns\r\nfromma förhoppningar. Sanningen är ju att ett samar-\r\nbete förutsätter att det finns människor av kött och\r\nblod att samarbeta med i de konkreta fall som aktuali-\r\nseras.\r\nJustitieministern tror också att det skall bli möjligt\r\natt förkorta handläggningstiderna hos åklagarna och\r\ndomstolarna. En del finns säkert att göra, särskilt\r\ngenom ett förbättrat teknikstöd. Men den bistra san-\r\nningen är att det inte finns några \"quick fixes\", som\r\namerikanerna brukar uttrycka det.\r\nEkonomisk brottslighet kännetecknas ju bl.a. av\r\natt det är fråga om ett stort antal komplicerade trans-\r\naktioner som har pågått i åratal. Det krävs ett långva-\r\nrigt och tålamodsprövande kartläggningsarbete för att\r\nbena ut detta. Alla brister i förundersökningsmateria-\r\nlet räknas den misstänkte till godo.\r\nBeviskraven är och måste i ett rättssamhälle förbli\r\nhöga. Om åklagarna klipper av utredningarna i ett\r\ntidigare skede, kommer det att leda till att ännu färre\r\nfall leder till åtal och till fällande dom. Enligt min\r\negen erfarenhet har åklagarna redan i dag ständigt\r\nprocessekonomin för ögonen när förundersöknings-\r\nbegränsning övervägs.\r\nÄven regeringens brist på känsla för rättssäkerhet\r\noch personlig integritet är ägnad att inge stor olust.\r\nUnder rubriken Det förebyggande arbetets betydelse\r\nbeskriver regeringen hur Polisen och Skatteförvalt-\r\nningen i några län tar \"en förebyggande kontakt med\r\nnäringsidkare som synes befinna sig i riskzonen för att\r\ndras in i ekonomisk misskötsamhet och kriminalitet.\r\nVid besöket informeras näringsidkaren om sina skyl-\r\ndigheter i fråga om skattebetalning m m. Besöket följs\r\nupp genom kontroll och förnyat besök\".\r\nVad finns det då, Lars-Erik Lövdén, för lagligt\r\nstöd för en sådan verksamhet? Avser regeringen att, i\r\nde fall förutsättningar för husrannsakan och beslag\r\ninte är uppfyllda, införa något nytt institut i rätte-\r\ngångsbalken, kallat \"hembesök\" exempelvis? Om\r\nSverige i fortsättningen skall kunna kallas för en\r\nrättsstat bör sådana planer genast avskrivas.\r\nSammanfattningsvis, fru talman, råder det en\r\nsamstämmig uppfattning bland alla partier om att den\r\nekonomiska brottsligheten utgör ett allvarligt sam-\r\nhällsproblem som måste bekämpas med alla de medel\r\nsom kan vara försvarliga i en rättsstat. Annars under-\r\ngrävs såväl fundamenten för en marknadsekonomi\r\nmed konkurrens på lika villkor som den allmänna\r\nsamhällsmoralen.\r\nVi måste dock acceptera att ekobrottsbekämpning\r\när en resurskrävande verksamhet, och vi måste vara\r\nberedda att ställa de resurser till förfogande som\r\nkrävs. Problemen kan varken organiseras bort eller\r\ndiskuteras bort i några regionala samverkansgrupper.\r\nFru talman! Jag yrkar bifall till reservation 2 men\r\nstår naturligtvis bakom samtliga moderata reservatio-\r\nner i betänkandet.</pre><pre>Anf.  5  SIW PERSSON (fp)\r\nFru talman! Den ekonomiska brottsligheten är ett\r\nstort samhällsproblem. Vi är överens om att det be-\r\nhövs en nationell samling mot denna brottslighet.\r\nDärför tycker vi i Folkpartiet att det är utmärkt att den\r\nsocialdemokratiska regeringen fortsätter det intensifi-\r\nerade arbete som den borgerliga regeringen inledde.\r\nFolkpartiet noterar också med tillfredsställelse att\r\nskrivelsens förslag i allt väsentligt grundar sig på\r\nRiksdagens revisorers rapport om åtgärder mot den\r\nekonomiska brottsligheten. Därmed har regeringen i\r\nden föreliggande skrivelsen avstått från att politisera i\r\ndenna så viktiga fråga på det sätt som de socialdemo-\r\nkratiska regeringarna tyvärr gjorde under 1980-talet.\r\nDet finns självfallet olika förslag till konkreta åt-\r\ngärder och till vilka medel som statsmakterna skall\r\nanvända när brottsligheten skall beivras. Men det\r\nfaktum att det finns skilda åsikter i vissa delar bör inte\r\nskymma det faktum att det finns en bred nationell\r\nuppslutning kring det angelägna i att väsentligt ökade\r\nansträngningar görs för att bekämpa ekonomiska\r\nbrott.\r\nVi vet att ekobrottsligheten är skadlig på många\r\nsätt. Enskilda människor drabbas av fiffel, företag blir\r\nlurade, konkurrensen snedvrids i delar av näringslivet\r\noch samhället förlorar stora skatteintäkter. Men den\r\nekonomiska brottsligheten orsakar inte bara stora\r\nekonomiska förluster. Den undergräver också tilltron\r\ntill rättsordningen, försvagar affärsetiken och luckrar\r\nupp respekten för skattesystemet.\r\nDen totala omfattningen av denna brottslighet har\r\ni vissa sammanhang angivits till 100-150 miljarder\r\nkronor per år. Beloppet avser hela den s.k. svarta\r\nekonomin och får anses som osäkert. Liksom i fråga\r\nom grov kriminalitet tycks det vara ett begränsat antal\r\npersoner som står för en förhållandevis stor del av den\r\ngrova ekonomiska brottsligheten.\r\nBåde samhällsekonomin och samhällsmoralen\r\nhotas, om den ekonomiska brottsligheten får breda ut\r\nsig mer än vad den hittills tillåtits att göra. Detta är\r\nsärskilt allvarligt i en tid då samhället har svåra pro-\r\nblem med budgetunderskott, statsskuld och arbetslös-\r\nhet.\r\nDärför är det viktigare än någonsin att kampen\r\nmot denna brottslighet är en prioriterad verksamhet\r\nför myndigheterna. Från alla partier säger vi att sär-\r\nskild vikt skall läggas vid att samordna myndigheter-\r\nnas prioriteringar och utveckla myndigheternas sam-\r\narbete samt att höja kunskaperna och myndighets-\r\nkompetensen i fråga om ekonomisk brottslighet.\r\nDen ekonomiska brottsligheten i samhället skall\r\nminskas genom åtgärder som innebär en effektivise-\r\nring i fråga om att förebygga, upptäcka samt utreda\r\noch lagföra ekonomisk brottslighet. Det är också\r\nviktigt att näringslivet tar på sig ett ökat ansvar, sär-\r\nskilt när det gäller att förebygga just den här formen\r\nav brottslighet.\r\nNär det gäller bekämpning av annan brottslighet\r\nvet man att ett effektivt brottsförebyggande arbete är\r\nen förutsättning för att minska brottsligheten.\r\nEkobrottsligheten skall förebyggas, bl.a. genom en\r\neffektivare skattekontroll. Därför har en utredning\r\ntillsatts som skall utarbeta förslag till en ny och effek-\r\ntivare skatteflyktslag. I väntan på denna lag återinförs\r\nden gamla skatteflyktslagen.\r\nVi i Folkpartiet har ingenting att invända mot att\r\nden av regeringen tillsatta kommittén prövar möjlig-\r\nheterna att utarbeta förslag till en ny lag mot skatte-\r\nflykt, under förutsättning att kommitténs utgångspunkt\r\när att denna nya lag i långt större utsträckning än den\r\ntidigare tillgodoser grundläggande säkerhetskrav.\r\nAlltjämt gäller, enligt vår uppfattning, att statens\r\nbeivrande av brott alltid måste ligga inom ramen för\r\nen grundläggande rättssäkerhet.\r\nNär det gäller skatteflyktslagen gäller särskilt att\r\nkravet på förutsägbarhet måste vara uppfyllt. Den\r\ngamla skatteflyktslagen innehöll inte detta krav. Vi\r\nhar därför yrkat avslag på förslaget om att nu återinfö-\r\nra lagen.\r\nFru talman! Jag står bakom reservation 9 men nö-\r\njer mig med att yrka bifall till reservation 8 och i\r\növrigt till utskottets hemställan.</pre><pre>Anf.  6  PER ROSENGREN (v)\r\nFru talman! Den skrivelse som nu behandlas är\r\ningen plan mot den ekonomiska brottsligheten utan\r\nsnarare en beskrivning av ett problemområde.\r\nMen beskrivningen fanns ju redan i Riksdagens\r\nrevisorers rapport, som behandlades av riksdagen i\r\ndecember. De förväntningar som fästes vid den skri-\r\nvelse som nu föreligger var nog ganska stora. När vi i\r\nlagutskottet bl.a. diskuterade dimensioneringen av\r\nKronofogdemyndigheten var det ett ganska enigt\r\nlagutskott som trots allt sade att det kan bli litet pro-\r\nblematiskt med de stora nedskärningar för Kronofog-\r\ndemyndigheten som nu planeras.\r\nDet kommer en skrivelse från regeringen som kan-\r\nske på ett mer konkret sätt redogör för vilken numerär\r\nkronofogden kommer att behöva. Vi vet att det i dag\r\nligger ungefär 57 miljarder kronor i oindrivna ford-\r\nringar. I ett sådant läge kan det inte vara riktigt att\r\nfortsätta att skära ned på den myndighet som skall\r\ndriva in pengarna.\r\nEn annan myndighet som också fått känna av\r\nkraftiga nedskärningar och som sysslar med förhind-\r\nrande av ekonomisk brottslighet är skattemyndighe-\r\nten. Som Christel Anderberg sade har de fått 200\r\nmiljoner kronor i ett extra anslag. Men det täcker ju\r\ninte på något sätt den kraftiga minskning som sker på\r\nA1- och A2-anslagen.\r\nDimensioneringen på skattemyndigheten är allde-\r\nles för låg för att klara av en effektiv granskning.\r\nSkrivelsen borde ha tagit fasta på de konkreta åt-\r\ngärder som behövs. Skrivelsen är, som Christel An-\r\nderberg säger, i princip en uppräkning av vad som\r\nskulle kunna tänkas vidtagas. Den innehåller väldigt\r\nfå konkreta åtgärder. Den bygger till viss del på Riks-\r\ndagens revisorers rapport. De konstateranden som\r\ngörs i skrivelsen är ungefär de samma.\r\nI skrivelsen står bl.a. att man skall ha förstärkt\r\nskattekontroll och förenklad skattelagstiftning. Någon\r\nförstärkt skattekontroll sker ju inte med minskad\r\nnumerär. Som Christel Anderberg sade går det inte att\r\norganisera bort brist på resurser. Men det är det rege-\r\nringen hoppas.\r\nNågon förenklad skattelagstiftning har vi inte sett\r\nnär det gäller företagsbeskattning. I går fattade vi ett\r\nbeslut när det gäller momsen som inte precis går åt\r\nförenklingshållet. När det gäller moms på begagnade\r\nvaror är skattelagstiftningen ytterligt komplicerad. Vi\r\nhar tidigare haft ett relativt enkelt system; det nya\r\nsystemet är mycket svårare.\r\nVi från vänsterpartiet har pekat på att det behövs\r\nsärskilda skattedomstolar som tar hand om såväl\r\nekobrottsfrågan som skatteprocessen. Vi tror att kom-\r\npetensen skulle kunna höjas på det sättet. Man skulle\r\nfå ett snabbare avslut, och man skulle få ett gemen-\r\nsamt avslut på skattemål och brottmål.\r\nVi efterfrågar i första hand konkreta åtgärder och\r\nfärre skrivelser. Det finns dock en del positivt som\r\nregeringen har genomfört. Det gäller bl.a. att man\r\nåterinför skatteflyktsklausulen i avvaktan på en för-\r\nbättrad sådan.\r\nDet man har sagt när det gäller möjligheterna till\r\neffektivare revisionsverksamhet välkomnar vi också.\r\nVi vet att den borgerliga regeringen minskade möjlig-\r\nheterna till effektiva revisioner genom att inte tillåta\r\ns.k. gryningsrevisioner.\r\nNär man i dag genomför krogsaneringsprogram-\r\nmet kan vi se att det samarbete som sker mellan läns-\r\nstyrelsen och skattemyndigheten är ganska effektivt.\r\nSkattemyndigheten får visserligen i det läget inte\r\nvidta några direkta åtgärder med anledning av de\r\noaviserade besöket, men de kan göra noteringar om\r\nvad som framkommit vid länsstyrelsens kontroll.\r\nDet enda sättet att komma åt vissa branscher är att\r\ngöra sådana här oaviserade besök. Jag förstår inte att\r\nmoderaterna kan säga att man effektiviserade kampen\r\nmot ekonomisk brottslighet, när man de facto tog bort\r\nmöjligheten till dessa viktiga åtgärder.\r\nSlutligen vill jag kommentera att näringsutskottet\r\npåtalar att missbruk av koknkursinstitutet, genom s.k.\r\nbekvämlighetskonkurser, snedvrider konkurrensen till\r\nnackdel för de företag som följer gällande spelregler.\r\nDet är intressant. Ett tidigare ärende i dag handlade ju\r\njust om obligatoriskt anbudsförfarande i samband\r\nmed konkurser. Det minskar naturligtvis möjligheter-\r\nna att planera bekvämlighetskonkurser.\r\nDet intressanta i sammanhanget är dock att detta\r\ninte fanns med i regeringens förslag. De socialdemo-\r\nkratiska ledamöterna i lagutskottet har efter en motion\r\nfrån bl.a. vänsterpartiet faktiskt tagit till sig den kritik\r\nsom ett i övrigt aktivt arbetande utskott framförde.\r\nMan har faktiskt ändrat på regeringens förslag.\r\nJag menar att regeringen är väldigt passiv när det\r\ngäller den ekonomiska brottsligheten. Det räcker inte\r\nmed skrivelser. Vi vill ha mer konkreta åtgärder.\r\nSlutligen, fru talman, vill jag yrka bifall till reser-\r\nvation nr. 1, men vi står naturligtvis bakom även de\r\nandra reservationerna som vi undertecknat.</pre><pre>Anf.  7  KIA ANDREASSON (mp)\r\nFru talman! Det är inte första gången som eko-\r\nnomisk brottslighet diskuteras här i kammaren. Det\r\nfinns tidigare betänkanden med förslag till åtgärder.\r\nDet utmärkande draget för de flesta betänkandena är\r\natt riksdagen har beviljat extra pengar för att stärka de\r\nbefintliga instanserna så att de själva skulle vidta\r\nåtgärder och anställa mer personal.\r\nDessa tidigare åtgärder har dock inte hjälpt. Den\r\nekonomiska brottsligheten fortsätter att öka och stora\r\nbelopp undanhålls samhället. Detta orsakar många\r\nandra problem.Det ursprungliga problemet kvarstår:\r\nHur skall vi minska den ekonomiska brottsligheten?\r\nSom ett trendbrott utkom Riksdagens revisorer\r\nmed en skrivelse om åtgärder mot den ekonomiska\r\nbrottsligheten. Denna gång beskrev man inte bara\r\nproblemen utan kom också med förslag på konkreta\r\nåtgärder som baserades på en analys av den ekono-\r\nmiska brottsligheten. Man framförde även åsikten att\r\ndet krävs en förbättrad överblick och styrning från\r\nstatsmakternas sida samt att kontakten mellan riksdag\r\noch regering i denna fråga måste förbättras.\r\nMiljöpartiet ansåg att förslagen var bra och ge-\r\nnomtänkta och yrkade bifall till revisorernas skrivelse.\r\nDet gjorde däremot inte utskottet och inte heller de\r\növriga partierna.\r\nDet är gruppen som skall utarbeta strategi för lä-\r\nnet, företa kontrollaktioner samt utvärdera resultaten.\r\nDet är då viktigt, som föreslås, att t.ex. gemensamma\r\nkontrollaktioner, punktinsatser och tillfälliga projek-\r\ntorganisationer för att ingripa mot en viss företeelse\r\nockså gäller för miljöbrott. Det måste klart framgå\r\ngenom information till direktiven.\r\nMiljöbrott och traditionella ekonomiska brott har\r\nstora likheter när det gäller kompliciteten och komp-\r\nlexiteten. De leder till långa utredningstider och\r\nkrångliga bevisföringar, och det är väldigt få som\r\nfälls. Det hjälper inte att ha miljölagar och inte rätts-\r\nsystemet kan hantera dessa och det finns en effektiv\r\norganisation som handhar miljöbrott. Om vi nu så\r\nsmåningom får ett förbättrad miljöbalk hjälper inte\r\ndet heller när rättssystemet handhar miljöbrotten på\r\ndet vis som sker i dag.\r\nJag kontaktade en jurist på miljöenheten vid läns-\r\nstyrelsen i Göteborg och Bohus län. Den information\r\nsom jag fick av honom gjorde mig nedstämd. Han\r\nberättade att fast de i dag ordentligt sovrar ut de fall\r\nsom skulle kunna gå till åtal och skickar dem vidare\r\ntill åklagare läggs de flesta fall ändå ner.\r\nVad är det som är förklaringen till detta? Jo, det är\r\natt det är så svårt att fälla någon enskild person för\r\ndessa miljöbrott. Även om det har införts företagsbot\r\när det mycket svårt. Tre fall av fyra rinner helt enkelt\r\nut i sanden därför att det är så svårt med bevisföring-\r\nen. Företagen har tusen skäl. Det är tekniska fel på\r\napparaturen, och de kan inte hjälpa det. De skyller\r\nifrån sig, och de ljuger, och därför kan man inte döma\r\nnågon. Spärrarna är satta väldigt högt. Här gäller det\r\natt hellre fria än fälla, och det är kanske inte rätt när\r\ndet gäller den här typen av miljöbrott. Dessutom\r\ntyckte han att det mesta var tillåtet. Det är inte heller\r\nnågon bra indikation.\r\nMiljöpartiet anser dessutom att företag lämnas all-\r\ndeles för mycket i fred när det gäller miljökontroll.\r\nDe större företagen - de som är klassade som A och B\r\nnär det gäller att skicka prover till länsstyrelsen -\r\nskickar de miljörapporter som de själva har gjort upp\r\noch även utsläppsprover. De kan kontakta konsulter,\r\nmen de är ju ändå på något sätt jäviga eftersom före-\r\ntagen själva betalar dem.\r\nPrecis som företag är skyldiga att göra en årlig\r\nekonomisk redovisning borde företagen vara ålagda\r\natt göra en obligatorisk årlig miljöredovisning. Riktigt\r\nstora företag har börjat med det i dag därför att de är\r\nmycket måna om sin miljöpolicy, men de mindre gör\r\ndet inte. Det borde också finnas fristående miljörevi-\r\nsorer som samarbetar med kontrollmyndigheter, polis\r\noch åklagare. Det skulle underlätta utredningarna och\r\nge kortare handläggningstider.\r\nDet är också oerhört viktigt att det finns kunniga,\r\nengagerade och intresserade åklagare och domare\r\nsom driver och dömer miljöbrott så att det bildas\r\npraxis för miljöbrott i domstolarna. Det förekommer\r\ninte i dag. Det har inte hänt något på många år. Det är\r\ndärför som jag är så mån om att det skall komma med\r\ni den satsning som nu görs på att bekämpa den eko-\r\nnomiska brottsligheten.\r\nJag skall noga läsa den årliga rapport som de regi-\r\nonala samverkansorganen skall upprätta i varje län. I\r\ndessa kommer det klart att framgå huruvida miljöbrot-\r\nten har fått den uppmärksamhet som utskottet säger\r\natt betänkandet ger uttryck för.\r\nDet står även i betänkandet att näringslivet skall ta\r\nett ökat eget ansvar när det gäller ekonomisk brotts-\r\nlighet. För att förebygga miljöbrott bör, som tidigare\r\nhar sagts, en obligatorisk miljöredovisning införas,\r\nsamt att blivande företagare och småföretagare får en\r\nbred tillgång till information och utbildning om miljö-\r\nlagar. Det är många av dessa småföretagare som inte\r\nhar någon aning om vad som gäller.\r\nUtöver näringslivets egna organisationer bör\r\nALMI företagspartner AB och däri ingående regiona-\r\nla utvecklingsbolag ha särskilt ansvar. Jag yrkar bifall\r\ntill reservation 4 avseende mom. 9.\r\nMyndigheterna har insett att det behövs kvalifice-\r\nrade ekonomer till hjälp för att lösa ekonomiska brott.\r\nDet gäller även för miljöbrott. Det måste anställas\r\nhögskoleutbildade ekologer som hjälper de myndighe-\r\nter som skall utreda miljöbrott. Det har utbildats mil-\r\njöpoliser, vilket är oerhört positivt och glädjande.\r\nÄven åklagarna skall börja gå den utbildningen. Men\r\nutbildningen är relativt kort. Den är åtta veckor. De\r\npersoner som utbildas behöver resurspersoner till\r\nhjälp.\r\nOm man jämför med den traditionella ekonomiska\r\nbrottsligheten har det ytterligare anställts 50 ekono-\r\nmer inom polisen och 10 ekonomer inom åklagarvä-\r\nsendet, men inte en enda högskoleutbildad ekolog.\r\nDärför yrkar jag bifall till reservation 5 avseende\r\nmom. 13.</pre><pre>Anf.  8  PER ROSENGREN (v) replik\r\nFru talman! Jag blir litet konfunderad när Kia\r\nAndreasson säger att justitieutskottet yrkade bifall till\r\nrevisorernas rapport. Om jag minns rätt föreslog ett\r\nenigt utskott avslag på revisorernas rapport, i och för\r\nsig med en mycket positiv skrivning till innehållet i\r\nrapporten. Men det var ett enigt utskott som föreslog\r\navslag.\r\nNär jag sedan tog upp debatten i kammaren vet\r\njag att Miljöpartiet och Kia Andreasson reagerade och\r\ntyckte att man skulle yrka bifall till rapporten. Men\r\njag tror att justitieutskottet trots allt var enigt i sitt\r\navslagsyrkande.</pre><pre>Anf.  9  KIA ANDREASSON  (mp) replik\r\nFru talman! Det stämmer, Per Rosengren. Det var\r\nprecis som det gick till. Jag blev väldigt förbluffad\r\növer och överraskad av att utskottet yrkade avslag.\r\nMen när ärendet senare kom upp i kammaren röstade\r\njag och Miljöpartiet för revisorernas förslag. Det är en\r\nhelt korrekt beskrivning.</pre><pre>Anf.  10  ROLF ÅBJÖRNSSON (kds)\r\nFru talman! Vi kristdemokrater tycker att skrivel-\r\nsen från regeringen är bra. Över huvud taget har vi\r\nuppfattat regeringens sätt att gripa sig an dessa pro-\r\nblem som mycket positivt och lovvärt. Jag kan hålla\r\nmed om att man ibland kan undra: Motsvarar alla\r\ndessa ord någonting i konkret handling nu och i fram-\r\ntiden? Jag upplever att orden här finns förankrade i en\r\ntanke, om än i en förändrad verklighet. Det är jag\r\nfaktiskt inte alldeles säker på att jag kände under den\r\nborgerliga tiden.\r\nJag tror att detta kommer att ge resultat. Det har\r\nredan gett resultat i vissa delar, som vi nu inte behö-\r\nver gå in på. Det är visserligen på detaljnivå, men\r\nriktningen är i varje fall klar. Men det finns tyvärr ett\r\npar skönhetsfläckar. Därför måste jag här och nu yrka\r\nbifall till två reservationer, reservationerna 8 och 9.\r\nDet handlar om den gamla skatteflyktsklausulen.\r\nDär har vi i vår motion konstaterat att den strider mot\r\ngrundlagen. Det är något som Anders Hultqvist har\r\nkonstaterat i sin under innevarade år framlagda dok-\r\ntorsavhandling om legalitetsprincipen vid inkomstbe-\r\nskattning. Egentligen behöver man inte vara doktor i\r\njuridik för att begripa att den här typen av lagstiftning\r\ninte är bra.\r\nDet är riksdagen som skall lagstifta, och domsto-\r\nlarna skall döma. Man skall inte ge ett uppdrag till\r\ndomstolarna att rätta till det vi här har missat. Det\r\nskapar självfallet rättsosäkerhet och osäkerhet över\r\nhuvud taget inom rättslivet, och så skall vi inte ha det.\r\nRiksdagen får i så fall vara mer alert och vartefter\r\nman hittar ofullkomligheter i systemet täppa till det\r\ngenom lagstiftning.\r\nDet är dessutom oerhört viktigt att man följer\r\nkonstitutionen om man skall ut i samhället och tala för\r\nlag och rätt. Jag tycker att det är sorgesamt att man\r\nsläpper in en sådan klausul. Det har inte ett dugg med\r\natt göra med att bekämpa ekonomisk kriminalitet. Jag\r\nkan försäkra att de yrkeskriminella är totalt immuna\r\nmot den typen av lagstiftning.\r\nSedan till frågan om rättssäkerheten, som det ock-\r\nså har gått litet troll i. Jag har nu börjat förstå det här\r\nmed politik. Vissa saker blir symboler, och allmänhe-\r\nten får en känsla av att man gör stordåd. Det gäller\r\nockså Rättssäkerhetskommitténs arbete och de regler\r\nsom infördes under den borgerliga tiden i detta hänse-\r\nende. Jag vill särskilt understryka det självklara och\r\nviktiga att vi nu, samtidigt som man är kraftfull i\r\ndessa stycken, inte tubbar på rättssäkerhetens princip-\r\ner.\r\nJag kan konkretisera med ett enda exempel som\r\nligger mig nära i yrket. Tidigare kunde en skatterevi-\r\nsor komma uppspringade på att advokatkontor och\r\nutan någon som helst misstanke om någonting gå\r\ningenom, förutom naturligtvis advokatens egen redo-\r\nvisning, alla klientakter och alla dokument som fanns\r\noch finns på advokatbyrån. Därmed kränktes klientens\r\nrätt sekretess beträffande handlingar och den rätt till\r\ntystnadsplikt som en advokat har i förhållande till sin\r\nklient i domstol och som är säkerställd i rättegångs-\r\nbalken.\r\nDet är egentligen fullständigt enastående att man\r\nhade den konkreta möjligheten att bryta igenom i\r\nprincip grundlagsfästa rättigheter i ett enskilt skatteä-\r\nrende. Det är klart att man måste reglera dessa förhål-\r\nlanden och hur skatterevisorerna skall agera i ett en-\r\nskilt skatteärende, vilket också skedde.\r\nDet är inte så som vissa militanta skatterevisorer\r\npåstår att de nya reglerna har inneburit att effektivite-\r\nten på ett verksamt sätt har eftersatts. De har inte läst\r\npå ordentligt. Det är jobbiga bestämmelser, det med-\r\nges. Men om man läser igenom dem ser man att de\r\nmynnar ut i att skatterevisorer som myndighetsperso-\r\nner har i princip samma regler att hålla sig till som\r\npolisen. Det tror jag i och för sig att vi inte mår illa\r\nav.</pre><pre>Anf.  11  PER ROSENGREN (v) replik\r\nFru talman! När det gäller det sista Rolf Åbjörns-\r\nson säger om revisorernas uppfattning om sin arbetssi-\r\ntuation får vi nog i detta fall lita litet mer på reviso-\r\nrernas. Skatterevisorerna har själva sagt att deras\r\narbete har försvårats högst avsevärt med de nya reg-\r\nlerna.\r\nDet tillhör också ovanligheten att man missbrukar\r\neller att man använder dessa möjligheter till s.k. gry-\r\nningsrevisioner för att göra sådana ingående s.k.\r\nkränkande undersökningar som Rolf Åbjörnsson\r\nhänvisar till. Däremot har möjligheterna att kontrolle-\r\nra verksamheten försvårats. Den byråkrati som finns\r\nför att kunna göra den typen av revisioner har minskat\r\neffektiviteten i hela revisionsverksamheten. Det kan\r\nnog de flesta skatterevisorer intyga.</pre><pre>Anf.  12  LARS-ERIK LÖVDÉN (s)\r\nFru talman! När jag lyssnar på Christel Ander-\r\nberg, Siw Persson och Rolf Åbjörnsson måste jag\r\nställa mig frågan hur ni med dessa olika framträdan-\r\nden och de åsikter ni har gett uttryck för i dag har\r\nkunnat sitta i samma regering. Siw Persson och Rolf\r\nÅbjörnsson säger att skrivelsen är en bra skrivelse\r\noch att det är en bra strategi för kampen mot den\r\nekonomiska brottsligheten. Christel Anderberg formu-\r\nlerar närmast en genralangrepp på regeringens skri-\r\nvelse och den strategi som ges uttryck för i den. Jag\r\nmåste säga att jag har större tilltro till Rolf Åbjörns-\r\nsons kompetens och överblick på området än till\r\nChristel Anderbergs.\r\nDet skulle vara frestande att nappa på den tråd\r\nsom Christel Anderberg lämnar efter sig i talarstolen\r\noch göra en analys av vad den borgerliga regeringen\r\nuträttade på området. Jag kan nämna alla de föränd-\r\nringar som gjordes av den borgerliga regeringen i\r\nförsämrande syfte när det gäller möjligheten att kom-\r\nma åt den ekonomiska brottsligheten. Jag kan nämna\r\nmoderaternas motstånd mot den riksdagsmajoritet\r\nsom fanns under förra valperioden och som krävde\r\ninrättande av finanspolis, ökade resurser till polis och\r\nåklagare för ekobrottsbekämpning och ökade insatser\r\npå skattemyndigheterna. Jag skulle kunna ägna hela\r\nanförandet åt att kritisera moderaternas brist på age-\r\nrande när det gäller kampen mot den ekonomiska\r\nbrottsligheten. Men jag skall avstå. Regeringens skri-\r\nvelse är faktiskt en öppning till nationell samling mot\r\nden ekonomiska brottsligheten.\r\nJag skall citera ett stycke i skrivelsen som är en\r\nödmjuk självkritik från regeringens sida, men som\r\nnaturligtvis också pekar på de brister som även bor-\r\ngerliga regeringar har visat när det gäller kampen mot\r\nden ekonomiska brottsligheten. I skrivelsen lämnas en\r\nredovisning för insatserna under 80-talet för att skärpa\r\nkampen mot ekobrotten.\r\nDär sägs följande:\"Vinsterna av dessa satsningar\r\nblev kortvariga. Samhället förmådde inte hålla fast\r\nvid de gjorda prioriteringarna. Resurser och kompe-\r\ntens gick till stora delar förlorade. Delvis torde ut-\r\nvecklingen har berott på att kampen mot den ekono-\r\nmiska brottsligheten på ett olyckligt sätt kom att bli en\r\npolitiskt stridsfråga. Hotet från den ekonomiska\r\nbrottsligheten underskattades, trots allt. Statsmakter-\r\nnas signaler kom därmed efter hand att framstå som\r\notydliga. Myndigheterna förlorade sin ledstjärna och\r\nekobrottsbekämpningen kom till slut att hanteras som\r\nen fråga av sekundärt intresse.\" Så säger regeringen i\r\nskrivelsen. Det är ett mått av självkritik, men natur-\r\nligtvis också en ganska hård kritik av de borgerliga\r\nregeringarnas ointresse på området.\r\nJag tycker att Christel Anderbergs anförande var\r\nganska illavarslande när det gäller att upprätta och\r\nskapa den nationella samling som nu är så otroligt\r\nviktig för att vi med kraft skall kunna pressa tillbaka\r\nekobrottsligheten. Det finns nämligen starka skäl till\r\nvarför vi måste ha en nationell samling kring detta.\r\nDen ekonomiska brottsligheten är oerhört omfattande.\r\nOavsett om man säger att den omfattar 100 miljarder,\r\n75 miljarder eller 150 miljarder är de ekonomiska\r\nvärden som står på spel betydande.\r\nFramför allt är det enskilda personer som drabbas\r\nav  den ekonomiska brottsligheten. Det är personer\r\nsom inte får betalt för det arbete som utförts. Det är\r\npersoner som ställs på gatan därför att man inte följer\r\nspelreglerna för näringsverksamheten. Det är seriösa\r\nföretag som för oerhört svårt att konkurrera eftersom\r\noseriösa företag uppträder på marknaden. Hela nä-\r\nringslivet drabbas genom att konkurrensen blir sned-\r\nvriden. Det leder till sämre effektivitet, högre priser,\r\nlägre sysselsättning och en svagare tillväxt i ekono-\r\nmin, allt som en följd av den ekonomiska brottslighe-\r\ntens omfattning.\r\nI det arbete som regeringens ekobrottsberedning\r\nhar bedrivit och i de samtal som har förts med nä-\r\nringslivets organisationer möts man nu av ett oerhört\r\nstort intresse och engagemang från det seriösa nä-\r\nringslivets sida för att medverka i kampen mot den\r\nekonomiska brottsligheten. Som någon har berört är\r\ndet naturligtvis i den statsfinansiella situation som vi\r\nbefinner oss i också viktigt att täppa till de hål genom\r\nvilka skattemedel nu rinner ut ur systemet.\r\nDet kanske allvarligaste med den ekonomiska\r\nbrottsligheten är dess moraliska konsekvenser - upp-\r\nluckring av det allmänna rättsmedvetandet, förflack-\r\nning av etiken i affärsförhållanden och minskad re-\r\nspekt för skatte- och bidragssystem. Allt detta gör att\r\ndet är oerhört betydelsefullt att vi nu verkligen tar ett\r\nsamlat grepp för att bekämpa den ekonomiska brotts-\r\nligheten och att vi - låt mig uttrycka den förhopp-\r\nningen - kan göra detta över partigränserna.\r\nJag tyckte inte heller att Christel Anderbergs anfö-\r\nrande hade särskilt stor täckning i utskottsbetänkan-\r\ndet. Låt mig bara citera ett par meningar ur lagutskot-\r\ntets på denna punkt eniga yttrande:\r\n\"Enligt utskottets mening har regeringen genom\r\nförevarande skrivelse visat att man nu är beredd att ta\r\nett samlat grepp i fråga om samhällets åtgärder mot\r\nden ekonomiska brottsligheten. Utskottet finner såle-\r\ndes att den i skrivelsen framlagda strategin är ett steg i\r\nrätt riktning.\"\r\nÄven omkring den i justitieutskottets skrivning\r\nanvisade strategin råder en bred enighet, också inne-\r\nfattande moderaterna. Det finns vissa reservationer,\r\nmen inte på någon avgörande punkt. Det gäller en\r\nsammanhållen strategi mot den ekonomiska brottslig-\r\nheten.\r\nRegeringen har tyckt det vara viktigt att redovisa\r\ndenna strategi för riksdagen. Alla de punkter och\r\nkonkreta förslag som finns i skrivelsen kommer nu\r\nsuccessivt att omsättas i verkligheten. Det arbetet\r\npågår för fullt i regeringskansliet. Man planerar lag-\r\nförslag som skall läggas på riksdagens bord. Förord-\r\nningar och riktlinjer för myndigheterna kommer att\r\nutfärdas. En rad åtgärder kommer att vidtas för att\r\nsnabbt förverkliga de tankar som skisseras i skrivel-\r\nsen.\r\nEn sådan punkt, som regeringen redan har fattat\r\nbeslut om, är den fasta regionala myndighetssamver-\r\nkan som är redovisad i skrivelsen och som Christel\r\nAnderberg uttryckte sig förklenande om. Om Christel\r\nAnderberg hade talat med Ulf Adelsohn om det arbete\r\nsom han och samverkansgruppen i Stockholm har\r\nbedrivit, kunde hon ha fått en annan uppfattning om\r\nvikten av att man nu lägger fast ramar och direktiv för\r\nhur en regional myndighetssamverkan skall utformas.\r\nDetta arbete i Stockholms län har varit framgångsrikt,\r\noch det är efterföljansvärt för andra delar av landet.\r\nRegeringen har nu utfärdat en förordning om den-\r\nna myndighetssamverkan, som förhoppningsvis i\r\nvarje fall i det korta perspektivet kan förbättra situa-\r\ntionen ute i länen.\r\nDet finns en punkt i skrivelsen som är oerhört\r\ncentral, nämligen hur den framtida myndighetsstruk-\r\nturen skall se ut i en utvecklad myndighetssamverkan.\r\nVi har i dag en splittrad myndighetsstruktur, vilket lett\r\ntill väldiga olägenheter när det gäller exempelvis\r\nsamordning av resurser och prioriteringar. Om en\r\nmyndighet har satsat rejält, har det uppstått flaskhal-\r\nsar på ett annat håll. Det har inte funnits en gemensam\r\nmyndighetsstrategi för hur man skall pressa tillbaka\r\nekobrottsligheten.\r\nDet har genomförts mycket litet av gemensamma\r\nkontrollaktioner. Den splittrade myndighetsstrukturen\r\ngör också att det inte finns en samlad bild av\r\nekobrottsligheten, framtagen exempelvis genom upp-\r\nföljning, utvärdering och bedömning av brottslighe-\r\ntens kommande utveckling. Kunskaper och erfarenhe-\r\nter inom en myndighet återförs alltför sällan till andra\r\nmyndigheter och andra berörda.\r\nDet saknas metodutveckling när det gäller förun-\r\ndersökning. Det finns kompetensbrister, framför allt\r\ninom polisen, när det gäller att komma åt den grova\r\nekonomiska brottsligheten. Det är därför som det är så\r\nviktigt att man nu lägger fast och klargör hur den\r\nframtida myndighetsstrukturen skall se ut.\r\nJag vill i dag inte klart ta ställning för att det skall\r\ninrättas en särskild myndighet i detta sammanhang.\r\nJag tycker att det är en intressant fråga att utreda och\r\nse närmare på. Erfarenheterna från andra länder, ex-\r\nempelvis Norge, där man har en särskild organisation\r\nför bekämpandet av den grova ekonomiska brottslig-\r\nheten, är ganska goda. Jag tycker att det finns skäl att\r\nta till vara dessa erfarenheter i det fortsatta arbetet.\r\nFrågan om den framtida myndighetsstrukturen\r\nkommer att analyseras, och förslag härom kommer att\r\nläggas fram i slutet av detta år. I samband med det\r\nkommer också resursfrågorna, inte bara för polis och\r\nåklagare utan också för kronofogde- och skattemyn-\r\ndigheterna, att analyseras på nytt.\r\nÄven om regeringen i sin skrivelse framhåller att\r\ndet i dag inte främst är resursbrist som förhindrar\r\nökade insatser mot den ekonomiska brottsligheten,\r\ntalar mycket för att man när man gör denna översyn\r\nav myndighetsstrukturen verkligen också skall skapa\r\nen organisatoriskt och resursmässigt väl tilltagen ram\r\nför att arbetet skall kunna bli framgångsrikt.\r\nFru talman! Jag konstaterar att det finns en mycket\r\nbred uppslutning bakom de tankar som är redovisade i\r\nregeringens skrivelse. När de konkreta förslag som\r\nfinns redovisade i skrivelsen nu omsätts i praktisk\r\nhandling kommer vi - det är jag alldeles övertygad\r\nom - att få se betydligt bättre möjligheter för samhäl-\r\nlet att komma åt den ekonomiska brottsligheten.\r\nMed detta yrkar jag bifall till utskottets hemstäl-\r\nlan.</pre><pre>Anf.  13  CHRISTEL ANDERBERG (m)\r\nreplik\r\nFru talman! Mitt anförande var inte något genera-\r\nlangrepp på socialdemokraternas strategi. Jag uppe-\r\nhöll mig i slutet av mitt anförande vid det förhållandet\r\natt det bland alla partier i Sveriges riksdag råder en\r\nbrett samstämmig uppfattning att den ekonomiska\r\nbrottsligheten är ett stort samhällsproblem och att vi\r\ndärför måste göra allt vad vi kan för att komma till\r\nrätta med denna. Om det är vi helt överens.\r\nSocialdemokraternas strategi är i och för sig i\r\nlånga stycken mycket bra, och vi har också i vår mo-\r\ntion skrivit att den är en bra fortsättning på den stra-\r\ntegi som lades fast under den borgerliga mandatperio-\r\nden. Fullföljs detta arbete, kommer det att finnas\r\nbetydligt bättre förutsättningar för staten att minska\r\nden ekonomiska brottsligheten.\r\nProblemet är, Lars-Erik Lövdén, och det var det\r\nsom mitt generalangrepp gällde, att ni inte gör det\r\nsom ni säger. Ni lever inte efter era egna strategier. Ni\r\nförsätter myndigheterna ur stånd att fullfölja de mål-\r\nsättningar som ni har och att leva upp till de priorite-\r\nringar som ni säger att ni vill göra. Det är faktiskt så,\r\nsom Per Rosengren framhöll, att detta dokument inte\r\ninnehåller särskilt mycket nytt. Där redovisas ungefär\r\ndet som Riksdagens revisorer framhöll redan i höstas.\r\nEn sak är dock ny och ägnad att förvåna en hel\r\ndel. Riksdagens revisorer trycker på nödvändigheten\r\nav att åklagarna tar ett starkare grepp om denna verk-\r\nsamhet, bl.a. för att styra resursfördelningen bättre. I\r\nbudgetpropositionen framhåller justitieministern lika-\r\nledes om vikten av att åklagaren får ett starkare grepp\r\nom verksamheten. Till sin stora förvåning finner man\r\natt det nu är landshövdingarna som skall göra detta.\r\nJag har talat mycket med landshövding Ulf Adelsohn,\r\noch jag är djupt imponerad över vissa av hans insat-\r\nser, men detta kan inte vara rätt område.</pre><pre>Anf.  14  LARS-ERIK LÖVDÉN (s) replik\r\nFru talman! Självfallet är det inte landshövdingar-\r\nna som skall leda förundersökningarna. Christel An-\r\nderberg måste ha missuppfattat skrivelsen totalt.\r\nLandshövdingarna skall leda den regionala samver-\r\nkansgrupp som skall se till så att myndigheterna job-\r\nbar i samma riktning ute i länen - att de gemensamt\r\ntar initiativ till kontrollaktioner och ser till så att\r\nflaskhalsar inte uppstår i olika delar av systemet.\r\nJag delar uppfattningen att åklagarna måste stå för\r\nen stark styrning av förundersökningarna. Det är en\r\nfråga som är oerhört intressant att titta närmare på i\r\nsamband med att vi ser över myndighetsstrukturen.\r\nOm åklagarna skall ha den möjligheten måste de\r\nockså kunna disponera utredningsresurserna helt,\r\nprecis som i fråga om det ekobrottskommando som\r\nvar en sorts embryo till en eventuell framtida myndig-\r\nhetsstruktur.\r\nJag upplevde det som Christel Anderberg sade i\r\nsin replik som att hon tog flera steg tillbaka. Hennes\r\nhuvudanförande var oerhört aggressivt, med yviga\r\ngester och tung retorik. Hon sade att man nu riskerar\r\natt rasera allt som den borgerliga regeringen åstad-\r\nkommit. Det var väl inte särskilt mycket, om jag lyss-\r\nnade på Rolf Åbjörnsson. Det är bra om Christel\r\nAnderberg nu går till reträtt.\r\nI justitieutskottets betänkande och i yttrandena\r\nfrån de andra utskotten finns en bred uppslutning\r\nbakom regeringens strategi. Den strategin skall nu\r\ngenomföras med kraft, till punkt och pricka. Då\r\nkommer vi att få betydligt bättre förhållanden i kam-\r\npen mot ekobrottsligheten.</pre><pre>Anf.  15  CHRISTEL ANDERBERG (m)\r\nreplik\r\nFru talman! För att återkomma till detta med\r\nlandshövdingarna vill jag säga att jag har stor respekt\r\nför den verksamhet som Ulf Adelsohn har bedrivit här\r\ni Stockholms län. Den har visat sig framgångsrik när\r\ndet gäller taxinäringen, krogbranschen och ungdoms-\r\nvåldet på gatorna. Men jag tror inte att Ulf Adelsohn\r\nriktigt har tänkt sig att han skulle bilda skola på detta\r\nområde. Jag tror definitivt inte att han skulle vilja\r\nägna sig åt att samordna insatser mot stora skalbo-\r\nlagshärvor.\r\nVi har särskilda myndigheter under regeringen\r\nsom har till uppgift att syssla med ekobrottsbekämp-\r\nning. Det är åklagarna, polisen, skattemyndigheterna,\r\nkronofogdemyndigheterna, tullen m.fl. Varför i all sin\r\ndar lägga denna samordnande uppgift på personer\r\nsom inte har haft någon roll i sammanhanget tidigare,\r\nsom inte har utbildning och kompetens för just dessa\r\nuppgifter?\r\nJag ställde konkreta frågor till Lars-Erik Lövdén i\r\nmitt anförande. Hur ser regeringen på rättssäkerhets-\r\nfrågorna och integritetsaspekterna i sammanhanget?\r\nVarför återinför ni skatteflyktsklausulen? Varför\r\nfunderar ni på att låta polisen komma på oreglerade\r\nhembesök? Anser Lars-Erik Lövdén att detta hör\r\nhemma i en rättsstat?</pre><pre>Anf.  16  LARS-ERIK LÖVDÉN (s) replik\r\nFru talman! Jag blir förvånad när jag hör Christel\r\nAnderbergs fortsatta kritik mot den regionala myn-\r\ndighetssamverkan. Jag kan inte finna att moderaterna\r\nhar gått emot skrivelsen i utskottet på den punkten.\r\nMan har tvärtom varit med på de positiva skrivningar\r\nsom finns i utskottsbetänkandet om den regionala\r\nmyndighetssamverkan. Jag är något förvånad över\r\nden kritik som Christel Anderberg nu framför. Det är\r\nmöjligt för henne att lägga fram ett särskilt yrkande i\r\nkammaren, om hon är negativ till denna lösning.\r\nDessa regionala myndighetsorgan skall självfallet\r\ninte leda förundersökningar av konkret brottslighet.\r\nSå är det naturligtvis inte. Det har inte Ulf Adelsohn\r\ngjort i Stockholm, även om han kanske gärna skulle\r\nvilja. Han har sett till att myndigheterna har samord-\r\nnat kontrollaktioner, exempelvis inom taxi, åkerinä-\r\nringen och restaurangbranschen. Det har varit ett\r\nframgångsrikt arbete.</pre><pre>Anf.  17  PER ROSENGREN (v) replik\r\nFru talman! Lars-Erik Lövdén nämnde i sitt anfö-\r\nrande att man gör ökade satsningar på skattemyndig-\r\nheterna. Jag vill erinra om att de nedskärningar som\r\nsker på kronofogdemyndigheterna uppgår till 11 %\r\nunder tre år. Nedskärningarna inom skattemyndighe-\r\nterna är ungefär lika stora. Man har skurit ner ganska\r\nordentligt för tullen. Detta är tre oerhört viktiga om-\r\nråden, där man sysslar med bekämpning av den eko-\r\nnomiska brottsligheten. Jag menar att regeringens\r\nskrivelse rimmar illa med de konkreta åtgärder man\r\nvidtar.\r\nVi kan ha hur många debatter som helst här i\r\nkammaren om samma sak. Det är nu andra gången vi\r\ndiskuterar riktlinjer, en uppräkning av bekämpningen\r\nav den ekonomiska brottsligheten och vilka åtgärder\r\nman kan tänkas vidta. Debatten kring Riksdagens\r\nrevisorers rapport var precis likadan. Vad som krävs\r\när konkreta åtgärder.\r\nKronofogdemyndigheterna räknar med att varje\r\nsatsad krona ger sex tillbaka. Det är ungefär samma\r\nsak för skattemyndigheterna. Det gäller dock inte de\r\n200 miljoner kronor som satsas för extra revisionsin-\r\nsatser. De ger tio gånger pengarna tillbaka. Jag var på\r\nett styrelsemöte häromdagen för skattemyndigheten.\r\nDär sades att man klarar att ta in så mycket pengar.\r\nJag förstår inte att man är beredd att skära ner på\r\ndessa verksamheter när de trots allt genererar pengar\r\ntill statskassan. Det kan inte vara en budgetfråga.\r\nSnarare borde man se positivt på att få in mer pengar.</pre><pre>Anf.  18  LARS-ERIK LÖVDÉN (s) replik\r\nFru talman! Även skattemyndigheter och krono-\r\nfogdemyndigheter måste åläggas ett administrativt\r\nrationaliseringsbeting, precis som all övrig statlig\r\nverksamhet. Det drabbar inte detta område. På skat-\r\ntemyndigheterna frigörs nu betydande resurser för\r\nsatsningar på skatterevision bl.a. som en följd av det\r\nförenklade deklarationssystemet. Det blir problem i\r\növergången därför att man måste jobba upp kompe-\r\ntensen för att åstadkomma en kraftsamling när det\r\ngäller skatterevision. Men med tillskottet på 200 mil-\r\njoner kronor och den överföring av resurser som sker\r\nsuccessivt, från den normala deklarationsgranskning-\r\nen till skatterevision, får inte skattemyndigheterna\r\nsämre möjligheter att göra skatterevision. Tvärtom\r\nkommer det att bli en kraftsamling under de närmaste\r\nåren.</pre><pre>Anf.  19  PER ROSENGREN (v) replik\r\nFru talman! Vi har hört i många år att det skulle\r\nvara på det sättet. Trots det minskar antalet revisioner\r\ni de flesta länen. De 200 miljonerna kompenserar inte\r\npå långt när övriga neddragningar på anslagen A 1\r\noch A 2. Det sker de facto en kraftig neddragning.\r\nJag hörde inte vad Lars-Erik Lövdén sade om kro-\r\nnofogdemyndigheterna och tullen i sammanhanget.\r\nKronofogdemyndigheterna har redovisat att 57 mil-\r\njarder ligger ute och skvalpar. Det är pengar som man\r\nhelt enkelt inte hinner driva in. 30 miljarder av detta\r\när pengar som kanske aldrig kan komma in. Men\r\nkronofogdemyndigheternas egen uppfattning är att\r\nman med ökade resurser skulle kunna få in mellan 25\r\noch 30 miljarder.\r\nLars-Erik Lövdén hänvisar återigen till det statsfi-\r\nnansiella läget. Men detta är en verksamhet som ger\r\nvinst. Varje satsad krona ger mellan sex och tio kro-\r\nnor tillbaka. Hur kan man då hävda att det statsfinan-\r\nsiella läget gör att vi skall säga nej till de intäkterna?\r\nDet är för mig en gåta.</pre><pre>Anf.  20  SIVERT CARLSSON (c)\r\nFru talman! Jag vill säga några ord om hur vi från\r\nCenterns sida ser på detta betänkande.\r\nAtt bekämpa den ekonomiska brottsligheten i hela\r\ndess vidd fordrar ett spektrum av olika, samlade åt-\r\ngärder, som hela tiden måste förnyas, vara flexibla\r\noch klart genomtänkta. Mycket i den ekonomiska\r\nbrottsligheten ändras nämligen. Den varierar, rör sig\r\noch förnyas med tiden. Det förutsätter bl.a. en för-\r\nstärkning av samhällets nuvarande gemensamma\r\ninsatser.\r\nDet förutsätter också utveckling och effektivise-\r\nring när det gäller att förebygga, upptäcka, utreda och\r\nlagföra ekonomisk brottslighet. Men det behövs såvitt\r\nvi förstår framför allt samlade och konkreta åtgärder -\r\nkonkreta åtgärder som vi helst skall vara eniga om.\r\nSåvitt jag förstår är de flesta, för att inte säga alla,\r\nmotioner i princip tillgodosedda i betänkandet, men\r\ninte alla konkreta förslag. Från Centerns sida förutsät-\r\nter vi att regeringen arbetar snabbt och effektivt för att\r\nefterleva och helst uppfylla de krav som ställs från\r\nRiksdagens revisorer, från riksdagen och från samhäl-\r\nlet. Därför har vi inte reserverat oss.\r\nVi vill ge regeringen chansen att visa att man\r\nverkligen menar allvar med fortsättningen. Skulle det\r\nvisa sig att det skulle vara fel är jag rädd för att do-\r\nmen blir hård, men vi hoppas slippa uppleva den\r\nstunden.\r\nBehovet är stort, som vi alla vet. Det brådskar. Vi\r\nkommer från vår sida att noggrant följa den fortsatta\r\nhändelseutvecklingen och hoppas på samlade och\r\nkonkreta åtgärder i vår gemensamma kamp mot den\r\nekonomiska brottsligheten.\r\nMed detta, fru talman, vill jag yrka bifall till hem-\r\nställan i betänkandet.</pre><pre>Överläggningen var härmed avslutad.\r\n(Beslut fattades efter 9 §.)</pre><pre>8 §  Ändringar i fartygssäkerhetslagen</pre><pre>Föredrogs\r\nTrafikutskottets betänkande 1994/95:TU27\r\nÄndringar i fartygssäkerhetslagen (prop.1994/95:186)</pre><pre>Kammaren biföll utskottets hemställan att ärendet\r\nfick avgöras efter endast en bordläggning.</pre><pre>Anf.  21  HÅKAN STRÖMBERG (s)\r\nFru talman! Undersökningar av de senaste årens\r\nfartygsolyckor visar att många olyckor och olyckstill-\r\nbud hade kunnat undvikas om sjösäkerheten och sjö-\r\nsäkerhetskontrollen hade haft en kraftfullare utform-\r\nning.\r\nÄven om vi inte kan hävda att det har varit brister\r\ni den svenska kontrollen som förorsakat olyckorna är\r\ndet självklart att vi kan agera och vidta åtgärder både\r\npå det inhemska och det internationella planet som\r\nförhindrar olyckor till sjöss.\r\nJag vill också understryka att det pågår ett mycket\r\nomfattande arbete som går ut på att göra sjöfarten\r\nsäkrare i framtiden - icke minst inom miljöområdet.\r\nI det betänkande som nu ligger på riksdagens bän-\r\nkar för beslut, angående ändringar i fartygssäkerhets-\r\nlagen, tas några steg mot en förbättrad sjösäkerhet.\r\nFör det första vill vi, vilket framgår av utskottsbe-\r\ntänkandet, att den inom FN:s internationella sjösäker-\r\nhetsorganisation IMO antagna säkerhetskoden, ISM,\r\ninförlivas i svensk rätt.\r\nDet framhålls i propositionen och också i ut-\r\nskottsbetänkandet att ISM-koden syftar till att uppnå\r\nen säker sjöfart som skydd för människor, miljö och\r\negendom.\r\nEnligt koden skall ett rederi utforma en säker-\r\nhetsorganisation. Denna skall också kontrolleras av\r\nsjöadministrationen. För Sveriges del är det Sjöfarts-\r\nverket genom Sjöfartsinspektionen.\r\nGenom godkännande och utfärdande av ett doku-\r\nment angående godkänd säkerhetsorganisation kom-\r\nmer man också att kunna följa det på ett mycket bättre\r\nsätt. Dokumentet och certifikatet angående godkänd\r\nsäkerhetsorganisation skall finnas ombord på fartyget\r\noch uppvisas för tillsynsmyndigheten. Flaggstatens\r\ntillsynsmyndighet skall med viss regelbundenhet ock-\r\nså kunna kontrollera att rederiets och fartygets god-\r\nkända säkerhetsorganisation upprätthålls.\r\nPropositionen och utskottsbetänkandet innehåller\r\nockså två andra viktiga steg, tycker jag. Det föreslås\r\nockså att man i fartygssäkerhetslagen skall infoga en\r\nbestämmelse om bemyndigande för regeringen eller\r\nSjöfartsverket att meddela föreskrifter om skyldighet\r\natt registrera uppgifter angående ombordvarande på\r\npassagerarfartyg.\r\nFörslaget skall självfallet ses mot bakgrund av m/s\r\nEstonias förlisning. Syftet med de avsedda föreskrif-\r\nterna är i första hand att underlätta identifieringen av\r\nombordvarande efter en fartygsolycka.\r\nEn tredje fråga som också tas upp i propositionen\r\noch som utskottet har behandlat gäller lastsäkerheten.\r\nNuvarande bemyndigande enligt fartygssäkerhetsla-\r\ngen om rätt att meddela föreskrifter om lastning gäller\r\nendast lastning ombord på fartyg.\r\nBemyndigandet föreslås utvidgas, så att föreskrif-\r\nterna också skall gälla last som avses transporteras på\r\nfartyg men som icke förts ombord. Där införlivas\r\nockså lastbärare såsom containrar, lastbilar och järn-\r\nvägsvagnar samt lasten i sådana lastbärare.\r\nFru talman! Detta är utskottet enigt om, även om\r\nMiljöpartiet har fogat tre särskilda yttranden till ut-\r\nskottsbetänkandet. Min genomläsning visar att dessa\r\negentligen bara är en anmälan som också införlivas i\r\nutskottets betänkande.\r\nMed detta vill jag yrka bifall till hemställan i ut-\r\nskottets betänkande.</pre><pre>Anf.  22  SIVERT CARLSSON (c)\r\nFru talman! Trafikutskottets betänkande nr 27 be-\r\nhandlar som vi nyss hörde ändringar i fartygssäker-\r\nhetslagen. Bl.a. föreslås att den s.k. ISM-koden -\r\nInternational Safety Management Code - införlivas i\r\nsvensk rätt. Som namnet säger syftar denna inom FN:s\r\ninternationella sjöfartsorganisation antagna säker-\r\nhetskod till att man skall arbeta för att uppnå en säker\r\nsjöfart och skydda människor, miljö och egendom\r\ngenom krav ställda på rederier och fartyg.\r\nSjöfarten utvecklas och ökar. Nya transportleder\r\nöppnas. Mängden tonnage ökar, liksom resandefre-\r\nkvensen. Inte minst gäller detta i mina hemtrakter, vid\r\nsödra Östersjön, där sjöfarten under de senaste åren\r\nhar ökat med 25 %. Området från Smålandskusten,\r\nÖland och vidare mot Danmark har den mest omfat-\r\ntande sjötrafiken i Östersjön i dag.\r\nÖkad färjetrafik, ökat antal fritidsbåtar, ökad\r\nmängd oljetransporter, viktig fiskezon, betydande\r\nörlogsmarin verksamhet, ökat antal flyktingtranspor-\r\nter tillsammans med ökad aktivitet och utveckling \"på\r\nandra sidan sjön\" - i Baltikum och Östeuropa - är\r\nfaktorer som jag är övertygad om kommer att med-\r\nverka till fortsatt ökad sjötrafik i detta område och i\r\nandra områden.\r\nTill följd av denna utveckling ökar tyvärr också\r\nriskerna för olyckor och konsekvenserna av dessa. De\r\nsvåra fartygsolyckor som på senare tid inträffat i vårt\r\nnärområde har, som utskottet skriver, ökat allas vår\r\nmedvetenhet om sjösäkerhetsfrågornas utomordenliga\r\nbetydelse.\r\nAllt arbete för att öka sjösäkerheten, varav detta\r\nbetänkande är en positiv del, och allt arbete för att\r\nförhindra vattenföroreningar och oljeutsläpp från\r\nfartyg förutsätter i dag gemensamma internationella\r\nsäkerhetsföreskrifter. Det förutsätter också efterlev-\r\nnad och att man kan tillgripa sanktioner när efterlev-\r\nnad inte sker.\r\nFörhoppningsvis kan Sjöfartsverket föreskrifter\r\nom krav på oljedagböcker på fartygen och kvitton på\r\navlämnade oljerester till särskilda mottagningsan-\r\nläggningar bidra till minskade oljeutsläpp. Jag menar\r\natt dessa föreskrifter också måste kompletteras med\r\noch i fortsättningen följas upp med resurser för ökad\r\ntillsyn och översyn.\r\nDen under senare tid ökande mängden oljeutsläpp\r\ni södra Östersjön är ett, men ett starkt, argument för\r\ndetta. Det är oljeutsläpp som allvarligt skadar såväl\r\nhavs- och skärgårdsmiljö som fågelliv och som det\r\ndessutom krävs avsevärda resurser för att bekämpa.\r\nDet är min förhoppning, och jag vet att jag delar\r\nden med utskottet, att fortsatt hög aktivitet mot vatten-\r\nföroreningar och oljeutsläpp skall medverka till att\r\ndessa minimeras och helst helt upphör.\r\nBetänkandets förslag att ISM-koden införlivas\r\nmed svensk rätt bör kunna vara ett viktigt steg i denna\r\nriktning, syftande till ökad sjösäkerhet och förhind-\r\nrande av oljeutsläpp och andra vattenföroreningar.\r\nSäkert behövs dock även andra och ytterligare steg i\r\nsamma riktning.\r\nMed detta, fru talman, yrkar jag bifall till hemstäl-\r\nlan i trafikutskottets betänkande nr 27 angående änd-\r\nringar i fartygssäkerhetslagen.</pre><pre>Anf.  23  ELISA ABASCAL REYES (mp)\r\nFru talman! En sjöolycka är dramatisk. Med de\r\nsenaste årens erfarenheter från Jan Heweliusz och\r\nframför allt Estonia i våra minnen har det blivit\r\nskrämmande tydligt att det återstår åtgärder att vidta\r\nför att förbättra säkerheten.\r\nVad gäller miljösäkerheten kan vi konstatera att\r\noljeutsläppen är ett stort problem och kommer att vara\r\nså även i framtiden, inte minst genom att okända\r\nmängder från vrak börjat läcka ut i Östersjön.\r\nDet är bra att regeringen har tagit initiativ till att\r\nöka sjösäkerheten, särskilt genom de internationella\r\norganisationerna där de verkligt viktiga förändringar-\r\nna kan ske. Regeringens förslag till svensk införliv-\r\nning av ISM-koden har Sjöfartsverkets stöd. Vi har\r\näven noterat de synpunkter som kommit från remiss-\r\ninstanserna, och funnit regeringens motivering till-\r\nfredsställande.\r\nMed tanke på att det råder så olika arbetsförhål-\r\nlanden för sjömän världen över är det dessutom vik-\r\ntigt att säkerheten och förhållandena standardiseras på\r\ndet internationella planet, och att det sker på en hög\r\nnivå.\r\nJag har lagt en motion till den här propositionen\r\nsom inte avser att vara endast en anmälan. Det har\r\nskett med utgångspunkt i att Miljöpartiet vill bedriva\r\nen aktiv sjöfartspolitik, då vi är positiva till detta\r\ntransportsätt.\r\nVad gäller säkerheten har vi noterat att det inte i\r\nförsta hand avser miljösäkerhet såsom det nämns i\r\nförsta stycket. Här har man i betänkandet påpekat att\r\nfartygen är skyldiga att redovisa sina utsläpp i s.k.\r\noljedagböcker med kvitton osv. Detta är positivt, men\r\ngenom säkra källor är vi informerade om att det inte\r\när så svårt att komma runt dessa bestämmelser.\r\nMed hänsyn till nödvändigheten av att skärpa\r\nmiljösäkerheten har vi yrkat på att certifikatet, dvs.\r\ndet dokument som syftas på i 2 kap. 4 och 5 §§, även\r\nskall omfatta denna. Vi anser att begreppet säkerhet\r\näven skall omfatta miljösäkerheten, så att denna kan\r\nuppfyllas på ett betryggande sätt. Därför har vi yrkat\r\npå att certifikatet inte får beviljas och att resan för\r\nfartyget, enligt 11 kap. 1 §, sålunda kan förbjudas om\r\ntillräcklig miljösäkerhet inte kan uppvisas.\r\nVi har även yrkat på att man skall genomföra\r\nstickprovskontroller vid lastsäkringen. Med hänsyn\r\ntill den pågående utredningen om sjöfartssäkerheten\r\noch utskottets ställningstagande har vi inte heller här\r\nreserverat oss.\r\nSammanfattningsvis anser vi att det är viktigt att\r\nförbättra sjöfartssäkerheten ytterligare. Vi hoppas att\r\nregeringen fortsätter det goda arbete den har påbörjat\r\noch verkar kraftfullt för detta internationellt, inte\r\nminst inom EU.</pre><pre>Anf.  24  HÅKAN STRÖMBERG (s)\r\nFru talman! Jag vill bara meddela att enligt ut-\r\nskottsbetänkandet har Miljöpartiet inte yrkat någon-\r\nting utöver vad utskottsmajoriteten har gjort. Man har\r\nanmält vissa synpunkter i sina tre särskilda yttranden,\r\nmen detta är inte något yrkande. Elisa Abscal Reyes\r\ntalar väldigt väl om detta.\r\nVi måste först gå in i ISM-koder innan vi kan\r\nställa krav från den svenska sidan.</pre><pre>Anf.  25  ELISA ABASCAL REYES (mp)\r\nFru talman! Jag ber om ursäkt för den klumpiga\r\nformuleringen. Jag syftade givetvis på det första yr-\r\nkandet i motionen. Jag har alltså inte yrkat bifall till\r\nnågonting i mitt anförande, vilket fru talman för-\r\nhoppningsvis uppfattade.\r\nFör övrigt anser vi att det redan nu måste gå att\r\nställa krav och påverka den utveckling som måste ske.</pre><pre>Anf.  26  HÅKAN STRÖMBERG (s)\r\nFru talman! Det är glädjande att Elisa Abascal\r\nReyes återtar det som hon sade i talarstolen om att det\r\nvar ett yrkande från Miljöpartiet.</pre><pre>Överläggningen var härmed avslutad.\r\n(Beslut fattades efter 9 §.)</pre><pre>9 §  Partsställningen i mål enligt\r\nyrkestrafiklagen</pre><pre>Föredrogs\r\nTrafikutskottets betänkande 1994/95:TU28\r\nPartsställningen i mål enligt yrkestrafiklagen\r\n(prop.1994/95:191)</pre><pre>Kammaren biföll utskottets hemställan att ärendet\r\nfick avgöras efter endast en bordläggning.</pre><pre>Anf.  27  STEN ANDERSSON (m)\r\nFru talman! Jag är medveten om att man inte blir\r\npopulär och att man varken hamnar på kammarkans-\r\nliets eller utskottens tio-i-topp-listor när man begär att\r\nfå yttra sig om ett betänkande där det inte föreligger\r\nnågra reservationer. Men då jag inte har några ambi-\r\ntioner i den vägen har jag dristat mig att yttra mig\r\nunder ett antal minuter.\r\nJag yrkar bifall till hemställan i betänkandet.\r\nMen jag vill betona att jag tycker att det är otill-\r\nräckligt. Att länsstyrelserna ges rätt att överklaga\r\nlänsrätternas beslut i yrkestrafikmål, i princip när det\r\ngäller taxilegitimationer, innebär fortfarande att vi har\r\nsamma lagstiftning. Vad är det som säger att det inte\r\när jurister med samma utbildning som sitter i kammar-\r\nrätten?\r\nMan borde i stället försöka att ändra på lagstift-\r\nningen så att den verkligen får den effekt som vi för\r\nnågra år sedan, genom ett betänkande här i riksdagen,\r\nföreslog att den skulle ha.\r\nFru talman! Jag vill också understryka att jag inte\r\nvill ge länsstyrelserna ökade möjligheter att kunna\r\njaga enskilda individer. Men i det här fallet gäller det\r\nfaktiskt inte enskilda taxichaufförer i första hand. Här\r\ngäller det att skydda dem som åker med taxichauffö-\r\nrerna. De är dåligt skyddade i dag. Detta baserar jag\r\npå praktiska erfarenheter.\r\nFör ett antal år sedan beslutade riksdagen, jag tror\r\natt det var i total enighet, att vi skulle avreglera taxib-\r\nranschen. Det är mig helt främmande att återgå till det\r\ngamla var-god-dröj-systemet som orsakade så många\r\nproblem. Låt mig också poängtera att när vi genom-\r\nförde den här avregleringen var det med de stora\r\ntaxiorganisationernas bistånd. De understödde vårt\r\nagerande och tyckte att det var ett bra beslut vi hade\r\nkommit fram till. Men sedan har vi märkt att mycket\r\nhar gått snett.\r\nSom jag sade förut fattade vi i riksdagen ett beslut\r\nom vem som skulle få taxilegitimation och vem som\r\nskulle nekas att få en sådan. Vi hade klara skrivningar\r\növer vilka som inte skulle få tillstånd.\r\nFru talman! Jag har på mitt rum listor över perso-\r\nner som har överklagat länsstyrelsernas nekande och\r\nsedan erhållit bifall i länsrätterna. Där finns en flora\r\nav alla de brott som vi skrev i betänkandet att man\r\ninte skulle ha fått begått inom en viss tid för att få\r\nbedriva yrkesmässig taxitrafik.\r\nJag kan inte detta med hur man hanterar ett betän-\r\nkande efter att det har behandlats i riksdagen. Men jag\r\nförutsätter att betänkandet och lagstiftningen måste\r\nharmoniseras i någon form. Det har tyvärr inte skett i\r\ndet här fallet. Det finns människor som har begått\r\ngrova rån, och t.o.m. våldtäkter, för inte så länge\r\nsedan som har överklagat länsstyrelsernas beslut och\r\nfått lov att köra taxi. Det var inte riksdagens mening,\r\nåtminstone inte enligt det betänkande som vi enhälligt\r\nställde upp bakom för något år sedan.\r\nLåt mig nämna ett exempel. Det är i och för sig\r\nmycket extremt.\r\nEn person kom på kollisionskurs med sin sambo.\r\nDet händer ju av och till. Hans sambo uppfattade att\r\nhan förföljde henne. Då gick hon till en spåkärring,\r\nsom vi säger i Malmö. Hon fick då rådet att köpa ett\r\ngrishjärta, stoppa in det i kylen och gå dit och sticka\r\nen nål i det då och då. Då skulle hennes man i sin tur\r\nbli stucken psykiskt.\r\nHon gjorde så, och hennes f.d. sambo fick reda på\r\ndet. Han gick i sin tur till en konkurrent på spå-\r\ndomsområdet. Han fick då rådet att gå ut på en kyr-\r\nkogård. När han kände en viss känsla i kroppen skulle\r\nhan gräva upp den graven. Där kunde det finnas ett\r\ngrishjärta eller en grislever. När han fick tag i dessa\r\nskulle hans problem vara borta.\r\nFru talman! Detta är inte hämtat från Elsa Beskow\r\neller H.C. Andersen. Detta är hämtat från ett protokoll\r\nfrån länsrätten i Malmöhus län.\r\nDenna person fick tillstånd att köra taxi. Han\r\növerklagade och fick tillstånd.\r\nJag skulle vilja fråga kammarens ledamöter: Är\r\ndet rätt att en person som gjorde detta för två år sedan\r\nskall får köra taxi? Skulle ni vilja att era mammor\r\neller pappor, mormödrar eller farmödrar skulle åka\r\nfärdtjänst med en sådan person? Det strider helt up-\r\npenbart mot det beslut som vi har fattat här i riksda-\r\ngen.\r\nJag skall inte förlänga kammarens debattid genom\r\natt berätta om allt det fusk som går att göra med\r\ntaxametrar. Det är i dag en sport i taxibranschen. Det\r\nfinns ingen taxameter som det är helt omöjligt att\r\nfuska med. I de flesta fall kan man tömma taxametern\r\ngenom fönstret, och så står det 0 kr på kontot.\r\nJag vet inte hur vi skall göra, men jag menar att\r\nden här lagstiftningen inte innebär någon förbättring.\r\nDen innebär en överklagandemöjlighet, men i botten\r\nfinns samma lag som samma jurister tidigare har tol-\r\nkat mot de intentioner som vi har givit från riksdagen.\r\nJag hoppas bara att riksdagen eller departementet\r\nframöver kommer att försöka hitta en lagstiftning som\r\ngör att vi kan få bort de här \"rötäggen\", som fortfa-\r\nrande tillåts - baserat på svensk lagstiftning - bedriva\r\nyrkesmässig taxitrafik.</pre><pre>Anf.  28  CLAES-GÖRAN BRANDIN (s)\r\nFru talman! Jag hade inte tänkt gå upp i debatten,\r\nmen när Sten Andersson hade begärt ordet tyckte jag\r\natt det var lika bra att jag anmälde mig.\r\nDet är alldeles riktigt att en del av de frågor som\r\nSten Andersson tar upp inte behandlas i detta betän-\r\nkande. Det är detta att länsstyrelserna har möjlighet\r\natt överklaga. Den möjligheten har inte funnits tidiga-\r\nre. Det har varit en brist, och det är bl.a. det som Sten\r\nAndersson tar upp. Det är alltså många som har\r\növerklagat besluten och fått rätt i olika instanser, där\r\ndet inte har funnits överklagandemöjlighet.\r\nNu har den här propositionen lagts fram, och ett\r\nenigt trafikutskott har behandlat den. Det väcktes inga\r\nmotioner under motionstiden. Det är litet märkligt att\r\nSten Andersson har andra synpunkter på detta, därför\r\natt han hade haft möjlighet att motionera under den\r\nhär tiden. Vi kunde då ha behandlat motionen i utskot-\r\ntet.\r\nJag är medveten om att det finns brister i taxiverk-\r\nsamheten. Jag hoppas att vi får återkomma till de\r\nbitarna och ta tag i dem, så att vi får en taxiverksam-\r\nhet som fungerar i det här landet.\r\nAvregleringen av taxinäringen skedde 1990. Det\r\när fem år sedan, och under tre av de åren hade vi en\r\nborgerlig regering i det här landet. Problemen fanns\r\nredan då, och det hade funnits möjlighet för Sten\r\nAndersson att ta upp de här frågorna och se till att\r\nman löste de problem som finns inom taxinäringen.\r\nMed det, fru talman, vill jag yrka bifall till trafi-\r\nkutskottets hemställan.</pre><pre>Anf.  29  STEN ANDERSSON (m)\r\nFru talman! Jag har suttit i riksdagen i tolv år. Jag\r\ntror inte att jag kan motionera om saker som inte tas\r\nupp i ett betänkande.\r\nJag har sagt att det är ett steg framåt att länsstyrel-\r\nserna tillåts överklaga länsrätts och kammarrätts be-\r\nslut. Det är positivt. Men det jag väntar på är att man\r\ntar fram bättre regler, så att vi slipper de sneda tolk-\r\nningarna, eller de som jag vill påstå rent felaktiga\r\ntolkningarna, som är baserade på det beslut vi fattade\r\nhär i riksdagen för ett par år sedan.\r\nDet är fråga om, fru talman och herr Brandin,\r\nmänniskor som i dag tillåts köra taxi, som färdtjänst-\r\nchaufförer, som har en vandel som går rakt emot de\r\nkrav som vi ställde i riksdagen för två tre år sedan. Då\r\nvar vi helt överens. Jag hoppas bara, som jag sade i\r\nmitt första anförande, att vi ser till att försöka ändra\r\nlagen så att dessa marodörer åtminstone inte får köra\r\ntaxi framöver.</pre><pre>Överläggningen var härmed avslutad.\r\nBeslut</pre><pre>LU31 Konkursgäldenären\r\nKammaren biföll utskottets hemställan.</pre><pre>JuU25 Åtgärder mot den ekonomiska brottslighe-\r\nten\r\nMom. 4 (konkreta förslag)\r\n1. utskottet\r\n2. res. 1 (v)\r\nVotering:\r\n275 röster utskottet\r\n16 röster res. 1\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 65 m, 20 c, 22 fp, 14 mp, 11\r\nkds\r\nFör res. 1:     16 v\r\nFrånvarande:    18 s, 15 m, 7 c, 4 fp, 6 v, 4 mp, 4\r\nkds</pre><pre>Mom. 6 (fortsättning av den borgerliga regeringens\r\narbete)\r\n1. utskottet\r\n2. res. 2 (m)\r\nVotering:\r\n227 röster utskottet\r\n66 röster res. 2\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 20 c, 22 fp, 16 v, 15 mp, 11\r\nkds\r\nFör res. 2:     66 m\r\nFrånvarande:    18 s, 14 m, 7 c, 4 fp, 6 v, 3 mp, 4\r\nkds</pre><pre>Mom. 9 (samordning m.m. rörande miljöbrottslighet)\r\n1. utskottet\r\n2. res. 4 (mp)\r\nVotering:\r\n279 röster utskottet\r\n15 röster res. 4\r\n55 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 66 m, 21 c, 22 fp, 16 v, 11\r\nkds\r\nFör res. 4:     15 mp\r\nFrånvarande:    18 s, 14 m, 6 c, 4 fp, 6 v, 3 mp, 4\r\nkds</pre><pre>Mom. 13 (ökad kompetens i det brottsutredande arbe-\r\ntet)\r\n1. utskottet\r\n2. res. 5 (mp)\r\nVotering:\r\n281 röster utskottet\r\n15 röster res. 5\r\n53 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 68 m, 21 c, 22 fp, 16 v, 11\r\nkds\r\nFör res. 5:     15 mp\r\nFrånvarande:    18 s, 12 m, 6 c, 4 fp, 6 v, 3 mp, 4\r\nkds</pre><pre>Mom. 17 (lagen mot skatteflykt)\r\n1. utskottet\r\n2. res. 8 (m, fp, kds)\r\nVotering:\r\n192 röster utskottet\r\n102 röster res. 8\r\n2 avstod\r\n53 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 18 c, 16 v, 15 mp\r\nFör res. 8:     69 m, 22 fp, 11 kds\r\nAvstod:         2 c\r\nFrånvarande:    18 s, 11 m, 7 c, 4 fp, 6 v, 3 mp, 4\r\nkds</pre><pre>Mom. 18 (översyn av Rättssäkerhetskommitténs arbe-\r\nte)\r\n1. utskottet\r\n2. res. 9 (m, fp, kds)\r\nVotering:\r\n194 röster utskottet\r\n102 röster res. 9\r\n53 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  143 s, 21 c, 16 v, 14 mp\r\nFör res. 9:     69 m, 22 fp, 11 kds\r\nFrånvarande:    18 s, 11 m, 6 c, 4 fp, 6 v, 4 mp, 4\r\nkds</pre><pre>Övriga moment\r\nKammaren biföll utskottets hemställan.</pre><pre>TU27 Ändringar i fartygssäkerhetslagen\r\nKammaren biföll utskottets hemställan.</pre><pre>TU28 Partsställningen i mål enligt yrkestrafikla-\r\ngen\r\nKammaren biföll utskottets hemställan.\r\nMeddelande om kammarens sammanträde tisda-\r\ngen den 13 juni</pre><pre>Talmannen meddelade, med ändring av vad som\r\ntidigare meddelats, att voteringar inte skulle äga rum\r\nföre kl. 11.00 tisdagen den 13 juni.</pre><pre>10 §  Krigsmaterielexport</pre><pre>Föredrogs\r\nUtrikesutskottets betänkande 1994/95:UU20\r\nKrigsmaterielexport (skr. 1994/95:183)</pre><pre>Anf.  30  EVA ZETTERBERG (v)\r\nFru talman! Jag vill börja med att beklaga att de-\r\nbatten om krigsmaterielexport äger rum just i dag.\r\nTalmannens intentioner att göra riksdagen mer barn-\r\nvänlig och göra det möjligt för oss som är föräldrar att\r\ndelta i aktiviteter utanför Riksdagshuset har tyvärr\r\ninte nått ända fram det här året. Det känns extra absurt\r\natt en sådan här underbar sommardag avbryta sitt\r\ndeltagande i skolavslutningen i sina barns skola för att\r\nkomma hit och diskutera en av de värsta delarna av\r\nsvensk utrikespolitik, nämligen exporten av vapen.\r\nJag hoppas att vi framöver kommer att kunna se till\r\natt vi kan ägna oss åt trevligare saker den här dagen,\r\nnämligen skolavslutningen.\r\nI dagens debatt om krigsmaterielexport vill jag\r\nbörja med att klargöra Vänsterpartiets inställning. Vi\r\nanser att krigsmaterielexport över huvud taget inte bör\r\nförekomma och att det är fullt möjligt för Sverige att\r\navveckla krigsmaterielexporten inom loppet av fem\r\når.\r\nDet har skett en minskning av just krigsmaterie-\r\nlens andel av varuexporten. I dag är det bara omkring\r\n0,68 % av hela den svenska varuexporten som omfat-\r\ntar just krigsmateriel. Jag menar att det är fullt möjligt\r\natt på en omställningsperiod av fem år förverkliga en\r\ntotal avveckling av svensk vapenexport och även en\r\ntotal avveckling av svensk vapenproduktion.\r\nNär vi nu diskuterar betänkandet om krigsmaterie-\r\nlexporten under 1994 tror jag att det är viktigt att\r\nhålla i minnet att den lag som trädde i kraft 1993\r\nfaktiskt klargör att vi har ett generellt förbud mot\r\nvapenexport. Det innebär att det krävs dispens för all\r\nden export som ändå sker. Enligt vad jag har förstått\r\nges det beklagligtvis ett mycket stort antal dispenser\r\nvarje år.\r\nI förra fredagens debatt om mänskliga rättigheter\r\npåpekade jag att vi borde ha haft de här debatterna\r\ngemensamt, därför att vår respekt för mänskliga rät-\r\ntigheter i världen och vår egen vapenproduktion hör\r\nihop. Vi borde samtidigt också ha diskuterat flykting-\r\npolitiken - den hör också ihop med vapenexporten.\r\nVi har i ett underlag från Svenska freds- och skil-\r\njedomsföreningen och Svenska fredsrådet fått uppgif-\r\nter om att det under tioårsperioden 1983-1994 var en\r\nmajoritet - 65 %, dvs. ungefär 200 000 personer - av\r\ndem som sökte asyl i vårt land som faktiskt hade flytt\r\nfrån länder dit svenska vapen exporterades under just\r\ndenna tid. Dessa flyktingar kom från tio olika länder.\r\nDet visar att det finns ett klart samband även med\r\nsvenska vapen.\r\nJag vill också rekommendera en nyutkommen\r\nskrift från Svenska freds- och skiljedomsföreningen.\r\nDen heter Vapenexport - svenskt stål biter. Den visar\r\natt svenska vapen sedan 1980 har levererats till 33\r\nländer som har befunnit sig i krig eller som använt\r\ndessa vapen för att undertrycka mänskliga rättigheter.\r\nDet är därför av stor vikt att vi inte ser de här frågorna\r\nvar för sig utan ser att flyktingpolitiken, respekten för\r\nmänskliga rättigheter runt om i världen, där Sverige\r\ngör stora insatser, och vår egen vapenexport hör ihop.\r\nDärför bör de här debatterna egentligen föras samti-\r\ndigt.\r\nDet betänkande som vi nu diskuterar grundar sig\r\npå den årliga skrivelse från regeringen som handlar\r\nom vapenexporten. När vi förde debatten om förra\r\nårets skrivelse kritiserade Vänsterpartiet den tidigare\r\nregeringen för att sammanställningen var så mager.\r\nMan kunde ur den inte utläsa till vilka länder vilka\r\nprodukter hade exporterats. Jag menar att det är av\r\nstor betydelse att kunna se om det är krigsmateriel för\r\nstrid eller övrig krigsmateriel som har exporterats. Vi\r\nfrån Vänsterpartiet vill se en betydligt utförligare\r\nrapport, där man i detalj kan följa till vilka länder\r\nsvenska vapen har exporterats och vilka vapen expor-\r\nten har omfattat.\r\nAv årets skrivelse kan man dock utläsa att det har\r\nskett en ökning under 1994. Det kanske inte alla har\r\nuppmärksammat. När det gäller krigsmateriel för strid\r\nhar exporten sedan 1993 ökat till 10,8 %, och när det\r\ngäller övrig krigsmateriel är ökningen ännu större -\r\ndrygt 11 %. Totalt exporterar vi för över 3 miljarder.\r\nJag menar att detta kräver en översyn och att de\r\nsammanställningar som regeringen gör framöver bör\r\nvara betydligt utförligare.\r\nNär jag nu ser Ingvar Carlsson här i kammaren vill\r\njag också skicka med en särskild hälsning om den här\r\nskrivelsen. Man kan av den inte avgöra vilka beslut\r\nsom fattades av den gamla regeringen, som var be-\r\ntydligt mer liberal i sin hållning till vapenexport än\r\nden socialdemokratiska. Jag tycker att det hade varit\r\nav stort värde att se om det finns någon skillnad. Jag\r\nhar uppfattat att det finns en skillnad. Jag hoppas att\r\nvi till nästa år har en mer utförlig rapport.\r\nFru talman! Som jag sade har den nya svenska re-\r\ngeringen i ord intagit en mer restriktiv hållning. Mats\r\nHellström, som är ansvarig för de här frågorna, har i\r\nflera debatter här i riksdagen och utanför riksdagen\r\nförklarat den restriktiva hållning som regeringen vill\r\nha när det gäller vapenexport i allmänhet och när det\r\ngäller vapenexport till vissa speciella länder i synner-\r\nhet. Jag tänker då på t.ex. Indonesien, Gulfstaterna,\r\nm.fl.\r\nDet är med stor överraskning som många av oss\r\nhar tagit del av beslutet från regeringen att Mats\r\nHellström fr.o.m. i morgon skall lämna ifrån sig de\r\nhär frågorna. Jag hade naturligtvis hoppats att Mats\r\nHellström själv skulle delta i den här debatten, men\r\nhan är inte - ännu, i alla fall - uppsatt på talarlistan.\r\nJag menar att Mats Hellström också i handling har\r\nvisat att regeringen har försökt att hålla en restriktiv\r\nlinje, i varje fall när det gäller nya vapenexporter. Jag\r\när naturligtvis orolig för vad bytet av ansvarigt stats-\r\nråd i regeringen innebär. Vi vet att man inom va-\r\npenindustrin har varit mycket kritisk till Mats Hell-\r\nström och uttryckligen krävt att regeringen skall vara\r\nmer samarbetsvillig. Man har vid uppvaktningar i\r\nutskottet talat om att man t.o.m. vill ha hjälp med\r\nmarknadsföringen av sina produkter. Därför är det\r\nväldigt olyckligt och innebär en felaktig signal till\r\nvapenindustrin att Mats Hellström lämnar ifrån sig\r\ndessa frågor.\r\nEftersom beslutet i regeringen är ett faktum kom-\r\nmer vi med stort intresse att följa hur den nya ansva-\r\nrige Jan Nygren sköter det här området. Vi hoppas att\r\ndet inte innbär en förändring i policyn.\r\nJag vill också ta upp frågan om rådgivande nämn-\r\nden, som vi har diskuterat här i riksdagen vid ett fler-\r\ntal tillfällen. Vi från Vänsterpartiet har klart sagt ifrån\r\natt vi anser att alla beslut egentligen borde fattas i\r\nUtrikesnämnden, att vi inte behöver den rådgivande\r\nnämnden, att det har varit ett sätt att tiga och inte låta\r\nfrågorna komma upp i ljuset. Vi menar att det är bätt-\r\nre att de kommer upp mycket tydligt, och att de som\r\nfattar beslut om vapenexport får stå för det offentligt.\r\nI utskottet har inte funnits majoritet för detta, utan\r\nnämnden fortsätter. Jag har förstått att regeringen är\r\nvillig att framöver, när man har gjort en omorganisa-\r\ntion, ha ett råd och på det viset ha en viss parlamen-\r\ntarisk förankring. Men man vill inte redan nu, vare sig\r\nfrån regeringen eller utskottet, gå fram med den här\r\nbreddningen så att alla partier kan finnas med.\r\nJag tycker det är synd. Man hänvisar till att man\r\nkan göra det efter omorganisation och efter att ha\r\nframlagt en proposition. Men det kan ta tid. Proposi-\r\ntionen kommer inte förrän i höst och det dröjer innan\r\nbeslut är fattat och personer utsedda. Jag beklagar\r\nalltså att saken kommer att förskjutas i tiden.\r\nJag vill också ta upp frågan, som återfinns i ären-\r\ndet, om nya leveranser och följdleveranser. I dag har\r\nvi en mycket restriktiv linje från regeringen vad gäller\r\nnya leveranser till länder som är särskilt kritiserade\r\noch där Amnesty har lyft fram hur övergrepp mot\r\nmänskliga rättigheter är mycket tydliga. Men samma\r\nförhållande gäller inte för följdleveranser. Enligt en\r\ntidigare krigsmaterielinspektör finns det kontrakt på\r\nupp till 40 och 50 år, där man anser att följdleveranser\r\nfrån svensk sida är nödvändiga att fullfölja.\r\nDetta är helt absurt. Om man anser att nya leve-\r\nranser av krigsmateriel inte skall ske till exempelvis\r\nIndonesien, därför att mänskliga rättigheter åsidosätts\r\nmycket allvarligt, vad försvarar då följdleveranser?\r\nDe drabbar på precis samma sätt. Det är också fråga\r\nom vapen som exporteras. Under 1994 hade vi en\r\nexport på drygt 12 miljoner kronor till just Indonesi-\r\nen.\r\nDet är inte bara försvarsindustrin som agerar\r\nmycket kraftfullt för att få utökade dispenser. Beklag-\r\nligtvis har även fackföreningarna gett sig in i den\r\ndiskussionen. Exempelvis Lennart Nyström från SIF\r\nhar i Svenska Dagbladet i en artikel talat om hur va-\r\npenexporten måste öka. Även Inger Ohlsson från\r\nTCO har tagit upp samma tema.\r\nJag menar att kampen om arbete och sysselsätt-\r\nning här i vårt land kan inte föras till priset av att\r\nmänskliga rättigheter åsidosätts i andra länder. Vi\r\nmåste i framtiden se till att skydda sysselsättningen på\r\nett helt annat sätt och med avveckling av vapenin-\r\ndustrin.\r\nEtt flertal enskilda länder är nämnda i Vänsterpar-\r\ntiets motion och har diskuterats ingående. Utskottets\r\nmajoritet har beklagligtvis inte velat lyfta fram dessa\r\nländer. Man har i stället lyft fram att situationen är\r\nosäker i fler länder där allvarliga kränkningar mot\r\nmänskliga rättigheter sker. Men jag vill hävda att det\r\när viktigt att visa på enskilda länder. Jag har nyss\r\nnämnt Indonesien, men vi har fler. Vi har Bahrain,\r\nFörenade arabemiraten, Malaysia, Thailand, och vi\r\nhar Pakistan, som befinner sig i väpnad kamp med\r\nIndien om Kaschmir. Enligt Amnesty finns det klar\r\nstatistik på att under fem år har drygt 700 personer\r\nskjutits eller torterats i hjäl i Kaschmir. Jag menar att\r\ndet är helt oförsvarligt med en vapenexport till länder\r\ndär man beter sig på det viset. Det borde vara själv-\r\nklart att vi också pekar ut dessa enskilda länder.\r\nFru talman! Med risk för att vara tjatig vill jag i\r\ndetta sammanhang lyfta fram en speciell svensk pro-\r\ndukt som vi inte exporterar, men dock har kvar i\r\nsvenska försvaret och som har ett symbolvärde. Jag\r\ntänker naturligtvis på de svenska minorna. Som\r\nnämns i betänkandet för vi internationellt en mycket\r\nbra kamp för att avveckla och få ett internationellt\r\nförbud mot antipersonella minor. Men vi har det ab-\r\nsurda förhållandet att vi har kvar svenska minor i\r\nsvenskt försvar. Jag menar att det är oförsvarligt, för\r\natt använda försvarsterminologi. Det hör ihop med\r\nkampen för nedrustning och för att avveckla vår krig-\r\nsindustri att vi samtidigt kan börja med de antiperso-\r\nnella minorna.\r\nFru talman! Jag vill i detta betänkande hänvisa till\r\nde reservationer Vänsterpartiet har avgett, men jag\r\nvill särskilt yrka bifall till reservation 2 som är ge-\r\nmensam med Miljöpartiet och handlar om förändring-\r\nar i krigsmateriellagstiftningen. Vi anser att följdleve-\r\nranser skall betraktas på precis samma sätt som nya\r\nleveranser av krigsmateriel.\r\nJag vill också yrka bifall till reservation 4, även\r\nden gemensam med Miljöpartiet. Den handlar om\r\navveckling av den svenska krigsmaterielexporten.\r\nJag vill avsluta med dagens vers i DN av Mats\r\nNörklit som anknyter till ämnet:\r\nNya Internationalen</pre><pre>Mot strålande tider\r\nska vi gå vad det lider!\r\nMan ska inte sörja!\r\nNej, se på oss!</pre><pre>Var glada, kamrater!\r\nTack vare granater\r\nkan vi oss försörja!\r\nOch ni kan slåss!</pre><pre>Så ladda och sikta!\r\nLåt hoppet ej svikta!\r\nEn ny tid kan börja!\r\nFriskt mod! Kom loss!</pre><pre>(forts.)</pre><pre>11 §  Muntliga frågor till regeringen</pre><pre>Anf.  31  TALMANNEN\r\nVi avbryter då debatten om utrikesutskottets be-\r\ntänkande 20 och övergår till den muntliga frågestun-\r\nden.\r\nJag hälsar representanterna för regeringen, stats-\r\nminister Ingvar Carlsson, statsråden Mona Sahlin,\r\nLena Hjelm-Wallén, Margot Wallström och Jörgen\r\nAndersson välkomna.\r\nStatsministern svarar på allmänpolitiska och över-\r\ngripande frågor, övriga statsråd på frågor som berör\r\nderas respektive ämnesområden.\r\nJag vill också erinra om att det är möjligt för and-\r\nra än frågeställaren att ställa följdfrågor, enligt de\r\nreviderade regler som gäller för den muntliga fråge-\r\nstunden.\r\nDå är det fritt för den första frågan.</pre><pre>Arbetsmarknadspolitiken och jämställdheten</pre><pre>Anf.  32  ROSE-MARIE FREBRAN (fp)\r\nFru talman! Jag vill ställa en fråga till statsrådet\r\nMona Sahlin. En av de viktigaste propositioner som\r\nkommit under våren var den om arbetsmarknadspoli-\r\ntiken. När den kom var många av oss besvikna, sett ur\r\nett kvinnoperspektiv.\r\nJag vill fråga: Hur är det möjligt att den proposi-\r\ntionen passerade den jämställdhetspolitiska gransk-\r\nningens nålsöga?</pre><pre>Anf.  33  Statsrådet MONA SAHLIN (s)\r\nFru talman! Det man har anledning att vara upp-\r\nrörd över är arbetslösheten. Det gäller också att veta\r\nvilka insatser arbetsmarknadspolitiken kan göra för att\r\nunderlätta för dem som har det svårast att komma\r\ntillbaka till arbetsmarknaden.\r\nÄnnu så länge är arbetslösheten bland män betyd-\r\nligt högre än bland kvinnor. Däremot finns det an-\r\nledning, när man tittar någon kort tid framåt, att vara\r\nmycket bekymrad över arbetsmarknadsläget bland\r\nkvinnor.\r\nArbetsmarknadspolitiken kommer att behöva vara\r\nännu mer effektiv när det gäller att hjälpa kvinnor att\r\nbyta yrke och få andra erfarenheter. Detta är något\r\nsom har granskats noga av regeringen och jämställd-\r\nhetsministern.\r\nFör en tid sedan berättade också arbetsmark-\r\nnadsministern att det pågår en stor översyn av kvin-\r\nnors arbetsmarknad för att man skall kunna underlätta\r\növergången från offentlig sektor till de nya jobb som\r\nskapas. Både översynen och de tänkta åtgärderna\r\nkommer att presenteras inom kort.\r\nVi fortsätter alltså att granska allt utifrån ett\r\nmycket stort och generöst jämställdhetsperspektiv.</pre><pre>Anf.  34  ROSE-MARIE FREBRAN (kds)\r\nFru talman! Jag debatterade detta med arbets-\r\nmarknadsministern för en tid sedan. Han tillstod då\r\ninte att det saknades något ur jämställdhetsperspektiv.\r\nSenare såg jag en debattartikel, skriven av en so-\r\ncialdemokratisk riksdagskvinna och en kvinna från\r\nfackligt håll. De skrev att arbetsmarknadsministern i\r\ndagarna har erkänt att han har misslyckats med att\r\nföra en jämställd arbetsmarknadspolitik. Jag har inte\r\nhört det erkännandet själv, och det kommer inte heller\r\nfrån jämställdhetsministern nu.\r\nMen dessa socialdemokratiska kvinnor undrar om\r\ninte jämställdhetsministern och de andra kvinnorna i\r\nregeringen kan hjälpa arbetsmarknadsministern. Kan-\r\nske är det på gång nu, men jag tycker att ett erkän-\r\nnande om att det finns brister borde kunna komma i\r\nall ödmjukhet.</pre><pre>Anf.  35  Statsrådet  MONA SAHLIN (s)\r\nFru talman! Apropå att vara självkritisk kanske\r\näven Rose-Marie Frebrans eget parti borde vara det\r\nibland när det gäller synen på kvinnor och kvinnors\r\nframtid.\r\nJag lovar att inte bara de kvinnliga utan också de\r\nmanliga statsråden i regeringen ser mycket allvarligt\r\npå hoten mot kvinnors möjlighet att kombinera arbete\r\noch föräldraskap. Det kommer att ställas större krav\r\npå arbetsmarknadspolitiken än tidigare, och till det\r\nkommer, som sagt, arbetsmarknadsministern att åter-\r\nkomma.</pre><pre>Anf.  36  MONICA GREEN (s)\r\nFru talman! Jag vill ställa en fråga om just det här\r\nmed granskningen.\r\nVi blev så glada efter valet när jämställdhetsminis-\r\ntern sade att allting skulle granskas från jämställdhets-\r\nsynpunkt innan förslagen lades fram. Man skulle\r\nkomma in på ett mycket tidigt stadium, och denna\r\ngranskning  skulle jämställas med finansministerns,\r\ndvs. den skulle vara övergripande.\r\nHar det gjorts en sådan granskning av budget- och\r\narbetsmarknadspropositionerna och av överläggning-\r\narna med Centern? Om inte - hur tänker regeringen\r\nagera för att en granskning skall göras på det sätt som\r\nMona Sahlin sade i höstas?</pre><pre>Anf.  37  Statsrådet  MONA SAHLIN (s)\r\nFru talman! Det här att alla förslag inom alla poli-\r\ntiska sakområden skall granskas är något som ännu\r\ninte fungerar tillfredsställande. Men vi har försökt att\r\nbygga in detta; t.ex. har alla utredningar - vad de än\r\nutreder och vilka kommittéer det än handlar om - fått\r\ndirektiv om att visa hur deras förslag påverkar män\r\nrespektive kvinnor och därmed också jämställdheten.\r\nI min jämställdhetsdelegation håller vi också på att\r\nbygga upp ett system, så att vi till nästa budget kom-\r\nmer att kunna redovisa hur förslagen på varje sakom-\r\nråde påverkar män respektive kvinnor.\r\nMen granskning är bara en sak, det bör man vara\r\nmedveten om. Många har kommit att uppfatta det som\r\natt en granskning av allt utifrån ett jämställdhetspers-\r\npektiv innebär att ingenting får \"drabba\" kvinnor. Det\r\nvi slåss för nu är att få budgeten och arbetsmarknaden\r\natt fungera på ett sådant sätt att det går att upprätthålla\r\nen politik som värnar jämställdheten mellan kvinnor\r\noch män. Det är det arbete som regeringen nu priori-\r\nterar.\r\nVi håller alltså på att bygga upp ett gransknings-\r\nsystem, som inte bara i efterhand utan i förväg skall\r\nanalysera förslagen. Detta kommer också att synas\r\nmycket tydligt på de budgetpropositioner som läggs\r\nfram för riksdagen framöver.</pre><pre>Utförseln av äldre kulturföremål ur landet</pre><pre>Anf.  38  SVEN BERGSTRÖM (c)\r\nFru talman! Kammaren har tidigare i dag diskute-\r\nrat åtgärder mot den ekonomiska brottsligheten, och\r\njag skulle vilja ta upp en fråga som snuddar vid detta\r\nämne och rikta den till kulturministern. Frågan gäller\r\nden tilltagande olagliga utförseln av äldre kulturföre-\r\nmål ut landet.\r\nVi står nu åter inför en sommarsäsong med många\r\nstora auktioner runt om i landet. Från initierat håll\r\nrapporteras om en allt fräckare och alltmer omfattan-\r\nde verksamhet, där föremål köps upp, packas i con-\r\ntainrar och skeppas ut ur landet för försäljning, främst\r\ni USA men också i andra länder.\r\nJag undrar om kulturministern har uppmärksam-\r\nmat detta problem och vilka åtgärder hon i så fall\r\navser att vidta för att få stopp på denna verksamhet\r\nsom utarmar en viktig del av vårt kulturarv?</pre><pre>Anf.  39  Kulturminister  MARGOT\r\nWALLSTRÖM (s)\r\nFru talman! Jag vill först ge en liten bakgrund om\r\ndetta.\r\nUtförselfrågorna regleras i kulturminneslagen, där\r\ndet finns listor på föremål och på vilka kriterier som\r\nskall uppfyllas för att ett tillstånd för utförsel skall\r\nkrävas.\r\nPå de sommarauktioner som jag förstår att fråge-\r\nställaren har i åtanke är det i stor utsträckning det man\r\nkan kalla för halvgamla möbler och halvgammalt\r\nhusgeråd som går under klubban. För att tillstånd\r\nskall kunna krävas måste föremålen ha stor betydelse\r\nför det nationella kulturarvet, som det heter. Dessa\r\nsommarauktionsföremål anses mera sällan ha så stor\r\nbetydelse att tillstånd kan krävas.\r\nMajoriteten av förfrågningarna om utförseltill-\r\nstånd beviljas också. Sverige har intagit den princi-\r\npiella ståndpunkten att man fritt skall kunna handla\r\nmed föremål. Undantagen gäller bara just de föremål\r\nsom har stor betydelse för det nationella kulturarvet.\r\nDet är tullen som har till uppgift att kontrollera att\r\ndessa kulturföremål inte olagligt förs ut ur landet. Vi\r\nhar - i alla fall under en övergångsperiod - i samband\r\nmed vårt inträde i EU fått möjlighet att göra stick-\r\nprovsundersökningar vid misstänkta smugglingsfall.\r\nVi har också i våra egna lagar införlivat en lag om\r\nåterförande av illegalt utförda föremål mellan EU-\r\nstater.\r\nSjälvfallet har vi denna fråga aktuell och bevakar\r\nområdet nogsamt. Vi vet i alla fall att den lagliga\r\nurförseln tilltar, och det finns säkert också andra pro-\r\nblem.</pre><pre>Anf.  40  SVEN BERGSTRÖM (c)\r\nFru talman! Det låter som att kulturministern tar\r\nlitet lätt på frågan. Hon talade om utförseltillstånd,\r\nsom normalt beviljas. Men det är ju inte det som är\r\nproblemet utan det som sker illegalt. Och det gäller\r\nfaktiskt föremål som är mer än hundra år gamla, oav-\r\nsett värde, som det står i lagen från 1986.\r\nDe som följer marknaden rapporterar att detta är\r\nen tilltagande verksamhet som det är svårt att få nå-\r\ngon ordning på.\r\nJag hoppas att Margot Wallström tar frågan på li-\r\ntet större allvar än frågesvaret signalerade.</pre><pre>Anf.  41  Kulturminister  MARGOT\r\nWALLSTRÖM (s)\r\nFru talman! Det är klart att vi tar detta på stort all-\r\nvar. Jag försökte bara redogöra för hur det hittills har\r\nfungerat. Självfallet skall också tullen göras uppmärk-\r\nsam på detta, så att man utnyttjar möjligheterna att\r\ngöra stickprovskontroller.\r\nVisst ser vi med stort allvar på frågan, men jag\r\ntror också att det förekommer mycket ryktesspridning.\r\nDet gäller att kontrollera vad som ligger bakom.\r\nPå sommarauktionerna handlar det många gånger\r\nom föremål som man inte automatiskt kan säga tillhör\r\ndet nationella kulturarvet eller har ett mycket stort\r\nbevarandevärde.</pre><pre>Den s.k. miljöskulden</pre><pre>Anf.  42  LENNART FREMLING (fp)\r\nFru talman! Jag vill ställa en fråga till statsminis-\r\ntern.\r\nI regeringsförklaringen i oktober 1994 sades ing-\r\nenting om regeringens avsikt att bekämpa miljöskul-\r\nden.\r\nDen tidigare borgerliga regeringen betonade bety-\r\ndelsen av att använda marknadsekonomiska begrepp\r\nför att mäta miljöläget i landet. Under Anne Wibbles\r\ntid som finansminister infördes en grön bilaga till\r\nfinansplanen, men den har nu försvunnit. Jag hoppas\r\natt detta inte är ett uttryck för regeringens syn på\r\nbehovet av att sanera miljöskador.\r\nJag vill fråga statsministern: Vilken strategi har\r\nregeringen för att bekämpa miljöskulden?</pre><pre>Anf.  43  Statsminister  INGVAR\r\nCARLSSON (s)\r\nFru talman! Det som avgör om vi till framtida ge-\r\nnerationer kommer att överlämna en s.k. miljöskuld\r\neller inte, är naturligtvis vad vi gör i praktiken ute i\r\ndet svenska samhället.\r\nRedan under vår regeringstid 1982-1991 bedrev\r\nvi en mycket aktiv politik i detta avseende, både när\r\ndet gällde tillståndsgivning för framtida aktiviteter\r\noch när det gällde att vidta åtgärder mot de skador\r\nsom redan inträffat.\r\nSjälvfallet kommer vi att fortsätta att driva den\r\npolitiken med mycket stort engagemang. Just nu har\r\nvi övertagit ansvaret som ordförande i Östersjörådet.\r\nDet är en del av detta som är oerhört viktig. Jag kan\r\nalltså lämna ett lugnande besked på den punkten.</pre><pre>Anf.  44  LENNART FREMLING (fp)\r\nFru talman! Ibland får man intrycket att regeringen\r\navser att först komma till rätta med statsskulden innan\r\nman tar itu med arbetet med miljöskulden. Jag vill\r\nhöra om regeringen anser att det har ett värde att\r\nvärdera miljökonsekvenser i pengar. Det medför att\r\nman kontinuerligt kan följa utvecklingen i det här\r\navseendet.</pre><pre>Anf.  45  Statsminister  INGVAR\r\nCARLSSON (s)\r\nFru talman! När det gäller att driva upp statsskul-\r\nden var den borgerliga regeringen exempellöst duktig.\r\nTyvärr gjorde man mindre åt miljöskulden.\r\nJag ser ingen motsatsställning mellan att bedriva\r\nen mycket kraftfull saneringspolitik på det ekonomis-\r\nka området och att sanera miljöområdet. Tvärtom har\r\nde länder som har en dålig ekonomi och dåliga stats-\r\nfinanser i allmänhet också en mycket dålig miljöpoli-\r\ntik. Har man goda finanser har man förutsättningar att\r\ndriva en effektiv, bra och framsynt miljöpolitik.</pre><pre>Kvinnliga präster</pre><pre>Anf.  46  MARGITTA EDGREN (fp)\r\nFru talman! Jag vänder mig till Mona Sahlin eller\r\nMargot Wallström. Min fråga gäller en artikel i DN i\r\ndag. Där sägs att nu på söndag kommer ytterligare två\r\nunga män - som är uttalat motståndare mot att samar-\r\nbeta med kvinnor i kvinnors roll som präster - att\r\nvigas till präster.\r\nFör mig är det här oacceptabelt. Så länge vi har en\r\nstatskyrka bör även Sveriges riksdag och regering ha\r\nen uppfattning om detta. Är vi beredda att fortsätta\r\nbygga in säkert ytterligare 40 år av motstånd mot och\r\nsvårigheter för kvinnliga präster och även för kyrkan?\r\nOm detta är oacceptabelt för regeringen, vilket jag\r\nutgår ifrån, vill jag veta vilka möjligheter ni har att\r\nsätta viss ytterligare press och visst tryck bakom de\r\nbeslut som har fattats i riksdagen.</pre><pre>Anf.  47  Statsrådet MONA SAHLIN (s)\r\nFru talman! Regeringen skall lämna en skrivelse\r\ntill kyrkomötet som kommer att handla mycket om de\r\nrelationer och förhållningssätt som vi vill se. Jag\r\nmåste betona att i den principfråga som Margitta\r\nEdgren tar upp håller jag helt med. Det är helt oaccep-\r\ntabelt om man icke kan acceptera, befrämja och verk-\r\nligen stötta präster som också ställer upp för kvinnliga\r\npräster. Det är helt oacceptabelt att det i detta land i\r\ndag sker sådant som Margitta Edgren beskriver.\r\nNär det gäller den principiella inställningen kom-\r\nmer vi således att återkomma till kyrkomötet. Men det\r\nfinns allt stöd i principfrågan. Jämställdheten skall\r\ngälla också inom kyrkans område.</pre><pre>Anf.  48  MARGITTA EDGREN (fp)\r\nFru talman! Jag är naturligtvis tacksam för detta.\r\nJag tror att det är bra att vi här tillsammans säger det\r\nså pass tydligt.\r\nTydligen finns det något kryphål i bestämmelser-\r\nna. En av de unga män som har intervjuats säger: \"Jag\r\nunderkänner inte kvinnliga präster - men jag erkänner\r\ndem inte heller.\" Innebär det att det finns ett kryphål i\r\nde formuleringar som vi, biskopsmötet och kyrkomö-\r\ntet tidigare har använt oss av?</pre><pre>Anf.  49  Statsrådet MONA SAHLIN (s)\r\nFru talman! Jag vill bara åter betona min och re-\r\ngeringens principiella inställning och att vi återkom-\r\nmer.</pre><pre>Boklån till frihetsberövade</pre><pre>Anf.  50  CHARLOTTA L\r\nBJÄLKEBRING (v)\r\nFru talman! Jag vill ställa min fråga till kulturmi-\r\nnistern. Jag undrar om kulturministern kommer att\r\nverka för att även de frihetsberövades möjligheter till\r\nboklån tas med i en bibliotekslag.\r\nTidigare utgick centrala medel till våra kriminal-\r\nvårdsanstalter för att garantera boklån för internerna.\r\nNumera har varje anstalt själv ansvar för den här\r\nkostnaden inom sin egen budget. På eget initiativ skall\r\nanstalten göra en upphandling med det kommunala\r\nbiblioteket.\r\nJag anser att allas rätt till boklån skall uppmärk-\r\nsammas av Kulturutredningen. Min fråga är således\r\nom kulturministern kommer att verka för att även de\r\nfrihetsberövades möjligheter till fria boklån kommer\r\natt tas upp av Kulturutredningen och i så fall skrivas\r\nin i en bibliotekslag.</pre><pre>Anf.  51  Kulturminister  MARGOT\r\nWALLSTRÖM (s)\r\nFru talman! Jag är mycket frestad att säga ja. Jag\r\när inte säker på huruvida Kulturutredningen har upp-\r\nmärksammat det här problemet speciellt eller inte.\r\nMen jag tycker att det är viktigt att jag blir uppmärk-\r\nsammad på det, och jag skall självfallet hålla ögonen\r\npå detta. Jag tycker att det låter helt rimligt och att det\r\när en viktig principfråga. Det här skall vi ta till oss\r\noch ta med oss i det fortsatta arbetet med kultur-\r\nutredningens förslag till bibliotekslag.</pre><pre>Näringslivsrådet</pre><pre>Anf.  52  HENRIK S JÄRREL (m)\r\nFru talman! Jag har en fråga till statsministern. I\r\nden regeringsförklaring som statsministern läste upp\r\ninför den nyvalda riksdagen i höstas heter det bl.a.:\r\n\"De nya arbetstillfällena måste i första hand kom-\r\nma till stånd i näringslivet. Sverige behöver fler före-\r\ntag och fler företagare. I denna uppgift behövs ett\r\nnärmare samarbete mellan regeringen och näringsli-\r\nvet. Jag kommer personligen att engagera mig starkt i\r\ndetta samarbete. Regeringen kommer att inrätta ett\r\nnäringslivsråd bestående av personer som är aktivt\r\nverksamma ute i företagen. Rådet skall arbeta på mitt\r\nuppdrag och bistå mig och regeringen med råd och\r\nerfarenheter.\"\r\nMina två frågor till Ingvar Carlsson är: Har han\r\naktivt och personligen engagerat sig i det här rådets\r\ngöranden och låtanden? Är regeringen öppen för att ta\r\nemot råd och synpunkter från det här rådet med tanke\r\npå att flera protester har avhörts, några har hoppat av\r\nNäringslivsrådet, osv.?</pre><pre>Anf.  53  Statsminister  INGVAR\r\nCARLSSON (s)\r\nFru talman! Svaret på den första frågan är ja. Sva-\r\nret på den andra frågan är ja.\r\nEn kommentar: Den person som har lämnat rådet\r\nhar gjort det därför att han har tillträtt en ny befatt-\r\nning.</pre><pre>Anf.  54  HENRIK S JÄRREL (m)\r\nFru talman! Med tanke på den näringspolitik re-\r\ngeringen för kan man undra litet om statsministern\r\nverkligen tar det här rådets synpunkter och råd på\r\nallvar.\r\nJag kan passa på att citera ett annat avsnitt ur re-\r\ngeringsförklaringen. Där sägs:\r\n\"De ideologiskt motiverade privatiseringarna skall\r\nupphöra\".\r\nMin fråga är: Kan statsministern tänka sig att pri-\r\nvatiseringar kan vara bra av andra än av ideologiska\r\nskäl - statsfinansiella, ekonomiskt-administrativa,\r\nrationella och kanske t.o.m. företagsekonomiska skäl?</pre><pre>Anf.  55  Statsminister  INGVAR\r\nCARLSSON (s)\r\nFru talman! Svaret är ja.\r\nPå två år beräknas de svenska industriinvestering-\r\narna öka med 55 %. Vi har jämfört med ett år tillbaka\r\ni runda tal 100 000 fler i arbete. I dagarna har det\r\nkommit en ny bedömning från Konjunkturinstitutet\r\nsom är mycket positiv till den svenska ekonomins\r\nutveckling.\r\nJag är således mycket optimistisk när det gäller att\r\nvi skall ta oss ur den här mycket svåra ekonomiska\r\nkrisen som Sverige hamnade i. Vi har bedrivit det\r\nförmodligen mest ambitiösa saneringsprogram som\r\nnågot OECD-land har gett sig i kast med. Jag är glad\r\natt säga - som statsminister i Sverige - att vi nu börjar\r\nfå fast mark under våra fötter.\r\nEn viktig del i detta är att vi har ett samarbete\r\nmellan näringsliv och samhälle på ett pragmatiskt sätt.\r\nDet tycker jag att vi har nu, och det har vi haft tidiga-\r\nre under socialdemokratiska regeringar. Det har gjort\r\natt Sverige har utvecklats till ett ganska bra land. Jag\r\nskulle kunna polemisera mot den föregående rege-\r\nringen, men jag avstår från det.\r\nBesparingar inom den offentliga sektorn och kvinnors\r\narbetsmarknad</pre><pre>Anf.  56  MONICA GREEN (s)\r\nFru talman! Jag tänker också ställa en fråga till\r\nstatsministern. Den hänger ihop litet med det som\r\nMona Sahlin sade tidigare om att kvinnorna i framti-\r\nden skall jobba i den privata sektorn.\r\nJag upplever att vi kanske har börjat spara litet för\r\nmycket nu. Vi sparar väldigt bra, och jag tycker att\r\ndet är bra att vi kommer till rätta med statsskulden.\r\nMen frågan är om vi har råd att arbeta i framtiden?\r\nHar vi råd att ta hand om våra sjuka och gamla? Det\r\nkänns som om vi snart är på gränsen till att faktiskt\r\näven spara på verksamheterna, som vi sade att vi inte\r\nskulle göra.\r\nDet här handlar om arbetslöshet för kvinnor, även\r\nom männen fortfarande är mer arbetslösa än kvinnor-\r\nna. Om nu alla jobb skall komma i den privata sektorn\r\ni framtiden, på vilket sätt skall vi då ta hand om de\r\ngamla och sjuka, och på vilket sätt skall vi bryta den\r\nkönsuppdelade arbetsmarknaden?\r\nJag vet att arbetsmarknadsministern inte är här,\r\nmen han skall bara plåstra om såren, så att säga. Det\r\när statsministern och regeringen som har det övergri-\r\npande ansvaret.</pre><pre>Anf.  57  Statsminister  INGVAR\r\nCARLSSON (s)\r\nFru talman! Den frågan är kanske inte möjlig att\r\nbesvara inom ramen för en minut. Det är att under-\r\nskatta den fråga som Monica Green ställde. Men jag\r\nvill säga följande:\r\nVi har i regeringsdeklarationen gjort klart att vi\r\nhellre sparar i transfereringarna än drar ner på verk-\r\nsamheterna. Om en operation inte kan bli utförd kan\r\ndet ha livsavgörande betydelse för den enskilde indi-\r\nviden. Om en ung människa inte får den utbildning\r\nsom han eller hon har behov av i ungdomsåren kan\r\nskadan också vara gjord för alltid. Däremot går det att\r\nåterställa nivåer i transfereringssystem. När vi därför\r\nhar åstadkommit en förstärkning av budgeten med i\r\nrunda tal 120 miljarder har vi sagt oss att det är verk-\r\nsamhet som vi skall skydda. Det är andra besparingar\r\nsom skall komma till.\r\nMen det är en svår och viktig avvägning. Hur\r\nmycket skall man dra ner på utgifterna för att få ner\r\nräntan, vilket vi har lyckats med nu med en dryg pro-\r\ncent, och hur mycket måste man ändå se till att hålla\r\nefterfrågan uppe? Det är en svår avvägning. Men\r\nåterigen, den prognos som Konjunkturinstitutet redo-\r\nvisar nu tyder på att t.o.m. tillväxten faktiskt blir nå-\r\ngot högre än man tidigare räknade med. Det ökar\r\nnaturligtvis möjligheterna till sysselsättning.\r\nKan vi få bättre fart på industrin, få mer inkomster\r\nden vägen, innebär det naturligtvis också att vi för-\r\nbättrar möjligheterna att finansiera den gemensamma\r\nsektorn. Därmed kan vi också ha en någorlunda an-\r\nständig sysselsättning där, och därvid, vilket är det\r\nprimära, en god vård och omsorg.</pre><pre>Anf.  58  BENGT KRONBLAD (s)\r\nFru talman! Många familjer har stora ekonomiska\r\nproblem. Det är arbetslösheten, sjukdomar, höga\r\nboendekostnader - även om räntan nu har sjunkit\r\nnågot - och det har uppstått fler och större klyftor\r\nmellan olika grupper. Jag skulle utifrån den situatio-\r\nnen vilja fråga hur statsministern ser på utvecklingen\r\nav samhället i jämlikhetsperspektiv.</pre><pre>Anf.  59  Statsminister  INGVAR\r\nCARLSSON (s)\r\nFru talman! Vi måste åstadkomma både resultat\r\noch rättvisa. Av den budgetsanering som vi nu åstad-\r\nkommer står den tiondel av befolkningen som har de\r\nhögsta inkomsterna för nära 30 %, medan den tiondel\r\nsom har de lägsta inkomsterna står för 5 %. Det visar\r\natt rättvisesynpunkten är mycket viktig för regeringen.\r\nSamtidigt är det naturligtvis så, att det som hittills\r\nhar kommit fram i diskussionen huvudsakligen är\r\nsänkningen av ersättningsnivåerna i transfereringssys-\r\ntemen. Men för den som inte är fast i slagord om\r\ngåsleversocialism, utan ser till realiteter, innebär en\r\nsänkning av matmomsen, som kommer den 1 januari,\r\nför en trebarnsfamilj en ökning av köpkraften med\r\n5 000 kr. Den räntesänkning på 1 % som vi talar om\r\ninnebär för den som har ett villalån på en halv miljon\r\n4 000-5 000 kr i minskade kostnader per år. Det\r\ninnebär faktiskt för en familj som kan tillgodoräkna\r\nsig de två posterna en förstärkning på 8 000-9 000 kr.\r\nJag vill alltså hävda att regeringen i den här\r\nmycket svåra avvägningen har försökt både att få ner\r\nräntan genom att skära i utgifterna och att klara köp-\r\nkraften för dem som har det sämst ställt. Dit hör na-\r\nturligtvis också pensionärerna, som får mycket god\r\nhjälp av den sänkta matmomsen.</pre><pre>Anf.  60  YVONNE RUWAIDA (mp)\r\nFru talman! Statsministern! Det sades här att kvin-\r\nnor skall få jobb i näringslivet. Som det i dag ser ut på\r\narbetsmarknaden ökar småbarnsmammornas arbets-\r\nlöshet. Småbarnspappornas, de traditionella familje-\r\nförsörjarnas arbetslöshet minskar. Ensamstående män\r\nhar en ungefär konstant arbetslöshet.\r\nVi ser alltså en anpassning till den nivå man har i\r\nEU-länderna, där man har många hemmafruar. Det\r\nhär är en otrolig back-lash som oroar mig väldigt\r\nmycket. Jag ser inte att vi, som det ser ut i dag, skall\r\nkunna ge kvinnorna arbetstillfällen i det privata nä-\r\nringslivet. Jag undrar hur ni vill motarbeta den här\r\ntendensen.</pre><pre>Anf.  61  Statsminister  INGVAR\r\nCARLSSON (s)\r\nFru talman! De tendenser som här anges har jag\r\ninte sett statistik på. Men de har självfallet inte med\r\nett medlemskap i EU att göra, eftersom vi endast har\r\nvarit medlemmar i drygt sex månader.\r\nDet grundläggande, det helt avgörande om vi skall\r\nklara den här uppgiften, är om vi löser problemet med\r\narbetslösheten generellt sett. Vi kan aldrig som soci-\r\naldemokratisk regering säga att vi skall ha en lösning\r\nenbart för vissa grupper. Ambitionen måste vara att vi\r\ngenerellt skall sänka arbetslösheten mycket kraftigt,\r\ntiondel för tiondel över hela landet. Då blir det också\r\nmöjligt att klara sig ifrån negativa förskjutningar för\r\nvissa grupper, t.ex. kvinnor som har barn i förskoleål-\r\ndern.\r\nNär det gäller EU-länder eller Europa över huvud\r\ntaget vet vi att arbetslösheten ligger högt, alldeles för\r\nhögt. Men för mig är ett av de viktigaste argumenten\r\nför ett EU-medlemskap att vi får större och bättre\r\nmöjligheter om vi kan bekämpa arbetslösheten över\r\nnationsgränserna - det gäller också kvinnornas arbets-\r\nlöshet - än om vi försöker göra det varje nation för\r\nsig. Jag kommer bl.a. vid det toppmöte mellan rege-\r\nringscheferna som vi kommer att ha i Cannes fortsätta\r\natt driva att kampen mot arbetslösheten inte bara skall\r\nupp högt på den politiska dagordningen i Europa,\r\nutan att vi också undan för undan skall komma med\r\nkonkreta åtgärder. Det finns inget bättre sätt att stödja\r\nkvinnornas rätt till arbete och därmed jämställdheten.</pre><pre>Utländskt ägande i svensk kärnkraftsindustri</pre><pre>Anf.  62  CARL FREDRIK GRAF (m)\r\nFru talman! Jag har en fråga till statsrådet Anders-\r\nson: Vilken åsikt har statsrådet när det gäller utländskt\r\nägande i den svenska kärnkraftsindustrin?</pre><pre>Anf.  63  Statsrådet JÖRGEN\r\nANDERSSON (s)\r\nFru talman! Jag har den åsikt som jag delgett tidi-\r\ngare, att ökningen av det utländska ägandet oroar mig.</pre><pre>Anf.  64  CARL FREDRIK GRAF (m)\r\nFru talman! Det var en kort fråga. Svaret blev\r\nockså ganska kort och därmed inte så uttömmande\r\nsom man kanske hade kunnat önska sig.\r\nDå undrar jag så här i stället: Var går brytpunk-\r\nten? Statsrådet talar om att ökningen oroar. Är det bra\r\nsom det är nu då?</pre><pre>Anf.  65  Statsrådet JÖRGEN\r\nANDERSSON (s)\r\nFru talman! Jag vill definitivt inte att det skall in-\r\nträffa, att det utländska ägandet kommer i majoritets-\r\nställning.</pre><pre>Mångfalden i etern</pre><pre>Anf.  66  KENNETH KVIST (v)\r\nFru talman! Jag vill ställa en fråga till kulturminis-\r\ntern. Regeringen har haft en ambition att främja\r\nmångfalden i etern. Samtidigt har regeringen initierat\r\nett besparingskrav på Sveriges Radio. Det har medfört\r\nen sorts sparplan inom Sveriges Radio som innebär att\r\nt.ex. TT tystnar som röst i etern efter 70 år. Det bety-\r\nder att det blir en nyhetsredaktion som svarar för\r\nRiksradions nyhetsvärdering.\r\nHur ser kulturministern på detta? Hur rimmar\r\ndenna utveckling med ministerns ambition att främja\r\nmångfalden i etern?</pre><pre>Anf.  67  Kulturminister  MARGOT\r\nWALLSTRÖM (s)\r\nFru talman! Min och regeringens ambition är att\r\nbehålla starka public service-företag. Jag är övertygad\r\nom att de kommer att kunna klara sin roll och uppgift\r\nsom public service-företag även efter det sparbeting\r\nsom vi har ålagt dem.\r\nMan kan alltid diskutera både en yttre och en inre\r\nmångfald. Blir det kärvare kan det förstås ibland\r\ndrabba den inre mångfalden. Men jag har sett det så,\r\natt den viktiga diskussionen här handlar om hur public\r\nservice-uppgiften fullföljas. Det vi gör nu är att åstad-\r\nkomma en slags renodling av finansieringen och,\r\nparadoxalt nog, också en diskussion om just rollen\r\noch uppgiften för public service, som kanske till och\r\nmed i längden kan innebära att människor i det här\r\nlandet uppskattar att ha tillgång till en reklamfri radio\r\noch TV. Jag är övertygad om att företagen kommer att\r\nklara detta på ett klokt och ansvarsfullt sätt.</pre><pre>Anf.  68  KENNETH KVIST (v)\r\nFru talman! Det är klart att det måste minska\r\nmångfalden i etern när nyhetsvärderingen i framtiden\r\nbara görs av en redaktion.\r\nEgentligen skulle jag också vilja ha en diskussion\r\nom principerna att rikta besparingskrav mot Sveriges\r\nRadio som om det vore en myndighet, vilket det inte\r\när. Det fanns ju andra instrument. Det fanns ju möj-\r\nlighet att något höja licenserna för att klara ekonomin\r\ni Sveriges Radio, även om man gjorde den förändring\r\nsom man genomförde med TV 4-pengarna.</pre><pre>Anf.  69  Kulturminister  MARGOT\r\nWALLSTRÖM (s)\r\nFru talman! Kenneth Kvist har själv varit med om\r\natt häromveckan besluta att licenserna faktiskt skall\r\nhöjas. Med nedskärningskravet innebär det att vi inte\r\nbehöver höja dem så mycket som public service-\r\nföretagen själva hade föreslagit, utan kan hålla nere\r\nhöjningen på en rimlig nivå. Vi kommer också i fort-\r\nsättningen att garantera en löne- och prisomräkning\r\nsom gör att verksamheten är garanterad fortlevnad\r\noch rimliga villkor. Dessutom har vi i samarbete med\r\nMiljöpartiet inte minst här i kammaren sett till att det\r\nblir en rejäl satsning på ny teknik för public service-\r\nföretagen. Det tycker jag att vi kanske skulle framhål-\r\nla litet oftare. Det innebär också en ekonomisk av-\r\nlastning för public service-företagen. Det kommer att\r\nvara oerhört betydelsefullt för deras möjligheter att\r\nhålla sig i fronten när det gäller ny teknik.</pre><pre>Jämställdheten i riksdagen</pre><pre>Anf.  70  ULLA-BRITT HAGSTRÖM (kds)\r\nFru talman! Jag har en fråga till jämställdhetsmi-\r\nnister Mona Sahlin som gäller jämställdhetsarbetet i\r\nriksdagen.\r\nVi säger ofta att vi är världens mest jämställda\r\nparlament. Vi har uppnått halva målet, halva politiska\r\narenan. Men som ny i riksdagen har jag direkt konsta-\r\nterat att kvinnorna har långt kvar till halva makten.\r\nJag kan ta ett exempel av många. Den 2 juni var\r\nhuvuddebattörerna om en effektivare arbetsmark-\r\nnadspolitik 7 män från de olika partierna. Den 29\r\nmars var det 6 män och 1 kvinna. Jag undrar: Avser\r\njämställdhetsministern att göra en kontinuerlig upp-\r\nföljning av hur den verkliga jämställdheten utvecklas?\r\nRiksdagen skall ju gå före med gott exempel.</pre><pre>Anf.  71  Statsrådet MONA SAHLIN (s)\r\nFru talman! Jag hoppas att riksdagen själv, och\r\ninte minst frågeställaren, avser att förbättra sättet man\r\nbedriver jämställdhetsarbetet på i riksdagen. Det finns\r\nnågon måtta på hur långt en jämställdhetsministers\r\ndomäner räcker.\r\nSjälvfallet skall jag hålla ögonen på att devisen\r\nHalva makten och hela lönen inte bara blir en vacker\r\ndevis, utan att den också får ett reellt innehåll.\r\nRiksdagen är inte bara utåt sett det mest jämställda\r\nparlamentet i världen. Det är den riksdag i världen\r\nsom har störst andel kvinnor.\r\nUpp till bevis alla tjejer i riksdagen! Ta för er,\r\nförbättra jämställdhetsarbetet! Det vet jag att många\r\nav er jobbar med.</pre><pre>Anf.  72  ULLA-BRITT HAGSTRÖM (kds)\r\nFru talman! Jag skulle vilja ha hjälp med en utvär-\r\ndering och uppföljning av detta. Riksdagen är ju det\r\nhögsta beslutande organet. Jag kan ta exempel från\r\nfebruari. I debatten om skattepolitiken deltog 6 män,\r\n1 kvinna, näringspolitiken, 5 män, 2 kvinnor, väl-\r\nfärdspolitiken, 2 män, 5 kvinnor - där konstituerade\r\nvi gamla mönster. Den 9 februari gällde det bostads-\r\npolitiken, 7 män, den 22 februari, EU, 5 män, 2 kvin-\r\nnor. Mars, EU-politik, 6 män, 1 kvinna, tullen, 6 män,\r\n1 kvinna, vissa bankfrågor, 5 män, 1 kvinna. När det\r\ngällde anslag till kriminalvården var det tvärtom 2\r\nmän och 5 kvinnor. April, social, faktiskt 5 män, 2\r\nkvinnor, invandrar- och flyktingpolitik 3 män, 4 kvin-\r\nnor, litet lika, maj, försvar, 5 män, 2 kvinnor. Så ser\r\nexemplen ut.\r\nJag tror att vi tillsammans måste hjälpas åt. Varje\r\nparti kan inte göra detta för sig.</pre><pre>Anf.  73  TALMANNEN\r\nDetta är riksdagens ansvar, Ulla-Britt Hagström.\r\nJämställdhetsministern får gärna svara, men jag vill\r\nförsäkra Ulla-Britt Hagström om att vi själva kommer\r\natt ta detta ansvar i riksdagen.</pre><pre>Anf.  74  Statsrådet  MONA SAHLIN (s)\r\nFru talman lade orden i min mun. Jag vill bara\r\nupprepa att det är bra att frågeställaren har tilltro till\r\nregeringen. Jag utgår från att också frågeställarens\r\neget parti kommer att uppnå målet hälften män och\r\nhälften kvinnor till nästa val.\r\nRiksdagen är som sagt fri att göra sin egen be-\r\ndömning och utvärdering, och det hoppas jag att man\r\nockså gör.</pre><pre>Oljesanering av m/s Estonia</pre><pre>Anf.  75  KIA ANDREASSON (mp)\r\nFru talman! Jag vill fråga om oljan som finns om-\r\nbord på skeppet Estonia. Enligt Sjöfartsverket finns\r\ndet 200 ton eldningsolja och 40 ton dieselolja.\r\nÄmnar regeringen göra något för att sanera oljan\r\noch bärga den innan skeppet övertäcks?\r\nJag vet att den berörda ministern inte är här i dag,\r\nmen eftersom statsministern är här kanske han hade\r\nkunnat svara på om regeringen har diskuterat den här\r\nfrågan.</pre><pre>Anf.  76  Statsminister  INGVAR\r\nCARLSSON (s)\r\nFru talman! Såvitt jag vet ingår den frågan i det\r\nuppdrag som regeringen har gett. Jag kan tyvärr inte\r\ntäcka in alla departements konkreta beslut. Men jag\r\ntror att det har givits ett sådant uppdrag.</pre><pre>Vetorätten i EU</pre><pre>Anf.  77  KARIN WEGESTÅL (s)\r\nFru talman! Jag skulle vilja ställa en fråga till utri-\r\nkesminister Lena Hjelm-Wallén. Det gäller vetorätten\r\ni EU.\r\nI folkomröstningen var det många som röstade ja\r\ndärför att de kände att det fanns en definitiv försäkran\r\nom att Sverige inte skulle delta i någon gemensam\r\nförsvarspolitik.\r\nJag har hört att utrikesministern tycker att man kan\r\ndiskutera vetorätten. Jag skulle vilja veta om det gäl-\r\nler också på detta område.</pre><pre>Anf.  78  Utrikesminister  LENA HJELM-\r\nWALLÉN (s)\r\nFru talman! Det är alldeles självklart att den\r\nsvenska regeringen inte ändrar sin position därvidlag.\r\nInom allt som har att göra med militär alliansfri-\r\nhet, försvar och grundläggande säkerhetspolitiska\r\nfrågor skall besluten fattas enhälligt i EU. Vetorätten\r\nskall alltså vara kvar.</pre><pre>Anf.  79  KARIN WEGESTÅL (s)\r\nFru talman! Jag tackar så mycket för detta. Jag\r\ntror att det var ett tillrättaläggande som många har\r\nväntat på.</pre><pre>Schengenavtalet</pre><pre>Anf.  80  MARIANNE SAMUELSSON (mp)\r\nFru talman! Jag vill rikta en fråga till statsminis-\r\ntern. Det gäller den information som regeringen gav i\r\ngår om att man skulle söka medlemskap i Schenge-\r\nnavtalet.\r\nSchengenavtalet omfattar betydligt fler områden\r\nän vad den nordiska passunionen gör. Jag vill höra\r\nom regeringen har bestämt hur riksdagen skall bereda\r\ndessa ärenden. De berör drogfrågor, flyktingfrågor\r\noch polisiära frågor. Riksdagen har olika fackutskott\r\nsom bereder dessa ärenden. Kommer riksdagen att ges\r\nmöjlighet att bereda ärendena?</pre><pre>Anf.  81  Statsminister  INGVAR\r\nCARLSSON (s)\r\nFru talman! Alla ledamöter måste om inte förr så\r\nåtminstone efter Nordiska rådets möte i Reykjavik\r\nhaft klart fört sig att denna fråga nu är aktuell för\r\nbeslut.\r\nProblemet är att vi vill behålla den nordiska\r\npassunionen samtidigt som vi inte vill möta några nya\r\ngränser genom Schengensamarbetet.\r\nSåvitt jag vet kommer utrikeshandelsministern att\r\nlämna ytterligare information på onsdag med hänsyn\r\ntill den senaste tidens händelseutveckling. Vi har den\r\nhär veckan dessutom gett information till utrikes-\r\nnämnden, vilket Marianne Samuelsson känner till.</pre><pre>Anf.  82  MARIANNE SAMUELSSON (mp)\r\nFru talman! Det var tyvärr inget svar på den fråga\r\njag ställde.\r\nI Schengenavtalet inkluderas genomgripande sam-\r\nhällsförändringar. De berör, som jag nämnde innan,\r\ndrogfrågor, flyktingfrågor och polisiära frågor.\r\nTidigare har vi haft beredningstvång i riksdagen\r\ninnan beslut fattas i dessa frågor. Om regeringen har\r\nvarit så medveten om att denna fråga skulle tas upp,\r\nvarför har det inte kommit en proposition om innehål-\r\nlet i Schengenavtalet till riksdagen? Då hade man\r\nkunnat bereda frågan och få en konsekvensanalys av\r\nSchengenavtalet innan regeringen ger sig in i en av-\r\ntalsförhandling.</pre><pre>Anf.  83  Statsminister  INGVAR\r\nCARLSSON (s)\r\nFru talman! Regeringen kommer liksom i alla and-\r\nra frågor att följa de regler som gäller och den arbets-\r\nfördelning som gäller mellan regering och riksdag.\r\nNär det är dags för en proposition till riksdagen\r\nkommer vi att lägga en sådan.\r\nDet som nu pågår är ett utbyte av information,\r\nförberedelser för ett beslut. Som ett led i detta kom-\r\nmer riksdagen att få särskild information. Vi är ange-\r\nlägna om att riksdagen är väl informerad, men vi\r\nmåste självfallet också följa den arbetsfördelning och\r\nden uppdelning konstitutionellt som finns mellan\r\nregeringens och riksdagens ansvar.</pre><pre>Överläggningen var härmed avslutad.</pre><pre>12 §  Aktuell debatt: Sverige och den\r\neuropeiska unionen</pre><pre>Anf.  84  Statsrådet MATS\r\nHELLSTRÖM (s)\r\nFru talman! Vi svenskar är inte lagda åt det käns-\r\nlosamma eller högtravande hållet, sägs det. Men ett\r\n40-årsjubileum av det slag som just gått av stapeln i\r\nMessina på Sicilien manar verkligen till eftertanke.\r\nDär högtidlighölls att 40 år förflutit sedan startskottet\r\ngick för det som i sinom tid blev den europeiska\r\nunionen, som vi själva är nyblivna medlemmar i.\r\nDe krig och konflikter som i århundraden varit\r\nutmärkande för vår kontinent - och som nådde fa-\r\nsansväckande dimensioner under den första hälften av\r\ndet här seklet - har under de gångna decennierna i\r\nstort sett upphört, med konflikten i det forna Jugosla-\r\nvien som ett tragiskt undantag.\r\nI fråga om Jugoslavien blir EU en sorts syndabock\r\ni debatten, trots att det inte är EU utan de enskilda\r\nmedlemsstaterna liksom FN och NATO som har\r\nmisslyckats. Kriget i Bosnien framställs som ett bevis\r\nför att ett övernationellt system som EU inte fungerar.\r\nMen egentligen, fru talman, är det ett belägg för de\r\nfaror som ligger i att Europa går tillbaka till ett starkt\r\nnationalistiskt system där den etniska tillhörigheten\r\nblir det som bestämmer en människas politiska identi-\r\ntet. Det är faror som också vi i Sverige i vår debatt\r\nbör tänka igenom.\r\nEU-medlemskapet innebär förändringar i vårt\r\nland. Det verkar som om alla inte har insett det. När\r\nman läser tidningar eller lyssnar på människor vid\r\nfikaborden verkar EU ibland få stå för allt dåligt som\r\nhänder.\r\nHur ser då verkligheten egentligen ut? I stället för\r\norostecken ser jag faktiskt det omvända. Det är\r\nmycket som tyder på att vi nu börjar se positiva effek-\r\nter. Räntan är ju på väg ner sedan i höstas. Tillväxten\r\när på väg upp. Bara knappt ett halvår av medlemskap\r\nhar gått, men redan syns ekonomiska förändringar.\r\nInvesteringsvågen vänder. Företag flyttar till Sverige.\r\nIntresset har ökat mycket markant.\r\nDe japanska investeringarna förra året var nästan\r\ndubbelt så stora som under hela den föregående tio-\r\nårsperioden. Efter folkomröstningen har förfrågning-\r\narna från japanska företag ökat starkt vid den svenska\r\nambassaden i Tokyo. Det intressanta med Japan är att\r\nman där har som princip och vägledning att ett med-\r\nlemskap i EU är en förutsättning för investeringar i\r\nEuropa.\r\nTysk-svenska handelskammaren i Stockholm har\r\nsagt att Sverige i dag är ett av Europas mest intressan-\r\nta länder att tillverka i. På Tysk-svenska handels-\r\nkammaren tror man att EU-medlemskapet gör att\r\ntyska företag kommer att lära sig mer om Sverige och\r\ndärigenom förlägga tillverkningsindustri till vårt land.\r\nKungsbackaföretaget Tawi har beslutat att investe-\r\nra 4 miljoner kronor i nya maskiner som en direkt\r\nföljd av EU-medlemskapet. Om vi hade valt utanför-\r\nskap hade investeringen gjorts i Holland. Samma sak\r\ngäller Tarkett, som investerar i en ny fabrik i Broby\r\nsom ger 300 jobb. Vid ett nej hade fabriken hamnat i\r\nTyskland. Atlas Copco flyttar produktionen av viss\r\nborrutrustning från Bremen till Örebro. Det ger hund-\r\nratals nya jobb. Akzo-Nobel investerar 600 miljoner\r\nkronor i Stenungsund och Domsjö. Assi Domän in-\r\nvesterar 1 miljard kronor i Frövi.\r\nGivetvis kan inte varenda investering som görs\r\nsättas upp på EU:s pluskonto. Men det är otvetydigt\r\nså att för många företag har EU-omröstningen varit\r\nviktig för investeringsbesluten. Ränteutvecklingen\r\noch andra faktorer spelar naturligtvis också en roll.\r\nEftersom jobb och investeringar var en huvudfråga i\r\nfolkomröstningskampanjen är jag glad att här i dag\r\nkunna presentera den här typen av siffror.\r\nDet viktiga med medlemskapet är emellertid inte\r\nkortsiktiga framsteg eller bakslag. Det viktiga är att vi\r\nnu är med i en gemenskap med andra europeiska\r\nländer och därigenom på lika villkor bättre kan på-\r\nverka vår egen vardag. Jag hoppas att eftermiddagens\r\ndebatt kommer att handla just om hur Sverige skall\r\npåverka EU:s utveckling så, att villkoren för våra\r\nmedborgare blir bättre och vi därigenom får ett bättre\r\nEuropa att leva i och även så, att vi kan bidra till att\r\nmedborgare i andra EU-länder får ett bättre Europa\r\natt leva i.</pre><pre>Anf.  85  GÖRAN LENNMARKER (m)\r\nFru talman! Vår generations stora uppgift i Europa\r\när att se till att hela Europa enas. För en eller två\r\ngenerationer sedan, efter andra världskriget, beslutade\r\nframsynta statsmän, och kanske också statskvinnor,\r\natt bygga de västeuropeiska institutioner som har\r\nbetytt så oerhört mycket för att säkra frihet, fred och\r\nvälstånd i den västra halvan av Europa. Nu finns det\r\nen unik chans att ena hela Europa. Detta är EU:s\r\nhuvudansvar. Detta är den europeiska unionens vikti-\r\ngaste uppgift för en nära framtid.\r\nTolv länder i Central- och Östeuropa och även ner\r\nmot Medelhavet - från Estland i norr till Cypern och\r\nMalta i söder - har nu fått ett perspektiv av medlem-\r\nskapet. Det skulle innebära en ökning av unionen med\r\nungefär 30 % befolkningsmässigt. Det innebär också\r\natt vi redan innan ett sådant medlemskap kan bli möj-\r\nligt har ett ekonomiskt samarbetsområde - om vi\r\nockså räknar in EES-länderna, för det finns ju fortfa-\r\nrande sådana och vi var själva ett EES-land för ett\r\nhalvår sedan - som omfattar 30-35 länder i Europa.\r\nDet är ett unikt samarbete som här tar form med en\r\nstyrka och en kraft i en fredlig samverkansform som\r\naldrig förr i historien.\r\nDe här länderna kommer nu att på egna meriter få\r\nsöka medlemskap. EU beslutar inte om deras med-\r\nlemskap, utan det gör de själva. De skall själva i de-\r\nmokratiska former avgöra om de vill bli medlemmar.\r\nDe har också genom vitboken fått besked om vilka\r\nkrav och spelregler som gäller i den europeiska unio-\r\nnen. Det handlar alltså om det sätt varpå vi har byggt\r\nupp det västeuropeiska samarbetet. Det är naturligt att\r\nman där mycket gärna vill anpassa sig till detta. Man\r\nser det som en garant för att komma in just i Västeu-\r\nropa.\r\nVi skall också minnas alternativet. Vad händer om\r\ninte detta sker? Ja, vi kan erinra oss mellankrigstidens\r\nÖsteuropa - striderna, konflikterna och uppmarschen\r\ntill andra världskriget.\r\nDomen skulle falla hård över denna generations\r\neuropeiska politiker om vi inte lyckas i denna uppgift.\r\nNästa vecka får Estland, Lettland och Litauen s.k.\r\nEuropaavtal. Det är ett oerhört viktigt steg. De åter-\r\nvann sin frihet 1991. De f.d. sovjetiska trupperna\r\nförsvann i augusti förra året. Nu, 1995, får man Euro-\r\npaavtal. Processen för normalisering för Estland,\r\nLettland och Litauen har gått fort.\r\nVi skall också observera att det här är en betydan-\r\nde framgång för en svensk linje. Regeringen Bildt tog\r\ni de svenska medlemskapsförhandlingarna initiativ till\r\natt föra upp kravet på frihandel. Det är alltså en\r\nmycket stor framgång att vi nu, fem månader efter\r\nSveriges inträde, kan inregistrera att EU sluter Euro-\r\npaavtal med Estland, Lettland och Litauen. Det råder\r\ninget tvivel om att det svenska inflytandet här har\r\nspelat en stor roll.\r\nVad som sker är egentligen att Baltikum flyttas\r\nfrån f.d. Sovjetunionen till Centraleuropa - man kan\r\nvisserligen aldrig flytta länder i geografin, men man\r\nkan flytta dem mentalt.\r\nVi har ersatt mellankrigstidens ointresse från\r\nsvensk och skandinavisk sida gentemot våra baltiska\r\ngrannar med ett aktivt engagemang. Dessutom får vi\r\nen Östersjöregion som kommer att ha fyra EU-\r\nmedlemmar. Så är det redan i dag genom att fyra har\r\nEuropaavtal: Polen och de tre baltiska länderna. När\r\ndet gäller Ryssland får vi förhoppningsvis ett part-\r\nnerskapsavtal.\r\nDet är en enorm förstärkning av samarbetslinjerna\r\ni Östersjöområdet - i vårt närområde, ett område som\r\nför övrigt har varit platsen för många konflikter och\r\nkrig.\r\nEn central del i funderingarna inför EU:s framtid\r\nför regeringskonferensen blir att säkra att denna ut-\r\nvidgade union också har handlingskraft - att man har\r\nkraft att fatta beslut och att man inte stagnerar i sitt\r\ninre arbete. Poängen med det här samarbetet är ju att\r\ndet är kraftfullt, att det levererar till medborgarna och\r\natt medborgarna känner att de har nytta av den euro-\r\npeiska unionen. Man söker ju inte medlemskap för att\r\nfå ett stagnerande samarbete, för att inte leverera.\r\nEn annan central del för framtiden är att se till att\r\nden gemensamma utrikes- och säkerhetspolitiken\r\nverkligen fungerar och får tempo.\r\nMats Hellström sade inledningsvis att det som\r\nskedde i de jugoslaviska krigen inte är EU:s fel. Det\r\när det inte. Däremot kan vi lära oss en del av vad som\r\ndå skedde och borde ha skett. I uppmarschen till de\r\njugoslaviska krigen våren 1991 var det en splittrad\r\neuropeisk bild - en splittrad attityd och ett splittrat\r\nförhållningssätt till Jugoslavien. Lärdomen av detta är\r\natt det är viktigt att bygga upp en gemensam utrikes-\r\noch säkerhetspolitik, att ha en gemensam analys och\r\natt man verkligen kan tala med gemensam röst från\r\ndet demokratiska Västeuropa.\r\nDetta är brådskande och viktigt. Det förutsågs i\r\nMaastrichtavtalet. Tyvärr har det inte vuxit sig så\r\nstarkt som det kanske borde göra. En första viktig\r\nuppgift kan vara att skaffa just denna gemensamma\r\nanalys, så att man kan grunda den här utrikespolitiken\r\npå en gemensam värdering mellan många olika län-\r\nder. Inte minst små länder har ju allt att vinna på det.\r\nSker inte detta blir de stora länderna - Storbritannien,\r\nFrankrike och Tyskland - lätt dominerande i utrikes-\r\npolitiken. En gemensam funktion skulle här betyda\r\nmycket.\r\nJag noterar utrikesministerns ställningstagande om\r\nbeslutsfattande vad gäller den gemensamma utrikes-\r\noch säkerhetspolitiken. Jag tycker att det var bra. Vi\r\nbör dock komma ihåg att när det gäller svensk trupp\r\nför gemensamma insatser kvarstår självfallet de\r\ndubbla vetona - Sverige avgör självt när man vill\r\nskicka trupp och framför allt avgör individerna själva\r\nom de vill ställa upp. Vi har ju ett värnpliktssystem\r\nsom inte tvingar någon att resa till Bosnien eller nå-\r\ngon annanstans. Detta dubbla veto måste självfallet\r\nligga kvar framöver.\r\nMålsättningen hela tiden vi funderar kring den\r\ngemensamma utrikes- och säkerhetspolitiken skall\r\nvara att det inte kommer ett nytt Sarajevo. Vi måste se\r\ntill att den europeiska unionen får kraft så att den\r\nverkligen effektfullt kan arbeta för detta.\r\nFru talman! Det finns också andra centrala uppgif-\r\nter. En uppgift är att se till att vi får ett dynamiskt\r\nEuropa, ett Europa som sjuder av växtkraft och ut-\r\nveckling. Det gäller att fullborda den inre marknaden.\r\nFortfarande finns det hinder vad gäller den inre mark-\r\nnaden. Protektionism, offentliga monopol och regle-\r\nringsivrare av olika slag har sett till att det återstår en\r\nhel del steg att ta i den riktningen.\r\nEn annan uppgift är den gemensamma valutan,\r\nsom särskilt för ett litet land med en historia av mind-\r\nre framgångsrik penningpolitik skulle vara särskilt\r\nnyttig.\r\nEn tredje uppgift är öppenheten gentemot omvärl-\r\nden - ett Europa som verkligen finns med i det inter-\r\nnationella utbytet och som utsätts för konkurrens från\r\nomvärlden.\r\nDet är alldeles för hög arbetslöshet i Sverige lik-\r\nsom i flertalet EU-länder. Vi har själva egna erfaren-\r\nheter av att en dåligt fungerande arbetsmarknad ger\r\nlåga reallöner, låg lönsamhet och hög arbetslöshet.\r\nMånga europeiska länder, Frankrike och Spanien är\r\ntvå tydliga exempel, har erfarenhet av detsamma.\r\nDet gäller att se till att den inre marknaden och\r\nEU kan leverera det som behövs när det gäller att\r\nverkligen få till stånd en ordentlig expansion och en\r\nordentlig dynamik i det europeiska samarbetet.\r\nFru talman! Den europeiska unionen står inför\r\nhistoriska uppgifter. Det är i detta förändringsarbete\r\nviktigt att ha ett historiskt perspektiv.</pre><pre>Anf.  86  HELENA NILSSON (c)\r\nFru talman! Centerpartiet pläderade inför folkom-\r\nröstningen i höstas för ett ja till medlemskap i EU.\r\nDetta ställningstagande har under minst fyra års tid\r\nföregåtts av många och långa debatter och diskussio-\r\nner inom hela centerrörelsen.\r\nUnder den här tiden har vi i Centerpartiet lärt oss\r\nvikten av att lyssna, förankra samt kritiskt granska\r\nförslag och argument som förts fram i diskussionen.\r\nMen inför folkomröstningen fick vi också reda på att\r\ndet fanns många centerpartister som öppet deklarera-\r\nde att de ämnade rösta nej.\r\nEfter folkomröstningen och inför höstens EU-val\r\nhar arbetet i Centerpartiet varit inriktat på att se vilka\r\nfrågor, områden, vi kan enas om att lyfta fram i det\r\nfortsatta europeiska samarbetet utifrån att Sverige nu\r\när medlem i EU.\r\nI folkomröstningen var det en stor minoritet av\r\nsvenska folket, 47 %,  som röstade nej till medlem-\r\nskap i EU. Enligt opinionsmätningar under våren står\r\ndet klart att många känner sig besvikna utifrån erfa-\r\nrenheterna som nyblivna EU-medlemmar. Denna\r\nbesvikelse och misstro visar ytterligare på vikten av\r\natt vi politiker visar lyhördhet, ödmjukhet och ledar-\r\nskap.\r\nDet kräver öppenhet och samarbete mellan rege-\r\nring och riksdag. Det kräver respekt för att sakfrågor\r\nbehöver tid för förankring inför politiska avgöranden.\r\nUnder våren har riksdagens arbete, åtminstone från\r\nmin utgångspunkt, präglats av ett trevande när det\r\ngäller att hitta arbetsformerna.\r\nRegeringen har på en punkt visat sin vilja till ett\r\nförankringsarbete som enligt Centerpartiets uppfatt-\r\nning bygger på respekten för just resultatet i folkom-\r\nröstningen, nämligen att inrätta en parlamentarisk\r\nkommitté som skall stimulera den offentliga debatten\r\ninför regeringskonferensen 1996.\r\nI EU-nämnden har vi under maj månad informe-\r\nrats om arbetet i EU inför regeringskonferensen.\r\nVarje gång har vi fått försäkringar om att svenska\r\npositioner skall förankras i riksdagens EU-nämnd\r\nunder hösten. Det är en klar signal om ett förank-\r\nringsarbete. Men samtidigt får vi reda på att utrikes-\r\nministern i ett tal utomlands aviserat att Sverige kan\r\ntänka sig att mjuka upp vetorätten i utrikes- och sä-\r\nkerhetspolitiken. Det har här hemma uppfattats som\r\nen positionsbestämning. Det är de här dubbla budska-\r\npen, statsrådet Hellström, som gör oss upprörda och\r\nsom kanske gör att tonen i debatten höjs.\r\nDet är viktigt att vi i riksdagen får reda på att vi\r\nskall delta i ett reellt förankringsarbete och att vi inte\r\nblir ett slags instämmandenämnd inför fullbordad\r\npositionsbestämning från regeringens sida.\r\nCenterpartiet har av samma skäl fört fram att det\r\när viktigt att också i riksdagen förankra beslutet om\r\natt söka observatörsskap i Schengensamarbetet, som\r\nmeddelades i går.\r\nAvgörande för ett fortsatt förtroende från svenska\r\nfolkets sida när det gäller Sveriges arbete i EU är\r\nalltså att det finns en öppen debatt och en förank-\r\nringsprocess i Sveriges riksdag.\r\nFru talman! Centerpartiet vill jobba för ett aktivt\r\nalleuropeiskt samarbete mellan självständiga stater.\r\nDå är utvidgningen av samarbetet till Central- och\r\nÖsteuropa, inklusive Baltikum, vår främsta prioritet.\r\nDet är viktigt att en konkret tidtabell arbetas fram för\r\nden här utvidgningen. Utvidgningen österut ställer\r\nstora krav på förändringar både i ansökarländerna och\r\ni EU:s egna arbetsformer.\r\nJag vill emellertid inte överdramatisera kraven på\r\nen reformering av EU-systemet. Min bedömning är att\r\nutvidgningen främst kräver förändringar av det poli-\r\ntiska innehållet, inte av institutionerna. EU:s jord-\r\nbrukspolitik behöver reformeras i grunden och avby-\r\nråkratiseras genom färre regler och minskade subven-\r\ntioner. För att vara tydlig vill jag säga: Även utan en\r\nutvidgning borde enligt vår mening ett subventions-\r\nsystem som inte tar ekologiska hänsyn, som inbjuder\r\ntill fusk och som skapar överproduktion radikalt för-\r\nändras.\r\nEn aktiv regionalpolitik inom EU kan erbjuda go-\r\nda möjligheter till utveckling inom unionens alla\r\ndelar. Regionalpolitiken får en ännu viktigare roll\r\ninom ett utvidgat EU.\r\nDet är också viktigt att göra förändringar även på\r\ndet här området, att man får bort detaljstyrning och\r\nbyråkrati när det gäller stödområden. I stället för att\r\nman stöder storskaliga infrastrukturprojekt kan regio-\r\nnalpolitiken bli ett verktyg för stimulans av småföre-\r\ntagande, kretsloppsanpassad produktion och lands-\r\nbygdsutveckling. I Centerpartiet anser vi också att den\r\nregionala kommittén bör få större inflytande inom\r\nEU.\r\nDen pågående europeiska debatten inför rege-\r\nringskonferensen ger ju sken av att stora saker väntar.\r\nDet står på agendan inför konferensen att det rör sig\r\nom en översyn av Maastrichtfördraget. Det innebär att\r\nfrågor om EU:s beslutsformer, förhållandet mellan\r\nolika institutioner och utrikes- och säkerhetspolitiken\r\nkommer att återfinnas på agendan. Det är också vik-\r\ntigt att ha i minnet att ikraftträdandet av Ma-\r\nastrichtfördraget blev ett år försenat, och det har an-\r\nsetts att regeringskonferensen kom för tidigt. Det\r\ninnebär naturligtvis att när vi utvärderar resultatet av\r\nMaastricht är det en väldigt kort tid vi pratar om, och\r\ndet kan också innebära att fördragsändringarna blir av\r\nmindre art. Det är kanske dags för en konsolidering\r\noch utvidgning av samarbetet och inte en fördjupning.\r\nI arbetet inför regeringskonferensen bör vi kon-\r\ncentrera ambitioner och agerande till ett litet antal\r\ncentrala frågor och då ha utvidgningen som utgångs-\r\npunkt och riktningsgivare. Ett par frågor är viktiga för\r\nCenterpartiet. Det gäller samarbetets karaktär och\r\ndess arbetsformer, öppenhet i det europeiska samarbe-\r\ntet, den folkliga förankringen samt utrikes- och säker-\r\nhetspolitiken.\r\nVi vill också utveckla EU:s miljödimension och\r\nhar där - trots olika uppfattningar i medlemskapsfrå-\r\ngan - enats om att vi vill ha ett överstatligt beslutsfat-\r\ntande på miljöns område.\r\nJag hyser stor sympati för regeringens uttalade\r\nlinje att i samband med regeringskonferensen vilja\r\ndiskutera sakfrågor som arbetslösheten och miljön.\r\nDet är viktigt med ett konstruktivt förhållningssätt i\r\nde här frågorna.\r\nEn utvecklad miljödimension i samarbetet skulle\r\nvara en positiv injektion och också öka det medbor-\r\ngerliga engagemanget för EU-samarbetet. En bra\r\nmiljöpolitik inom EU underlättar också globala fram-\r\nsteg på miljöns område. Samarbetet bör baseras på\r\nminimilagstiftning. Varje land skall självfallet ha rätt\r\natt gå före och fatta mer långtgående beslut i för lan-\r\ndet avgörande miljöfrågor. Vi har fått dispens i fyra år\r\nför våra hårda miljökrav, och vi vill naturligtvis fort-\r\nsätta att jobba för att dispenserna förlängs om inte EU\r\nuppnår vår nivå.</pre><pre>Anf.  87  BO KÖNBERG (fp)\r\nFru talman! Fram till folkomröstningen i höstas\r\ngällde diskussionen om Sverige skulle delta i det\r\nviktigaste fria europeiska samarbete som någonsin ägt\r\nrum, om vi skulle bli medlem i EU eller ej. En majori-\r\ntet av svenska folket sade ja, och nu gäller debatten\r\nvad vi konkret skall använda vårt medlemskap till.\r\nDet är inte bara det att vi nu sitter med vid för-\r\nhandlingsbordet i stället för att stå utanför rummet\r\noch titta in, utan det europeiska samarbetet befinner\r\nsig också i ett utomordentligt viktigt skede. För några\r\ndagar sedan påbörjades i Messina arbetet med att\r\nförbereda nästa års regeringskonferens. Denna konfe-\r\nrens skall bl.a. se över EU:s grundläggande regler.\r\nVad som i bästa fall kommer att ske är det som ibland\r\nhögtidligt kallats \"stadens grundläggning\".\r\nOm ytterligare ett par hundra tusen svenskar hade\r\nföljt Vänsterpartiets och Miljöpartiets råd att rösta nej\r\ntill vårt lands deltagande i EU hade vi stått utanför\r\ndetta viktiga skede i Europas historia. Nu är det lyck-\r\nligtvis inte så, utan vi har stora möjligheter att påver-\r\nka den framtida utvecklingen, men det förutsätter\r\nförstås att vi vet vad vi vill och att vi bestämmer oss\r\nför vad som är viktigast av allt det vi vill.\r\nVi svenska liberaler söker påverka den europeiska\r\nutvecklingen både genom att arbeta inom det europe-\r\niska parti - European Liberal Democrat and Reform\r\nParty - som vi tillhör och genom att delta i den\r\nsvenska debatten. Vi har deltagit i arbetet på att ta\r\nfram ELDR:s program, och vi har antagit och presen-\r\nterat vårt eget program, Europa i möjligheternas tid.\r\nFru talman! Titeln på detta vårt program signale-\r\nrar hur vi ser på den europeiska situationen, nämligen\r\natt det i första hand är en fråga om möjligheter och\r\ninte om svårigheter.\r\nFör oss liberaler är den viktigaste europeiska frå-\r\ngan under det närmaste årtiondet att EU utvidgas till\r\natt omfatta även Baltikum, Centraleuropa och delar av\r\nÖsteuropa. Det handlar om att för första gången göra\r\nEuropa helt. Det handlar om att säga ja till folken i de\r\nländer som i nästan ett halvsekel har lidit under kom-\r\nmunistiskt förtryck, dessförinnan skövlats av krig och\r\nofta plågats av annat förtryck.\r\nDessa länders integrering i EU är självklart ingen\r\nlätt uppgift, inte för dem och inte för oss i den andra\r\nhälften av Europa. De är beredda att säga ja. Frågan\r\när om vi i Västeuropa är beredda att göra det. På det\r\nverbala planet svarar nästan alla ja, men när det står\r\nklart vilka konsekvenser ett ja för med sig är det inte\r\nsäkert att svaret är lika entydigt.\r\nFör oss svenska liberaler gäller att vi både säger ja\r\ntill att göra Europa helt och är beredda att ta konsek-\r\nvenserna av detta. I riksdagens förra EU-debatt peka-\r\nde jag på två områden där det måste bli ändringar i\r\ndet nuvarande regelsystemet om EU inom ett årtionde\r\nskall öka från 15 medlemmar till kanske det dubbla.\r\nDe två områdena var institutionerna samt jordbruks-\r\noch regionalpolitiken. Jag skall i dag inte närmare gå\r\nin på det senare området.\r\nDe nuvarande institutionerna, deras ansvarsområ-\r\nden, röstreglerna i ministerrådet, antalet parlaments-\r\nledamöter för länder av olika storlek, m.m. utforma-\r\ndes i huvudsak för det ursprungliga EEC och dess sex\r\nmedlemsländer. Under resans gång, medan de sex har\r\nblivit dagens 15, har reglerna inte ändrats mycket. Det\r\ngår kanske att klara ett bra arbete trots att reglerna i\r\nmycket liten utsträckning har anpassats till det nya\r\nläget med de nuvarande medlemmarna, men det går\r\nknappast i ett EU med nästan 30 länder, varav det\r\nstora flertalet skulle vara relativt små.\r\nI vårt Europaprogram pekar vi på ett par möjlighe-\r\nter att underlätta utvidgningen. I ett utvidgat EU\r\nskulle en möjlighet kunna vara att bestämma att för att\r\nett beslut skall gälla behövs inte bara en mer eller\r\nmindre stark majoritet av ländernas röstetal utan att\r\ndet också bakom dessa röster skall finnas en majoritet\r\nav medborgarna, s.k. dubbel majoritet.\r\nVi delar de europeiska ländernas vision att på\r\nlängre sikt i lagstiftningsfrågor likställa parlamentet\r\nmed ministerrådet. Detta kan beskrivas som ett slags\r\ntvåkammarsystem på europeisk nivå, även om varje\r\nförsök att använda ord hämtade från nationella lös-\r\nningar kan skymma att EU är ett unikt projekt för\r\nsamverkan mellan länder.\r\nEn lösning med dubbla majoriteter och en minsk-\r\nning av utrymmet för vetorätt ser vi som ett bättre\r\nalternativ för vårt land än en ändring av viktningen av\r\nröster så att de större länderna får en större tyngd än i\r\ndag.\r\nDet är inte så sannolikt att de större länderna\r\nskulle acceptera en utvidgning som bl.a. omfattade\r\nvåra baltiska grannar utan att något som helst skulle\r\ngöras åt dagens regler. Debatten i vårt land bör därför\r\ninte sky dessa problem, åtminstone inte om vi önskar\r\nha inflytande över lösningen.\r\nJag har talat som om alla i vårt land verkligen\r\nönskade våra grannar i Baltikum och länderna i Cen-\r\ntral- och Östeuropa som medlemmar i EU. I själva\r\nverket är jag inte så säker på att så är fallet. Jag tänker\r\ndå på Vänsterpartiet och Miljöpartiet. I kampanjen\r\ninför fjolårets folkomröstning var ett av deras argu-\r\nment för att välja ett svenskt utanförskap att EU inte\r\nbestod av alla Europas länder.\r\nNu öppnas möjligheterna att på något årtionde\r\nfördubbla antalet medlemmar. Det verkar alldeles\r\nklart att dessa länder vill bli medlemmar i detta sam-\r\narbete mellan Europas demokratier. Jag vill ställa en\r\nfråga till Vänsterpartiets och Miljöpartiets represen-\r\ntanter i dagens debatt: Är ni för eller emot att EU tar\r\nemot alla europeiska demokratier som önskar gå\r\nmed? Är ni för eller emot att Europa blir helt?\r\nFru talman! Vår uppfattning om huvuduppgiften\r\ninför regeringskonferensen nästa år är således mycket\r\nklar, men om det är huvuduppgiften som allt eller\r\nnästan allt måste underordnas tror jag att det finns\r\nviktiga förändringar som bör göras och som inte för-\r\nsvårar östutvidgningen.\r\nEn central uppgift är att förstärka EU:s folkliga\r\nförankring. Det handlar bl.a. om öppenhet i och för-\r\nenklingar av beslutsfattandet, om en förbättrad natio-\r\nnell kontroll av de olika ländernas representanter i\r\nministerrådet och i Coreper och om en konsekvent\r\ntillämpning av närhetsprincipen.\r\nVi har anledning att vara stolta över våra traditio-\r\nner på offentlighetsområdet. Även om ett gemensamt\r\nlagstiftningsarbete från 15 länders sida måste innehål-\r\nla mycket av förhandlingar och ett givande och tagan-\r\nde, så är det fråga om lagstiftning, och en lagstiftning\r\nför demokratiska stater måste förstås ske under\r\nmycket stor öppenhet. De nuvarande förhållandena är\r\ninte acceptabla.\r\nEn lika stark principiell kritik gäller den svaga\r\nställning som de nationella parlamenten med något\r\neller några undantag har vad gäller den lagstiftning\r\nsom sker i ministerrådet. Denna fråga bör lösas inom\r\nvarje land och inte på EU-nivå. När det gäller vårt\r\nland tror jag t.ex. att EU-nämndens befogenheter\r\nbehöver stärkas och att fackutskotten måste få en\r\nmycket starkare ställning under arbetet med att ta\r\nfram ny lagstiftning på EU-nivå.\r\nUtöver dessa förändringar behöver den s.k. när-\r\nhetsprincipen tillämpas mycket mera strikt. Det\r\nhandlar ibland om att en del frågor skall lösas på EU-\r\nnivå, utrikespolitiskt samarbete, polisiärt samarbete\r\noch miljösamarbete.\r\nMen det är också fråga om att föra bort frågor från\r\nEU-nivån - att åternationalisera vissa beslut.\r\nEU-parlamentet behöver kanske inte lägga sig i\r\nhur medlemsländerna sköter eller missköter sina\r\nzoologiska trädgårdar. Och turismen kanske inte be-\r\nhöver regleras och styras på världsdelsnivå.\r\nJag tror att man kommer en bra bit på väg genom\r\natt ställa frågan om ifall ett problem är gränsöverskri-\r\ndande eller inte. Luftföroreningar och internationell\r\nbrottslighet är det. Norrtäljebussarna är inte det.\r\nFru talman! Sverige borde ha goda möjligheter att\r\npåverka utgången av nästa års regeringskonferens. Vi\r\ni Folkpartiet liberalerna och många andra Europavän-\r\nner i vårt land känner dock en stark oro inför den\r\nvilsenhet och förvirring som regeringspartiet hittills\r\nuppvisat i dessa frågor. Vi välkomnar regeringens\r\ninställning till östutvidgningen, till behovet av öppen-\r\nhet och till vikten av bekämpning av arbetslösheten.\r\nMen vi har mycket svårt att se ens konturerna av en\r\nsamlad svensk strategi från regeringens sida. Möjligen\r\nkan vi få veta mera om detta under dagens lopp.</pre><pre>Anf.  88  GUDRUN SCHYMAN (v)\r\nFru talman! Jag skall börja med att genast besvara\r\nfrågan. Det är självklart att vi i Vänsterpartiet är för\r\natt de länder i Central- och Östeuropa som vill bli\r\nmedlemmar i EU också skall bli det. En förutsättning\r\nför detta är att en hel del av EU:s nuvarande regelverk\r\nförändras, bl.a. jordbrukspolitiken. Det välkomnar vi\r\nnaturligtvis. Men vi anser också att en utvidgning inte\r\nkan föra med sig att man effektiviserar på det sätt som\r\nFolkpartiet har föreslagit, nämligen att befintliga\r\nmedlemmar i dag inte längre har en egen röst i utri-\r\nkes- och säkerhetspolitiken. Den typen av effektivise-\r\nring av demokratin är vi motståndare till.\r\nJag tycker att det är bra att den här debatten har\r\nkommit till stånd. Vi skall ju gå in i en valrörelse\r\nockså detta år, denna sommar och denna höst. Ett\r\nstort problem är att så många människor i detta vårt\r\navlånga land inte har någon aning om att vi skall ha\r\nett val till EU-parlamentet och vad det egentligen\r\nhandlar om. Debatten har upphört i och med folkom-\r\nröstningen för väldigt många. Många var trötta och\r\ntyckte att det hade tjatats nog om den frågan. Men\r\ndebatten om dessa frågor här i riksdagen har inte varit\r\ntillräcklig. Det har inte varit en tillräckligt öppen\r\ndebatt. Enligt min uppfattning har inte regeringen\r\ngjort tillräckligt för att hålla diskussionen vid liv om\r\nde frågor som ständigt avgörs och debatteras i EU.\r\nMan har inte hållit frågan om Sveriges hållning i\r\nviktiga framtidsfrågor inom EU vid liv. Det fick vi ett\r\nexempel på i går - tyvärr bara ett exempel - när det\r\ngäller Schengenavtalets behandling.\r\nMen nu är vi ändå här. Vi har en s.k. slutdebatt om\r\nEU inför EU-valet. Vår inställning i Vänsterpartiet är\r\nnaturligtvis att detta inte är någon debatt om huruvida\r\nvi skall vara med eller inte, utan detta är en debatt\r\nsom utgår ifrån det faktum att Sverige är medlem. Vi\r\nskall tala om vad vi som partier vill göra i EU och hur\r\nvi ställer oss till de förslag som finns om EU:s fortsat-\r\nta utveckling.\r\nNär man lyssnar på debatten här i Sverige och\r\nsamtidigt på den debatt som förs i EU:s medlemslän-\r\nder och i EU-parlamentet, kan man tro att man befin-\r\nner sig på två olika punkter på en tidsskala. Det skiljer\r\nungefär två år, fast det i själva verket är samtidigt.\r\nHär pågår debatten som om det inte redan fanns nå-\r\ngon debatt om EU:s framtid, som om frågorna inför\r\nregeringskonferensen över huvud taget inte hade\r\nväckts, som om inte EU:s nuvarande medlemsländer\r\ninte hade fört den här diskussionen i många år och\r\nredan tagit ställning. EU-parlamentet har ju också\r\ntagit ställning för hur man vill se EU:s framtid när det\r\ngäller de viktiga frågor som skall avgöras vid rege-\r\nringskonferensen. De svenska EU-parlamentarikerna\r\nhar ju också tagit ställning, även om flera av dem med\r\nett förvirrat uttryck i ansiktet säger att de nog inte vet\r\nvad de röstade på eller varför. De kanske tryckte fel,\r\neller också hade de missförstått det hela.\r\nMen EU-parlamentet har ju faktiskt under denna\r\nvår - för bara några veckor sedan - tagit ställning till\r\nett omfattande dokument som anger hur man tänker\r\nsig EU:s fortsatta utveckling. Det är ett dokument som\r\nen överväldigande majoritet av de svenska EU-\r\nparlamentarikerna har ställt sig bakom. De har alltså\r\nklart och tydligt uttalat sig för att frågor skall lösas på\r\nett visst sätt och på ett sådant sätt som inte alls stäm-\r\nmer överens med vad man sade i folkomröstnings-\r\nkampanjen här i Sverige. Beklagligtvis är det så. Det\r\när skandalöst, måste jag säga, och det är alldeles för\r\nlitet uppmärksammat i Sverige att man säger en sak\r\nhär hemma medan man gör och säger någonting helt\r\nannat i EU-parlamentet och i EU-debatten.\r\nDet är mycket som inte blev så som man från ja-\r\nsidan sade, även om Mats Hellström i inledningen\r\nförsökte att tala om att allt det goda som vi nu ändå\r\nkan se - utvecklingen av ekonomin och investeringar-\r\nna - naturligtvis är en följd av att vi röstade ja. För\r\nnågra månader sedan när vi sade att det inte blev det\r\nguld och de gröna skogar som man talade om, svarade\r\nman att det inte berodde på EU utan det berodde på\r\nnågonting annat. Det finns en tendens att skriva allt\r\ndet goda som händer på EU:s plussida, och om det\r\nhänder någonting dåligt så har det över huvud taget\r\ninte med EU att göra.\r\nJag tror att det bra om vi inte använder oss av den\r\nhär typen av förenklingar i debatten. Det vi kan kon-\r\nstatera, Mats Hellström, är att de stora problem som\r\nvi har i Sverige - framför allt arbetslösheten - är kvar,\r\noavsett EU-medlemskapet. Den frågan har vi inte löst\r\nhär och inte heller inom den europeiska unionen. Den\r\nfrågan har man tyvärr ingen adekvat lösning på i de\r\nprogram som i dag läggs fram och de program som\r\nregeringen så villigt kopierar i from av konver-\r\ngensprogram och annat. Tyvärr är det så.\r\nMen problemet är inte bara att det inte blev som\r\nman sade från ja-sidan, utan det största problemet i\r\ndag är att ni inte heller gör det som ni sade att ni\r\nskulle göra. Det är inte bara så att det inte blev som ni\r\nsade, ni gör inte heller som ni sade. Ni sade faktiskt\r\natt ni skulle arbeta för vissa saker i EU - det var där-\r\nför som vi gick med - och ni skulle förhålla er på ett\r\nvisst sätt, ni skulle rösta på ett visst sätt, ni skulle\r\nminsann se till att små länder fick behålla sitt både\r\ndubbla och enkla veto, ni skulle se till att offentlig-\r\nhetsprincipen skulle införas i EU, ni skulle bygga\r\nfolkhemmet i EU. Det skulle införas minimiregler på\r\nmiljöområdet. Vi skulle behålla en jättesträng gräns-\r\nkontroll så att narkotikan inte kom in i landet. Vi\r\nskulle absolut inte ha något polisiärt samarbete.\r\nJa, det var väl bra. Men när dessa förslagen lades\r\nfram och debatterades i EU-parlamentet så röstade en\r\növerväldigande majoritet emot det som man hade sagt\r\nhär, att man skulle vara med för att kunna arbeta för\r\ndetta i EU-parlamentet. Det är mycket märkligt. Jag\r\nbegriper inte hur en och samma person i ett land kan\r\nsäga en sak och sedan åka söderut och i ett annat\r\npolitiskt sammanhang bekänna sig till någonting helt\r\nannat. Här talar man om självbestämmanderätt, of-\r\nfentlighetsprincip, insyn, demokrati, förankringspro-\r\ncess i folklig medverkan. I EU-parlamentet säger\r\nman: Mer union och mindre demokrati. Och det gör\r\nman på punkt efter punkt.\r\nJag har hela rapporten, dvs. det som man i EU-\r\nparlamentet säger vara det viktigaste politiska doku-\r\nmentet som man har behandlat under det här året. Jag\r\nhar alla röstetalen och kan konstatera att det är ett\r\nfåtal svenska EU-parlamentariker som konsekvent har\r\nstött den linje som man talade om från både ja-sidan\r\noch nej-sidan. Det handlar om förslag som innebär\r\nfortsatt vetorätt i utrikespolitiken. Hur många röstade\r\nför detta, när den frågan var uppe i EU-parlamentet?\r\nJo, det var fyra stycken: en vänsterpartist och tre\r\nsocialdemokrater. Centern och Miljöpartiet lade ned\r\nsina röster. Alla andra röstade emot. Små länder skall\r\ntydligen inte ha vetorätt.\r\nDet gäller rätten att stå utanför EMU:s tredje fas,\r\nden ekonomiska och monetära unionen, som ju rege-\r\nringen säger att vi skall ta ställning till senare. Alla\r\nröstade för att vi skall gå in i den. Minimiregler för\r\nmiljön röstade de flesta emot. På punkt efter punkt ser\r\ndet ut på det sättet.\r\nVad jag skulle vilja veta i debatten är: Vad vill\r\nman egentligen från partiernas sida, och vad vill re-\r\ngeringen? Skall vi först ha ett val och sedan få reda\r\nvad ni vill?</pre><pre>Anf.  89  BIRGER SCHLAUG (mp)\r\nFru talman! Kammarledamöter, ni på läktaren och\r\nni som lyssnar! Låt mig först och främst säga att det\r\nen demokratisk ynkedom att EU-nämnden i de flesta\r\nviktiga frågor behandlas som luft. När det t.ex. gäller\r\nSchengenavtalet, vetorätten gör regeringen sina egna\r\npiruetter utan att fråga de folkvalda. Det är skräm-\r\nmande. Schengenavtalet är speciellt skrämmande med\r\ntanke på att det i själva verket kommer att leda till i\r\nstort sett fritt flöde av narkotika över gränserna.\r\nFru talman! Jag har hälsningar från ett mycket illa\r\ndrabbat land, ett land som drabbats av den värsta av\r\nolyckor och som i dag står utanför den internationella\r\ngemenskapen, ett land där räntorna är skyhöga, valu-\r\ntan skrämmande svag och statsskulden skenar, ett\r\nalltmer isolerat land där industrin massavskedar folk\r\noch allt fler människor lämnar sina hus för att flytta in\r\ni jordkulor.\r\nJag har hälsningar från Norge, det land där folket\r\nsade nej till medlemskap i EU.\r\nDet var så det skulle bli i ett land som röstade nej\r\ntill medlemskapet - om man fick tro ja-sidan.\r\nMen verkligheten blev en annan. Det går riktigt\r\nbra, väldigt bra för Norge. Det beror inte bara på\r\noljan, som Mats Hellström vet. Det går halvdant för\r\nSverige, riktigt dåligt under långa perioder. Vi kan\r\nalla ta del av siffrorna. De nya EU-staternas valutor\r\nhar försvagats, medan Norge och Schweiz har stärkt\r\nsina valutor och sänkt räntorna mer än andra.\r\nSå blev det.\r\nEtt halvår har gått efter folkomröstningen. Och det\r\nmesta som ja-sidan sade visade sig vara fria fantasier.\r\nEtt halvår har gått, och folkopinionen har svängt i\r\ntakt med att löftena visade sig vara både ihåliga och\r\nibland rent ut sagt lögnaktiga.\r\nSällan har så många blivit så lurade av ett så enigt\r\netablissemang. Och nu tänker man fortsätta med valu-\r\ntaunionen, med Schengenavtalet och med avsägande\r\nav vetorätten, vetorätten som för bara sex månader\r\nsedan av socialdemokraterna betecknades som en\r\nlivlina för våra möjligheter att få inflytande.\r\nMiljöpartiet de gröna är naturligtvis med på att\r\nsanera svenska statens dåliga ekonomi. Vi har lagt\r\nfram flera förslag om det. Därför känns det tragiskt att\r\nen av de största utgifter som den svenska staten har är\r\njust medlemsavgiften till EU som äter upp de bespa-\r\nringar som görs i det sociala skyddsnätet i Sverige.\r\nBarnbidraget sänks med 2,6 miljarder. Medlems-\r\navgiften till EU är 20 miljarder. Sjukförsäkring, för-\r\näldraförsäkring och arbetslöshetsförsäkring sänks till\r\n75 %, vilket innebär en besparing på knappt 2 miljar-\r\nder. Detta är att jämföra med EU-medlemsavgiften på\r\n20 miljarder. Neddragningar görs för kommunerna\r\nmed ca 4 miljarder. Det innebär neddragningar inom\r\nbarnomsorg, skola, miljöskydd osv. - jämför detta\r\nmed medlemsavgiften på 20 miljarder. Det blir ned-\r\ndragningar för landstingen på ca 2 miljarder som\r\ninnebär sämre sjukvård. Det är smärtsamt. Det är\r\ningenting jämfört med medlemsavgiften till EU. Vi\r\nhar sänkt biståndet med 1 miljard. Vi hade inte råd\r\nmed mer, men vi har råd med 20 miljarder till EU.\r\nInsatserna för miljön minskas totalt med ca 1 miljard.\r\nAllt detta tillsammans räcker ändå inte för att få\r\nihop till medlemsavgiften på 20 miljarder. Det finns\r\nmycket som talar för att det bästa för svensk ekonomi\r\när att fortast möjligt ta sig ur den europeiska unionen.\r\nEtt krav som svenska folket har rätt att ställa är att få\r\nfolkomrösta efter regeringskonferensen.\r\nJag ställer än en gång frågan: Är Mats Hellström\r\nvillig att agera för en folkomröstning efter regerings-\r\nkonferensen 1996 så att svenska folket kan ta ställ-\r\nning till den nya EU som växer fram?\r\nInför framtiden är det nya modeordet i svensk\r\npolitik konvergens, ett ord som nästan ingen vet vad\r\ndet betyder eller står för men som Göran Persson,\r\nMats Hellström och hela den borgerliga svansen viftar\r\nmed som vore det vägen till lyckan.\r\nEU:s lagstadgade konvergenskrav är en intellek-\r\ntuellt undermålig smörja om man ser på samhället\r\nsom mer än en fråga om siffror och pengar. Man kan\r\nklara EU:s lagstadgade konvergenskrav genom att\r\nt.ex. pressa ner inflationen, genom att pressa upp\r\narbetslösheten, genom att pressa ner statsskulden och\r\npressa upp miljöskulden. Då blir man nöjd inom EU\r\nefter de konvergensregler som man har.\r\nVar och en måste ju inse att detta är att ta ett steg\r\ntillbaka i utvecklingen. Dessa budgetekonomiska\r\nsifferkrav måste naturligtvis underställas både ekolo-\r\ngiska och sociala målsättningar. Det är också det som\r\när Miljöpartiets mål i de samtal som vi för med rege-\r\nringen i dessa frågor.\r\nMiljöpartiet kan inte acceptera att Sverige deltar i\r\nden monetära unionen. De två steg som Sverige hit-\r\ntills har tagit har ju slutat i förskräckelse. Det första\r\nsteget var att man plockade bort alla spelregler för\r\npengar. Det medförde att makten flyttades från poli-\r\ntiskt valda församlingar till kapitalvalda. Det andra\r\nsteget innebar bl.a. att vi skulle pumpa luft i kronan.\r\nDet var inte så lysande. Det har kostat Sverige\r\nmångmiljardbelopp, hög arbetslöshet, minskade in-\r\nvesteringar och mycket annat.\r\nNu gäller det det tredje steget som skall vara vä-\r\ngen till lyckan, till paradiset. Men inte är det så. Det\r\nriktigt stora problemet är att när vi väl tagit oss in i\r\nden tredje fasen är vi fast. Vi kommer inte ur. Så står\r\ndet i avtalet. Har vi väl tagit oss in kommer vi inte ur.\r\nOm vi dessutom inte följer konvergensreglerna kan vi\r\nfå böta som nation eller t.o.m. lägga pant som vi inte\r\nfår ränta på innan vi rättat oss, oavsett vad svenska\r\nfolket säger i val.\r\nDetta stämmer väldigt dåligt med den svenska\r\ngrundlagen och det som Birgitta Dahl sade på natio-\r\nnaldagen, att makten utgår från folket och att det är\r\nviktigt att välja politiker som kan styra och ställa efter\r\nde intentioner som man själv har. Men när vi blev\r\nmedlemmar i unionen har vi inte mycket att säga till\r\nom.\r\nJag vill ställa en fråga till Mats Odell som skall\r\nupp i debatten senare: Blev stickprovskontrollen kvar\r\nför att förhindra knarkets inflöde i Sverige, så som\r\nkds lovade i debatt efter debatt inför folkomröstning-\r\nen?\r\nBo Könberg skulle jag vilja fråga: Sjönk matpri-\r\nserna så som Folkpartiet lovade och åkte land och rike\r\nrunt och gjorde gällande? Eller stämmer SCB:s siffror\r\natt de har höjts med tre procentenheter?\r\nTill Centern vill jag ställa följande fråga: Hur är\r\ndet med miljögarantin? Blev det en garanti eller ett\r\nhalmstrå som man då och då kunde rycka i?\r\nHur är det, Mats Hellström, med vetorätten? Är\r\ndet en livlina eller har den blivit ett trasigt snöre för\r\natt behålla vår suveränitet?\r\nFru talman! Ni som sitter på läktaren och andra\r\nsom lyssnar! Folkomröstningen var ett ganska stort\r\nskådespel. Ja-sidan målade upp en bild av ett svenskt\r\nmedlemskap i EU som var synnerligen fantasifullt -\r\nförmodligen mot bättre vetande, som skickliga skåde-\r\nspelare.\r\nEn av de skickligaste, och också den mest hårt ar-\r\nbetande, var Mats Hellström. Därför tilldelas han\r\nårets Oskar från Miljöpartiet de gröna för bästa skå-\r\ndespelarprestation i den kalkonrulle som Socialdemo-\r\nkraterna regisserade inför folkomröstningen. Jag skall\r\npersonligen överlämna priset.</pre><pre>Anf.  90  MATS ODELL (kds)\r\nHerr talman! När det gäller skådespelartalanger\r\ntycker jag att Birger Schlaug klarar sig ganska bra.\r\nDen viktigaste anledningen till att Sverige blev\r\nmedlem i EU är att vi vill vara med och påverka i\r\nstället för att enbart låta oss påverkas av omvärlden.\r\nBirger Schlaug ställde en fråga till mig som hand-\r\nlar om den gränsöverskridande narkotikabrottslighe-\r\nten. Vår uppfattning är att allt måste göras för att\r\nförhindra denna. Jag vet att Birger Schlaug har olika\r\nuppfattningar på det här området. Han vill begränsa\r\nmöjligheterna till kraftfullt agerande. Är Birger\r\nSchlaug beredd att nu verka för att samarbetet inom\r\nden tredje pelaren skall kunna stärkas, så att vi kan få\r\nkraftfullare verktyg i kampen?\r\nÄr ni beredda att överge era positioner, att detta\r\nenbart skall vara ett mellanstatligt arbete? Jag tycker\r\natt Birger Schlaug skall svara på den frågan i sitt nästa\r\ninlägg.\r\nEuropas historia är ju, som Mats Hellström\r\nmycket riktigt sade, fylld av krig och säkerhetspolitis-\r\nka förvecklingar. 50 år är en mycket kort tid i mänsk-\r\nlighetens historia - vi firar nu 50-årsminnet av freds-\r\nslutet efter andra världskriget - en historia som är\r\nfylld av bakslag. Vi måste lära oss något av Europas\r\nhistoria.\r\nEn av Västeuropas och därmed, måste man också\r\nfå säga, EU:s absolut största utmaningar är ju att\r\nbevara och säkra freden. Vi kan naturligtvis ha olika\r\nuppfattningar om i fall EU-idén främjar freden och\r\nstabiliteten mer och bättre än ett Europa som är strikt\r\nuppdelat efter gamla nationalstatsindelningar. Vi kan\r\ndäremot inte ha delade meningar om att EU-idén av\r\ngrundarna, fäderna och pionjärerna formulerades och\r\nkonstruerades som just en fredsidé.\r\nDessutom är EU en naturlig utveckling i ett allt-\r\nmer internationaliserat samarbete i vår världsdel och\r\nen demokratisk plattform för att lösa gemensamma\r\nproblem i vår världsdel Europa. Alltmer av det som\r\nstyr vår vardag beslutas i dag utanför vårt lands grän-\r\nser. Den klockan kan vi inte vrida tillbaka, oavsett hur\r\ngärna vi än vill och vilka motiv vi än har, för vår\r\ntillvaro blir alltmer komplex.\r\nIndividen behöver en familj. Familjen behöver en\r\nkommun för den nära servicen. Men inte heller kom-\r\nmunen klarar av alla våra behov av service och stöd.\r\nDärför har vi landsting som efter bästa förmåga för-\r\nsöker sköta mer komplicerad sjukvård och kollektiv\r\ntrafik. Men inte heller landstingen klarar av alla våra\r\nbehov. Därför har vi nationalstatens demokratiska\r\ninstitutioner, av vilka denna riksdag är den viktigaste.\r\nMen hur gärna vi än ville och oavsett om vi kunde\r\nta för oss all tänkbar suveränitet skulle vi inte här i\r\ndenna kammare klara av att lösa t.ex. de gränsöver-\r\nskridande miljöproblemen. Talmannen kunde slå\r\nklubban i bordet tills det sprack, och Birger Schlaug\r\nkunde begära voteringar tills morgonen grydde utan\r\natt vi i nationalstatens regi kunde göra någonting åt\r\nt.ex. de gränsöverskridande miljöproblemen.\r\nDärför är det en helt naturlig utveckling att svens-\r\nka kvinnor och män ställer upp till ett allmänt val den\r\n17 september för att representera sitt land och sitt\r\nparti i Europaparlamentet, där vi faktiskt kan göra\r\nnågonting åt bl.a. de gemensamma miljöproblemen i\r\nvår världsdel. Det är precis lika naturligt som att ställa\r\nupp i val till kommunfullmäktige, landsting och riks-\r\ndag. Men maktfördelningen mellan alla dessa nivåer\r\nmåste bygga på den gamla principen, att besluten\r\nskall fattas på lägsta möjliga nivå och att de högre\r\nnivåerna skall ha en subsidiär, eller stödjande, funk-\r\ntion.\r\nMed ett sådant synsätt blir det inte rimligt att arbe-\r\nta för att Sverige skall utträda ur EU. Det vore lika fel\r\nsom att arbeta för att t.ex. Stockholms län skulle ut-\r\nträda ur nationalstaten Sverige. Detta trots att det\r\nsäkert skulle gå att uppbåda motsvarande argument,\r\nt.ex. att vi stockholmare skulle förlora i suveränitet\r\nnär vi i denna kammare kämpade mot skåningar,\r\nnorrlänningar och smålänningar, att vi skulle förlora\r\nskattekraft till andra delar av landet, att vi skulle få\r\nlägre livsmedelspriser om vi bara kunde importera\r\nfrån världsmarknaden och slapp hålla jordbruket\r\nunder armarna i andra delar av nationalstaten Sverige.\r\nAlla inser att detta vore orimligt.\r\nJag menar att det vore lika orimligt, herr talman,\r\natt Sverige skulle utträda ur EU - en demokratisk\r\nstruktur för gemensamma beslut i vår världsdel Euro-\r\npa, som nu befinner sig i ett mycket viktigt utvidg-\r\nnings- och omvandlingsskede.\r\nFör fem månader sedan inträdde Sverige som full-\r\nvärdig medlem i EU. Sedan dess är det i den offentli-\r\nga debatten ingen hejd på vad som läggs EU-\r\nmedlemskapet till last. Följaktligen är också en större\r\nandel av befolkningen negativ till EU i dag än när\r\nfolkomröstningen genomfördes.\r\nMen det är ju inte säkert att allt som man tycker är\r\nnegativt verkligen beror på EU, oavsett vad Birger\r\nSchlaug och Gudrun Schyman säger. Man kan ju som\r\nnybliven EU-medlem inte heller veta vad alternativet\r\natt stå utanför skulle ha inneburit. Dessutom är det\r\nnågot tidigt, Gudrun Schyman och Birger Schlaug, att\r\nfem månader och en vecka efter inträdet upprätta ett\r\nbokslut över Sveriges medlemskap i EU, som jag\r\ntycker att ni har ägnat er åt här i dag.\r\nSverige har nu en historisk uppgift att tillsammans\r\nmed övriga Västeuropa hjälpa till att lyfta upp Östeu-\r\nropa till något så när rimliga, sociala nivåer. I detta\r\narbete finns inget bättre redskap än EU. Jag utmanar\r\nfaktiskt Vänsterpartiet och Miljöpartiet att här i dag\r\nberätta hur vi bättre skulle kunna bidra till detta än\r\njust genom EU.\r\nEU-debatten i vårt land handlar alldeles för\r\nmycket om jordgubbars storlek, gurkors utseende, jakt\r\npå morkullor och om livsmedelspriser. Jag tror inte att\r\nnågon är ointresserad av livsmedelspriser. Men vi får\r\ninte glömma bort att om vi inte klarar av de stora\r\nfrågor som vi nu står inför i vår världsdel, att klara\r\nsäkerhetspolitiken och freden, då är frågan om jord-\r\ngubbars storlek totalt ointressant. Då existerar inte ens\r\ndebatten om livsmedelspriser.\r\nMånga av dagens allvarligaste miljöhot är globala\r\noch regionala. Därför måste vi ta tag i de frågorna.\r\nNär Sverige blev medlem av EU förändrades våra\r\nförutsättningar, men effekterna beror på vilken kraft\r\nSverige väljer att driva miljöfrågorna med nationellt\r\noch i den europeiska unionen. Därför är det livsviktigt\r\natt Sverige omedelbart lägger fast en strategi för hur\r\nmiljöarbetet i EU skall bedrivas.\r\nVi kristdemokrater hävdar att Sveriges ambition\r\nskall vara att inte sänka några som helst miljökrav,\r\nutan att vi om möjligt skall gå längre än vad som\r\nbeslutas i EU. Vi skall fungera som en spjutspets i det\r\ngemensamma miljöarbetet snarare än att vara den\r\ndiplomatiske medlaren som bara söker efter den\r\nminsta gemensamma nämnaren.</pre><pre>Anf.  91  Statsrådet MATS\r\nHELLSTRÖM (s)\r\nHerr talman! Gudrun Schyman för hellre en debatt\r\nom debatten än att tala om vad hon verkligen vill. Jag\r\nmåste säga att argumentationen är falsk, och det är tal\r\nmed dubbel tunga att å ena sida kritisera regeringen\r\nför att den inte i riksdagen tillräckligt skulle ha för-\r\nankrat de positioner som skall läggas fast i höst och\r\natt å andra sidan säga att regeringen skulle ha fattat\r\nbeslut tidigt. Man måste ju bestämma sig. Jag vill\r\nställa frågan till Gudrun Schyman, men egentligen är\r\nden också relevant att ställa till Bo Könberg: Är det så\r\natt man önskar det man har uttalat sig för i EU-\r\nnämnden, dvs. att man ställer upp på den linje som\r\nregeringen har valt, initierar en livlig debatt, inte\r\nminst i den parlamentariska kommittén, och därige-\r\nnom får en ordentlig dialog i det svenska samhället\r\nför att sedan bestämma sig i samråd med regering och\r\nriksdag om positionen i öst? Är det detta man vill,\r\neller vill man att regeringen skall gå före och lägga\r\nfast linjen innan man samråder? Nu angrips vi för\r\nbäggedera. Gudrun Schyman måste faktiskt välja. Det\r\när falskt att angripa regeringen från två håll. Gudrun\r\nSchyman måste bestämma sig!\r\nBirger Schlaug talar om konvergensprogrammet\r\nsom en intellektuellt undermålig smörja. Schlaug är\r\nrätt skicklig på att vara förförisk, men han talar inte\r\nmycket om vad det är för ekonomisk politik som\r\nskulle föras vid ett utanförskap, som skulle leda Sve-\r\nrige till något av detta norska som han önskade sig.\r\nOm norska staten sålde sina aktier i Statoil, skulle det\r\nnorska folket slippa att betala skatt i åtta år. Nog\r\nbetyder oljan en del för den norska ekonomin, Birger\r\nSchlaug. Det är något av råttfångaren i Hameln i Bir-\r\nger Schlaugs i och för sig skickliga argumentering,\r\nmen i grunden är den väldigt falsk. Vi får ingenting\r\nveta om vad hans politik egentligen skulle innebära.\r\nHerr talman! Vi får inte glömma EU-arbetet. Det\r\nfortsätter varje dag, år ut och år in, vare sig det är\r\nregeringskonferenser eller inte. Därför måste vi driva\r\nvåra frågor såväl före och under som efter konferen-\r\nsen 1996.\r\nI torsdags redovisade jag här i kammaren förbere-\r\ndelserna inför regeringskonferensen 1996. Nu tänker\r\njag ta tillfället i akt att redovisa några aktuella frågor i\r\nEU-samarbetet, där den svenska regeringen är aktiv.\r\nDet som jag tycker är mest positivt märkbart med\r\nmedlemskapet är att vi nu påverkar frågor som verkli-\r\ngen berör oss. Nästan varje vecka åker svenska mi-\r\nnistrar till EU och deltar i beslutsfattande om alla\r\nmöjliga frågor. Självklart påverkar besluten hur det\r\nslutligen blir. Ingen kan ha undgått Margareta Win-\r\nbergs kamp för bättre förhållanden för djuren. Även\r\npå en rad andra områden har vi tagit initiativ och\r\nverkat aktivt för våra intressen.\r\nEn av grunderna för vår demokrati är den öppen-\r\nhet som finns i svensk förvaltning. Därvidlag skiljer\r\nvi i Norden oss från flera andra EU-länder som har en\r\nannan tradition. Danmark har tagit initiativ när det\r\ngäller att öka öppenheten i rådsarbetet. Där har Sveri-\r\nge, som medlem, nu snabbt anslutit sig. Vi har lagt\r\negna förslag.\r\nJag redogjorde för detta här i kammaren för en\r\nmånad sedan. Förra måndagen togs beslut i frågan i\r\nallmänna rådet. Resultatet innebär att det blir ett of-\r\nfentliggörande utan undantag av omröstningsresultat i\r\nrådet, fler öppna rådsdebatter, bättre förhandsinfor-\r\nmation inför rådsmöten, offentliggörande av texter på\r\nett annat sätt än tidigare, förbättrade möjligheter för\r\nallmänheten att ta del av resultaten av rådsmötena.\r\nFörändringen är inte så långtgående som vi i Sverige\r\nönskade, men det är ett steg på vägen mot ökad öp-\r\npenhet.\r\nRegeringen nöjer sig självklart inte med detta,\r\nutan planerar ytterligare initiativ inför regeringskonfe-\r\nrensen 1996. Frågan om öppenhet kommer med all\r\nsäkerhet upp på regeringskonferensen. Det kommer vi\r\natt se till. Sverige kommer givetvis att ha en aktiv roll\r\ni den frågan.\r\nEfter toppmötet i Essen har en kraftsamling ägt\r\nrum i EU för att uppfylla de krav på förbättrad ar-\r\nbetsmarknadspolitik som regeringscheferna ställde.\r\nFlera kommissionärer har kommit med nya förslag\r\nsom skall skapa nya jobb, investera i kunskap och\r\nmänniskor och göra EU konkurrenskraftigt. I det\r\narbetet är Sverige aktivt och pådrivande. Inför rege-\r\nringskonferensen 1996 kommer vi att återkomma till\r\nEU-nämnden med flera förslag på hur man skall ge\r\nsysselsättningsfrågan ännu större plats i EU.\r\nNär jag talar om sysselsättning vill jag passa på att\r\nge ett exempel på hur man inom EU arbetar med ett\r\ndirektiv som genom miljöförbättringar kan få direkta\r\nkonsekvenser också för sysselsättningen. Det är ett\r\ndirektiv som går ut på att man skall sänka blyhalten i\r\ndricksvatten från 0,05 mg till 0,01 mg per liter. Det\r\nplaneras att genomföras under en 15-årsperiod. Det\r\nskulle betyda att man måste göra investeringar och\r\nombyggnader av vattenanläggningar o.dyl. för unge-\r\nfär 300 miljarder svenska kronor. Man räknar med att\r\nförbättrade vattenledningar i hushållen kräver inves-\r\nteringar på 900 miljarder svenska kronor. Var och en\r\nkan själv räkna ut att om detta direktiv förverkligas\r\nkommer det att skapa många nya jobb länge.\r\nInom det europeiska socialdemokratiska partiet\r\nhar vi nu inför toppmötet i Cannes arbetat fram en\r\nrapport om hur bättre miljö kan ge flera jobb.\r\nHerr talman! Europas politiker måste ta uppgiften\r\natt skapa ett medborgarnas Europa på allvar. Att stär-\r\nka kvinnors makt och inflytande i Europa är då ett\r\nviktigt mål för att stärka demokratin. Därför har Sve-\r\nrige, tillsammans med Spanien, tagit initiativ på jäm-\r\nställdhetens område. Det är ett initiativ som rör olika\r\nområden och plan. Det är konkreta mål för kvinnore-\r\npresentationen inom EU:s institutioner och tidpunkten\r\nnär dessa mål skall vara uppnådda. Det rör förändring\r\nav åldersgränserna för tjänstetillsättning inom EU och\r\nförslag om ett permanent ministerråd för jämställdhet.\r\nSverige och Spanien skall inför regeringskonfe-\r\nrensen 1996 också föreslå att jämställdhetsfrågorna\r\ntas upp på ett mer övergripande sätt i EU:s fördrag.\r\nSlutligen kommer vi i ljuset av EU:s Medelhav-\r\nsinitiativ att arbeta för att EU särskilt uppmärksammar\r\nsituationen för kvinnorna i Nordafrika. Det är natur-\r\nligtvis också viktigt eftersom det finns så många in-\r\nvandrarkvinnor från Nordafrika i EU.\r\nHerr talman! Regeringen har redogjort för EU-\r\nstrategin på miljöområdet i en skrivelse. Jag vill sär-\r\nskilt framhålla framgången i kampen mot försurning-\r\nen. Vid miljöministermötet i mars togs frågan upp på\r\nsvenskt initiativ. Kommissionen har lovat att ta fram\r\nen strategi som tidigare har saknats. I EU är det nöd-\r\nvändigt att samarbeta med andra länder för att nå\r\nframgång. Därför är det glädjande att vi på miljöom-\r\nrådet har haft framgång för det sättet att arbeta. Kon-\r\ntakter med Spanien har lett till en gemensam strategi\r\natt i höst ta upp gemensamma miljöproblem som finns\r\ni Östersjön och Medelhavet.\r\nRegeringen sonderar också möjligheten att samar-\r\nbeta med Tyskland om ett initiativ när det gäller\r\nåtervinning, kretslopp och kemikalier.\r\nEtt annat område där Sverige har höga ambitioner\r\när arbetet mot social segregation, problem och möj-\r\nligheter i storstäder samt kamp mot droger. Allt detta\r\nryms inom EU:s fattigdomsprogram. Sverige vill\r\nförbättra det som görs. Socialdepartementet har därför\r\nhaft sonderande samtal med Frankrike för att se om vi\r\nskulle kunna göra något gemensamt när det gäller att\r\nfå till stånd ett mer konkret samarbete inom EU mot\r\nfattigdom och social segregering.\r\nHerr talman! Ett område där Sverige under våren\r\nspelat en aktiv och pådrivande roll är frihandeln och\r\nförstärkandet av det transatlantiska samarbetet.\r\nMånga tankar om hur det skulle kunna gå till har\r\nkommit fram de senaste månaderna från politiker på\r\nömse sidor om Atlanten. Det är viktigt att inte Europa\r\noch Nordamerika glider isär. Om de två största han-\r\ndelsaktörerna kommer i konflikt med varandra tar den\r\nallmänna frihandeln stryk. Den nya världshandelsor-\r\nganisationen WTO skulle då få en dålig start.\r\nVi bör skapa förtroende genom att ta fram områ-\r\nden där Europa och Nordamerika kan avveckla reste-\r\nrande handelshinder. De resultat som uppnås kan\r\nföras vidare till värlshandelsorganisationen. Även här\r\nsöker vi samarbete med andra EU-länder, exempelvis\r\nStorbritannien. Jag har föreslagit att man inlednings-\r\nvis inriktar sig på att avskaffa det som kallas icke-\r\ntariffära handelshinder inom de områden där det finns\r\ntillväxtindustrier, högteknologi och informationstek-\r\nnik. Jag menar också att man skall utnyttja de positiva\r\nerfarenheter vi har av EES-processen. Varför inte\r\nskapa ett transatlantiskt ekonomiskt samarbetsområ-\r\nde?</pre><pre>Anf.  92  GÖRAN LENNMARKER (m)\r\nHerr talman! Det råder större pessimism i vår än\r\ndet gjorde våren 1994. EU-motståndarna säger att det\r\när EU-medlemskapet som lett till detta. Vi bör komma\r\nihåg att det mellan folkomröstningen och medlemska-\r\npet, under tiden 13 november till 1 januari, skedde en\r\nmycket kraftig politikomläggning i Sverige. Det var\r\nen följd av riksdagsvalet. Vi fick en socialdemokra-\r\ntisk regering som lade om politiken i många centrala\r\navseenden.\r\nEn hel del av den samhällsutveckling vi har i Sve-\r\nrige i dag är en följd av den kraftiga omläggningen.\r\nDet var en omläggning av budgetpolitiken med\r\nmycket kraftiga skattehöjningar. Det var en kraftig\r\nförsämring av företagandets villkor. Vi har också sett\r\nurholkningar på utbildnings- och forskningssidan.\r\nEn satsning på framtiden byttes mot en mer tillba-\r\nkablickande politik. Den tredje vägens politik kom\r\nånyo i fokus. Detta påverkar naturligtvis framtidsbe-\r\ndömningen. Det påverkar räntenivåer och valutakur-\r\nser.\r\nI Finland och Österrike - våra medsökare - skedde\r\ningen politikomläggning mellan folkomröstningen\r\noch medlemskapet. Där fick man inte heller räntekri-\r\nser eller valutaras. Det är viktigt att komma ihåg detta\r\neftersom man måste hålla isär orsak och verkan. I\r\nFinland stärktes valutan och räntan gick t.o.m. ner.\r\nOm den politiska inriktning som var gällande i\r\nSverige före folkomröstningen hade gällt nu hade\r\nläget varit ett annat. Det var naturligtvis sådana jäm-\r\nförelser man gjorde under själva folkomröstnings-\r\nkampanjen.\r\nJag tror att den socialdemokratiska regeringen i\r\ntvå avseenden faktiskt har försvagat Sveriges möjlig-\r\nhet att agera inom ramen för den europeiska unionen.\r\nDet ena är att man inte riktigt förstår hur viktigt\r\ndet är att företagandets villkor är goda. Man förstår\r\ninte hur viktigt det är att satsa på företagandets Sveri-\r\nge med ett företagande som kan få chansen att verka\r\npå den stora dynamiska europeiska marknaden.\r\nDet andra är utbildningens och forskningens cent-\r\nrala betydelse för utvecklingskraften.\r\nVi har nu en situation där Sverige skall verka in-\r\nom den europeiska unionens ram. Jag har tidigare\r\ntalat om utvidgningens väsentlighet, vikten av en\r\ngemensam utrikes- och säkerhetspolitik. Vi har an-\r\nledning att se till att också instiutionerna, sättet varpå\r\nEU fungerar, förbättras och blir mer effektivt. Det\r\nfinns några saker som är viktiga att hålla i minnet för\r\nframtiden när det gäller institutionerna. Det är viktigt\r\natt ha en kommission, en dynamo, som driver arbetet\r\nframåt. Den måste balanseras av ett ministerråd och\r\nett Europaparlament.\r\nInom den europeiska unionen finns en maktba-\r\nlansfunktion som parlamentariska demokratier inte\r\nhar, eftersom regeringarna där kommit fram genom en\r\nparlamentarisk majoritet. Här har man en maktbalans\r\nsom gör att man har en pådrivare, men som också\r\ninnebär att en stor del av förslagen inte blir godkända.\r\nDet är viktigt att bibehålla detta och se till att det\r\nockså fungerar i framtiden.\r\nVi måste också se till att ministerrådets centrala\r\nroll i beslutsfattandet bibehålls. Jag tror att det är\r\nsärskilt viktigt i en period med många nya ansökar-\r\nländer.\r\nHerr talman! Låt mig avslutningsvis ställa några\r\nfrågor med anledning av de inlägg som har gjorts\r\ntidigare under debatten. Den ena riktar jag till statsrå-\r\ndet Mats Hellström, och den gäller arbetslöshetspoli-\r\ntiken.\r\nHar jag förstått rätt om jag säger att regeringen i\r\nkampen mot arbetslöshet försöker dela med sig av\r\nerfarenheterna från tredje vägens politik, den väg som\r\nledde till arbetslöshetens stålbad? Man kan nästan få\r\ndet intrycket när man läser vad regeringen skriver och\r\nhör regeringens företrädare när det gäller arbetsmark-\r\nnadspolitiken.\r\nTill Birger Schlaug vill jag säga att jag har gjort\r\nden iakttagelsen i EU-nämnden att Miljöpartiet synes\r\nvara det parti som går längst av alla partier i viljan till\r\ncentralreglering i de praktiska frågor som dyker upp i\r\nEU-nämnden. Det kan vara något förbryllande när\r\nman hör Schlaugs inlägg i denna debatt. Hur kommer\r\ndetta sig?</pre><pre>Anf.  93  HELENA NILSSON (c)\r\nHerr talman! Jag berörde i mitt första inlägg kort\r\natt Centerpartiet ser miljöfrågorna som viktiga. Jag\r\nvill gå vidare och peka på behovet av en europeisk\r\nskatteväxling för miljön. Det är min förhoppning att\r\nvi i nationell enighet kan driva på för att EU skall ta\r\nsteget in i kretsloppssamhället.\r\nEkonomiska styrmedel behövs för att den som sat-\r\nsar på miljövänlig produktion inte skall drabbas av\r\nsämre konkurrensvillkor. Ett skärpt produktansvar för\r\ntillverkaren är också en del av en sådan politik. Ett\r\nsätt att skapa gröna jobb är att driva krav på ökade\r\nutsläppsavgifter och en gemensam koldioxidskatt\r\nkombinerat med sänkt skatt på arbetskraft.\r\nVi behöver göra gemensamma ansträngningar för\r\natt utveckla alternativa drivmedel och energikällor,\r\noch vi anser från Centerpartiets sida att man bör driva\r\nuppfattningen Euratomavtalet skall omvandlas till ett\r\navtal om stöd till förnybara energikällor.\r\nVi är eniga om detta i Centerpartiet, både de som\r\nsade ja och de som sade nej till medlemskapet. Vi är\r\nockså eniga om att vi vill ha en ökad överstatlighet\r\nnär det gäller miljöbesluten och dessutom majoritets-\r\nbeslut. Vi vill alltså efter folkomröstningens utslag för\r\nett medlemskap gå vidare med ett samarbete för att få\r\nbukt med de gränsöverskridande miljöproblemen. Vi\r\nvill också att Sverige skall vara en spjutspets när det\r\ngäller europeisk miljöpolitik.\r\nOch, Birger Schlaug, vi i Centerpartiet håller inte\r\nfast vid några gamla bräckliga halmstrån från folkom-\r\nröstningsdebatten. Vi vill gå vidare och påverka det\r\neuropeiska samarbetet.\r\nVi vill vidare att en svensk hållning till vetorätten\r\nskall förankras i riksdagen under hösten. Vi menar\r\nfrån Centerpartiet att vetorätten skall behållas när det\r\ngäller den gemensamma utrikes- och säkerhetspoliti-\r\nken.\r\nDet finns litet olika bud om vad som kommer att\r\ndiskuteras inför regeringskonferensen. Kommer den\r\ngemensamma utrikes- och säkerhetspolitiken, inlem-\r\nmandet av VEU i EU och upprättandet av ett gemen-\r\nsamt försvar att bli en stor och viktig fråga, som\r\nkommer att debatteras ingående på regeringskonfe-\r\nrensen eller inte?\r\nVi kan ändå konstatera att debatten här hemma\r\nbåde i medier och i kammaren i dag blir av betydelse\r\ninför de svenska positionsbestämningarna.\r\nJag delar Göran Lennmarkers synpunkt att det be-\r\nhövs mer av analys i det gemensamma utrikes- och\r\nsäkerhetspolitiska samarbetet, men jag landar inte på\r\nsamma slutsats, dvs. att vi också skall behöva ändra\r\npå vetorätten.\r\nJag känner en oro inför att det förekommer en så-\r\ndan brådska i detta sammanhang. Flera debattörer\r\nanför att det är viktigt att snabbt fördjupa samarbetet.\r\nDet skall införas ett tvåkammarsystem med minister-\r\nrådet som en senat och parlamentet som ett represen-\r\ntanthus. Det kan bli en fara för EU-samarbetet, om\r\nman går alltför snabbt fram med en snabb fördjupning\r\ni federativ riktning. Det är också viktigt att vi hela\r\ntiden tänker på den folkliga legitimiteten.\r\nResultatet av 1996 års regeringskonferens måste\r\nbli att vi i en folkomröstning får medborgarnas förtro-\r\nende för fortsatt samarbete. Om detta har också EU-\r\nkommissionens ordförande Jaques Santer varit tydlig.\r\nHan har flera gånger varnat för att vi inte skall uppre-\r\npa misstagen från Maastricht och framhållit att EU\r\ninte får uppfattas som eller ännu värre utvecklas till\r\nett projekt för politiker och byråkrater.</pre><pre>Anf.  94  BO KÖNBERG (fp)\r\nHerr talman! Jag noterar med tillfredsställelse att\r\nGudrun Schyman faktiskt svarade på min fråga om\r\nVänsterpartiet är anhängare av att de länder i Öst- och\r\nCentraleuropa som vill bli medlemmar i EU skulle bli\r\ndet. Jag är också tacksam för det svar som jag fick,\r\neftersom det var mycket positivt. Gudrun Schyman\r\nsade sig vara mycket för detta.\r\nDet man möjligen kan undra är förstås över\r\nVänsterpartiets allmänna ståndpunkt i ett läge där man\r\nkraftfullt varit emot ett svenskt medlemskap i EU. Jag\r\nförmodar att man inte har så rasande mycket emot att\r\nSverige skulle gå ur EU. Hur ser man då på sina möj-\r\nligheter att bidra till att det går som det bör gå för de\r\nösteuropeiska och centraleuropeiska länderna?\r\nOm Sverige fortsätter att vara medlem förmodar\r\njag att Gudrun Schyman anser att det är bra med in-\r\nternationellt samarbete som fungerar. Hon behöver ju\r\ninte stödja de folkpartistiska lösningarna, men hon har\r\nkanske några egna förslag till hur man skall klara ett\r\nEU med kanske 25 eller 30 medlemmar.\r\nMen på vilket sätt skulle vi kunna bidra till att\r\nhjälpa de östeuropeiska, centraleuropeiska och baltis-\r\nka länderna i detta sammanhang, om Sverige hamnar\r\nutanför EU?\r\nJag är ändå glad över det som redan har sagts. Ju\r\nfler av oss här i kammaren som ser det som en viktig\r\nuppgift att hjälpa till så att de forna kommuniststater-\r\nna kan bli medlemmar i EU, desto bättre.\r\nBirger Schlaug var inte lika intresserad av att sva-\r\nra på frågor utan var mer intresserad av att ställa frå-\r\ngor. Han ställde en till mig, nämligen om vad jag\r\ntycker om matprisernas utveckling. Han undrade\r\nockså om SCB:s siffror stämmer. Ja, jag skulle väl tro\r\ndet - det är mycket sannolikt. De tycks peka på att vi\r\nhittills, under de fem månader som Sverige har varit\r\nmedlem, skulle ha haft en prisutveckling om ca 3 %.\r\nSvaret till honom är förstås att fem månader är en\r\nrasande kort tid för att man skall kunna ha en färdig\r\nuppfattning om effekten. Vi får väl tillfälle att åter-\r\nkomma till den frågan.\r\nMöjligen kunde Birger Schlaug under sina två\r\nkommande inlägg ägna litet tid till att svara på min\r\nfråga om vad Miljöpartiet tycker. Då får vi se om han\r\när lika positiv till att EU utvidgas med 10-12 länder\r\nsom Gudrun Schyman var för en liten stund sedan.\r\nMats Hellström ställde en fråga gemensamt till\r\nmig och Gudrun Schyman. Det kan inte vara ofta som\r\nvi får sådana. Han tyckte att vi på något vis skulle\r\nbestämma oss. Jag tror att den då aktuella delen av\r\nfrågan närmast gällde Gudrun Schyman, så jag överlå-\r\nter den med varm hand till henne.\r\nDen del som väl gällde mig avsåg den starka kritik\r\nsom jag har riktat mot det sätt som regeringen har valt\r\nför att hantera frågan hur vi i fortsättningen skall\r\nställa oss till frågan om vetorätt eller inte i vad gäller\r\nden gemensamma utrikes- och säkerhetspolitiken.\r\nDärvidlag har min och Folkpartiets position varit\r\nmycket klar, dvs. vi tycker att det är ett bra steg som\r\nregeringen nu är beredd att ta. Det går åt det håll som\r\nvi har pläderat för. Det som vi har kritiserat är ju att\r\nregeringen väljer att presentera denna nya position i\r\nBryssel, inte i EU-nämnden eller i riksdagen.\r\nDet för mig in på den fråga som jag ägnade en del\r\nav mitt inledningsanförande åt, nämligen den natio-\r\nnella förankringen av viktiga beslut som fattas på\r\neuropeisk nivå, inte bara de som har att göra med\r\ngrundlagar och annat på EU-nivå utan alla de dagliga\r\nbeslut som fattas.\r\nJag nämnde två saker som jag tyckte var angeläg-\r\nna för att förbättra den svenska nationella kontrollen,\r\nden svenska riksdagens kontroll av vad som händer\r\noch sker på Europanivå. Den ena var att ge EU-\r\nnämnden en starkare och tydligare ställning, den and-\r\nra och minst lika viktiga att fackutskotten skulle\r\nkomma in på ett mycket tidigt stadium. Det vore in-\r\ntressant att höra om Mats Hellström är för detta eller\r\nom han är emot det.\r\nTill sist, herr talman, var det min förhoppning i\r\ndet förra inlägget att vi under den här debatten skulle\r\nfå höra vad den svenska regeringen har för inställning\r\ni de stora frågorna inför 1996. Vi har ännu inte fått\r\nhöra det, men det finns fortfarande tillfälle för statsrå-\r\ndet att kommentera detta.</pre><pre>Anf.  95  GUDRUN SCHYMAN (v)\r\nHerr talman! Jag skall säga till Bo Könberg att jag\r\nrespekterar att andra människor, andra partier och\r\nandra länders regeringar har en annan uppfattning än\r\njag i politiska sakfrågor. Mitt ställningstagande till\r\nutvidgning av och medlemskap i EU för andra länder\r\nbygger på denna respekt för de demokratiska rättighe-\r\nterna. Jag hoppas att det är någonting som vi delar,\r\nBo Könberg.\r\nMats Hellström tycker att jag för fram en tudelad\r\nkritik mot hanteringen av dessa frågor. Jag tycker inte\r\nalls att det är så besvärligt. Om vi skall få litet ordning\r\noch reda i den politiska debatten och få tillfälle till en\r\nöppen och offentlig debatt om stora, viktiga politiska\r\nfrågor är det rimligt att regeringen kommer med sitt\r\nförslag och talar om vad man vill. Sedan ställer man\r\ndet under debatt. Vi för en öppen debatt och alla\r\nredovisar sina ståndpunkter. Därefter får man se vilket\r\nresultat man kommer fram till och vilka förslag man\r\nkan få majoritet för. Vi gjorde så i höstas med den\r\nekonomiska politiken. Det gick alldeles utmärkt. Jag\r\ntycker att man skall göra så med alla viktiga, stora\r\npolitiska frågor. Man skall försöka involvera, dra med\r\nså många som möjligt, inte bara i detta hus utan kan-\r\nske framför allt utanför.\r\nEtt ständigt pågående politiskt samtal i offentlig-\r\nhet om de stora, viktiga politiska frågorna är vad jag\r\nefterlyser. EU-frågan är från början till slut - vi har\r\ninte sett slutet ännu - ett exempel på motsatsen. Jag\r\ntycker att jag har all rätt att kritisera det.\r\nJag nämnde Schengenavtalet, som kom upp i går i\r\nUtrikesnämnden. Jag har tagit upp det i interpella-\r\ntionsdebatter i denna kammare vid två tillfällen under\r\nvåren. Jag har efterlyst initiativ från regeringen för att\r\nfå en debatt om frågan. Ni har faktiskt inte gjort nå-\r\ngonting. Jag tycker att det är beklagansvärt.\r\nSå till synpunkten om den allmänna opinionen\r\nsom nu har svängt och alla de som inte längre är för\r\nSveriges medlemskap. Både jag och Birger Schlaug\r\nanklagas för att vi på något sätt står för denna negati-\r\nva allmänna opinion. Det är intressant att ni tillmäter\r\noss så stor vikt och att vi är så otroligt skickliga opi-\r\nnionsbildare, med tanke på att samtliga andra partier\r\ntalar för medlemskap. Dessutom talar medierna för\r\ndet. Att vi, med våra förhållandevis små partier och\r\nbegränsade resurser, skulle kunna förmå så stora delar\r\nav den svenska befolkningen att ha en annan uppfatt-\r\nning är nog ändå något överdrivet.\r\nJag tror att de flesta människor reagerar klokt och\r\nsunt. De ser vad som händer omkring dem i vardagen\r\noch drar vissa slutsatser: Det blev inte vad man hade\r\nsagt. Det blev inte vad de hade tänkt sig. Sedan tar de\r\nställning utifrån det. Svårare än så är det faktiskt inte.\r\nDet är intressant att höra det varma talet om öp-\r\npenhet och jämföra med röstningen bland EU-\r\nparlamentarikerna när Vänsterpartiet väcker förslag\r\nsom innebär att vi skall arbeta in den svenska offent-\r\nlighetsprincipens grundlinjer också i EU-parlamentet.\r\nDå röstar man emot. Bara hälften av socialdemokra-\r\nterna var för att man skulle ha en sådan offentlighet\r\nockså i EU. Resten var emot. Kds var emot helt och\r\nhållet.\r\nVänsterpartiets Bengt Hurtig väckte ett förslag\r\nsom handlade om att införa minimiregler för miljön\r\noch att miljöhänsyn skulle kunna prioriteras högre än\r\ni dag inom EU. Jag kan tala om för Mats Odell att\r\nHolger Gustafsson, som sitter för kds i EU-\r\nparlamentet, röstade emot det förslaget. Ni tycks inte\r\nha särskilt mycket kontakt med varandra. Det verkar\r\ninte som om den ena handen vet vad den andra gör.\r\nDet är beklagligt att det är på det sättet. Ni får försöka\r\nreda ut det för era väljare. Men det måste bli klart och\r\ntydligt var ni står som politiska partier i valet.\r\nJag skall i mitt nästa inlägg försöka hinna tala om\r\nvar Vänsterpartiet står.</pre><pre>Anf.  96  BIRGER SCHLAUG (mp)\r\nHerr talman! Först en liten kommentar till Mats\r\nOdell. Han sade att vi minsann inte skulle tala om\r\njordgubbar här och gjorde ett stort nummer av det.\r\nDen ende som talade om jordgubbar var Mats Odell.\r\nDet tycker jag var ganska roligt.\r\nSedan till frågan från Bo Könberg. Visst kan vi\r\nbredda unionen. De länder som vill komma in är\r\nnaturligtvis välkomna, gärna efter folkomröstning, så\r\natt folket har fått säga sitt. Det vet Bo Könberg att\r\nMiljöpartiet tycker. Dessutom är det bra om man\r\ninnan man släpper in nya länder ser till att det finns en\r\nutträdesparagraf, så att de vet att de inte blir livegna,\r\ninte bara för en generation utan flera. Det borde också\r\ngälla den monetära unionen. Där är vi med för evigt,\r\nenligt avtalstexten, om vi går in.\r\nJag fick inte svar på mina frågor mer än av Bo\r\nKönberg. Det hedrar Folkpartiet att ha en rak linje.\r\nMan gillar superstaten som växer fram, och man kan\r\nt.o.m. svara på frågor om matpriserna. Det är bra.\r\nMen hur var det nu med knarket och stickprovs-\r\nkontrollerna, Mats Odell? Kds åkte ju land och rike\r\nrunt och talade om att stickprovskontrollerna skulle\r\nvara kvar. Är de kvar? Hade ni rätt? Eller hade vi\r\nrätt? Varför lurade ni väljarna? Ni visste ju egentligen\r\nvad det handlade om.\r\nHelena Nilsson tycker att vi skall ha kvar miljöga-\r\nrantin och inte något halmstrå. Men problemet är att\r\nden miljögaranti som Centerpartiet och Lennart\r\nDaléus talade så mycket om nästan inte alls existerar.\r\nMan sätter t.o.m. tak i vissa miljöfrågor, så att vi inte\r\nlängre får återvinna eller återanvända förpackningar\r\npå det sätt vi vill. Man sätter upp ett högsta tak. Är\r\ndet bra miljöpolitik?\r\nHur var det nu med miljögarantin? Centern åkte\r\nland och rike runt och körde med att miljögarantin\r\nskulle vara en garanti för att varje land alltid har rätt\r\natt gå före. Så var det inte. Ändå fick ni röster till ja-\r\nsidan på det.\r\nHur blir det nu med vetorätten, Mats Hellström?\r\nOch, framför allt, blir det någon folkomröstning efter\r\nregeringskonferensen? Vad är regeringen rädd för? Är\r\ndet möjligtvis folket?\r\nJag tror inte att folket har gett regeringen mandat\r\natt gå längre än den har gjort nu. Jag tror inte att fol-\r\nket har gett regeringen mandat att gå vidare när det\r\ngäller t.ex. den monetära unionen, att plocka bort\r\nvetorätten eller att ta ytterligare steg mot en super-\r\nmakt.\r\nMiljöpartiet har tagit EU-frågan på djupaste all-\r\nvar. Vi har med lust - det kanske var att ta i - men i\r\nalla fall med stort allvar gått in i EU-nämnden och\r\nförsökt förbättra förhållandena där. Vi har t.o.m. fått\r\nmed oss ordföranden på en del förbättringar. Det är\r\nbra att en minister kan få en sammanfattning och veta\r\nvad nämnden egentligen tycker. Om det hade varit så\r\nfrån början hade vi kanske sluppit att se den svenska\r\nregeringen rösta för ett handelsavtal med Turkiet,\r\ntrots att Turkiet fängslar parlamentariker.\r\nVi jobbar också hårt i EU-parlamentet.\r\nMats Hellström frågar vad vi egentligen vill och\r\nvilket vårt motförslag är till den ekonomiska politik\r\nsom konvergensreglerna innebär. Det är bl.a. det jag\r\nsade. Självklart måste sysselsättningsmålet vara minst\r\nlika viktigt som inflationsmålet. Annars kan vi få ett\r\nfullständigt omänskligt samhälle. Vi kan klara bud-\r\ngetproblemen men få ett omänskligt samhälle.\r\nSjälvklart måste man se till att problemet med\r\nstatsskulden inte löses genom att miljöskulden ökar.\r\nSamhället är ändå till för människor av kött och blod\r\noch inte bara för pengar. Det är grundläggande. Om\r\nman lägger fram ett så teoretiskt resonemang som det\r\nkonvergensreglerna bygger på, tappar man männi-\r\nskorna i samhället.\r\nJag skall bara säga en sak när det gäller det som\r\nGöran Lennmarker sade. Den fråga han ställer, om\r\nMiljöpartiet vill vara med och ena hela Europa, låter\r\nlitet obehaglig. Ena hela Europa, vad innebär det? Jag\r\ntrodde att Europa var något annat än EU och att enan-\r\nde inte bestod i att blott och bart bygga en supermakt.</pre><pre>Anf.  97  MATS ODELL (kds)\r\nHerr talman! Först till Gudrun Schyman: Jag har\r\nockså sett den sammanställning som ni har gett ut\r\növer hur olika svenska ledamöter i EU-parlamentet\r\nhar röstat. Jag skulle vilja ge ett tips till de undersö-\r\nkande journalister som lyssnar till denna debatt: Stu-\r\ndera den listan! Den används på ett mycket försåtligt\r\nsätt av Gudrun Schyman. Det är ungefär som om jag,\r\nefter kammardebatten i dag med ett antal voteringar,\r\nskulle välja ut en reservation på ett område där det\r\nfinns ett antal reservationer. Bengt Hurtig har använt\r\ndetta på ett systematiskt sätt. Han har begärt votering\r\noch sedan tittat efter hur många som har röstat på just\r\nhans eget förslag t.ex. om att säkra öppenheten i Eu-\r\nropa.\r\nDet fanns ett antal andra förslag än dem som\r\nBengt Hurtig hade väckt på de områden som Gudrun\r\nSchyman har tagit upp här. Jag tycker att hederlighe-\r\nten kräver att man redovisar det.\r\nBirger Schlaug talar om stickprovskontroller. Det\r\nhade varit bra om man hade kunnat ha kvar dem. Man\r\nhar kvar kontrollmöjligheten.\r\nJag måste upprepa min fråga till Birger Schlaug.\r\nÄr man i Miljöpartiet beredd att ge arbetet inom den\r\ntredje pelaren, som har misslyckats när det gäller att\r\npå mellanstatlig väg få bukt med den gränsöverskri-\r\ndande brottsligheten framför allt på narkotikaområdet,\r\nde kraftfulla instrument som behövs för att klara av\r\ndetta fruktansvärda problem som vi brottas med i\r\nEuropa i dag?\r\nDet tycker jag är en viktigare fråga än frågan om\r\nstickprovskontrollernas vara eller inte vara.\r\nSverige måste, herr talman, skaffa sig en strategi\r\nför miljöarbetet inom EU. Jag har i den parlamenta-\r\nriska kommittén EU 96 föreslagit att vi skall göra en\r\nsärskild analys på miljöområdet och att vi skall tillsät-\r\nta en bred arbetsgrupp med representanter från poli-\r\ntiska partier, opinionsbildare och experter.\r\nDet är någonting som regeringen måste göra nu.\r\nMan måste skaffa sig en miljöpolitisk strategi före-\r\ngången av en bred samrådsprocess inför regerings-\r\nkonferensen. Sverige måste tillsammans med andra\r\nprogressiva länder inför regeringskonferensen arbeta\r\nför att få gehör för ett antal viktiga förändringar som\r\nberör hälsa och miljö.\r\nJag tänker på en stärkt miljögaranti - också med\r\nomvänd bevisföring - och på skatteväxling för miljön\r\noch jobben. Därför måste frågan om miljöskatter\r\nlyftas upp på gemensamhetsnivå med effektiva be-\r\nslutsregler.\r\nFör det tredje behövs det ett nytt energifördrag där\r\nEU:s energipolitik skall främja energieffektivisering\r\noch förnybara energislag och minska dagens beroende\r\nav icke förnybara energislag.\r\nHerr talman! Nu när vi är med i EU måste vi till\r\nfullo utnyttja de möjligheter som står till buds för att\r\nvara med och forma politiken. Därför är det viktigt att\r\nregeringen nu accelererar takten när det gäller att\r\nutforma de svenska positionerna.\r\nVi måste i allt arbete slå vakt om en effektiv be-\r\nslutsprocess, om ett fortsatt starkt inflytande för de\r\nsmå länderna genom rimliga rösträttsregler, om of-\r\nfentlighetsprincipen och om en kraftfull utrikes- och\r\nsäkerhetspolitik som kan hantera de problem som\r\nuppstår, samtidigt som vi slår vakt om vår militära\r\nalliansfrihet med den dubbla vetorätten.\r\nKampen mot arbetslösheten måste bedrivas på alla\r\nfronter - också genom EU.\r\nVi kristdemokrater menar också att den sociala\r\ndimensionen behöver fördjupas och förstärkas. Allt\r\ntalar också, som jag nyss nämnde, för att det mellan-\r\nstatliga samarbetet när det gäller att bekämpa den\r\ngränsöverskridande brottsligheten måste lyftas in på\r\ngemenskapsnivå.</pre><pre>Anf.  98  Statsrådet MATS HELLSTRÖM\r\n(s)\r\nHerr talman! Jag tror inte att Mats Odell svarade\r\npå Birger Schlaugs fråga. Jag gör det i stället. Frågan\r\nillustrerar verkligen Schlaugs ganska falska teknik.\r\nHan ställde följande fråga: Hur var det nu med stick-\r\nprovskontrollerna?\r\nHan har ställt massor med liknande frågor här.\r\nHan vill ge intryck av att regeringen, EU-\r\nkommissionen eller andra inte uppfyller löften som\r\nhar givits.\r\nJa, visst är stickprovskontrollerna kvar på knark.\r\nSverige behåller sina tullkontroller vad gäller knark.\r\nDet kan vara svårt att uttala sig entydigt om det har\r\nblivit fler eller färre beslag. Det har blivit mindre\r\nantal beslag på många ställen, men på vissa viktiga\r\norter som Göteborg och Varberg har å andra sidan\r\nbeslagen ökat. Sammantaget har tullen tagit mer can-\r\nnabis och heroin det första kvartalet 1995 än under\r\nnågot kvartal 1994, Birger Schlaug.\r\nBirger Schlaug ställde en retorisk fråga för att ge\r\ninryck av att det förelåg något slags falskhet före och\r\nefter folkomröstningen. Det var självmål, Birger\r\nSchlaug. Stickprovskontrollerna är kvar.\r\nDet är ungefär likadant när det gäller konver-\r\ngensprogrammet. Det är en självklarhet att den svens-\r\nka inriktningen är att sysselsättningsmålet skall omfat-\r\ntas av samma ambition som konvergenskraven. Det\r\nhar vi fört fram. Det är glädjande nog, Birger\r\nSchlaug, också i den riktningen som utvecklingen i\r\nEU går under denna vår - både i Ecofinrådet och i\r\nkommissionens förslag om att man i sina konver-\r\ngensprogram just också skall redovisa utvecklingen\r\npå sysselsättningsområdet.\r\nEn hel del är kvar att göra, men det intressanta är\r\nriktningen. Det går så att säga vår väg och inte den\r\nandra vägen, vilket Birger Schlaugs inlägg nog gav\r\nintryck av för de flesta som lyssnade.\r\nSysselsättning och arbetsmarknadspolitik har ock-\r\nså tagits upp från den andra kanten - av Göran Lenn-\r\nmarker.\r\nNej, Göran Lennmarker, det är inte den typ av ar-\r\nbetsmarknadspolitik som regeringen Bildt förde, som\r\nledde till en tredubbling av arbetslösheten i Sverige\r\noch en femdubbling av långtidsarbetslösheten, som\r\nkommer att ligga bakom de förslag som den social-\r\ndemokratiska regeringen kommer att lägga fram till\r\nEU-nämnden och riksdagen och sedermera till rege-\r\nringskonferensen. Förslagen kommer att präglas av\r\nden anda som vi har samarbetat i inom det europeiska\r\nsocialdemokratiska partiet, och som också har präglat\r\nkommissionens arbete kring vitboken.\r\nDelors och de andra som har lagt fram vitboken\r\nuppskattar att det handlar om att kunna skapa i stor-\r\nleksordningen 15 miljoner nya jobb till år 2000, om\r\nden inriktning av arbetsmarknadspolitiken som vi\r\narbetar med förs vidare. Vi anser att man bör stärka\r\nden inriktningen inför regeringskonferensen. Vi får\r\nåterkomma till riksdagen sedan.\r\nGudrun Schyman har redan fått ett ordentligt be-\r\nmötande. Hon ställer något märkligt regeringar eller\r\npartiledningar i Stockholm till svars för vad EU-\r\nparlamentariker uttalar sig om i EU-parlamentet i\r\nStrasbourg.\r\nÄr det verkligen så, Gudrun Schyman, att man\r\nförutsätter något slags centralstyrning från Stockholm\r\nav EU-parlamentariker? Man får väl ändå skilja på\r\nregeringar, partier och EU-parlamentet! EU-\r\nparlametet skall ju faktiskt också vara en oberoende\r\nkraft. Det doftar litet väl mycket gammal stalinism om\r\nman verkligen menar att man skall centralstyra de\r\nEU-parlamentariker som skall väljas i valet i septem-\r\nber från Stockholm.\r\nVi diskuterade vetot ganska ordentligt här i riks-\r\ndagen för en vecka sedan. Det kan då rimligen enbart\r\nvara retorik som gör att debatten fortsätter. Frågan har\r\nklargjorts ganska ordentligt, men jag gör det en gång\r\ntill.\r\nMan säger att det som sades var nytt och att man\r\naldrig hört det. Men de exempel som Lena Hjelm-\r\nWallén gav är ju exempel på frågor som hon har re-\r\ndovisat inför EU-nämnden. Hon har ett antal gånger\r\nfrån vintern och framåt redovisat just problemen med\r\nbeslutsformerna. Frågor av typen poliser i Mostar och\r\nfinansiering i Ukraina har redovisats i EU-nämnden\r\nav Lena Hjelm-Wallén tidigare. Det kan inte ses som\r\nnågon drastisk förändring. Man försöker undvika\r\ndebatten och att tala om var man själv står genom att\r\nskapa en debatt om debatten.</pre><pre>Anf.  99  GÖRAN LENNMARKER (m)\r\nHerr talman! Jag blev bekymrad när jag hörde\r\nMats Hellström svara att han inte ville förespråka den\r\narbetsmarknadspolitik som den förra regeringen be-\r\ndrev. Jag förstod då att han kanske vill förespråka den\r\narbetsmarknadspolitik som bedrevs innan dess. Det\r\nvar ändå den som ledde till det arbetslöshetens stålbad\r\nsom också dess konstruktör förutsåg att vi skulle\r\nhamna i om den inte lyckades.\r\nVi har tyvärr en mycket negativ erfarenhet från\r\nEuropa av just socialistisk ekonomisk politik eller\r\nsocialdemokratiska partiers ekonomiska politik.\r\nFrankrike har 14 års erfarenhet av Mitterrand. Spani-\r\nen har lång erfarenhet av Gonzales. Det är länder som\r\ninte har klarat sig så särskilt väl utan har hög eller\r\nt.o.m. extremt hög arbetslöshet.\r\nVi har själva erfarenheter av den tredje vägens\r\npolitik: Vi har låga reallöner och hög arbetslöshet i\r\nSverige.\r\nVi har också erfarenheter av vad det innebär att\r\nstå utanför EU. Vi stod utanför mycket länge, längre\r\nän de flesta andra i Västeuropa. Vi vet att Sverige\r\nunder den perioden kanske har drabbats hårdare av\r\nutanförskapet än vad vi själva har insett. Enligt\r\nOECD är Sverige det land som har klarat den eko-\r\nnomiska utvecklingen sämst under 70- och 80-tal\r\nfram till början av 90-talet. Det bör man ha med i\r\nminnet när man diskuterar effekterna av det svenska\r\nmedlemskapet.\r\nHelena Nilsson undrade om man behöver ha så\r\nbråttom. Det behöver man kanske inte, men i två\r\navseenden tror jag att man måste ha bråttom. Det ena\r\ngäller att möjliggöra tillträdet för de central- och\r\nösteuropeiska länderna, och det andra att se till att den\r\neuropeiska unionen kan få kraften att förhindra ett\r\nandra Sarajevo. I det avseendet tror jag att det är\r\nviktigt att gå fram om än inte med hast så utan att\r\ntappa tempo.\r\nJag noterar att Miljöpartiets företrädare inte kom-\r\nmenterar det faktum att Miljöpartiet ofta är mest\r\nlångtgående i EU-nämnden vad gäller viljan att ha\r\ncentrala detaljerade regler.</pre><pre>Anf.  100  HELENA NILSSON (c)\r\nHerr talman! Centerpartiet vill ha en konstruktiv\r\noch öppen debatt om det fortsatta samarbetet inom\r\nden europeiska unionen. Utifrån en i grunden positiv\r\ninställning vill vi konstruktivt och kritiskt granskande\r\nvara med och bygga upp svenska hållningar inför\r\nregeringskonferensen 1996.\r\nJag vill betona att resultatet av regeringskonferen-\r\nsen måste vara så beskaffat att det för det första kan\r\nerhålla folkets stöd genom folkomröstningar i alla\r\nländer som så önskar och att det för det andra kan\r\nratificeras av varje lands nationella parlament. För oss\r\ni Centerpartiet är det självklart att vi bör genomföra\r\nen folkomröstning i Sverige om regeringskonferensen\r\n1996 leder till genomgripande förändringar av Euro-\r\npasamarbetet.\r\nVi eftersträvar också väl förankrade svenska för-\r\nhandlingspositioner i regeringskonferensen. Rege-\r\nringen för ju hela Sveriges talan. Det är ett mycket\r\nansvarsfullt arbete, och riksdag, organisationer och\r\nallmänhet skall ju ges goda förutsättningar att ta del\r\nav förberedelsearbetet. Som ledamot av parlamenta-\r\nriska kommittén skall jag försöka bidra till att det blir\r\nen sådan bred diskussion och ta till vara det intresse\r\nsom det svenska folket visade i folkomröstningen i\r\nhöstas.\r\nEn första erfarenhet från den parlamentariska\r\nkommitténs arbete med ett första offentligt samtal här\r\ni Stockholm är att det inför höstens EU-val finns en\r\nrisk att det kan bli en fortsättning av folkomröstnings-\r\ndebatten. Ett sätt att möta detta är att vi politiker i alla\r\noffentliga samtal pekar på vad vi vill göra i EU-\r\nparlamentet. Vi har ett gemensamt ansvar att motivera\r\nvåra väljare att använda sin demokratiska rättighet att\r\nrösta. Det är också spännande att vi för första gången\r\nanvänder personvalsinstrumentet i hela landet.\r\nSlutligen kommer frågan om en utträdesparagraf\r\nofta upp. Min bedömning är att vi inte behöver vara\r\nrädda för att driva det kravet. Det finns redan i många\r\npartigrupper i EU-parlamentet. Vi i Centerpartiet har\r\nmed det i vår valplattform. Det har tolkats som en\r\neftergift för vår nej-sida, men i de flesta internationel-\r\nla fördrag finns det en utträdesparagraf.</pre><pre>Anf.  101  BO KÖNBERG (fp)\r\nHerr talman! Gudrun Schyman förklarade sitt och\r\nsitt partis ställningstagande till förmån för att de cen-\r\ntral- och östeuropeiska länderna skall kunna få bli\r\nmedlemmar i EU med sin respekt för de demokratiska\r\nrättigheterna. Om det nu är så att det är större glädje i\r\nhimlen när en syndare omvänder sig är det alltså i dag\r\nstor glädje i himlen.\r\nDäremot svarade hon inte alls på frågan om på\r\nvilket sätt man vill hjälpa till med att underlätta för\r\ndessa länder att bli medlemmar antingen Sverige är\r\nmedlem i EU eller inte, men vi kan väl återkomma till\r\ndetta.\r\nBirger Schlaug har också anslutit sig till detta. Det\r\ninnebär väl att alla partier numera kan vara överens\r\nom detta. Birger Schlaug är också för att de öst- och\r\ncentraleuropeiska länder som vill skall kunna bli\r\nmedlemmar i EU, gärna efter folkomröstningar säger\r\nhan. Vidare säger han att det gärna skall finnas en\r\nutträdesparagraf.\r\nJag trodde att vi hade rett ut den senare frågan ett\r\nantal gånger genom att konstatera att man självfallet\r\nkan utträda ur EU. Det är väl ingen som tror något\r\nannat än att man kan göra det ur ett samarbete mellan\r\n15, eller om det i framtiden blir 25-30, europeiska\r\ndemokratier.\r\nBirger Schlaug passade också på att genom en\r\nsläng i förbifarten säga att Folkpartiet var för en su-\r\nperstat. Det var väl bra att det sades. Om vi var det\r\nskulle vi förstås säga det.\r\nDet är nog så att vi är det mest Europavänliga\r\npartiet, men om Birger Schlaug besvärar sig ett\r\nögonblick med att läsa det program som vi presente-\r\nrade för några veckor sedan inser han också att vi är\r\nför ett samarbete inom EU som inte handlar om en\r\nsuperstat eller en förbundsstat utan om ett nära sam-\r\narbete mellan demokratier på ett unikt sätt.\r\nJag uttryckte i slutet på mitt första anförande en\r\nförhoppning att vi i dag, under den EU-debatt som är\r\nanordnad och som handlar om EU:s framtid, skulle få\r\nveta mer om hur den svenska regeringen ser på de\r\nstora frågorna som står på dagordningen under nästa\r\nårs regeringskonferensen. Nu kan vi bara konstatera\r\natt Mats Hellström bara har en chans till att tala om\r\ndet.</pre><pre>Anf.  102  GUDRUN SCHYMAN (v)\r\nHerr talman! Jag tror att vi alla gärna skulle vilja\r\nhöra vad regeringen vill, och inte bara att man vill ha\r\nett rådslag i det socialdemokratiska partiet. Man är\r\nändå regering i ett land där inte alla tillhör det social-\r\ndemokratiska partiet. Landet som sådant bör ha en\r\nåsikt i dessa viktiga frågor.\r\nI Vänsterpartiet har vi en åsikt om vad vi vill göra\r\ni EU och vad vi kommer att arbeta för som EU-\r\nparlamentariker. Vi kommer att arbeta för demokrati\r\npå alla nivåer och för en ökad öppenhet i det samarbe-\r\nte som sker inom ramen för det reellt existerande EU.\r\nVi kommer att arbeta för internationella program för\r\nökad sysselsättning. Det innebär att vi motarbetar\r\ntanken på en ekonomisk och monetär union. Den har\r\nju en helt annan målsättning. Det är också därför vi\r\ninte skriver under det konvergensprogram som rege-\r\nringen kommer att lägga fram. Vi kommer att arbeta\r\nför minskad arbetslöshet, ökad sysselsättning och\r\nökad makt åt löntagare, vilket innebär minskad makt\r\nför kapitalägare. Det är vårt program.\r\nVi kommer att arbeta för fred och säkerhet i värl-\r\nden, inte bara i Västeuropa. Det innebär att vi vill\r\nbryta ner supermaktsblock och låta bli att bygga upp\r\nnya militära allianser, vilket man är på väg att göra i\r\nEU.\r\nVi kommer att arbeta för en bättre miljö genom att\r\nenvist hävda att ekologi och ekonomi måste gå sam-\r\nman. När målen krockar måste miljöhänsynen få gå\r\nföre.\r\nDet är vad vi tänker göra. Det är vad våra parla-\r\nmentariker kommer att säga i den valkampanj som vi\r\nskall ha inför valet i september. Jag kommer som\r\npartiledare att kräva att de personer som står på\r\nVänsterpartiets lista och säger dessa saker i valrörel-\r\nsen i Sverige också arbetar för detta när de sitter i\r\nEU-parlamentet. Jag tycker att det är hederlighet och\r\närlighet i politiken. Om Mats Hellström vill kalla\r\ndetta för centralstyrning och stalinism säger det väl-\r\ndigt mycket om Mats Hellströms uppfattning om\r\ndemokrati.</pre><pre>Anf.  103  BIRGER SCHLAUG (mp)\r\nHerr talman! Jag kommer att förskräcka herr tal-\r\nman nu genom att säga att jag ansluter till det som\r\nMats Hellström tycker är stalinism, nämligen att man\r\nskall veta vad man röstar på. Röstar man på en miljö-\r\npartist i valet till EU-parlamentet får man Miljöparti-\r\nets politik i EU-parlamentet där den drivs av våra\r\nparlamentsledamöter. Om det är stalinism har jag\r\nmissuppfattat hela idéhistorien. Jag trodde att det var\r\ndemokrati.\r\nModeraterna frågade hur vi ser på detta med\r\növerstatlighet. Det är naturligtvis riktigt att vi tillhör\r\ndem som först i Sveriges riksdag har drivit kravet på\r\njust överstatlighet när det gäller miljöfrågor. Redan\r\n1988 lade vi fram krav på en internationell miljö-\r\ndomstol som skulle kunna döma både länder och\r\nföretag som t.ex. inte uppfyller internationellt ingång-\r\nna konventioner. Vi är alltså för överstatlighet på\r\nmiljöområdet. Det har vi alltid varit i den gröna rörel-\r\nsen. Men det skall inte vara en propp. Det skall vara\r\nlägsta golv. Det får inte vara ett tak, vilket det alltför\r\nofta är när det gäller EU:s stora miljöproblem, nämli-\r\ngen varor, produkter.\r\nDå återkommer vi till Göran Lennmarker som sa-\r\nde att han och moderaterna vill arbeta för den totalt\r\nfria marknaden. Det innebär bl.a. att länder inte får gå\r\nföre och ställa hårdare miljökrav på olika produkter,\r\nsom man t.ex. har gjort i Kalifornien. Detta innebär\r\natt hela dynamiken på marknaden blir förstörd. Det är\r\nmöjligen det som är någon sorts stalinism, om man nu\r\nskall ta till sådana uttryck. Det är likriktning på mark-\r\nnaden. Varje land måste självfallet har rätt att gå före\r\noch ställa hårdare krav. Det skapar dynamik och tek-\r\nnisk utveckling.\r\nJag tror att den här sommaren kommer att bli en\r\nlång het sommar. Jag hoppas att valet till EU-\r\nparlamentet blir ett stort val där många deltar. Jag är\r\növertygad om att många vill ha in miljöengagerade\r\noch miljökunniga politiker och dessutom de som är\r\nkritiker till EU. Jag tror att man vill ha politiker som\r\ntar EU-frågan på allvar. Det gör Miljöpartiet i allra\r\nhögsta grad.</pre><pre>Anf.  104  MATS ODELL (kds)\r\nHerr talman! Låt mig först konstatera att Birger\r\nSchlaug inte svarar på de frågor som jag ställde, om\r\nhan är beredd att ge kraftfullare verktyg för bl.a.\r\ngränsöverskridande narkotikabrottslighet. Han skakar\r\npå huvudet; han är inte beredd att göra det.\r\nJag konstaterar också att Birger Schlaug hellre äg-\r\nnar sin kraft åt halvkvädna populistiska tvetydigheter\r\nän att ta tag i det konkreta miljöarbetet inom EU.\r\nMiljöpartiet är alltså en bakåtsträvande kraft, och\r\nandra får ta tag i miljöarbetet inom den europeiska\r\nunionen.\r\nBirger Schlaug säger att han gärna vill ha över-\r\nstatlighet. En domstol skall upprättas med världen\r\nsom arbetsfält, om jag förstod honom rätt. Jag önskar\r\ner lycka till med detta, som med överstatliga medel\r\nskall gripa sig an miljöfrågorna.\r\nVarför skall ånyo, Birger Schlaug, det bästa bli\r\ndet godas fiende? Varför inte i stället konstruktivt ta\r\ntag i de möjligheter som nu ligger öppna för Sverige\r\natt arbeta med miljöfrågorna i vår världsdel?\r\nHerr talman! Låt mig säga några ord om konver-\r\ngensprogrammet. Just nu pågår överläggningar mellan\r\nregeringen och ett antal partier om detta mycket vikti-\r\nga nationella dokument, där Sverige skall visa för\r\nomvärlden hur vi skall lösa våra ekonomiska problem.\r\nVi kristdemokrater anser att vi skall göra allt för\r\natt uppnå konvergenskraven. Det är bra för Sverige\r\nmed lågt budgetunderskott, låg statsskuld, låg infla-\r\ntion, låg ränta osv. Därefter skall vi ta ställning till hur\r\nvi skall göra med EMU:s tredje steg.\r\nJag hoppas att ni i regeringen nu tar de utsträckta\r\nhänder som finns, att ni verkligen gör vad ni kan för\r\natt åstadkomma denna breda nationella samling, som\r\nskulle kunna göra att vi kan återupprätta förtroendet\r\nför att Sverige kan komma till rätta med sina problem\r\noch därmed också få ner, långvarigt och väsentligt,\r\nräntan och stärka den svenska kronan.</pre><pre>Anf.  105  Statsrådet MATS\r\nHELLSTRÖM (s)\r\nHerr talman! Jag tycker att det är för tidigt att ta\r\nställning till frågan om nya folkomröstningar, Birger\r\nSchlaug. Vi får bedöma det när vi ser vad konferen-\r\nsens resultat blir och storleksordningen på de föränd-\r\nringar som det kan handla om.\r\nEn sak är jag bestämd på: jag delar inte Miljöpar-\r\ntiets uppfattning. Miljöpartiet menar, att om det blir\r\nsom man önskar sig i en folkomröstning skall man\r\ninte ha en ny folkomröstning - som när det gällde\r\nkärnkraften. Men om det inte blir som man önskar sig\r\nvill man ha en ny folkomröstning. Den typen av in-\r\nkonsekvens står vi inte för.\r\nJag har uppenbarligen också en annan uppfattning\r\nän Gudrun Schyman om innehållet i den typ av dialog\r\nsom jag menar är viktig och som skall föregå de\r\nsvenska positionerna. Vi hoppas där på en så stor\r\nsamling som möjligt i Sverige. Ett land är ju starkare\r\nom uppslutningen är stor i landet när man driver sina\r\npositioner i en regeringskonferens. Jag menar att de\r\nmedborgarsamtal som regeringen för och det arbete\r\nsom den parlamentariska kommittén har satt i gång\r\nför att få i gång en ordentlig diskussion i Sverige, är\r\nnågonting som vi i regeringen bör ta till oss när vi går\r\ntill riksdagen i höst med vår uppfattning om hur en\r\nposition bör se ut och vill ha en dialog med riksdagen\r\nom detta. Det skall inte vara en meningslös diskus-\r\nsion, utan en diskussion där de som deltar skall veta\r\natt de har en möjlighet att påverka t.ex. regeringen.\r\nJag är övertygad om att vi kommer att få ett bra\r\nstöd för att kunna ge positionsförslag i en dialog med\r\nriksdagen, där målsättningarna - som jag tror att vi är\r\növerens om i Sverige - skall kunna preciseras.\r\nVad det handlar om i regeringskonferensen, Bo\r\nKönberg, är dels att EU-samarbetet vid regeringskon-\r\nferensen 1996 måste ges en starkare folklig förankring\r\noch demokratisk legitimitet, dels att bana väg för\r\nEU:s fortsatta utvidgning, framför allt österut. Unio-\r\nnen och de resultat som uppnås måste vara demokra-\r\ntiskt förankrade och motsvara de förväntningar på\r\nsamarbetet som ställs av unionens medborgare. Var-\r\ndagsproblem måste kunna lösas. Regeringskonferen-\r\nsen måste lägga grunden för en utvidgning med län-\r\nderna i Central- och Östeuropa. Det är också en\r\nmycket viktig utgångspunkt.\r\nUtvidgning och fördjupning av samarbetet måste\r\nföljas upp, enligt min uppfattning. Det finns ingen\r\nmotsättning mellan dessa mål. Unionen måste bli\r\nöppnare. Unionen måste bli enklare. Unionen måste\r\nbli effektivare. Det är i den typen av frågor som jag är\r\növertygad om att det kommer att gå att få uppslutning\r\nockså från andra länder för de svenska ståndpunkter\r\nsom vi tillsammans i det här landet skall försöka\r\nmejsla fram under detta år.\r\nAvslutningsvis kan jag säga, att utöver regerings-\r\nkonferensen och utöver det vardagliga vill Sverige\r\nmed sitt medlemskap i EU verka för ett Europa som\r\när präglat av demokrati, solidaritet och öppenhet. Det\r\när regeringens mening. En fortsatt sammanflätning av\r\nde europeiska staternas ekonomier tror vi kan bidra\r\ntill att göra krig och konflikter lika otänkbara i Europa\r\nsom de i dag är mellan de nordiska länderna. På sikt\r\nvill vi se en alleuropeisk fredsordning förverkligad,\r\ndär militära lösningar på politiska problem är uteslut-\r\nna.</pre><pre>Överläggningen var härmed avslutad.</pre><pre>13 §  (forts. från 10 §)  Krigsmaterielexport\r\n(forts. UU20)</pre><pre>Anf.  106  BODIL FRANCKE\r\nOHLSSON (mp)\r\nHerr talman! Åhörare! Det finns i svensk politik\r\nett par vägvalsfrågor som för partier nästan är anting-\r\nen/eller-frågor. Den ena frågan är kärnkraften, och\r\nden andra är försvaret och därmed sammanhängande\r\nvapenproduktion och vapenexport.\r\nDet här är ideologiska frågor, väl förankrade i\r\nMiljöpartiet. Vi säger klart och tydligt i vårt partipro-\r\ngram att vi önskar att Sverige går före på nedrust-\r\nningens väg, att en aktiv fredspolitik inte går att för-\r\nena med svensk vapenhandel och att det i dagens\r\nförsvarstänkande, som bygger på nya och andra hot-\r\nbilder än de rent militära, är nödvändigt att utveckla\r\nförsvarsmetoder som bygger på en omrustning av\r\nförsvaret.\r\nEnligt Försvarsberedningens rapport, som kom\r\nnyligen, finns det inga politiska förutsättningar för ett\r\nväpnat angrepp mot Sverige de närmaste åren. Hot-\r\nbilden mot Sverige har förändrats delvis efter Sovjet-\r\nunionens upplösning. Som nya hotbilder nämns flyk-\r\ntingströmmar, internationell kriminalitet och miljöka-\r\ntastrofer. När vi i denna kammare debatterade det\r\nsvenska biståndet talades det om hotbilder som fattig-\r\ndom och demokratiskt underskott, sårbarhet i energi-\r\nförsörjning och vattenförsörjning.\r\nSveriges vapenexport är till stor del avhängig av\r\nSveriges behov av vapen, naturligtvis, som i sin tur\r\nberor på den försvarspolitik som förs. Landets vapen-\r\nproduktion har en storlek både beräknad för eget\r\nbehov och beräknad för export.\r\nJag kanske skall påpeka att det finns ett generellt\r\nförbud mot vapenexport - den sker på dispens.\r\nDe svenska riktlinjerna är följande när det gäller\r\nkrigsmateriel för strid:\r\nTill stat som befinner sig i väpnad konflikt med\r\nannan stat får krigsmaterielexport inte godkännas, inte\r\nheller till stat som är invecklad i internationell kon-\r\nflikt, som kan befaras leda till väpnade konflikt, inte\r\ntill stat som har inre väpnade oroligheter och inte till\r\nstat där det förekommer omfattande och grova\r\nkränkningar av mänskliga rättigheter.\r\nJag vill fråga om den fjärde punkten, om brott mot\r\nmänskliga rättigheter som hinder för svensk vapenex-\r\nport, är ett starkt argument internationellt som man\r\naccepterar. Det finns länder som visserligen har\r\nskrivit under konventioner om det men som inte sär-\r\nskilt bryr sig om varken uppföljning, kontroll eller\r\nbestraffning av MR-brotten.\r\nJag tror personligen att inget land vill stå vid\r\nskampålen med världens uppmärksamhet riktad på\r\nsig. Kina är ett bra exempel.\r\nBara ett par dagar efter icke-\r\nspridningskonferensen gjorde Kina nya kärnvapen-\r\nsprängningar. De nya provstoppsavtalen blir inte klara\r\nförrän 1996, så det finns litet tid för nya experiment\r\nför en hänsynslös nation.\r\nNär FN-kommissionen för de mänskliga rättighe-\r\nterna vid sitt möte i Genève i mars hade en punkt på\r\ndagordningen som gällde ett förslag till resolution där\r\nKina fördömdes för brott mot mänskliga rättigheter,\r\ngjorde Kina enorma ansträngningar för att först stop-\r\npa resolutionen och sedan hindra att den ens kom upp\r\npå dagordningen. Resolutionen avvisades vid en om-\r\nröstning med siffrorna 21 mot 20 och 12 nedlagda\r\nröster. De 12 nedlagda rösterna anses vara ett resultat\r\nav ett intensivt lobbyarbete från Kinas sida. Det visar\r\natt anklagelser för brott mot mänskliga rättigheter har\r\nen tyngd internationellt.\r\nJag skall övergå till att tala om våra reservationer\r\ntill betänkandet.\r\nMiljöpartiet och Vänsterpartiet har en gemensam\r\nreservation, nr 2, som handlar om förändringar i\r\nkrigsmateriellagstiftningen. Det gäller slutanvändarin-\r\ntyg, följdleveranser och registrering av lätta vapen.\r\nDet sista yrkandet gäller en parlamentarisk utredning\r\nsom skall se över vapenexportpolitiken.\r\nSlutanvändarintyg används vid export av hela\r\nsystem och innebär att köparen inte får sälja varan\r\nvidare. Det andra intyget, som heter \"own production\r\ndeclaration\", används vid komponentleveranser. Det\r\ninnebär endast att köparen inte får sälja varan vidare i\r\nobearbetat skick. Här gäller begreppen svensk identi-\r\ntet och utländsk identitet, dvs. produkten skall vara\r\nbearbetad på ett sådant sätt att den har fått en utländsk\r\nidentitet.\r\nSamma sak gäller för samarbete mellan Sverige\r\noch andra länder om tillverkning och utveckling av\r\nnya vapensystem. Ett vapen som fått övervägande\r\nutländsk identitet kan säljas vidare enligt de regler\r\nsom gäller för samarbetslandet.\r\nFöljdleveranser betyder leveranser som krävs för\r\natt tidigare köpta vapen skall bli funktionsdugliga,\r\ndvs. egentligen reservdelar. Det får inte röra sig om\r\nen komplettering av nya vapen som redan finns i bruk.\r\nVi vill - och det står i reservationen - ta bort\r\nOPD-intyget som gäller komponenter och bara an-\r\nvända slutanvändarintyget och ha följdleveranser utan\r\ndispenser. FN har ett register över konventionella\r\nvapen dit en stor del av medlemmarna rapporterar\r\nvapeninnehav och vapenöverföringar när det gäller\r\ntyngre vapen. Vi yrkar att detta register skall omfatta\r\näven lätta vapen, med tanke på den avgörande bety-\r\ndelse också lätta vapen kan ha, speciellt i interna\r\nmilitära konflikter, t.ex. i Jugoslavien. FN:s general-\r\nsekreterare är inne på samma linje. Miljöpartiet och\r\nVänstern har ett särskilt yttrande om detta i betänkan-\r\ndet.\r\nI betänkandet sägs det också: \"Utskottet utgår från\r\natt regeringen också framgent kommer att verka för en\r\nbegränsning och kontroll av den internationella va-\r\npenhandeln.\" Till den internationella vapenhandeln\r\nhör ju också den svenska vapenhandeln.\r\nJag tycker att vi skall komma ihåg att när man ex-\r\nporterar vapen till ett land är man aldrig riktigt neu-\r\ntral. Det påverkar maktbalansen i det område där\r\nlandet är beläget, och det medför också maktför-\r\nskjutningar och maktförstärkningar inom ett land.\r\nFrån vapentillverkarnas sida talas det ofta om\r\nnödvändigheten av att Sverige är en trovärdig handel-\r\nspartner och säger att köparen inte får utsättas för\r\nkontraktsbrott från svensk sida, om köparlandets\r\npolitiska förhållanden skulle ändras så att försäljning-\r\nen kommer i konflikt med Sveriges regler för vape-\r\nnexport. Ubåtar och stridsflygplan är krigsmateriel\r\nsom ju har lång tid mellan beställning och leverans.\r\nOm vi inte vill riskera vår trovärdighet skall vi kanske\r\nbörja begränsningen av vår internationella vapenhan-\r\ndel med just flygplan och ubåtar.\r\nVem säljer och vem köper mest i världen? Fem av\r\nde sex exportörer som tillsammans står för nära 90 %\r\nav vapenförsäljningen är medlemmarna av FN:s sä-\r\nkerhetsråd USA, Ryssland, Kina, Frankrike och Stor-\r\nbritannien.\r\nOch vart går då exporten? 53 % av exporten går\r\ntill u-länderna. Pakistan, ett av världens fattigaste\r\nländer, köpte 1933 vapen av Sverige för 28 miljoner\r\nkronor. 1994 hade siffran fördubblats och blivit 58\r\nmiljoner kronor, men det är inte alla vapen Pakistan\r\nimporterar.\r\nJag har här en intressant jämförelse från rapporten\r\nHuman Development Report från 1994. Indien be-\r\nställde t.ex. 20 MIG-29 attackplan från Ryssland. För\r\nsamma kostnad hade alla de 15 miljoner flickor i\r\nIndien som i dag inte fått någon utbildning kunnat få\r\nen grundutbildning. Malaysia beställde två krigsfartyg\r\nfrån Storbritannien. För samma kostnad hade fem\r\nmiljoner invånare som saknar rent vatten kunnat få\r\ndet i 25 års tid. Pakistan, ett av de fattigaste länderna,\r\nbeställde 40 Mirage 2000E stridsflygplan och tre\r\nTriparteflygplan från Frankrike, och för den summan\r\nhade 55 miljoner invånare kunnat få rent vatten under\r\ntvå år, 20 miljoner par hade kunnat få råd om famil-\r\njeplanering, 13 miljoner människor kunde ha fått\r\nmediciner och 12 miljoner barn hade kunnat få\r\ngrundutbildning.\r\nEva Zetterberg sade att den svenska exporten hade\r\nökat. Jag har siffror på att den internationella vape-\r\nnexporten i världen har minskat. Det beror inte - som\r\nman kunde ha hoppats - på att pengarna i stället går\r\ntill skolor, hälsovård och projekt som gynnar närings-\r\nlivet t.ex. Det beror helt generellt på andra saker.\r\nKapitalbrist hos många länder, skuldsättning, att olje-\r\npriset har blivit lägre, att en del krig har tagit slut,\r\nt.ex. i Nordkorea, Iran-Irak och Afghanistan. Men\r\nden negativaste orsaken till nedgången i den interna-\r\ntionella vapentillverkningen är att det finns nya till-\r\nverkare i de egna länderna, som t.ex. i Nordkorea och\r\nEgypten, Singapore, Brasilien och Chile.\r\nVi har också en reservation om vapenexport till\r\nenskilda stater och områden, och den upptar elva\r\nstater, som vi menar är olämpliga ur exportsynpunkt\r\nenligt de svenska reglerna. Indonesien är den första.\r\nDit förekommer inte längre någon export. Listan är\r\ninte täckande; den saknar flera namn: Mexico, Saudi-\r\narabien, Turkiet m.fl. som tillhör och tillhört Sveriges\r\nkundkrets.\r\nTill sist till reservation 3, som gäller samrådet rö-\r\nrande krigsmaterielfrågor. I den rådgivande nämnden\r\nför krigsmaterielfrågor är inte alla partier represente-\r\nrade. Miljöpartiet har i sin motion skrivit: \"Att ute-\r\nstänga minoriteter, stora nog för att vara representera-\r\nde i den svenska riksdagen, från sådana rådgivande\r\neller beslutsfattande församlingar är förhoppningsvis\r\nbara en beklaglig parentes i svensk demokratisk his-\r\ntoria.\"\r\nVi i Miljöpartiet förstår mycket väl att det är be-\r\nsvärligt att ha oppositionspartier i en sådan nämnd, en\r\nopposition som anser att vapenexporten skall begrän-\r\nsas eller avvecklas. Men det hör till spelets regler i en\r\ndemokrati, menar vi. Och om man utgår från den\r\nsenaste SIFO-mätningen utgör den utestängda minori-\r\nteten 23,6 %, så det är ingen liten minoritet jag talar\r\nom.\r\nTill slut vill jag yrka bifall till reservation 2 - som\r\ngäller slutanvändarintyg, följdleveranser, registrering\r\nav lätta vapen samt att en parlamentarisk utredning\r\nskall se över vapenexportpolitiken - och reservation\r\n4, som gäller en plan för en successiv avveckling av\r\nvapenexporten.</pre><pre>Anf.  107  NILS T SVENSSON (s)\r\nHerr talman! I detta betänkande från utrikesutskot-\r\ntet behandlas dels regeringens redogörelse för krigs-\r\nmaterielexporten under 1994, dels ett antal motioner\r\nsom rör krigsmaterielexporten och dess regelverk. Till\r\nbetänkandet har fogats fem reservation från Vänster-\r\npartiet och Miljöpartiet.\r\nInnan jag kortfattat redovisar utskottets övervä-\r\nganden vill jag nämna något om anledningen till att\r\nSverige över huvud taget har en export av krigsmate-\r\nriel.\r\nVår säkerhetspolitik har under mycket lång tid\r\nvarit uppbyggd kring den militära alliansfriheten och\r\nkring ett starkt allsidigt försvar med vars hjälp vi skall\r\nkunna trygga vår självständighet. En viktig förutsätt-\r\nning för denna inriktning av säkerhetspolitiken har\r\nvarit en kvalificerad inhemsk försvarsindustri. Med\r\ndess hjälp har vi kunnat utveckla, tillverka och under-\r\nhålla vapensystem anpassade för våra speciella förhål-\r\nlanden. Det har gett oss en trygghet och minskat ris-\r\nken för att vi skall utsättas för utländska påtrycknings-\r\nförsök. Detta har verksamt bidragit till trovärdigheten\r\ni vår säkerhetspolitiska linje.\r\nVi har internationellt sett en hög självförsörj-\r\nningsgrad när det gäller militär utrustning. Men det\r\nsvenska försvarets beställningar har inte räckt till för\r\natt vidmakthålla den kvalificerade industriella kapaci-\r\ntet som vi ansett oss behöva. Därför har export av\r\nkrigsmateriel varit ett element i vår politik.\r\nVi har varit beredda att acceptera en viss export\r\nför att kunna upprätthålla en kvalificerad försvarsin-\r\ndustri. Jag poängterar \"viss\", för vår exportpolitik\r\nuppfattas både av mig själv och av de flesta andra\r\nbedömare i Sverige och utomlands som både ansvars-\r\nfull och restriktiv.\r\nDen helt dominerande delen av vår export har all-\r\ntid gått till andra OECD-länder. Vi har undvikit ex-\r\nport till länder som befunnit sig eller riskerat att ham-\r\nna i väpnad konflikt. Riktlinjerna för krigsmaterielex-\r\nport har över tiden utvecklats på ett sätt som tagit\r\nhänsyn till bl.a. den ökade betoningen av respekten\r\nför mänskliga rättigheter.\r\nIbland pekar man i debatten på att svenska vapen\r\nskulle använts i krig i andra delar av världen. Delvis\r\när dessa uppgifter överdrivna eller felaktiga, men det\r\när riktigt att så har skett i vissa fall. Orsaken är då inte\r\nen slapphet eller överdriven omsorg om försvarsin-\r\ndustrins välbefinnande, utan oftast att stora och oför-\r\nutsebara förändringar inträffat i ett mottagarland långt\r\nefter det att exporten ägt rum.\r\nSådant kan man naturligtvis inte gardera sig mot\r\nmed mindre än att export över huvud taget inte ägt\r\nrum.\r\nMin bedömning står alltså fast: Sverige bedriver\r\nen ansvarsfull och restriktiv krigsmaterielexportpoli-\r\ntik som vi inte har anledning att skämmas för i ett\r\ninternationellt perspektiv.\r\nUnder detta riksmöte har vi behandlat krigsmate-\r\nrielexporten i utrikesutskottets första betänkande. Det\r\nvar den 23 november 1994, således för kort tid sedan.\r\nDet har också ställts ett stort antal frågor och interpel-\r\nlationer till utrikeshandelsministern under vintern och\r\nvåren.\r\nDe motionsyrkanden som behandlas i det här be-\r\ntänkandet är i hög grad likalydande med dem som\r\ntidigare har behandlats. Den första reservationen tar\r\nupp redovisningen från regeringen. Utskottet anser att\r\nregeringens redogörelse över krigsmaterielexporten\r\nuppfyller de krav som kan ställas. Den uppfattningen\r\nvidhåller utskottet.\r\nDen andra reservationen berör krigsmateriellag-\r\nstiftningen som man vill skärpa. Vidare, som vi hörde,\r\nkrävs att man skall tillsätta en parlamentarisk utred-\r\nning för att se över vapenexportpolitiken. Också dessa\r\nyrkanden har utskottet tidigare behandlat och uttryck-\r\ner nu samma uppfattning, nämligen att de principer\r\nför krigsmaterieltillverkning och krigsmaterielexport\r\nsom nu gäller alltjämt får gälla. Utskottsmajoriteten\r\nskriver att vi förutsätter att regeringen vid ett lämpligt\r\ntillfälle gör en utvärdering och översyn av såväl lag-\r\nstiftning och riktlinjer som tillämpningen av dessa.\r\nDen tredje reservationen tar upp samrådet kring\r\nkrigsmaterielexportfrågorna. Där kräver man som ni\r\nhörde att rådgivande nämnden avskaffas. Behålls\r\nnämnden krävs att samtliga riksdagspartier får repre-\r\nsentation. Nu har regeringen meddelat att man förbe-\r\nreder ett förslag till riksdagen om en organisatorisk\r\nreform på exportkontrollområdet. Man föreslår att en\r\nfristående exportkontrollmyndighet bildas och att en\r\nstyrelse eller ett råd med representanter för samtliga\r\nriksdagspartier tillsätts.\r\nDenna organisatoriska förändring innebär inte att\r\nde enskilda ärendena kommer att underkastas en an-\r\nnorlunda prövning än i dag. Gällande riktlinjer och\r\nprocedurer förblir desamma. Ärenden av principiell\r\nvikt skall också i fortsättningen underställas regering-\r\nens prövning.\r\nNu har regeringen utsett ledamöter i den rådgi-\r\nvande nämnden. Det har inte skett någon utökning,\r\njust beroende på att regeringen till hösten lämnar en\r\nproposition om de förändringar som jag i all korthet\r\nhar redovisat.\r\nDen fjärde reservationen kräver en lagstiftning\r\nsom avvecklar vapenexporten och en plan för denna\r\navveckling. Utskottet har tidigare behandlat också det\r\nkravet och ställer inte upp på de förslag som kräver en\r\ntotal avveckling av svensk krigsmaterielexport.\r\nI motionerna krävs också stopp för vapenexport\r\ntill olika länder. Med anledning av dessa krav vill\r\nutskottet framhålla att det enligt gällande lag och\r\nriktlinjer är regeringen som har att pröva ärenden om\r\ntillstånd för export av krigsmateriel. Detta sker med\r\nparlamentarisk insyn, antingen genom Utrikesnämn-\r\nden eller rådgivande nämnden för krigsmaterielfrågor.\r\nI detta sammanhang vill utskottet erinra om att vi\r\ntidigare under detta riksmöte, i samband med behand-\r\nlingen av krigsmaterielfrågorna förra gången, gjorde\r\nen fördjupad granskning av förhållandena om de\r\nmänskliga rättigheterna i flera länder, bl.a. Indonesi-\r\nen. Vi konstaterade då att MR-läget där gav anledning\r\ntill betydande oro. Denna bedömning kvarstår.\r\nUtskottet framhåller att när regeringen skall göra\r\nen utvärdering och översyn av krigsmateriellagstift-\r\nningen och riktlinjerna samt tillämpningen av dessa,\r\nså bör man fästa särskilt stor vikt vid MR-frågorna.\r\nVad gäller Indonesien, som har tagits upp tidigare\r\nhär, har utrikeshandelsministern framhållit att läget är\r\nsådant att man inte kommer att ge tillstånd för någon\r\nexport av ny krigsmateriel till detta land.\r\nÄven beträffande Mellanösternområdet har utri-\r\nkeshandelsministern med hänsyn till det rådande\r\nsäkerhetspolitiska läget gett besked om att det inte\r\nkommer att ges tillstånd till ny vapenexport.\r\nHerr talman! Jag yrkar bifall till utskottets hem-\r\nställan och avslag på reservationerna.</pre><pre>Anf.  108  EVA ZETTERBERG (v) replik\r\nHerr talman! Jag vill fråga Nils T Svensson: På\r\nvilken punkt är de här uppgifterna felaktiga att svens-\r\nka vapen har sänts till och använts av länder som har\r\nbefunnit sig i krig under en period av tio år - det som\r\nSvenska Freds- och Skiljedomsföreningen har lyft\r\nfram? Jag vill gärna veta på vilket sätt uppgifterna har\r\nvarit felaktiga och överdrivna, som Nils T Svensson\r\nframhåller.\r\nJag har inte funnit något belägg för att så skulle\r\nvara fallet. Däremot vet vi att i några fall rör det sig\r\nom vapen som har smugglats, dvs. utan tillstånd. Men\r\ndet rör sig i flertalet fall om länder där man fullt lag-\r\nligt har haft tillstånd av regeringen för utförsel.\r\nJag skulle också vilja fråga Nils T Svensson om\r\ndet parlamentariska rådet, där Nils T Svensson själv\r\när utvald att vara med. Anser Nils T Svensson att det\r\när rimligt att vänta med att ha alla parlamentariska\r\npartier med till dess utredningen är färdig? Varför inte\r\nha insynen från samtliga riksdagspartier redan nu,\r\nsom man sagt från annat håll att det skulle vara önsk-\r\nvärt?\r\nNär detta nu inte blir fallet: På vilket sätt kommer\r\nNils T Svensson själv, som ledamot av rådgivande\r\nnämnden, att se till att frågorna förs ut, att det blir en\r\nparlamentarisk förankring, när nu tre partier saknas?</pre><pre>Anf.  109  NILS T SVENSSON (s) replik\r\nHerr talman! Det är så med den förändrade orga-\r\nnisation som man kommer att föreslå i höst att andra\r\nfrågor också skall tillföras. Det skall bli en självstän-\r\ndig myndighet, enligt vad som sagts från regeringens\r\nsida. Den myndigheten skall överta krigsmaterielex-\r\nportfrågan, men också andra frågor som t.ex. har med\r\nexport av känslig högteknologi att göra.\r\nMan kan, som Eva Zetterberg, tycka att även and-\r\nra partier borde ingå i denna rådgivande nämnd. Men\r\ndet är fråga om några månader, och det är kanske\r\nbättre att vi får propositionen från regeringen först.\r\nNär riksdagen har behandlat och beslutat i den frågan\r\nkan det nya rådet eller styrelsen eller vad det nu skall\r\nheta tillsättas. Det har givits besked att alla partier i\r\nriksdagen skall vara representerade i denna. Jag tror\r\natt det på den punkten blir en bra ordning framöver.\r\nEva Zetterberg sade i sitt inlägg om redovisningen\r\natt man inte kunde läsa ut ur skrivelsen hur fördel-\r\nningen var mellan krigsmateriel för strid och övrig\r\nkrigsmateriel till de olika länderna. Men det kan man\r\nfaktiskt göra om man läser de tabeller som finns i den\r\nhär redovisningen. På den punkten tillmötesgår man\r\nEva Zetterbergs krav.\r\nNär det gäller svenska vapen är det ju som jag\r\nockså nämnde i mitt inledningsanförande att det har\r\nförekommit att förutsättningarna har blivit kraftigt\r\nförändrade av utvecklingen. Det känner vi ju alla till.</pre><pre>Anf.  110  EVA ZETTERBERG (v) replik\r\nHerr talman! Jag kanske uttryckte mig otydligt,\r\nNils T Svensson. Jag menade att vi i skrivelsen inte\r\nhar kopplingen mellan land och respektive produkt.\r\nMan kan alltså inte se vilka vapen det är som Indone-\r\nsien under 1994 faktiskt har importerat från Sverige.\r\nJag tycker det vore väsentliga uppgifter att ta fram,\r\nmen det går inte att utläsa ur den här skrivelsen.\r\nJag vill också säga att vi är djupt oense om grund-\r\nfrågan, dvs. om vi över huvud taget skall ha svensk\r\nvapenexport. Min och Vänsterpartiets uppfattning är\r\natt så länge det accepteras - vi vet att det inte finns en\r\nmajoritet för att få en total avveckling av vapenexpor-\r\nten - så måste riktlinjerna vara erhört restriktiva.\r\nUnder 1995 har vi inte haft export till Indonesien\r\noch vissa andra stater där man särskilt uppmärksam-\r\nmat bristen på mänskliga rättigheter.\r\nMen jag menar ändå att dessa frågor på ett helt\r\nannat sätt måste föras ut till samtliga partier för att\r\ndessa skall få insyn och möjlighet att påverka. Jag\r\ntycker inte att vi skall vänta till omorganisationen;\r\nden tar jag inte ställning till i dag.\r\nTill slut konstaterar jag att jag inte fick svar av\r\nNils T Svensson på frågan om på vilket område upp-\r\ngifterna om att svenska vapen har kommit länder i\r\nkrig till del har varit felaktiga eller överdrivna. Svaret\r\npå detta har uteblivit.</pre><pre>Anf.  111  NILS T SVENSSON (s) replik\r\nHerr talman! Eva Zetterberg har under vintern och\r\nvåren ställt åtskilliga interpellationer och frågor till\r\nutrikeshandelsministern, som är ansvarig för dessa\r\nfrågor, och alltså fått svar på de frågor som hon nu\r\nställer till mig. Därför behöver jag kanske inte uppre-\r\npa det.\r\nFrån regeringens sida har det sagts, vilket också\r\nhar markerats gentemot Indonesien och Mellanös-\r\nternområdet, att man avser att driva en mer restriktiv\r\npolitik på det här området än den tidigare regeringen\r\ngjorde. Det bör väl tillgodose Eva Zetterbergs krav i\r\ndetta avseende.\r\nÄven om jag är utsedd att ingå i den rådgivande\r\nnämnden, har jag ingen erfarenhet av hur man arbeta-\r\nde där tidigare när det gäller insynen. Jag föreställer\r\nmig dock att det, under de månader som nu skall\r\nförflyta innan den nya nämnden tillträder, säkert kan\r\navrapporteras en del som tillgodoser Eva Zetterbergs\r\nönskemål.</pre><pre>Anf.  112  ANNIKA NORDGREN (mp)\r\nHerr talman! När man ställs inför olika frågor kan\r\ndet ibland vara så att hjärtat säger nej men förnuftet\r\nsäger ja. Men när det gäller krigsmaterielexport är\r\nbåde hjärta och hjärna överens: den måste stoppas!\r\nI utrikesutskottets betänkade slås det fast att utför-\r\nseln av krigsmateriel under 1994 har ökat med 11,1 %\r\njämfört med 1993. Exporten av krigsmateriel för strid\r\nökade med 10,8 %, och för övrig materiel uppgick\r\nexportuppgången till 11,4 %.\r\nExporten av krigsmateriel bidrar till att människor\r\nlever i fattigdom. Det är ju faktiskt så att de rika län-\r\nderna säljer och de fattiga köper. Åren 1991-1993\r\nsvarade EU-länderna för 92 % av exporten av större\r\nvapensystem, varav över hälften, 53 %, gick till stater\r\ni tredje världen.\r\nVad är det som styr svensk krigsmaterielpolitik?\r\nEnligt den socialdemokratiska rapporten Gränslös\r\ndemokrati skall det vara säkerhetspolitiska hänsyn\r\noch inte sysselsättningspolitik. Mot denna skrivning\r\nhar jag två anmärkningar.\r\nFör det första: Den stämmer inte i praktiken. I re-\r\ngeringens översyn av vapenexportpolitiken i våras\r\ndeltog t.ex. både Närings- och Arbetsmarknadsdepar-\r\ntementet.\r\nFör det andra: Om man skall ta säkerhetspolitiska\r\nhänsyn skall man över huvud taget inte exportera\r\nkrigsmateriel. Vi måste inse att det är en säkerhets-\r\npolitisk vinst att stoppa exporten.\r\nI Svenska Freds nya rapport, Svenskt stål biter,\r\nfinns en fruktansvärd lista. Den visar att svensk\r\nkrigsmateriel sedan 1980 har levererats i anslutning\r\ntill minst 33 krig, eller väpnade konflikter, som det\r\nheter i riktlinjerna. Jugoslavien var under 80-talet en\r\nav de största mottagarna av svensk vapenexport.\r\nNils T Svensson sade alldeles nyss att man inte\r\nkan gardera sig mot att svenska vapen används i krig\r\nom export över huvud taget har ägt rum, i och med att\r\nman inte vet när krig bryter ut. Just det! Ett utmärkt\r\nsätt för Sverige att gardera sig är att avbryta vapenex-\r\nporten.\r\nI Försvarsberedningen, där jag sitter med, har vi\r\nskrivit en rapport om säkerhetspolitik. I den skriver vi\r\nmycket om att vi måste förhindra att konflikter upp-\r\nkommer över huvud taget. Detta gör vi inte genom\r\nexport av t.ex. JAS, Ubåt 2000 eller kanoner.\r\nI regeringens direktiv till den kommitté som ser\r\növer den svenska invandrar- och flyktingpolitiken står\r\ndet att man skall överväga hur Sverige skall kunna\r\nmedverka till att undanröja eller lindra orsaker till\r\nflykt och påtvingad emigration. En sådan orsak kan\r\nregeringen undanröja direkt genom att stoppa krigs-\r\nmaterielexporten.\r\nSom Eva Zetterberg sade tidigare i debatten, var\r\n65 % av de människor som mellan åren 1983 och\r\n1994 sökte asyl i Sverige på flykt från länder dit\r\nsvenska företag under samma period exporterat\r\nkrigsmateriel.\r\nFör att hålla den här debatten kort, får jag slutli-\r\ngen avbryta genom att återigen slå fast att krigsmate-\r\nrielexporten måste stoppas - av humanitära, ekono-\r\nmiska och inte minst säkerhetspolitiska skäl. Den\r\nmåste stoppas, eftersom vi lyssnar på både hjärtat och\r\nhjärnan!</pre><pre>Anf.  113  ELISA ABASCAL REYES (mp)\r\nHerr talman! 1973 genomfördes en statskupp i\r\nChile. Den planerades i huvudsak av fyra generaler,\r\noch hjärnan bakom kuppen sägs ha varit flygvapen-\r\nchefen. Hans namn var Augusto Pinochet.\r\nDenne flygvapenchef fortsatte som diktator. Det\r\nkom att bli en 17 år lång diktatur med tiotusentals\r\npolitiska mord, tortyrer, våldtäkt som tortyr och hund-\r\nratusentals flyktingar i världen, bl.a. mina egna för-\r\näldrar. 30 000 av dessa flyktingar finns i Sverige. I\r\nSverige har vi också Carmen Gloria, som brändes\r\nlevande men överlevde skadorna. Detta nämner jag\r\nsom ett exempel på hur nära detta är oss.\r\nÅr 1989 avvecklade militärjuntan sin regering,\r\nmen först såg man till att försäkra sig:\r\nFör det första ligger den militära makten fortfa-\r\nrande hos Augusto Pinochet, som i dag är överbefäl-\r\nhavare för samtlig militär makt i Chile. Han är fortfa-\r\nrande chef för flygvapnet.\r\nFör det andra såg man till att privatisera elmark-\r\nnaden och lagstifta om monopol för denna. Samme\r\nminister i juntan som beslutade om detta köpte själv\r\nupp företaget och såg till att samtlig elproduktion i\r\nChile styrs av den f.d. militärregimen.\r\nVad har vi då att lära av detta? Det har varit sex år\r\nav demokrati i Chile, under två olika presidenter, men\r\nför mindre än tre år sedan genomfördes ett nytt försök\r\ntill statskupp och konfrontation i Chile. Makten är\r\nalltså ingalunda säker, och man bör vara medveten om\r\natt den militära makten fortfarande hålls av en dikta-\r\ntor.\r\nDet är därför med sorg som jag konstaterar att\r\nförhandlingar har inletts för att sälja JAS till flygvap-\r\nnet i Chile - ett flygvapen som alltså styrs av en f.d.\r\ndikator och folkmördare.\r\nHur skall man tillämpa svensk lag, när det inte går\r\natt säga exakt vilka mänskliga rättigheter som kränks,\r\nutan när det bara är vansinnigt osmakligt? Vilka\r\nprinciper skall vi tillämpa då?\r\nKänner man dessutom till Chiles historia och sä-\r\nkerhetspolitiska situation, kan man ingalunda säga att\r\ndet är ett säkert område.\r\nChile har i dag ett område i Sydpolen, där det\r\nfinns stora naturtillgångar som kan omsättas i pengar.\r\nKonflikter om detta har förekommit mellan Chile och\r\nArgentina och hotade så sent som på 80-talet att bli\r\nväpnade konflikter.\r\nDet finns i dag flera tecken på att Chiles demo-\r\nkrati är mycket osäker, och Sverige bidrar till den\r\ndemokratiska utvecklingen genom bistånd.\r\nJag hoppas att en dispens för export av JAS aldrig\r\nges, oavsett om Sverige har behov av att realisera ut\r\ndetta plan till ett tredje-världen-land.\r\nMed denna vädjan vill jag sluta. Jag vet att stats-\r\nråd i den nuvarande regeringen har uttryckt sig kri-\r\ntiskt men sagt att de inte kan göra något åt det, trots\r\natt det är osmakligt.\r\nJag hoppas att denna församling vet att göra något\r\nåt denna osmakliga sak, inte bara av hänsyn till den\r\ndemokratiska utvecklingen i Chile utan också av hän-\r\nsyn till de 30 000 chilenare som bor i Sverige i dag\r\noch som skulle vilja återvända till Chile.</pre><pre>Anf.  114  OLA KARLSSON (m)\r\nHerr talman! Nu firar hyckleriet och dubbelmora-\r\nlen nya triumfer. Jag har i min motion som behandlas\r\ni det här betänkandet velat peka på dels betydelsen av\r\nen stark försvarsmaterielindustri i Sverige, dels på att\r\nvi i regelverket för export av dessa varor ger industrin\r\nrimliga villkor.\r\nVi har sedan lång tid i Sverige en mycket kompe-\r\ntent och duktig försvarsindustri. Vi har ansett det som\r\nsjälvklart att vi som alliansfritt land, med erfarenhet\r\nav vad som hände våra grannländer under andra\r\nvärldskriget, skall ha ett starkt försvar. En av hörnpe-\r\nlarna i detta starka försvar har lika självklart varit\r\nmateriel anpassade efter svenska förhållanden. Före\r\noch under andra världskriget lärde vi oss dessutom\r\nläxan hur svårt det är att i en krissituation köpa mate-\r\nriel utifrån. Självständighet och alliansfrihet då hand-\r\nlade i betydande omfattning om att i praktisk handling\r\nmed vapen i hand avskräcka en tänkbar angripare.\r\nEn tydlig utvecklingslinje vad gäller vapensyste-\r\nmen i dag är att de blir mer och mer komplicerade,\r\nvarje enhet klarar ett större både verkans- och geo-\r\ngrafiskt område och varje enhet blir dyrare. För sam-\r\nma verkan behövs alltså betydligt färre och samtidigt\r\nbetydligt dyrare enheter. Vi kan samtidigt konstatera\r\natt det svenska försvaret står under stark ekonomisk\r\npress, vilket också leder till att färre enheter beställs.\r\nSammantaget innebär det att om vi vill ha kvar en\r\nhögkvalificerad försvarsindustri i Sverige, måste vi ge\r\nden goda möjligheter till export. Det kommer inte att\r\nvara möjligt att för enbart det svenska försvarets be-\r\nhov av små serier slå ut utvecklingskostnaderna och\r\nnå rimliga priser.\r\nVi har under de senaste åren kunnat se ett antal\r\növergrepp mot självständiga stater, etniska rensningar\r\noch hot från aggressiva grannstater. Vi har kunnat\r\nfölja några konflikter vid våra egna TV-apparater. Vi\r\nhar alltså kunnat följa övergreppen och också kunnat\r\nse svenska vapen användas. Vi har kunnat se svenska\r\nsoldater i blåa hjälmar, FN-hjälmar, finnas i konflik-\r\ntområdet, för att med svenska vapen försvara sig och\r\ndet FN-mandat de har att fullfölja.\r\nLåt mig citera dagens nummer av kyrkans tidning\r\nangående vapenembargot mot Bosnien: \"Embargot\r\nhar bidragit till att ge serberna onödiga fördelar och\r\ndärmed till att förlänga kriget. Om FN inte når fram-\r\ngång med sina fredsinsatser måste bosnierna få möj-\r\nlighet att försvara sig. Det är motiverat att upphäva\r\nembargot.\"\r\nSjälvfallet är det riktigt och rimligt att bosnierna\r\nfår försvara sig. Precis på samma sätt var det riktigt\r\noch rimligt att kuwaitierna försvarade sig med FN:s\r\nhjälp och drev ut irakerna ur det egna, ockuperade\r\nlandet. Det är också riktigt och rimligt att vi ger små\r\nstater möjlighet att försvara sig mot aggressiva gran-\r\nnar. Det är rimligt att vi ger dem möjlighet till det\r\noberoende som köp från en alliansfri stat innebär.\r\nMen här tycker jag att dubbelmoralen och hyckle-\r\nriet firar triumfer. Vi hjälpte till att befria Kuwait med\r\nsvenska vapen, men vi ger dem inte rätt att köpa vårt\r\nmateriel. Vi hjälper till med svenska vapen i Bosnien,\r\nmen de får inte köpa själva. Några vill även, likt kyr-\r\nkans tidning, avveckla vapenembargot, men bara om\r\ndet inte är svenska vapen som säljs. Jag är själv tvek-\r\nsam till om vi skall gå så långt att vi säljer just dit. Vi\r\ntillåter inte heller andra stater i exempelvis Gulfområ-\r\ndet att försvara sig med svensk materiel som är ut-\r\npräglat defensiv. Luftvärn, minröjning och eldledning\r\ntill luftvärn är normalt defensiva system.\r\nEtt annat exempel på dubbelmoralen är att svenska\r\nföretag inte får sälja materiel till Israel, medan vi\r\nsjälva köper därifrån. Ja, vi inte bara köper pilam-\r\nmunition utan vi betalar dem dessutom för att de skall\r\nutveckla ny teknik inom vapenteknologin. Ett utveck-\r\nlingsuppdrag är utlagt till israelisk industri.\r\nHerr talman! Det är bra att den rådgivande nämn-\r\nden för försvarsmaterielexport äntligen är tillsatt. Det\r\när förvisso inte ovanligt i djurriket att individer går i\r\ndvala under vinterhalvåret, men det var väl få som\r\ntrodde att detta även gällde Mats Hellström.\r\nÄven om det finns goda skäl att överväga föränd-\r\nringar av regelverket för export bör det vara en skyl-\r\ndighet för en ansvarig minister att faktiskt tillämpa det\r\nredan existerande regelverket. Det stillestånd vad\r\ngäller tillståndsgivning som funnits har inte varit bra\r\nvare sig för försvarsindustrin eller för övrig svensk\r\nindustri. Låt oss hoppas att de ca 150 vilande ansök-\r\nningarna nu kommer att behandlas i en positiv anda.\r\nHerr talman! Jag har inget yrkande. Jag vill ändå\r\npå detta sätt markera för en industrigren som betyder\r\nmycket för vårt lands säkerhet.</pre><pre>Anf.  115  EVA ZETTERBERG (v)\r\nHerr talman! Jag skall börja med att instämma\r\nmed Ola Karlsson om att det handlar om dubbelmo-\r\nral. Vapenexporten från svensk sida är ett utslag av\r\ndubbelmoral. Vi talar om respekten för mänskliga\r\nrättigheter och rätten att leva i fred samtidigt som vi\r\nexporterar vapen. Vi vet, och det finns mycket fakta,\r\natt svenska vapen faktiskt används i krig och för\r\növergrepp mot mänskliga rättigheter. Där är vi över-\r\nens.\r\nDäremot är vi inte överens om slutsatsen. Hur kan\r\nslutsatsen bli, Ola Karlsson, att vi skall öka exporten,\r\nexempelvis till Israel eller andra länder som faktiskt\r\nbefinner sig i ett område som är mycket oroligt och\r\ninstabilt? Det är att direkt uppmana till krig.\r\nJag vill också fråga om jag tolkade Ola Karlsson\r\nrätt. Skall vi upphäva vapenembargot mot Bosnien?\r\nSkall vi från svensk sida kanske börja exportera va-\r\npen till Bosnien och hela det f.d. Jugoslavien? Det är\r\nett område som verkligen behöver vapen, eller hur?\r\nJag är förvånad, eftersom Ola Karlssons parti inte ens\r\ni utrikesutskottet har framfört den åsikten.\r\nNär det avslutningsvis gäller talet om och försva-\r\nret för den svenska försvarsindustrin, är jag inte alls\r\nlika säker som Ola Karlsson om denna industris för-\r\nträfflighet. Jag tycker att den visar oroväckande svag-\r\nhet. Det kommer signaler från många politiska håll\r\nom att det finns intresse för att utveckla civila produk-\r\nter. Men vad har hänt i det fallet? Nyligen läste jag ett\r\ntal från den 13 december 1994 av direktör Egon Lin-\r\nderoth inför Kungliga Krigsvetenskapsakademien om\r\nden svenska försvarsindustrins framtid. Det sägs inte\r\nett enda ord om hur man kan använda den nuvarande\r\ntekniska kapaciteten inom försvarsindustrin för att\r\nbygga ut civil produktion för att kunna avveckla och\r\nminska svensk vapenexport och svensk vapenproduk-\r\ntion. Det är där dubbelmoralen ligger och inte i att vi\r\nskulle göra en minskning. Det är det som är det nöd-\r\nvändiga i dagens läge, Ola Karlsson.</pre><pre>Överläggningen var härmed avslutad.\r\nBeslut</pre><pre>Mom. 5 (förändringar i krigsmateriellagstiftningen)\r\n1. utskottet\r\n2. res. 2 (v, mp)\r\nVotering:\r\n250 för utskottet\r\n33 för res. 2\r\n66 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  134 s, 67 m, 19 c, 19 fp, 11 kds\r\nFör res. 2:     1 fp, 17 v, 15 mp\r\nFrånvarande:    27 s, 13 m, 8 c, 6 fp, 5 v, 3 mp, 4\r\nkds</pre><pre>Mom. 7 (åtgärder för avveckling av svensk krigsma-\r\nterielexport m.m.)\r\n1. utskottet\r\n2. res. 4 (v, mp)\r\nVotering:\r\n251 för utskottet\r\n32 för res. 4\r\n66 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  134 s, 68 m, 19 c, 19 fp, 11 kds\r\nFör res. 4:     1 fp, 17 v, 14 mp\r\nFrånvarande:    27 s, 12 m, 8 c, 6 fp, 5 v, 4 mp, 4\r\nkds</pre><pre>Övriga moment\r\nKammaren biföll utskottets hemställan.\r\nBeslut om uppskjuten votering</pre><pre>På förslag av förste vice talmannen medgav kam-\r\nmaren att de ärenden som hann debatteras färdigt\r\nunder återstoden av dagens sammanträde fick avgöras\r\nvid arbetsplenum tisdagen den 13 juni tidigast kl.\r\n11.00.\r\nAjournering</pre><pre>Kammaren beslöt kl. 18.01 att ajournera förhand-\r\nlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>14 §  Vissa anslag inom Utrikesdepartementets\r\nområde</pre><pre>Föredrogs\r\nUtrikesutskottets betänkande 1994/95:UU26\r\nVissa anslag inom Utrikesdepartementets område\r\n(Prop. 1994/95:150 delvis)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>15 §  Vissa forskningsresurser till Militärhögsko-\r\nlan</pre><pre>Föredrogs\r\nFörsvarsutskottets betänkande 1994/95:FöU7\r\nVissa forskningsresurser till Militärhögskolan (skr.\r\n1994/95:223)</pre><pre>Kammaren biföll utskottets hemställan att ärendet\r\nfick avgöras efter en bordläggning.</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>16 §  Vissa ändringar i miljölagstiftningen till\r\nföljd av EU-medlemskapet</pre><pre>Föredrogs\r\nJordbruksutskottets betänkande 1994/95:JoU21\r\nVissa ändringar i miljölagstiftningen till följd av EU-\r\nmedlemskapet (prop. 1994/95:181)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>17 §  Kompletteringspropositionen</pre><pre>Föredrogs\r\nJordbruksutskottets betänkande 1994/95:JoU24\r\nKompletteringspropositionen (prop. 1994/95:150\r\ndelvis)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut skulle fattas den 13 juni.)</pre><pre>18 §  Vissa åtgärder mot utsläpp av försurande\r\nämnen och andra luftföroreningar</pre><pre>Föredrogs\r\nJordbruksutskottets betänkande 1994/95:JoU22\r\nVissa åtgärder mot utsläpp av försurande ämnen och\r\nandra luftföroreningar (prop. 1994/95:119)</pre><pre>Anf.  116  HANNA ZETTERBERG  (v)\r\nHerr talman! Effekterna i naturen av försurningen\r\ni luft, mark och vatten är gigantiska. De är resultatet\r\nframför allt av vår västerländska civilisation och ett\r\nskrämmande exempel på vår kollektiva oförmåga att\r\nta konsekvenserna fullt ut av kunskaper som vi har i\r\ndag för att komma till rätta med problemen.\r\nDet försurande nedfallet kommer främst från and-\r\nra länder, vilket regeringen och utskottet redovisar i\r\npropositionen respektive betänkandet. Men också\r\nSverige förorsakar försurande utsläpp som i sin tur\r\nfaller ner i andra länder, främst i Finland. Det betyder\r\natt ambitionerna i Sverige fortfarande måste öka när\r\ndet gäller åtgärder för att minska våra utsläpp.\r\nI ett särskilt yttrande tar vi upp den kritik som ut-\r\nskottet uttrycker mot att yrkanden lämnats in som har\r\nbehandlats eller som kommer att behandlas i andra\r\nsammanhang. Men jag tycker att man skall hålla i\r\nminnet att försurningsfrågorna har aktualiserats tre\r\ngånger under innevarande riksmöte och att de med\r\nstor säkerhet kommer att aktualiseras återigen innan\r\nmandatperioden är slut. Detta beror delvis på att för-\r\nsurningsfrågorna är komplexa och påverkar samhället\r\npå många olika områden och på att det finns olika\r\ninfallsvinklar beträffande försurningsproblemen.\r\nFörsurningsproblemen kommer att aktualiseras när\r\ndet gäller internationellt arbete, trafik- och miljöfrå-\r\ngor i allmänhet samt jordbrukets påverkan på miljön.\r\nFörsurningen kommer att behandlas när det gäller\r\nluft- och havsföroreningar. Med andra ord går det inte\r\natt undvika att frågan kommer upp flera gånger. Att\r\ndet sedan saknas en samlad redovisning av försur-\r\nningsproblemen - en sådan kräver Vänsterpartiet i sin\r\nreservation nr 3, vilken jag yrkar bifall till - gör det\r\ninte enklare vid motionsskrivandet.\r\nJag tycker inte att man, som utskottet gör, bör\r\nskriva att \"propositionen innehåller endast en hemstäl-\r\nlanspunkt som kräver riksdagens medverkan\" - näm-\r\nligen att riksdagen godkänner protokollet till 1979 års\r\nkonvention om långväga gränsöverskridande luftföro-\r\nreningar med ytterligare minskning av svavelutsläp-\r\npen.\r\nOm det bara var det som var regeringens avsikt\r\nborde propositionen ha haft ett annat namn. Det borde\r\nheller inte ha stått i beskrivningen av propositionens\r\nhuvudsakliga innehåll: \"Regeringen redovisar också\r\ninriktningen av det fortsatta arbetet mot försurning-\r\nen.\"\r\nJust frågan om att godkänna svavelprotokollet är\r\nför övrigt okontroversiell på så sätt att Sverige redan\r\nhar klarat av de krav som sätts för minskningen av\r\nsvavelutsläppen. Där gäller det snarare att se till att\r\nambitionsnivån ökar där det är kostnadseffektivt. Det\r\ngäller t.ex. utsläpp från sjöfarten där det finns mycket\r\nkvar att göra.\r\nVänsterpartiet har två reservationer till det här\r\nbetänkandet. Den ena - reservation nr 3 som jag re-\r\ndan yrkat bifall till - handlar, som sagt, om avsakna-\r\nden av en samlad redovisning av försurningsproble-\r\nmatiken.\r\nDet är mycket märkligt att regeringen i en propo-\r\nsition som sägs redovisa inriktningen av det fortsatta\r\narbetet mot försurningen ägnar den största delen åt\r\nsmåskalig vedeldning, medan en diskussion kring\r\ntrafikfrågornas betydelse lyser med sin frånvaro.\r\nVi är helt överens om att försurningsproblemet är\r\nett av Sveriges allvarligaste miljöproblem, och vi\r\nmenar att regeringen bör komma tillbaka till riksda-\r\ngen med ett samlat program. Vi menar också att vi\r\nbehöver göra en utredning tillsammans med våra\r\ngrannländer för att få en gemensam helhetsbild av\r\nåtgärdsbehoven.\r\nVi menar i den andra reservationen att det måste\r\ninföras krav på ackumulatortank för nybyggda an-\r\nläggningar för eldning med fasta bränslen. Regeringen\r\nhar infört ett investeringsstöd för ackumulatortank,\r\noch det tycker vi är bra. Men jag begriper inte varför\r\nman inte tar steget fullt ut och kräver att det skall\r\nfinnas på nybyggda anläggningar. Vi vet ju, och re-\r\ngeringen skriver också, att installation av ackumula-\r\ntortank tillsammans med rätt eldningsteknik kan\r\nminska de utsläppen med 60-90 %.</pre><pre>Anf.  117  GUDRUN LINDVALL (mp)\r\nHerr talman! Återigen skall det handla om försur-\r\nning.\r\nJag läste zoologi, läran om djuren, 1967. Då pra-\r\ntade vi om försurning. Vi pratade om att försurningen\r\nallvarligt skulle påverka den svenska naturen. Det\r\nskulle innebära att Sverige, med de gnejser och grani-\r\nter vi har i marken, skulle fara illa och att pH-värdena\r\nskulle sjunka. Det skulle innebära att metaller släppte.\r\nDet skulle få betydelse för svamplivet, mykorrhizan i\r\nmarken. Det borde också få betydelse för träden. Vi\r\npratade om vilka effekter det skulle kunna få på det\r\nvilda att vi fick en annan typ av metallförekomster i\r\njorden. Vi pratade om vad utläckaget av metallerna\r\nskulle betyda för sjöar och vattendrag, där många djur\r\ninte alls klarar den påspädning av metaller som blir\r\nföljden. Vi pratade om vilka djur som antagligen\r\nskulle försvinna på grund av försurningen, dels på\r\ngrund av det låga pH-värdet, som för vissa djur, fram-\r\nför allt de vattenlevande, innebär att proteinerna i\r\ngälarna förstörs, dels därför att många inte klarar den\r\nkemiska chock som en försurning innebär, framför allt\r\nvid vårfloden.\r\nDet här var 1967. Det är snart 30 år sedan.\r\nDet är tragiskt att i dag stå här med ett betänkande\r\ni vilket det talas om att försurningen är ett av de all-\r\nvarligaste miljöproblem som vi har i Sverige och i\r\nvilket det sägs att den totala belastningen av försuran-\r\nde nedfall i Sverige överskrider den kritiska belast-\r\nningen fem till tio gånger.\r\nIbland är det lätt att tappa tron på att vi människor\r\nverkligen mäktar med den miljöförstöring vi själva\r\nskapar. Det är också lätt att tappa tron på att vi politi-\r\nker verkligen kommer till de nödvändiga beslut som\r\nmåste till för att vi skall nå det samhälle som alla\r\npratar så vackert om, att ta hänsyn till vad naturen tål,\r\nkretsloppssamhället - ja, ni har hört alla orden många\r\nmånga gånger, och de flesta partier kan dem i dag.\r\nMen när det kommer till kritan fattar man inte de\r\npolitiska beslut som krävs. Vi skriver fortfarande, år\r\n1995, i ett betänkande att den totala belastningen av\r\nförsurande nedfall i Sverige fem till tio gånger över-\r\nskrider den kritiska belastningen, och vi vet att för-\r\nsurningen fortgår.\r\nVi behandlar nu i Sveriges riksdag ett betänkande\r\nsom skall handla om vissa åtgärder mot utsläpp av\r\nförsurande ämnen och andra luftföroreningar. Mot\r\nbakgrund av all den kunskap som vi har samlat på oss\r\nunder 30 år borde det här då vara ett dokument som\r\nverkligen tar tag i problemet. Men tyvärr kan jag\r\nkonstatera att så inte är fallet.\r\nNär jag som miljöpartist väcker motioner får jag\r\nhöra från många håll att jag är för detaljerad. Men jag\r\när övertygad om att det är först när vi börjar diskutera\r\nde konkreta detaljerna, de konkreta stegen på väg till\r\ndet samhälle vi talar om, det som tar hänsyn till vad\r\nnaturen tål och som blir ett kretsloppssamhälle, det är\r\nförst då vi har chans att ta oss till det som är visionen.\r\nJag är övertygad om att vi kan tala aldrig så mycket\r\nom det här samhället, men vet vi inte vilka steg vi\r\nskall ta, kommer vi heller aldrig dit.\r\nEfter ett år i riksdagen kan jag konstatera att jag är\r\nfullkomligt övertygad om att riksdagen behöver ett\r\nmiljöutskott. Vi behöver ett utskott som verkligen\r\nhanterar miljöfrågorna seriöst, ett utskott där vi disku-\r\nterar vilka åtgärder vi skall vidta. Att som i dag ha\r\nmiljöfrågorna som ett bihang till jordbruksutskottet\r\nkänns inte bra.\r\nI det här betänkandet tar man inte upp det som\r\negentligen är det största problemet vad gäller försur-\r\nningen, nämligen trafiken. Man säger, som man alltid\r\nbrukar säga, att det mesta av de förorenande ämnena\r\nkommer från andra länder. Men Sverige är det land\r\nsom förorenar mest i Sverige. Det är bara att titta på\r\nstatistiken. Vi sprider själva närmare 35 000 ton kvä-\r\nveoxider. Det land som kommer närmast efter är\r\nTyskland, med ungefär 23 000 ton. Sverige sprider\r\ndessutom närmare 35 000 ton föroreningar till Fin-\r\nland.\r\nKommer vi till rätta med de svenska problemen\r\nskulle alltså en stor del av problemen här hemma i\r\nSverige kunna åtgärdas. Det går inte alltid att skylla\r\npå att åtgärderna skall vidtas någon annanstans. Vi\r\nmåste visa att vi kan göra det här.\r\nI det här betänkandet sägs mycket om vedeldning.\r\nDet handlar om ratificerandet av svavelprotokollet.\r\nMan har också slängt in litet andra frågor, som jag\r\ntycker vi behandlar en aning styvmoderligt.\r\nVi vet att kväveoxiderna i dag är det stora pro-\r\nblemet, men vi klarar inte de mål vi har satt upp i det\r\nsammanhanget. Vi har sagt att kväveoxiderna skall\r\nreduceras med 30 % mellan 1980 och 1995, och vi\r\nklarar 12 %. Då måste vi verkligen fundera på hur vi\r\nskall komma till rätta med det här. Det handlar inte\r\nom svavlet längre, och det är bra. Det handlar om\r\nkvävet. Vi har fått ett annat problem, och problemet\r\nmed kväveoxiderna är precis lika stort som det pro-\r\nblem vi tidigare hade med svavlet. Det försurar lika\r\nmycket. Det här problemet är svårare att ta tag i, för\r\ndet rör trafiken, och den är tyvärr fortfarande helig i\r\ndet här samhällsbygget.\r\nVi menar att vi måste anta ett nytt mål. Vi måste\r\nminska kväveoxiderna med 70 % till år 2005 om vi\r\nskall ha en chans att klara det naturen tål. Problemet\r\när att vi i dag lagrar så mycket försurande ämnen i\r\nmarken, så vi måste verkligen ha ett rejält mål för att\r\nkunna kompensera för det som redan finns lagrat.\r\nJag är övertygad om att även ett sådant problem\r\nsom älgsjukan på något sätt har att göra med försur-\r\nningen. Vi vet ännu inte på vilket sätt. Det kan ha att\r\ngöra med kalkningen, att molybden frigörs. Det är\r\nmöjligt. Det har i vilket fall att göra med försurning-\r\nen, med metaller som lossar och inte lossar och som\r\nbinds och inte binds.\r\nJag vill yrka bifall till två reservationer, nämligen\r\nreservation 4, som just tar upp kvävemålet, och reser-\r\nvation 9, som tar upp ozonnedbrytande ämnen. Vi står\r\nnaturligtvis bakom även de andra reservationerna,\r\nsom bl.a. handlar om sjöfartens miljöproblem. Vi vill\r\nminska svavelhalten i oljor, så att den blir betydligt\r\nlägre än vad den är i dag. Vi tar i en annan reservation\r\nupp utsläppen av ammoniak, och vi menar att det i\r\nhela Götalands och Svealands slättbygder - inte bara i\r\nde fyra sydligaste länen - skall finnas krav på snabb\r\nnedmyllning och speciell spridningsteknik.\r\nDet är verkligen viktigt att Sverige går före i fråga\r\nom den fortsatta utvecklingen av de ozonnedbrytande\r\nämnena. Tyvärr får vi i och med EU-medlemskapet\r\nsvårt att leva upp till det vi tidigare har sagt. Vi har\r\nt.ex. sagt att vi skall införa ett förbud mot CFC från\r\nden 1 januari 1995 och mot HCFC från den 1 januari\r\når 2000. På grund av EU-reglerna, som vi så små-\r\nningom skall diskutera, blir det svårt. Detta kallas\r\nnämligen handelshinder.\r\nMiljöpartiet menar att vi måste ta till krafttag när\r\ndet gäller de ozonnedbrytande ämnena, och vi menar\r\natt samtliga ozonnedbrytande ämnen skall vara av-\r\nvecklade senast år 2000. Här måste Sverige gå före.\r\nVi måste någon gång visa att problemet med för-\r\nsurningen kräver en förändring av samhällsbygget.\r\nJag är övertygad om att just kemikalieproblemet - och\r\ndär är försurningen en viktigt del - i framtiden kom-\r\nmer att vara ett betydligt större hot än många andra.\r\nDet kommer att vara mycket större än de militära\r\nhoten. Det här är nämligen ett hot mot livet, och hotar\r\ndet livet så hotar det också människan själv.\r\nJag är övertygad om att om vi inte kommer till\r\nrätta med de här problemen kommer jorden kanske\r\ninte att kunna finnas kvar på det sätt som vi har tänkt\r\noss för framtida generationer. Vårt ansvar är stort och\r\ngigantiskt, och vi politiker måste våga ta de steg som\r\nbehövs för att vi skall nå den vision vi brukar kalla\r\nkretsloppssamhället och som aldrig kommer att kom-\r\nma av sig själv.</pre><pre>Anf.  118  SIW WITTGREN-AHL (s)\r\nHerr talman! Jag vill börja med att yrka bifall till\r\nhemställan i jordbruksutskottets betänkande nr 22.\r\nI propositionen föreslås att riksdagen godkänner\r\ndet nya protokollet till 1979 års Genèvekonvention\r\nom långväga gränsöverskridande luftföroreningar\r\ngällande ytterligare minskning av svavelutsläppen.\r\nProtokollet är en viktig fortsättning av det internatio-\r\nnella samarbetet för att begränsa skador på miljö och\r\nhälsa till följd av gränsöverskridande luftföroreningar.\r\nProtokollet är en framgång då det innebär att de flesta\r\nländer i Europa kommer att minska sina utsläpp av\r\nsvavel.\r\nFörsurningen av mark och vatten är ett av Sveriges\r\nallvarligaste och tydligaste miljöproblem. Mer än\r\n90 % av svavelnedfallet och närmare 80 % av kväve-\r\nnedfallet i Sverige kommer från andra länder. Om inte\r\nytterligare gemensamma åtgärder för att minska be-\r\nlastningen vidtas, hotas den biologiska mångfalden\r\noch den svenska skogens produktionsförmåga, vilket\r\nkan ge mycket allvarliga konsekvenser för sysselsätt-\r\nningen och samhällsekonomin.\r\nSveriges medlemskap i EU innebär att vi nu med\r\nstörre kraft kan påverka unionens politik på försur-\r\nningsområdet. Försurningsfrågorna är ett av de priori-\r\nterade områdena i regeringens EU-politik på miljö-\r\nområdet - vi kunde höra den diskussionen tidigare här\r\ni dag när det gällde EU.\r\nDe protokoll som Sverige tidigare har ratificerat\r\ninom ramen för konventionen om långväga gräns-\r\növerskridande luftföroreningar har haft betydelse för\r\natt minska utsläppen av försurande ämnen, men effek-\r\nterna av dessa är inte tillräckliga för att på lång sikt\r\nhålla försurningen under de kritiska belastningsgrän-\r\nserna.\r\nProtokollet om ytterligare minskning av svavelut-\r\nsläppen är därför en viktig fortsättning inom det inter-\r\nnationella samarbetet för att begränsa skador på miljö,\r\nhälsa och byggnader. Det är därför viktigt att Sveriges\r\nriksdag godkänner protokollet.\r\nVidare redovisar regeringen i propositionen också\r\ninriktningen av det fortsatta arbetet mot försurningen\r\nsamt åtgärder för att minska utsläppen från småskalig\r\neldning med fasta bränslen och för att minska ammo-\r\nniakavgången från jordbruket.\r\nRegeringen redovisar också åtgärder för en slutlig\r\navveckling av ozonnedbrytande ämnen samt åtgärder\r\nför att begränsa utsläppen av HCF-föreningar och\r\nandra närbesläktade växthusgaser.\r\nI betänkandet behandlas 76 motionsyrkanden, var-\r\nav en del tar upp miljöfrågor som behandlas ingående\r\ni andra sammanhang. Utskottet konstaterar att det i\r\nmånga följdmotioner upprepas tidigare väckta yrkan-\r\nden som nyligen behandlats ingående av riskdagen\r\neller där riksdagen ej hunnit fatta beslut.\r\nUtskottet erinrar om att propositionen innehåller\r\nendast en hemställandepunkt som kräver riksdagens\r\nmedverkan, nämligen att riksdagen godkänner proto-\r\nkollet till 1979 års konvention om långväga gräns-\r\növerskridande luftföroreningar med ytterligare\r\nminskning av svavelutsläppen. Detta förslag omfattas\r\nej av någon motion.\r\nUtskottet avstyrker därför samtliga motioner, men\r\nkonstaterar att motionerna tar upp många angelägna\r\nmiljöfrågor, men de är i stora delar tillgodosedda med\r\nvad utskottet anfört och också genom förslag och\r\nåtgärder som aktualiserats i andra sammanhang och i\r\nandra regeringsförslag än det som riksdagen nu har att\r\nbehandla.\r\nHerr talman! Jag vill åter en gång yrka bifall till\r\nutskottets hemställan och avslag på reservationerna.</pre><pre>Anf.  119  GUDRUN LINDVALL (mp)\r\nreplik\r\nHerr talman! Man hör ofta i debatten att den bio-\r\nlogiska mångfalden i Sverige kan hotas. Vi får nog\r\nändra språkbruk och säga att den biologiska mångfal-\r\nden i Sverige har redan radikalt minskat. Det är fak-\r\ntiskt så. Maten för många av de fågelarter som fanns\r\ntidigare har blivit så knapp att många arter redan har\r\nförsvunnit. Den biologiska mångfalden hotar alltså\r\ninte att minska utan den biologiska mångfalden tende-\r\nrar möjligen att minska ytterligare. Men vi har inte\r\nens kvar den biologiska mångfald som vi hade för tio\r\når sedan. Det går ganska snabbt nu.\r\nSom exempel kan jag nämna att rödstjärt, som var\r\nen väldigt vanlig art för 20 år sedan, finns nästan inte\r\ni Sverige i dag. Blåkråka häckade i Sverige för 20 år\r\nsedan, men nu finns det ingen mat för den. Det rör sig\r\nom massor av arter. När det gäller lövsångare, som är\r\nSveriges vanligaste art, har individantalet minskat\r\ndrastiskt därför att maten håller på att ta slut. Den\r\nbiologiska mångfalden minskar dramatiskt. Säg inte\r\natt den kan hotas, säg att den har hotats!\r\nVi behöver inte åka längre än till Lettland för att\r\nse vad biologisk mångfald innebär. Jag önskar verkli-\r\ngen att den biologiska kunskapen i riksdagen blev\r\nstörre så att vi kunde diskutera detta med biologisk\r\nmångfald på ett litet mera seriöst sätt.\r\nJag kan räkna upp massor av arter som inte längre\r\nfinns i Sverige. Egentligen börjar vår biologiska\r\nmångfald att bli en spillra av den mångfald som vi har\r\nhaft. Vi börjar att bli väldigt biologiskt fattiga. Skall\r\nvi vända detta, är det hög tid att vi inser att något\r\ndramatiskt måste ske. Vi måste vända minskningen,\r\ndärför att den har gått långt.</pre><pre>Anf.  120  SIW WITTGREN-AHL (s) replik\r\nHerr talman! Det är viktigt att man tar detta med\r\natt den biologiska mångfalden skall finnas kvar på\r\nallvar. Jag tycker faktiskt att när regeringen har gett\r\ntill känna hur man skall arbeta med miljöfrågorna, kan\r\nman inte säga att regeringen och utskottet inte tar\r\ndessa frågor på allvar. Jag tycker att man arbetar på\r\nett bra sätt. Man ger till känna precis hur man tänker\r\ngöra. Man tänker återkomma och ge uppdrag åt andra\r\nmyndigheter att utreda vidare hur de mål som rege-\r\nringen vill uppnå skall nås. Det tycker jag är att ta\r\ndessa frågor på väldigt stort allvar.</pre><pre>Anf.  121  GUDRUN LINDVALL (mp)\r\nreplik\r\nHerr talman! Jag skulle vilja ha reda på om det har\r\nfattats ett enda beslut under de senaste tio åren som\r\nhar lett till en ökning av den biologiska mångfalden.</pre><pre>Anf.  122  SIW WITTGREN-AHL (s) replik\r\nHerr talman! Kalkningen av sjöar har också lett\r\ntill ett bevarande av biologisk mångfald. Det finns\r\nsäkert fler exempel som man kan ge.</pre><pre>Anf.  123  DAN ERICSSON (kds)\r\nHerr talman! När det gäller betänkandet har vi\r\ninget yrkande från kristdemokraternas sida. Våra\r\nmotionskrav har behandlats i tidigare betänkanden\r\neller också görs det nu utfästelser att de skall följas\r\nupp.\r\nJag vill ändå ta ett par minuter i anspråk och på-\r\nminna om tidigare debatter med miljöministern, de-\r\nbatter som har haft anknytning till det här ämnet och\r\nockså till det neddragna anslaget till kalkning.\r\nDet exempel som Siw Wittgren-Ahl nämnde var\r\nkanske inte helt lyckat. Hon tog upp kalkningen och\r\ninsatserna för denna. Det är på det området som rege-\r\nringen nu har gått fram mycket hårt och skurit ner på\r\nanslagen. Det rimmar synnerligen illa med de höga\r\nambitioner på försurningsområdet som regeringen\r\nsäger sig ha, när man samtidigt kraftigt reducerar vårt\r\negna nationella försvar mot försurningen. Det skadar\r\ntrovärdigheten såväl nationellt som internationellt.\r\nDen ytterligare neddragning som nu genomförs\r\nutöver den tidigare som aviserades redan i budgetpro-\r\npositionen innebär ett hot, inte bara mot nykalkning\r\nutan också mot pågående kalkningsverksamhet. Staten\r\nhar bokstavligt talat kastat pengar i sjön om påbörjad\r\nkalkningsverksamhet nu avbryts. Det är inte bara\r\nbildligt sagt utan det är i direkt bokstavlig mening.\r\nMiljöministern har gjort bra insatser i EU när det\r\ngäller försurningsfrågorna. Men trovärdigheten ska-\r\ndas allvarligt av insatserna - eller snarare bristen på\r\ninsatser - i den nationella politiken.\r\nHerr talman! Min fråga till socialdemokraterna\r\noch Siw Wittgren-Ahl är om man inte ser det som\r\nbesvärande att Sverige är offensivt internationellt men\r\ndefensivt här hemma.</pre><pre>Anf.  124  SIW WITTGREN-AHL (s)\r\nHerr talman! Jag delar inte Dan Ericssons syn-\r\npunkter när det gäller att vi skulle spara på kalkningen\r\nav sjöar. Det är faktiskt så att de pengar som är an-\r\nslagna för 1995 års verksamhet inkluderar också\r\npengar som är kvar sedan 1994. För 1996 kommer det\r\natt finnas mycket mer pengar än vad som tidigare\r\nfunnits till kalkning av sjöar.\r\nFör att se vad som händer 1997 har regeringen den\r\n1 juni tillsatt en ensamutredare som har ett särskilt\r\nuppdrag att se över kalkningsverksamheten för sjöar\r\noch vattendrag.\r\nUtredaren skall genom översyn av kalkningsverk-\r\nsamheten belysa följande frågor. Utredaren skall med\r\nhänsyn till hittills vunna erfarenheter bedöma och\r\nföreslå en lämplig nivå på kalkningen för att långsik-\r\ntigt bevara den biologiska mångfalden och bibehålla\r\nförutsättningar för utnyttjandet av naturresurserna.\r\nBedömningen bör gälla perioden från år 1995 till år\r\n2000. Uppdraget skall ha redovisats till regeringen\r\nden 31 november 1995.</pre><pre>Anf.  125  DAN ERICSSON (kds)\r\nHerr talman! Siw Wittgren-Ahl tyckte att just\r\nkalkningsverksamheten är ett exempel på bra miljö-\r\npolitik för att klara den biologiska mångfalden, men\r\ndet var ett väldigt illa valt exempel.\r\nSiw Wittgren-Ahl, jag sitter själv i Naturvårdsver-\r\nkets styrelse och har mycket god inblick i vad som nu\r\nhänder på kalkningsområdet till följd av de förslag\r\nsom regeringen lagt fram och fått acceptans för här i\r\nriksdagen.\r\nDessa förslag har fört med sig att man redan nu\r\növerväger hur man skall avbryta pågående kalknings-\r\nprojekt. Någon nykalkning är det definitivt inte fråga\r\nom.\r\nDet stämmer inte överens med vad man hävdar\r\ninternationellt - att vi skall driva försurningsfrågorna\r\noch kampen mot försurningen - när vi här hemma i\r\nSverige ger upp försvaret mot skador som uppstår på\r\ngrund av försurning. Det kommer socialdemokraterna\r\ninte ifrån.\r\nJag fick egentligen inte något svar på frågan om\r\nsocialdemokraterna inte tycker att det är besvärande\r\natt säga en sak internationellt och sedan driva en an-\r\nnan politik här hemma i Sverige. Jag tycker att det är\r\nmycket besvärande.</pre><pre>Anf.  126  SIW WITTGREN-AHL (s)\r\nHerr talman! Jag tycker inte att det är besvärande,\r\nför jag delar inte Dan Ericssons slutsats.\r\nVad skulle hända om vi slutade att kalka? Uppen-\r\nbarligen har regeringen insett de problem Dan Erics-\r\nson tar upp, eftersom man nu tillsatt en ensamutredare\r\nför att utreda kalkningen.\r\nMenar Dan Ericsson att om vi skulle sluta med\r\nkalkningen och sjöarna blev som de en gång var,\r\nskulle det då vara bra för den biologiska mångfalden?</pre><pre>Anf.  127  DAN ERICSSON (kds)\r\nHerr talman! Det är ju precis tvärtom. Vi kristde-\r\nmokrater har anslagit medel i våra budgetförslag,\r\nsåväl i anslutning till budgetpropositionen som\r\nkompletteringspropositionen, som nu är under be-\r\nhandling. Detta har vi gjort för att klara kalkningen,\r\nden som pågår nu och även nykalkningen.\r\nVad regeringen har gjort är att den nu avbrutit\r\ndetta arbete och gått in för en defensiv hållning när\r\ndet gäller försvaret mot försurningsskadorna. Jag\r\nmenar att detta skadar Sveriges trovärdighet när vi\r\nskall driva dessa frågor internationellt, och det bekla-\r\ngar jag.</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>19 §  Det svenska miljöarbetet i EU - inriktning\r\noch genomförande</pre><pre>Föredrogs\r\nJordbruksutskottets betänkande 1994/95:JoU23\r\nDet svenska miljöarbetet i EU - inriktning och ge-\r\nnomförande (skr. 1994/95:167)</pre><pre>Anf.  128  GÖTE JONSSON (m)\r\nHerr talman! Jag vill börja med att yrka bifall till\r\nreservation 1 som är fogad till utskottsbetänkandet.\r\nJag väljer att yrka bifall bara till den reservationen,\r\noch det innebär inte någon gradering av kvaliteten på\r\nde andra moderata reservationerna, utan det ligger i\r\nlinje med att vi skall spara kammarens tid.\r\nHerr talman! Vi har nu varit medlemmar i EU i\r\nnågra månader. EU-debatten förs ju för närvarande\r\nganska intensivt och effektivt i många sammanhang.\r\nVi kan höra kritiken mot EU: Det blev väl egentligen\r\ninte som vi hade väntat, EU har väl egentligen skapat\r\nen massa problem, osv.\r\nI det perspektivet tycker jag att det är intressant att\r\nkunna diskutera just miljöfrågorna, därför att vi vet att\r\ndessa frågor har en sådan dignitet att vi måste diskute-\r\nra dem i vidare sammanhang inom ramen för större\r\ngemenskaper.\r\nGeneralsekreteraren i den danska naturskyddsfö-\r\nreningen sade för en tid sedan att om inte EU hade\r\nfunnits hade vi blivit tvungna att uppfinna EU för\r\nmiljöns skull.\r\nDet är ett ganska intressant och talande uttalande i\r\ndetta sammanhang. Luftföroreningar i form av svavel,\r\nkväve och fosfor känner inga nationsgränser, det vet\r\nvi. Vi vet att de luftburna föroreningarna transporteras\r\nhundratals mil under korta tidsperioder. Sverige utgör\r\nju en del av Europa och har också del av problemati-\r\nken. Vi är utsatta för västvindsbältet, och det påverkar\r\nvåra sjöar och skogar och arterna ute i naturen. Miljö-\r\nfrågan är gränsöverskridande och måste därför lösas\r\ninom ramen för gränsöverskridande överenskommel-\r\nser.\r\nJag vill hävda att EU är den mest effektiva inter-\r\nnationella basen för miljöarbetet i Europa. Frågan om\r\nhur gröna våra svenska skogar inom vissa områden\r\nskall vara och bli i framtiden hänger samman med hur\r\nframgångsrik EU:s miljöpolitik kommer att vara.\r\nDetta talar mycket starkt för nödvändigheten av sam-\r\narbete.\r\nJag vill hävda, herr talman, att det är strutspolitik\r\natt påstå att det skulle finnas andra fora i Europa för\r\natt diskutera miljöfrågorna än just EU-organisationen.\r\nNu har vi EU, där flera stater är aktiva. Att driva en\r\nEU-fientlig politik är faktiskt att medvetet, eller\r\nomedvetet, stå för en politik som inte kan bidra till att\r\nman gemensamt löser de internationella miljöproble-\r\nmen. Talet om att EU isolerar sig i detta sammanhang\r\ntycker jag också är felaktigt. Styrkan, viljan och kraf-\r\nten i EU:s miljöpolitik ger spridningseffekter inom\r\nramen för Förenta nationerna. Det kan påverka USA\r\noch Japan. Inte minst kommer det att ha effekter när\r\ndet gäller miljöarbetet i tredje världen. Det är därför,\r\nherr talman, viktigt att vi i Sverige arbetar effektivt\r\nnär det gäller miljöfrågorna i Europa.\r\nFrån Moderata samlingspartiet har vi under lång\r\ntid sagt ja till det europeiska samarbetet. När vi har\r\ntagit ställning för detta ja till det europeiska samarbe-\r\ntet har vi pekat på miljöfrågan som just en sådan fråga\r\ndär vi måste lösa problemen inom ramen för samarbe-\r\nte. Nu har vi möjligheter att påverka. Vi har möjlighe-\r\nter men också ansvaret för att stå för en realistisk,\r\nframåtsyftande och reell miljöpolitik inom ramen för\r\nEU.\r\nHerr talman! Jag kan ge ett exempel. I dag arbetar\r\nIvar Virgin i EU:s miljöutskott. Han arbetade tidigare\r\nsom bekant i denna riksdag och dess jordbruksutskott\r\ndär miljöfrågorna handläggs. För närvarande behand-\r\nlar man i EU:s miljöutskott koldioxidfrågan utifrån en\r\nrapport som Tom Spencer har ansvaret för. Vi ser här\r\nnödvändigheten av kontakter, nödvändigheten av\r\nhöga ambitioner. Vi kan i och för sig kritisera andra\r\nländer och säga att de inte har tillräckligt höga ambi-\r\ntioner. Då är det vår uppgift och vårt ansvar att på-\r\nverka utvecklingen, stärka och förbättra. Oaktat par-\r\ntitillhörighet har vi nu möjligheter och skyldigheten\r\natt se chanserna när det gäller miljöarbetet för framti-\r\nden i vårt land, i Europa och därmed globalt.\r\nEU:s miljöarbetes styrka ligger just i de gemen-\r\nsamma bestämmelserna, kombinerat med sank-\r\ntionsmöjligheter, må så vara minimiregler i många\r\nsammanhang. Många andra internationella dokument\r\nblir ofta papperstigrar därför att det inte finns formel-\r\nla grunder för fördragen eller dokumenten.\r\nJag tycker också att det är viktigt att understryka\r\natt det är alldeles uppenbart att det internationella\r\nmiljösamarbetet i EU, precis som det sägs i betänkan-\r\ndet och i skrivelsen från regeringen, inte innebär att\r\nvårt nationella ansvar eller engagemang skall minska,\r\ntvärtom finns det en koppling.\r\nJag tycker att det är angeläget att understryka att\r\nnär det gäller de stora prioriterade frågor som vi skall\r\ndriva i EU på miljöområdet råder det bred politisk\r\nenighet. Det gäller försurningsfrågan, klimatfrågan,\r\nkretsloppet, den biologiska mångfalden och kemikali-\r\nefrågorna. Det är viktiga frågor som måste lösas inom\r\nramen för samarbete mellan nationer därför att de\r\nskapar gränsöverskridande problem. Det är viktigt\r\nmed den nationella enigheten när det gäller målsätt-\r\nningen. Sedan kan man alltid diskutera medlen, och vi\r\nskall diskutera medlen. Där kan vi ha delade meningar\r\ni olika delar.\r\nFör oss moderater har just försurningsfrågan och\r\nklimatfrågan en hög prioritet. Vi har högre ambitioner\r\nän majoriteten i utskottet när det gäller koldioxidmå-\r\nlet. Vi vill knyta upp målsättningen i Sverige och i EU\r\ntill Torontokonferensens målsättningar. Vi kan göra\r\ndet därför att vi har en energipolitik som vi menar\r\nborgar för ökade möjligheter att klara just koldioxid-\r\nfrågan och även klimatfrågan. Men jag känner en viss\r\noro. Om vi skall få trovärdighet i koldioxid- och i\r\nklimatfrågan är det viktigt att vi i Sverige hanterar de\r\nfrågor som berör dessa problem på ett riktigt och\r\nframåtsyftande sätt. Där är energipolitiken en viktig\r\ndel. Det sägs också i betänkandet och i propositionen\r\natt den framtida energipolitiken är viktig i samman-\r\nhanget.\r\nFrån moderat sida menar vi att vi måste driva en\r\nenergipolitik som faktiskt begränsar luftförorenings-\r\nproblemen. Där har vi, ni får tycka om det eller inte,\r\nden framtida användningen av kärnenergin som en\r\nviktig kardinalfråga.\r\nI de moderata reservationerna markerar vi vissa\r\nfrågor som vi tycker är angelägna. Det gäller utgångs-\r\npunkten för arbetet, respekten för rättssamhället,\r\nmänniskans frihet, den enskilda människans ansvar,\r\nmarknadsekonomin, den privata äganderätten. Det\r\nkan väldigt många tycka bara är honnörsord, men det\r\när honnörsord med ett mycket viktigt innehåll. Vi vet\r\nmed den erfarenhet vi har att det är den fria demokra-\r\ntiska marknadsekonomin, med enskilda människors\r\nansvar, som ändå är den bästa basen för att lösa miljö-\r\nfrågorna. Vi har sett att de statskapitalistiska kom-\r\nmunistiska modellerna är livsfarliga för miljön. Då är\r\ndet naturligt att vi slår vakt om och markerar våra\r\nriktlinjer inför framtiden, också om många anser det\r\nvara självklarheter.\r\nVem skall göra vad? Ja, som vi ser det är det an-\r\ngeläget att vi också här gör prioriteringar. Det är just\r\ngränsöverskridande miljöproblem som skall diskute-\r\nras och lösas inom EU:s ram. Man kan inte där ta upp\r\ndetaljfrågor. Vi måste se till närheten där besluten\r\nskall fattas och åtgärder sättas in och också se till de\r\nenskilda människornas ansvar. Här kommer frågan in\r\nhur styrande besluten skall vara. Vem skall fatta de\r\nstyrande besluten? Där menar vi moderater att de\r\npolitiska besluten skall bygga ramar för hur verksam-\r\nheter skall kunna utvecklas. Det är företagens och\r\nkonsumenternas ansvar när det gäller det sätt på vilket\r\nman skall lösa frågorna inom de ramar som vi politi-\r\nker ställer upp. Detta gäller både nationellt och inter-\r\nnationellt.\r\nVi har ställt oss frågan: Vad menar regeringen när\r\nden skriver \"långsiktig investeringsstrategi\"? Det\r\nbehöver inte ligga något negativt i det, men jag skulle\r\ngärna vilja veta hur vice ordföranden i utskottet ser på\r\ndetta och vad som menas med långsiktig investe-\r\nringsstrategi.\r\nJag hoppas att man menar att vi som politiker\r\nlångsiktigt skall lägga fast ramarna inom vilka före-\r\ntag, konsumenter och andra skall verka och att vi inte\r\nskall detaljstyra i olika sammanhang.\r\nVi ställer oss också frågande till kopplingen att\r\nman med miljöpolitiken skall skapa nya arbetstillfäl-\r\nlen. Det är alldeles klart att man inte skall bortse från\r\narbetstillfällena, men när vi diskuterar miljöpolitik är\r\ndet ju miljöfrågorna som faktiskt är de främsta frå-\r\ngorna. Arbets- och sysselsättningsfrågorna är en vik-\r\ntig del i samhällsplanering och samhällsfrågor i öv-\r\nrigt.\r\nEtt annat frågetecken är att man hänvisar till den\r\nsvenska fysiska planeringsmodellen. Vi tror inte alls\r\natt man skall försöka applicera den svenska fysiska\r\nplaneringsmodellen på andra EU-länder. Tvärtom\r\nskall varje land, utifrån tradition, använda sig av sin\r\nplaneringsmodell.\r\nNär det gäller skatter och avgifter tycker vi att det\r\när viktigt att betona att det på miljöområdet inte är\r\nmiljöskatter i sig som skall finansiera vissa av statens\r\nutgifter, utan att det är miljöavgifter som på sikt skall\r\ninnebära att man begränsar utövande av verksamhet\r\nsom är negativ för miljön. Det innebär att vi inte kan\r\nse miljöskatter och miljöavgifter som framtida inves-\r\nterings- och finansieringskällor, därför att om vi upp-\r\nnår målet med miljöskatter så minskar ju intäkterna\r\ngenom att den negativa påverkan minskar. Vi vill\r\nockså understryka nödvändigheten av skatterabatter,\r\nsom är en annan viktig del i sammanhanget.\r\nPå transportsidan är det också fråga om framtida\r\nmålsättningar. Är det miljövänliga bilar eller inga\r\nbilar alls som vi skall arbeta för? Vi moderater menar\r\natt det behövs en ny teknik och miljövänliga kommu-\r\nnikationssystem, och vi tror att bilen är en av de\r\nframtida möjligheterna i kommunikationssamman-\r\nhang.\r\nEn liten detalj: Vi har i motioner påpekat att det\r\nav miljöskäl i Sverige är viktigt att slå vakt om 24\r\nmeters fordon, för att inte två bilar i stället för en skall\r\nbehöva trafikera samma sträcka.\r\nBiologisk mångfald och våtmarker är också ange-\r\nlägna frågor. Jag var ute och gick på de småländska\r\nängarna i pingsthelgen, och jag tänkte: Det är här som\r\nden småländske bonden i generationer har slagit och\r\nräfsat och kreaturen betat. Det är det som utgör basen\r\nför den biologiska mångfalden på de småländska\r\nängarna.\r\nNu har dessa frågor t.o.m. kommit in i ett EU-\r\nperspektiv. Det tycker jag är intressant, därför att det\r\nvisar ju på värdet när det gäller nationella tillgångar\r\ninom ramen för biologisk mångfald. Det är lika viktigt\r\ni ett EU-perspektiv att vi kan bevara de småländska\r\nslåtterängarna och betesmarkerna som det är att fjäll-\r\nsluttningarna i Österrike kan bevaras, för att ta ett\r\nannat exempel.\r\nHär är vi moderater litet bittra på majoriteten, vil-\r\nket vi också tidigare har sagt, för att man inte utnytt-\r\njade EU:s miljöstöd fullt ut.\r\nHerr talman! På det internationella miljöområdet\r\när vi överens om att samarbetet med öststaterna och\r\nBaltikum är viktigt utifrån Östersjöperspektivet. Vi\r\nhar sagt att vi också vill markera nödvändigheten av\r\nmarknadsekonomiska reformer i anslutning till miljö-\r\nsatsningar i dessa länder.\r\nTill sist: På forskningsområdet är det vår bestäm-\r\nda uppfattning att EU skall verka inom ramen för\r\ngrundforskningen. Det är gemensamma insatser på\r\ngrundforskningens område när det gäller miljön som\r\nvi skall satsa på. Tillämpad forskning är en mer natio-\r\nnell angelägenhet. Den är en angelägenhet för nä-\r\nringsliv, företag och andra som verkar i dessa sam-\r\nmanhang.\r\nHerr talman! Med detta ber jag än en gång att få\r\nyrka bifall till reservation 1, som är fogad till betän-\r\nkandet.</pre><pre>Anf.  129  LENNART DALÉUS (c)\r\nHerr talman! Miljöfrågorna är i dag gränsöver-\r\nskridande på flera olika sätt. Jag kan åtminstone näm-\r\nna tre.\r\nDet första är naturligtvis den rent geografiska\r\ngränsöverskridningen som sker i dag. Det är så enkelt\r\nsom att svaveldioxider och kväveoxider, för att ta ett\r\nexempel, inte känner till passbestämmelser och vi-\r\nsumtvång och andra saker som vi människor har hittat\r\npå. Detta innebär med tydlighet att man gemensamt\r\ninternationellt måste arbeta med miljöfrågorna för att\r\nnå en lösning.\r\nDen andra gränslösheten i dagens miljöfrågor lig-\r\nger mellan samhällssektorerna. Man kan i dag inte\r\npeka ut en sektor och säga att det här är det miljöom-\r\nråde som vi skall arbeta med för att lösa problemen,\r\nutan miljöfrågan återkommer ju i transporter, forsk-\r\nning och utveckling och en mängd olika samhällssek-\r\ntorer och återfinns i miljöaspekter. Det innebär också\r\natt man med stor tydlighet måste arbeta med miljöfrå-\r\ngorna integrerat, gemensamt i alla samhällssektorer.\r\nDen tredje gränslösheten kan man säga är en\r\ntidsaspekt. Miljöfrågorna i dag har ju en utsträckning\r\ni tiden som vi tidigare inte varit medvetna om. Det\r\nklassiska exemplet är hanteringen av det högaktiva\r\navfallet från kärnkraften som skall tas om hand i tio-\r\ntusentals år, skilt från allt biologiskt liv. Det är alltså\r\nen tidlöshet och en gränsöverskridning när det gäller\r\ntiden som vi hittills inte varit vana vid.\r\nVi är många som tycker att EU utgör ett instru-\r\nment för att hantera mycket av gränslösheten i dagens\r\nmiljöfrågor. EU ger ju inte bara en formell möjlighet\r\n- den är visserligen viktig - utan den ger också en\r\ninformell möjlighet att på miljöområdet påverka och\r\nagera tillsammans med länder som vi har mycket\r\nutbyte med.\r\nDet är viktigt att utnyttja både de formella och in-\r\nformella möjligheterna i vårt arbete i EU. Det beror\r\nnaturligtvis mycket på vad vi kan göra på det formella\r\nplanet i EU. Jag kan räkna upp några viktiga moment,\r\ndär etablerandet av gemensamma minimiregler på\r\nmiljöområdet på så hög nivå som möjligt kanske hör\r\ntill det allra viktigaste. Men det är inte bara agerandet\r\ni EU utan också i vårt eget land som spelar roll.\r\nFramgång i EU beror ju också till dels på hur vi lyck-\r\nas med miljöarbetet i vårt eget land, något som jag\r\ntycker att vi skall vara medvetna om när vi talar om\r\narbetet i EU.\r\nNär vi nu går in i arbetet på allvar tycker jag att\r\nnågra aspekter skall ges en särskilt viktig roll.\r\nFör det första gäller det hanteringen av de eko-\r\nnomiska styrmedlen. Det är viktigt att vi i vårt arbete\r\nser till att användningen av de ekonomiska styrmedlen\r\npå miljöområdet får ett bredare genomslag, självfallet\r\ninternationellt men också nationellt.\r\nFör det andra är det viktigt att vi verkar för starka\r\nmiljöinsatser i Baltikum, Central- och Östeuropa. Det\r\nmåste vara en del av vårt arbete i EU.\r\nFör det tredje - för att betona försurningsproble-\r\nmet som hittills varit litet undanskymt i EU - måste vi\r\nse till att EU spelar en pådrivande roll inom det som\r\nheter ESE-konventionen om långväga gränsöverskri-\r\ndande luftföroreningar. Där finns mycket för oss att\r\ngöra i EU-arbetet till gagn för det gemensamma.\r\nFör det fjärde är det viktigt att miljörörelsen får\r\nmöjlighet att vara delaktig i EU:s arbete på ett bättre\r\nsätt än hittills.\r\nDetta är några av de utgångspunkter som vi från\r\nCenterns sida har tryckt på i arbetet med dessa frågor\r\nföre folkomröstningen om det svenska EU-\r\nmedlemskapet och självfallet också här i riksdagen.\r\nDärför vill jag yrka bifall till vår reservation 3 i\r\nutskottets betänkande. Det innebär inte att våra övriga\r\nreservationer är mindre viktiga. Men för att återigen\r\nspara kammarens tid yrkar jag inte bifall till dessa.\r\nJag vill nämna två andra moment som vi tar upp i\r\nvåra reservationer, vilka förtjänar att uppmärksam-\r\nmas.\r\nDen första gäller biotekniken eller, som man\r\nibland förenklat säger, gentekniken. Det är så uppen-\r\nbart att detta är en fråga som är av mycket stor fram-\r\ntida betydelse för miljön, för människor och från\r\netiska, ekologiska och ekonomiska aspekter.\r\nVi tycker att det är tråkigt att man från majorite-\r\ntens sida inte vill tillsätta en parlamentarisk kommitté\r\nsom tar fram en strategi för det svenska agerandet i\r\ndenna mycket breda fråga i EU.\r\nMan kan se hur frågan i dag är splittrad på en\r\nmängd olika svenska departement. Den återfinns i\r\narbetsmarknadsdepartement, miljödepartement, jord-\r\nbruksdepartement och justitiedepartement. Vi ser hur\r\nbilden är splittrad i en fråga som borde samlas ihop\r\nför att med kraft kunna drivas i Sverige och i EU. För\r\ndet hade en parlamentarisk medverkan varit bra. Det\r\nframhåller vi i vår reservation 31.\r\nHerr talman! Den andra frågan jag vill ta upp är i\r\ndag nästan litet allvarligare. Det är den fråga som vi\r\nberör i reservation 13. Vi redovisar där synen att man\r\ni EU bör driva de svenska kraven och det svenska\r\nagerandet när det gäller PVC-plasten och dess mil-\r\njöpåverkan. När vi skrev reservationen och gjorde\r\ndetta ställningstagande var vår utgångspunkt att det\r\nfanns ett offensivt svenskt arbete med frågan om PVC\r\noch dess miljöpåverkan. Jag tror inte att jag är indisk-\r\nret om jag talar om att den diskussion som vi hann ha\r\ni jordbruksutskottet innan utskottet valde att flytta\r\nfrågan till hösten, som man nu kan bedöma, var en\r\noffensiv och intressant diskussion.\r\nHerr talman! I dag har regeringen fattat beslut om\r\natt ge ett antal utredningsuppdrag till Kemikaliein-\r\nspektionen och Naturvårdsverket. Dessa myndigheter\r\nskall nu titta om, och i så fall vilka, miljöfrågor är\r\nrelaterade till PVC. Man skall ta fram förslag till hur\r\nman skall minimera riskerna med PVC. Det är ett\r\nuppdrag och ett arbete som till stor del redan är utrett\r\noch genomfört av Kretsloppsdelegationen.\r\nDessa utredningsuppdrag menar man nu skall vara\r\nklara den sista juni 1996, dvs. nästa år. Möjligheten\r\nför Sverige att mot den bakgrunden ha en offensiv\r\nposition, åtminstone baserad på regeringens arbete i\r\nden här frågan, blir försvinnande liten. Det är litet av\r\nen krigsförklaring mot dem som har velat driva den\r\nhär frågan offensivt i det nationella arbetet med den\r\navspegling det också skulle ha fått i arbetet i EU.\r\nGenom regeringens agerande är vi nu i färd med\r\natt i dag låta frågan glida i väg år efter år i ett besluts-\r\nfattande i Sverige. Jag beklagar det, och jag tycker att\r\ndet är trist. Man kan bara hoppas att riksdagen har\r\nstörre kraft att ta i den här frågan än vad regeringen\r\nhittills har visat. Riksdagen skall inte genom regering-\r\nens försinkande förledas att inta en lika senfärdig\r\nattityd till den här frågan.\r\nHerr talman! Jag vill allra sist återkoppla litet\r\ngrand till det som Göte Jonsson tog upp i en av sina\r\nanmärkningar. Det gällde naturligtvis kärnkraften.\r\nGöte Jonsson sade att moderaterna ser den framtida\r\nanvändningen av kärnkraften som en kardinalfråga.\r\nJag är över att Göte Jonsson tog upp den aspekten.\r\nDet jag blev litet intresserad av, Göte Jonsson, är:\r\nVad är frågan, och vad är svaret?</pre><pre>Anf.  130  GÖTE JONSSON (m) replik\r\nHerr talman! Vad som är frågan och vad som är\r\nsvaret är ganska väl känt. Som bekant har vi från\r\nmoderat sida sagt, att om vi i Sverige skall kunna\r\nklara t.ex. koldioxidmålet, som är ett viktigt mål och\r\ndär vi moderater har en högre ambition än majorite-\r\nten, kan vi inte fullfölja avvecklingen av kärnkraften\r\ninom ramen för det riksdagsbeslut som har fattats.\r\nVi måste faktiskt använda kärnkraften längre i\r\nSverige, så länge den är tekniskt säker. Vi har i dag\r\ninte de ersättningsenergikällor som ger möjlighet att\r\nkombinera energiförsörjning med kamp mot luftföro-\r\nreningar vad gäller målsättningen att uppnå koldiox-\r\nidmålet.</pre><pre>Anf.  131  LENNART DALÉUS (c) replik\r\nHerr talman! Ett svar är klart: Det fattade riks-\r\ndagsbeslutet skall enligt moderaterna rivas upp. Det\r\när tydligt och klart utsagt, kanske för första gången.\r\nMen den andra frågan kvarstår.\r\nVi skall använda kärnkraften längre än 2010, så\r\nlänge den är tekniskt möjlig att använda, säger Göte\r\nJonsson. Då kvarstår frågan: Hur länge är det?</pre><pre>Anf.  132  GÖTE JONSSON  (m) replik\r\nHerr talman! Det är givetvis utomordentligt svårt\r\natt uttala sig om hur länge den ena eller andra reak-\r\ntorn är tekniskt tillförlitlig och säker, när vi ser detta i\r\nett framtidsperspektiv.\r\nVad som är angeläget i det här sammanhanget som\r\nvi ser det från moderat håll är detta faktum: Om vi\r\ninom ramen för EU-samarbetet skall få en trovärdig-\r\nhet när det gäller vår egen möjlighet att uppnå koldi-\r\noxidmålen - de må vara satta efter majoritetens lägre\r\nprioritering eller efter vår högre målsättning i enlighet\r\nmed Torontokonferensen - är det också viktigt att vi\r\nkan presentera en trovärdig energipolitik i den över-\r\nskådliga framtid som vi här talar om.</pre><pre>Anf.  133  LENNART DALÉUS (c) replik\r\nHerr talman! Trovärdigheten finns nog redan när\r\ndet gäller vår koldioxidpolitik. Det är en ganska utta-\r\nlad attityd från de flesta länder som vi samverkar\r\nmed. Sverige har kommit erkänt långt med att minska\r\nsina koldioxidutsläpp. Jag tror att det är få bedömare\r\npå internationell nivå som relaterar vårt fortsatta age-\r\nrande när det gäller koldioxiden till kärnkraften. Det\r\när en felsyn.\r\nJag tror att de flesta relaterar det till möjligheten\r\natt öka energieffektiviseringen och möjligheten att\r\nöka intaget av biobränslen och det som förut hette de\r\nnya energikällorna. Jag tror uppriktigt sagt att det är\r\nen förlegad syn att koppla ihop kärnkraftens avveck-\r\nling, som den ser ut i dag, med frågan om koldiox-\r\nidökningen. Därför tror jag inte att det finns någon\r\nrisk för ett sviktande anseende för svensk energipoli-\r\ntik om vi med kraft tog itu med att börja med kärn-\r\nkraftsavvecklingen.</pre><pre>Anf.  134  LENNART FREMLING (fp)\r\nHerr talman! Europeiska unionen är det hittills\r\nbästa organet för att minska gränsöverskridande mil-\r\njöproblem i vår del av världen. Genom EU finns uni-\r\nka möjligheter att fatta bindande överstatliga beslut,\r\noch det finns unika möjligheter att ställa de länder\r\nsom inte följer reglerna till svars.\r\nMen EU kan bli ännu bättre. Jag vill att EU skall\r\nbli världens effektivaste miljöorganisation. Det går\r\nom progressiva länder är medlemmar, om medlem-\r\nmarna utnyttjar medlemskapet fullt ut och om man\r\narbetar för förändringar som ökad öppenhet, fler\r\nmajoritetsbeslut och att miljömål tas in i grundläg-\r\ngande fördragstexter. Viktigast av allt är att EU bör\r\nvidgas till att omfatta länder i Öst- och Centraleuropa,\r\nbl.a. för miljöns skull.\r\nTyvärr, herr talman, verkar regeringen sakna vi-\r\nsioner för det svenska arbetet med miljöfrågorna i\r\nEU. I skrivelsen 1994/95:167 om det svenska miljö-\r\narbetet i EU presenterar regeringen sin syn på hur det\r\narbetet skall bedrivas. Eftersom socialdemokraterna\r\ninte har någon strategi för de institutionella frågorna -\r\ndvs. hur de vill utveckla EU:s beslutsordning och\r\ndemokratiska kontroll - nöjer sig regeringen med en\r\nredogörelse av inställningen i ett antal sakfrågor.\r\nVisserligen håller vi i Folkpartiet liberalerna med\r\nom att de här frågorna är väsentliga och att EU:s\r\nbeslut bör gå i riktning med önskemålen i skrivelsen.\r\nMen frågorna är inte särskilt kontroversiella här i\r\nkammaren. I de flesta fall ställer regeringen sig bak-\r\nom ståndpunkter som redan omhuldas av ett antal\r\nandra EU-länder och som härstammar från dokument\r\nsom det femte miljöhandlingsprogrammet och vitbo-\r\nken om tillväxt, konkurrenskraft och sysselsättning.\r\nFöljaktligen har det varit ganska lätt för utskottet\r\natt samlas kring tankegångarna i skrivelsen. Missnöjet\r\nmed regeringen rör i stället vad den inte säger och\r\nbristen på visioner. I ett fall har utskottet sagt ifrån att\r\nmiljöfrågorna måste ges större tyngd i EU genom att\r\nta ställning för att principen om en hållbar utveckling\r\nförs in i EU:s grundläggande fördragstexter.</pre><pre>Den här skrivningen har egentligen tillkommit ge-\r\nnom motionsyrkanden från Folkpartiet och Miljöpar-\r\ntiet, men det framgår inte, på grund av det nya sätt att\r\nskriva betänkande som tillämpats av utskottet. En\r\nanledning till nymodigheten är det stora antalet yr-\r\nkanden på hög detaljnivå, som hotat att göra proces-\r\nsen ohanterlig, men jag tror ändå att vi i fortsättningen\r\nbör hålla oss till den gamla ordningen att skriva be-\r\ntänkandetext och reservationer.\r\nI övrigt skulle utsikterna att genomföra de åtgärder\r\nregeringen förespråkar öka påtagligt, om man också\r\nvågade sig på att ändra reglerna, så att fler beslut i EU\r\nsom i dag måste tas i enhällighet i stället fattas enligt\r\nmajoritetsprincipen. Vi har från Folkpartiets sida\r\nmotionerat om att gemensamma miniminivåer för\r\nmiljöskatter bör tas som majoritetsbeslut. Alla måste\r\nmedge att det vore enklare att genomföra t.ex. den\r\ngemensamma koldioxidskatt som regeringen önskar\r\nsig under de förutsättningarna.\r\nJag undrar, herr talman: Vill socialdemokraterna\r\natt Sverige skall verka för fler majoritetsbeslut i EU?\r\nVill de att miljöskatter skall beslutas med kvalifi-\r\ncerad majoritet, som Folkpartiet föreslår motionsvis\r\noch i reservation nr 2, eller nöjer de sig med nuvaran-\r\nde ordning, som kräver enhällighet? Och vad anser\r\növriga partier? De partier som vill att EU skall fatta\r\nlångtgående beslut om miljöåtgärder men motsätter\r\nsig ökad överstatlighet har här ett trovärdighets-\r\nproblem. Det är egentligen bara vi och kds - liksom\r\nmoderaterna, som anslutit sig till vårt yrkande i en\r\nreservation - som varit tydliga i den här frågan. Alla\r\nledamöter här i kammaren som anser att miljöpolitik\r\nskall vara mer än stolta deklarationer har chans att\r\nvisa det genom att stödja reservation nr 2.\r\nVäxthuseffekten, herr talman, är ett av de stora\r\nhoten mot jordens människor och ekologiska system.\r\nDärför tycker vi i Folkpartiet att EU-\r\nmedlemskapet bl.a. måste användas till att motverka\r\nen ökning av koldioxidutsläppen. Kampen mot växt-\r\nhuseffekten förs bäst om så många länder som möjligt\r\nsamverkar. Helst bör alla länder i världen, och åtmins-\r\ntone OECD, delta med liknande åtgärder. Men jag\r\ntror att det vore till fördel om EU kunde gå före i den\r\nhär frågan. Den effekt ett gemensamt agerande av en\r\nstor grupp avancerade industriländer skulle ha för\r\nviljan att agera globalt kan inte överskattas.\r\nJag har redan berört koldioxidskatten, och jag vill\r\ndessutom påminna om att vi liberaler vill se konkreta\r\nförsök med en skatteväxling som gynnar inte bara\r\nmiljön utan också sysselsättning och nyskapande.\r\nMen återigen måste jag understryka att chansen till\r\nframgång ökar om EU:s beslutsstruktur ändras.\r\nYtterligare åtgärder som Folkpartiet vill se för att\r\nmöta växthuseffekten berör trafik-\r\noch energisektorerna.\r\nVi liberaler, som är positiva till frihandel, ser med\r\nsärskilt ansvar på transporternas miljöpåverkan. Ökad\r\nhandel ger mer trafik, och vi tycker att det är viktigt\r\natt gynna de bäst miljöanpassade trafikslagen. Här har\r\nEU en stor uppgift. Framtida transportsystem bör i\r\nmycket högre grad bygga på järnvägstrafik än på\r\nlandsvägstrafik. Vi menar också att en översyn av\r\nbidragen till transporter måste göras. Miljöförbätt-\r\nringar får inte motverkas av att överflödigt trans-\r\nportarbete uppstår som följd av trafikökande bidrag.\r\nNär det gäller trafiken nöjer vi oss nu med utskot-\r\ntets skrivningar, men beträffande energisektorn har vi\r\nlämnat en reservation. I Europa som helhet orsakar\r\nproduktionen av el och värme betydande utsläpp av\r\nförsurande och klimatpåverkande ämnen. Vi vill inte\r\nbara ha skärpta utsläppsnormer. Här måste också till\r\nmiljöavgifter som fångar upp de verkliga kostnaderna\r\nför utsläppen.\r\nDärutöver vill vi att subventioner och skattelättna-\r\nder för konventionell elproduktion tas bort inom EU.\r\nDet är inte rimligt att kolindustrin skyddas genom\r\nsubventioner och regleringar på energimarknaden. I\r\ndag har alternativ energi svårt att klara sig trots ett\r\nantal särskilda stödprogram. På sikt måste miljökost-\r\nnaderna slå igenom på energipriset, så att de mer\r\nmiljövänliga alternativen klarar sig på egen hand.\r\nOm EU skall bli världens effektivaste miljöorgani-\r\nsation, måste vi se till att EU koncentrerar sig på de\r\nviktigaste uppgifterna.\r\nDet duger inte, herr talman, att EU slösar sin kraft\r\npå hur jordgubbar skall se ut eller vilka frösorter som\r\nfolk får använda i trädgården. Sådant får bara till\r\nresultat att EU inte hinner med sina huvuduppgifter\r\noch förlorar i legitimitet.\r\nEftersom jag kritiserat regeringen för att gräva ner\r\nsig i detaljer och förbise de övergripande frågorna,\r\nhade jag själv inte tänkt ta upp någon detaljfråga i det\r\nhär sammanhanget. Men det finns en detaljfråga som\r\nberörs i betänkandet och som illustrerar behovet för\r\nEU att koncentrera sig på det väsentliga. Det är EU:s\r\nregler för försäljning av fröer. Kraven på sortdoku-\r\nmentation, certifiering och datummärkning av fröpå-\r\nsar skapar onödig byråkrati och förhindrar mindre\r\nfröodlares verksamhet. Detta är totalt onödigt, hotar\r\nkulturväxternas biologiska mångfald och får folk att\r\ntvivla på EU. Folkpartiet hade inget eget yrkande i\r\nden här frågan, men vi tycker att det är viktigt att\r\nmarkera mot sådan här klåfingrighet från EU:s sida.\r\nVi stödjer därför Miljöpartiets reservation nr 23.\r\nTill sist, herr talman: Betänkande nr 23 från jord-\r\nbruksutskottet sluter i huvudsak upp kring regeringens\r\nsyn på inriktningen av det svenska miljöpolitiska\r\narbetet i EU. Som jag redan berört är regeringens\r\nståndpunkter så oförargliga att alla kan hålla med.\r\nVad som saknas är en tydlig vision av vad regeringen\r\nvill med EU-samarbetet.\r\nRegeringen konstaterar helt kort att utvecklingen\r\nav miljöpolitiken bör diskuteras vid regeringskonfe-\r\nrensen 1996. Tydligen finns ändå en medvetenhet om\r\natt regeringen och socialdemokratin måste skaffa sig\r\nnågon sorts åsikter till dess. I skrivelsen aviseras att\r\nMiljödepartementet skall ta initiativ till en diskussion\r\nmed den parlamentariska EU 96-kommittén om mil-\r\njöpolitik och EU:s fördrag under våren 1995. Nu har\r\nvåren gått, och någon diskussion har såvitt jag vet inte\r\ninitierats.\r\nDet är väldigt trist att viktiga miljödebatter här i\r\nkammaren ofta hålls sent på kvällarna. Tyvärr finns\r\ninte miljöministern här nu, men jag måste tillstå att\r\njag är ganska nyfiken på vilka frågor hon hade tänkt\r\nta upp med kommittén och om hon tänker återkomma\r\nvid något senare tillfälle.\r\nHerr talman! Folkpartiet står naturligtvis bakom\r\nsina reservationer, men för tids vinnande nöjer jag\r\nmig med att yrka bifall till reservationerna nr 2 och\r\n23.</pre><pre>Anf.  135  HANNA ZETTERBERG (v)\r\nHerr talman! Det är ett viktigt betänkande som vi\r\ndiskuterar här i dag, och det är faktiskt första gången\r\nsom vi övergripande får diskutera hur det svenska\r\nmiljöarbetet i EU skall bedrivas.\r\nJag vill börja med att säga att stora delar av detta\r\nbetänkande faktiskt är bra och att det dessutom i hu-\r\nvudsak är baserat på en bra skrivelse. Vänsterpartiet\r\ndelar regeringens uppfattning att slutsatserna från\r\nRiokonferensen skall ligga till grund för Sveriges\r\nagerande i EU. Vi delar också regeringens uppfatt-\r\nning att det är särskilt viktigt inom transportområdet\r\nsamt energi- och livsmedelsförsörjningen.\r\nVi tycker att regeringens prioriteringar i huvudsak\r\när bra: kampen mot försurning och klimatförändring,\r\narbetet för kretsloppsanpassning, bevarandet av den\r\nbiologiska mångfalden samt en höjd ambitionsnivå\r\nnär det gäller kemikaliekontroll och minskad an-\r\nvändning av bekämpningsmedel.\r\nDäremot saknar vi en prioritering som vi föreslagit\r\noch som handlar om rent vatten. Jag skall återkomma\r\ntill det. Å andra sidan är det ett plus att regeringen\r\nfaktiskt har lyssnat på remissinstanserna och lagt till\r\nbevarandet av den biologiska mångfalden som ett\r\nprioriterat område.\r\nDet ger också ett plus i kanten att vi i utskottet har\r\nkunnat få en majoritet för att Sverige skall driva kra-\r\nvet att principen om en hållbar utveckling skall skri-\r\nvas in i EU:s grundläggande fördragstexter.\r\nDet faktum att vi under riksdagens behandling har\r\nskärpt regeringens inriktning när det gäller det svens-\r\nka miljöarbetet i EU visar också hur viktigt det är\r\nmed en bred demokratisk process, där regeringens\r\npolitik slutgiltigt fastställs av den folkvalda riksdagen.\r\nDet finns dock en oroande tendens i det politiska\r\narbetet i riksdagen att det är regeringen som lägger\r\nfast politiken, eftersom vi nu är med i EU. Riksdagen\r\noch riksdagens beslut får en underordnad roll.\r\nHerr talman! Jag vill därför säga något kort om\r\nsjälva processen i utskottet. Vänsterpartiet har också\r\navgett ett särskilt yttrande gällande det. Vi har accep-\r\nterat en något förenklad behandling av det stora anta-\r\nlet motioner med anledning av skrivelsen, på så sätt\r\natt alla motioner har avslagits i klump. Det har bl.a.\r\nfått till följd att det i princip har varit omöjligt med\r\nreservationer över partigränserna. Så här i efterhand\r\nkan vi se att det nog inte var en så bra lösning.\r\nSkrivningen i betänkandet om risken att skapa en\r\nsplittrad bild av de svenska miljöambitionerna och\r\ndärigenom missgynna de högst prioriterade miljöfrå-\r\ngorna har faktiskt ingen grund i verkligheten. En\r\ndemokratisk process tar tid och kräver att allas argu-\r\nment prövas, men det är också det som håller i läng-\r\nden.\r\nVi har i dag i riksdagen och i Sverige en ny situa-\r\ntion som vi är ovana vid. Vi har varit medlemmar i\r\nunionen knappt ett halvår. Regeringskonferensen äger\r\nrum redan nästa år. Den svenska linjen inför rege-\r\nringskonferensen tycks vara enig. Miljöfrågorna skall\r\ngöras till en del av den diskussion som kommer att\r\nföras. Skall vi därför tysta ner debatten i Sverige? Jag\r\nvill påminna om att många av de miljöfrågor som\r\ndebatterats i dag och också tidigare har beretts under\r\nmycket längre tid än vi har haft för beredningen av\r\ndetta ärende.\r\nSom jag sade tidigare finns det mycket i regering-\r\nens skrivelse som vi tycker är bra när det gäller ut-\r\ngångspunkterna för det svenska miljöarbetet. Men där\r\nslutar också mitt och Vänsterpartiets beröm. Det jag\r\nbl.a. saknar är en progressiv hållning när det gäller att\r\nse till att EU:s politik skall gynna världens fattiga\r\nländer, att en större del av de gemensamma resurserna\r\nskall användas till att bygga upp det miljöanpassade\r\nsamhället, att det måste finnas sanktionsmöjligheter\r\nnär miljöbeslut överträds och att stärka ideella organi-\r\nsationers möjligheter att verka inom EU.\r\nMiljöfrågorna hänger ihop med ekonomi. Kampen\r\nför det hållbara samhället kräver också en kamp för\r\nett utjämnande av ekonomiska och resursmässiga\r\nskillnader, såväl lokalt som globalt.\r\nVänsterpartiet menar att handel måste baseras på\r\nen långsiktig utveckling i både export- och importlän-\r\nderna. I dag utvinns råvaror ofta med stora miljökon-\r\nsekvenser och miljökostnader som ingen betalar för\r\neller synliggör. Vi vill arbeta för att avskaffa de han-\r\ndelshinder som finns gentemot fattigare länder i värl-\r\nden.\r\nJag oroas också av de antydningar som finns i be-\r\ntänkandet om att det gäller att satsa resurser där det är\r\nmest effektivt. Det är självklart både nödvändigt och\r\nviktigt att satsa på kostnadseffektiva miljöåtgärder i\r\nEuropa. Men det får inte innebära att vi minskar våra\r\nambitioner för en offensiv miljöpolitik i Sverige. Bara\r\nför att ett land har en dålig miljöpolitik behöver det\r\ninte innebära att vår också skall vara det.\r\nEtt mått på om jag har rätt i att detta sammantaget\r\ninnebär en förändring och en försvagning av regering-\r\nens ambitioner kommer att visa sig i Sveriges ageran-\r\nde när det gäller skatt på koldioxid. Vänsterpartiet har\r\ninte reserverat sig på den punkten, eftersom vi in-\r\nstämmer i utskottets bedömning att Sverige bör verka\r\nför en gemensam miniminivå i EU för beskattning av\r\nkoldioxidutsläpp. Men det förutsätter naturligtvis att\r\ndet inte hindrar Sverige från att ha en betydligt högre\r\nambitionsnivå och högre koldioxidskatt än minimini-\r\nvån. Jag förutsätter också att den beredning om skat-\r\nteväxling som nu arbetar i Sverige även kommer att ta\r\nupp Sveriges möjligheter till påverkan i samma rikt-\r\nning inom unionen.\r\nEtt område där vi i Vänsterpartiet däremot sett oss\r\nnödsakade att reservera oss är försurning och klimat-\r\npåverkan. Försurningsfrågorna har vi för övrigt debat-\r\nterat. Det vi framför allt reagerar på är målsättningen\r\nför nivån på minskningen av EU:s koldioxidutsläpp.\r\nDet räcker inte att stabilisera utsläppen. De måste\r\nminska. Det ställer i sin tur krav på kraftiga ingrepp i\r\nbl.a. transportpolitiken inom EU.\r\nSkall vi klara av de miljömål som vi tidigare\r\nskrivit under på, måste vi inse att vi inte bara kan lita\r\ntill att ny teknik löser utsläppsproblemen i samband\r\nmed t.ex. trafik, utan att transporter med drivmedel av\r\nfossila bränslen måste minska totalt sett. Vi pratade\r\nförut om trovärdighet. Jag hävdar att det inte är tro-\r\nvärdigt att endast lita till tekniken i detta fall.\r\nOm alla transportslag skulle betala sina kostnader\r\ninklusive kostnader för miljöbelastning, skulle andra\r\nalternativ än bil- och lastbilstransporter tvärs över\r\nEU, hundratals mil, bli billigare. Det är det enda sättet\r\natt påverka EG:s regelverk till att minska denna typ av\r\ntransporter.\r\nEn del skrattar när vi hör om EU:s exemplariska\r\npolitik ur transport- och miljösynpunkt. Exemplet\r\nkallas \"potatoe road\". Potatis som produceras i\r\nTyskland fraktas till Italien för att tvättas och sedan\r\ntillbaka till Tyskland för att säljas. Även om exemplet\r\när förenklat och bara ett i mängden visar det på\r\ngrundbulten i EU:s uppbyggnad. Man gör det som är\r\nbilligast, oavsett om det är praktiskt, miljömässigt\r\ngodtagbart eller bra utifrån sunt bondförnuft. Därför\r\nmåste vi se till att även lastbilstransporter inom EU\r\nbetalar sina verkliga kostnader och att vi lämnar just-\r\nin-time-systemet, där företagens kostnader för lager-\r\nlokaler i stället läggs på samhället och miljön. Det här\r\när troligen ingenting nytt för den som har jobbat med\r\nmiljöfrågor och EU tidigare. Därför förvånar det mig\r\nännu mer att dessa problem inte kommenteras i skri-\r\nvelsen eller betänkandet.\r\nNågot som inte heller kommenteras i skrivelsen är\r\nföljaktligen EU:s enorma projekt vad gäller vägbyg-\r\ngen och planerade sådana. EU-parlamentets general-\r\ndirektorat för forskning har gjort en sammanställning\r\nav EU:s bidrag till infrastruktur, som visar att man\r\nsystematiskt valt bort mer miljövänliga alternativ till\r\ntransporter.\r\nEtt annat område där vi inte har fått majoritetens\r\ngehör är när det gäller att skydda det rena vattnet.\r\nBristen på rent vatten orsakar allt fler konflikter runt\r\nom i världen. Tillgången på användbart vatten speglar\r\nockså ett lands välfärd. Ett rikt land har ofta goda\r\nvattentillgångar och tvärtom. I Västeuropa har vi i\r\nhuvudsak ännu inte problem med vattentillgången.\r\nDet förekommer dock allt fler problem med ned-\r\nsmutsning av både grund- och ytvatten. Situationen är\r\nannorlunda i Östeuropa och i många andra regioner.\r\nOfta är det vattentillgången som sätter gränsen för\r\nsamhällets utveckling.\r\nVänsterpartiet menar att Sverige bör verka för att\r\nEU utvecklar sina program för att påskynda framta-\r\ngandet av teknik, processer och system som dels är\r\nvattensnåla, dels inte förgiftar eller övergöder vattnet.\r\nInte minst inom jordbrukssektorn är behovet av ef-\r\nfektivare teknik mycket stort.\r\nI skrivelsen står att det är \"av största betydelse att\r\nSverige och andra medlemsstater, inom ramen för de\r\növergripande mål och regler som medlemsstaterna\r\nenats om och med beaktande av producenternas an-\r\nsvar, ges stor frihet att utforma sina egna medel och\r\nmetoder för att uppnå målen i kretsloppsarbetet\". Det\r\nlåter bra. Men det beror mycket på hur ramarna ser ut.\r\nJag tycker att EU:s ramar hittills tydligt har visat att\r\ndet är många frågor som ställs långt före miljön.\r\nMiljöproblemen är för många av oss mycket vikti-\r\nga. Därför tycker jag och Vänsterpartiet att det hade\r\nvarit värdefullt om just de frågorna fått en mer priori-\r\nterad behandling, både i utskott och plenum, än vad\r\nsom nu har blivit fallet.\r\nJag vill till sist yrka bifall till två av Vänsterparti-\r\nets reservationer, nr 14 och nr 25. Samtidigt vill jag\r\nför protokollets räkning säga att vi naturligtvis står\r\nbakom alla våra reservationer.</pre><pre>Anf.  136  LENNART DALÉUS (c) replik\r\nHerr talman! Det är två talare som har haft syn-\r\npunkter på utskottets arbete. Det kanske egentligen\r\ninte är någonting för kammaren att diskutera. Hanna\r\nZetterberg tog upp frågan nu senast. Det kan vara bäst\r\natt försöka säga vad vi har försökt göra.\r\nHerr talman! Det är frågan om en skrivelse från\r\nregeringen, och inte någon proposition. Den skall ge\r\nregeringens syn på det framtida EU-arbetet. Vi mena-\r\nde i utskottet att de olika partierna kanske skulle tycka\r\natt det var fruktbart att samla sina resonemang i reser-\r\nvationer som gav en motsvarande allmän syn på hur\r\nman ville bedriva arbetet.\r\nAtt diskutera hur man vill fortsätta är kanske fram-\r\nför allt en fråga för jordbruksutskottet. Men det leder\r\nändå till iakttagelsen - jag riktar mig gärna till Hanna\r\nZetterberg - att man självfallet kan kritisera detaljer\r\noch ha synpunkter på dem. Jag deltar gärna i en sådan\r\nkritik. Men nog hade det varit spännande om Hanna\r\nZetterberg och Vänsterpartiet hade utnyttjat möjlighe-\r\nten att samla sina visioner om arbetet i EU i en reser-\r\nvation. Det kanske ändå hade varit givande för om-\r\nvärlden att se inte bara vilka moment man berättigat\r\nkritiserat utan också vilka visioner Vänsterpartiet har\r\npå miljöområdet, nu när vi är med i EU.</pre><pre>Anf.  137  HANNA ZETTERBERG (v)\r\nreplik\r\nHerr talman! Anledningen till att jag tog upp den-\r\nna fråga i mitt anförande är att jag är litet orolig för\r\nden demokratiska processen. Jag menar inte att tanken\r\nfrån utskottets sida var att åsidosätta denna när vi\r\nvalde att göra på detta sätt, men jag tror samtidigt att\r\nvi har lärt oss någonting av det hela.\r\nJag menar inte att vi alltid skall diskutera detaljer i\r\nutskottet, för det tror jag inte är speciellt givande. Det\r\nvi skall göra är att dra upp stora riktlinjer. Jag tycker\r\nockså att vi har lyckats ganska bra med det.\r\nJag tycker att visioner passar väldigt bra i motio-\r\nner, som vi faktiskt skriver. Det har vi också gjort i\r\ndetta fall. De flesta gånger Vänsterpartiet skriver\r\nmotioner tar vi också med visionerna, och då natur-\r\nligtvis också visioner om arbetet i EU.\r\nMen den viktigaste diskussionen gäller just att den\r\ndemokratiska processen och det demokratiska infly-\r\ntandet inte får kapas, så att säga. Vi måste låta miljö-\r\nfrågorna få den viktiga plats som jag tycker att de\r\nbehöver i den politiska debatten.</pre><pre>Anf.  138  GUDRUN LINDVALL (mp)\r\nHerr talman! Det betänkande vi har framför oss,\r\nJoU23, anser jag är ett av de absolut viktigaste miljö-\r\nbetänkanden vi behandlar under detta år.\r\nJag är för Miljöpartiets vidkommande precis som\r\nHanna Zetterberg litet kritisk till den behandling som\r\nskrivelsen har fått. Jag tycker tyvärr att behandlingen\r\nav miljöfrågorna är litet summarisk i utskottet.\r\nI det betänkande vi just behandlade klagar man på\r\natt många av motionerna om försurningen tar upp\r\nfrågor som hör hemma i annat sammanhang. Man\r\nskriver att de kommer att behandlas utförligt i andra\r\nsammanhang där beredningsunderlaget är mera full-\r\nständigt, t.ex. i samband med frågan om det svenska\r\nmiljöarbetet i EU.\r\nI detta betänkande står det att möjligheterna att\r\ngöra en mer ingående beredning av yrkanden är be-\r\ngränsade osv.\r\nDet känns som om vi aldrig riktigt har tid med\r\nmiljöfrågorna i jordbruksutskottet. I det ena betän-\r\nkandet hänvisar man till att det skall finnas tid nästa\r\ngång, och i nästa betänkande säger man att frågorna\r\nskulle ha behandlats tidigare.\r\nJag tycker att det tyder på att det skulle behövas\r\nett miljöutskott i riksdagen. Det kommer vi i Miljö-\r\npartiet att återkomma till många gånger.\r\nVi i Miljöpartiet är som alla vet kritiska till EU.\r\nVi tror inte alls att det kommer vara en union som i\r\nförsta hand har till syfte att främja miljöarbetet i EU,\r\nutan målsättningen är en helt annan.\r\nVi gjorde som miljörörelse den bedömningen att\r\nEU tyvärr kommer att leda till en ökad miljöförstöring\r\ndärför att handeln sätts i första rummet och därför att\r\ntransporterna kommer att öka. EU självt säger att man\r\nbefarar att den uppbyggnad som unionen har kommer\r\natt leda till ökad miljöbelastning.\r\nDet finns en mening i betänkandet som är ganska\r\nbra, tycker jag. Det står att den ekonomiska utveck-\r\nlingsmodell som nu råder i industriländerna inte är\r\nförenlig med de ekologiska grundvillkoren. Det är en\r\nbra mening. Vi hade en del diskussion om den i ut-\r\nskottet. Den slår just fast att den ekonomiska modell\r\nsom EU-länderna strider så hårt för inte är förenlig\r\nmed de ekologiska grundvillkoren.\r\nDet tycker jag tyder på att EU-bygget från grun-\r\nden är fel. Det är ett bygge som jag tror att framtidens\r\ngenerationer kommer att vilja bygga om från grunden\r\noch ändra radikalt. Jag tror att det är ett bygge som\r\nhör en äldre generation till. Jag tycker inte att det är\r\nså underligt att många ungdomar protesterar just mot\r\nEU.\r\nMiljöpartiet har en mängd reservationer till betän-\r\nkandet, och vi har också här fått kritik för att vi är så\r\ndetaljerade. Men precis som i diskussionen om det\r\nförra betänkandet är jag övertygad om att vi måste\r\ntitta på detaljerna om vi skall komma någon vart i det\r\nmiljöarbete som vi alla har så många vackra ord att\r\nsäga om. Det är detaljerna som kommer att leda till\r\ndetta samhälle, och det är genom att visa vilka detal-\r\njer vi måste ändra som vi kan få en helhet som blir\r\nbättre.\r\nVi har fått in en sak i betänkandet som vi tycker är\r\nbra, nämligen att Sverige enligt utskottets mening bör\r\nverka för att principen om en hållbar utveckling införs\r\ni EU:s grundläggande fördragstexter. Det är bra. Vi\r\nhade gärna sett att vi hade fått samma skrivning runt\r\nsubstitutionsprincip och försiktighetsprincip, som vi\r\ntycker är bra principer i Sverige. Vi kommer att fort-\r\nsätta verka för det inom EU, för nu är vi där, och\r\nMiljöpartiet kommer att göra sitt bästa för att se till\r\natt unionen tar de steg som vi tycker att hela världen\r\nskall ta för att vi skall få ett samhällsbygge som klarar\r\nde ekologiska grundvillkoren.\r\nVi utvecklar i reservation 5 den grundläggande\r\nsynen på EU och talar om att vi menar att unionen\r\nverkligen måste ta krafttag för att vi skall kunna\r\nkomma i gång och bygga det samhälle som många\r\ntalar om. Vi har väldigt svårt att i dag se tecken på att\r\ndet finns något stort intresse hos EU-länderna för att\r\nsätta i gång denna process.\r\nVi kan t.ex. se att kemikaliehanteringen är enorm\r\ninom EU. Vi menar att just kemikaliehanteringen är\r\ndet största miljöproblemet i dag. Problemet finns i EU\r\n- i västvärlden. Det finns inte i Östeuropa.\r\nJag yrkar bifall till reservationerna 5, 29 och 17.\r\nJag vill också uttrycka tacksamhet gentemot Folk-\r\npartiet som har yrkat bifall till Miljöpartiets reserva-\r\ntion 23.\r\nNär det gäller anledningen till att vi är så kritiska\r\nmot EU kan jag säga följande. I vår reservation 29 tar\r\nvi upp ett problem som vi tycker är viktigt i EU,\r\nnämligen att det i EU är handeln som är det viktiga. I\r\ndag är miljöproblemen så sofistikerade att det egentli-\r\ngen inte är industriprocessen som sådan som är mil-\r\njöproblemet utan varorna. Det är kemikaliehantering-\r\nen som är problemet.\r\nEftersom § 100 A innebär en totalharmonisering,\r\noch eftersom den innebär att varorna skall gå före\r\nmiljöreglerna, är det väldigt svårt att komma till rätta\r\nmed kemikalieproblemet. En vara som innehåller\r\nkemikalier skall säljas i alla länder, även om vi i Sve-\r\nrige anser att det är en ingrediens som vi egentligen\r\nav miljöskäl inte vill ha. Vi menar att vi i Sverige\r\nmåste ge oss på just § 100 A. Vi måste få till stånd en\r\nbestämmelse som säger att det inte skall vara en total-\r\nharmonisering. Vi skall kunna förbjuda ämnen i varor\r\nom det är ämnen som vi inte vill ha.\r\nSverige har som alla vet fått en rad undantag just\r\nnär det gäller den typ av ämnen som vi inte vill ha.\r\nExempel på sådana är klorerade lösningsmedel,\r\nväxtskyddsmedel, kadmium, arsenik, tennorganiska\r\nföreningar, kvicksilver osv. Vi har efter lång diskus-\r\nsion i Sverige bestämt oss för att det är ämnen som\r\ninte hör hemma i ett samhälle som skall vila på en\r\nekologisk grund.\r\nVi har fått fyraåriga övergångsregler. Sedan får vi\r\nhelt enkelt inte neka att ta in sådana varor i landet. Vi\r\nhar svårt att se att det är förenligt med en framåtsyf-\r\ntande miljöpolitik.\r\nDet är alltså mycket viktigt att Sverige har chan-\r\nsen att gå före och att vi har chans att bibehålla våra\r\nmiljökrav på de områden där vi har kommit litet läng-\r\nre. Det står också i betänkandet. Vi menar att Sverige\r\nhela tiden måste driva denna fråga. Det skall vara\r\nminimiregler på miljöområdet och även på innehållet i\r\nvaror, men vi skall få ha tuffare krav. Vi skall få stop-\r\npa varor om de innehåller kemikalier och ämnen vi\r\ninte vill ha in.\r\nVi menar därför att det är väldigt viktigt att Sveri-\r\nge tar upp frågan om just dessa ämnen. Vi måste\r\nockså ta upp frågan om märkning och klassificering\r\nav kemikalier. Sverige har ett betydligt bättre system\r\nän vad man har ute i EU.\r\nVi menar också att Sverige måste verka för en rad\r\nkonkreta avvecklingsmål för t.ex. tungmetaller, klore-\r\nrade lösningsmedel och PVC.\r\nDet är just de steg som vi måste ta för att komma\r\nfram till ett s.k. kretsloppssamhälle eller till ett sam-\r\nhälle i ekologisk balans med naturen. Vi menar att det\r\ngäller att jobba med detaljerna för att kunna nå helhe-\r\nten.\r\nVi menar också att Sverige skall ta upp problemen\r\nmed de s.k. hormongifterna. Det är nya typer av äm-\r\nnen som har visat sig ha en ny sorts giftighet. De\r\npåminner nämligen om ämnen som finns i våra krop-\r\npar. De lurar kroppen att tro att detta är något som hör\r\nkroppen till. Därmed ställer de till en förskräcklig\r\nmassa oreda. Exempel på sådana ämnen är nonylfenol\r\nsom finns i tvättmedel och DEHP som finns i PVC.\r\nJag är övertygad om att detta är ämnen som kommer\r\natt låta höra tala om sig väldigt mycket.\r\nVi i Miljöpartiet anser att Sverige redan nu skall\r\nväcka debatten om dessa ämnen i EU. Vi skall ta fasta\r\npå försiktighetsprincipen och verkligen driva på så att\r\ndessa ämnen försvinner. När det gäller kemikalier har\r\ndet ofta varit så att vi har kommit i efterhand. Men vi\r\nser en stor risk med dessa ämnen. Vi menar att Sveri-\r\nge måste göra en insats här.\r\nEkologi och ekonomi hör ihop. Vi måste knyta\r\nihop skatter och avgifter med den miljöpolitik vi vill\r\ndriva. Vi menar att den skatteväxlingsmodell som\r\nMiljöpartiet har lanserat är någonting som vi skall\r\ndriva mycket aktivt i EU. Den kan leda oss till ett\r\nsamhälle som är i bättre balans med naturen än det vi\r\nhar i dag. Ekologi och ekonomi hör absolut ihop. Här\r\nhar Sverige en viktig funktion att fylla.\r\nFör Miljöpartiets räkning ställer jag mig natur-\r\nligtvis bakom även de andra reservationerna vi har,\r\nmen för att vinna tid nöjer jag mig med att yrka bifall\r\ntill de tre jag har nämnt.\r\nEftersom Lennart Fremling yrkade bifall till reser-\r\nvation nr 23 skall jag säga något kort om den.\r\nMiljöpartiet lade fram en motion under den all-\r\nmänna motionstiden som handlade om bevarande av\r\nkulturväxter. EU är ju som ni vet en institution som\r\nlägger sig i allt. Det handlar om detaljer och åter\r\ndetaljer. Här kan man verkligen se hur man kan bygga\r\nupp en byråkrati om man vill det. Ibland undrar man\r\nhur man kan hitta på så mycket regler som EU tycks\r\nkunna.\r\nMan har bl.a. infört regler som säger att köksväxt-\r\nfröer skall genomgå försöksodling, att de skall certifi-\r\neras, att det skall vara sista förbrukningsdag på dem\r\nosv. Detta är en process som är mycket dyr. Det inne-\r\nbär att de firmor som säljer fröer av framför allt gamla\r\ntraditionella köksväxter inte har råd att låta fröerna\r\ngenomgå hela den här processen. Då tenderar fröerna\r\natt försvinna från marknaden. Detta har skett i EU.\r\nUngefär 2 000 olika arter har försvunnit. Detta är\r\nockså en del av det vi kallar den biologiska mångfal-\r\nden.\r\nMånga av dessa gamla fröer innehåller gener som\r\nvi kanske behöver för framtiden. Det kan visa sig att\r\nde nya sorter som tas fram - där man ofta har renodlat\r\nvissa egenskaper - kanske har tappat de gamla gener-\r\nna. Dessa har kanske överlevnadsfaktorer som vi i\r\ndag inte känner till att vi kommer att behöva. Om de\r\nförsvinner, försvinner de för gott, och då blir vi bio-\r\nlogiskt mycket fattigare. Vi menar att detta inte får\r\nske. Vi måste anslå pengar så att dessa fröer kan fin-\r\nnas kvar. Vi måste verkligen verka inom EU för att\r\nändra detta. Detta är något som många länder tagit\r\nupp inom EU, t.ex. England. De menar att vi måste\r\ndriva detta.\r\nDen här motionen hanterades inte i det här sam-\r\nmanhanget, utan i ett tidigare sammanhang. Därför\r\nåterkom vi med dessa yrkanden. Vi menar att de\r\negentligen hör hemma i den här skrivelsen. Jag hade\r\ninte tänkt att yrka bifall till den här reservationen för\r\ntids vinnande, men eftersom Lennart Fremling har\r\ngjort det måste jag säga att jag är mycket tacksam för\r\ndet och yrkar därmed också bifall till reservation nr\r\n23.\r\nVi har en del andra reservationer som också tar\r\nupp detaljer som vi anser viktiga för att nå det samhäl-\r\nle som vi alla pratar så vackert om. Jag hoppas att vi\r\nså småningom, här i kammaren och i samhället i öv-\r\nrigt, kan komma ifrån alla vackra ord på miljöområdet\r\noch bli litet mer konkreta. Jag tror att det är först när\r\nvi blir litet mer konkreta som vi kan komma någon-\r\nstans.\r\nVi har i det här sammanhanget tagit upp försur-\r\nningen och klimatpåverkan. Där vill vi ha tuffa krav\r\npå hur stor minskningen av kväveoxider skall vara,\r\nsom jag sade tidigare. Vi menar att en minskning på\r\n70 % fram till år 2005 är absolut nödvändigt om vi\r\nskall klara försurningsproblemen.\r\nVi har tagit upp svavelhalten i fartygsbränslen i en\r\nreservation som jag också har talat om tidigare. Där\r\nanser vi att Sverige måste driva på för att sänka sva-\r\nvelhalten i fartygsbränslen. Vi måste komma ner till\r\n0,1 % om vi även där skall se till att försurningen kan\r\nminska.\r\nVi har tagit upp kretsloppsanpassningen. Det är\r\nnågonting som många pratar om i dag. Där menar vi\r\natt producentansvaret är viktigt, men det viktigaste\r\nmåste ändå vara att vi kan minska avfallsmängden\r\ntotalt. Det måste vara det viktigaste målet att se till att\r\nvi får ner mängden avfall.\r\nVidare har vi tagit upp detta med biologisk mång-\r\nfald. Det har jag också talat om flera gånger här.\r\nIbland när man hör diskussionen i dag får man ett\r\nintryck av att den största miljöförstöringen i Europa\r\nfinns i Östeuropa. Så är det inte. I Östeuropa finns\r\nden typ av miljöförstöring som vi hade här på 50-\r\ntalet. Den är lätt att komma till rätta med. Vi kan\r\nreningstekniken.\r\nDet är inte en slump att närmare 50 % av första-\r\nklassarna i Sverige är allergiska medan siffran i Balti-\r\nkum är 6 %. De har inte ett kemikaliesamhälle. Det är\r\njust genom kemikaliesamhället och den mängd med\r\nkemikalier vi har som vi har fått ett miljöproblem på\r\nhalsen som är långt svårare att lösa än det som öststa-\r\nterna har i dag.\r\nJag hoppas att vi ser till att öststaterna inte gör det\r\nvi har gjort, nämligen att utveckla samma ekonomiska\r\nmodell som industriländerna. I så fall får vi även där\r\nskriva att den ekonomiska utvecklingsmodell som nu\r\nråder är inte förenlig med de ekologiska grundvillko-\r\nren. Faktum är att deras ekonomiska utvecklingsmo-\r\ndell i dag är litet mer i harmoni med naturen än vad\r\nvår är. Det gäller framför allt med avseende på kemi-\r\nkalieanvändningen.\r\nVi har också en reservation som handlar om jord-\r\nbrukspolitiken där vi menar att vi skall driva ett eko-\r\nlogiskt mål. Här i Sverige säger vi att 10 % skall vara\r\nekologiskt odlat fram till år 2000. Vi tycker att det är\r\nett bra sätt att jobba. Det ger oss mål som är mätbara.\r\nVi har också en lång reservation om Euratom. Jag\r\ntänker inte ta upp den diskussionen här. Det diskute-\r\nrades i kammaren i går. Men vi ställer oss naturligtvis\r\näven bakom den här reservationen.\r\nPå det hela taget vill jag säga att det är ett viktigt\r\narbete vi i Sverige skall bedriva i EU. När jag hör\r\nmånga av de EU-anhängare som varit uppe här förstår\r\njag att de svenska framgångarna verkligen måste\r\nkomma om det skall finnas någon trovärdighet i det\r\nalla som har velat få in oss i unionen har sagt.</pre><pre>Anf.  139  LENNART DALÉUS (c) replik\r\nHerr talman! Ibland är jag litet osäker på vad Gud-\r\nrun Lindvall menar. Det är väl huvudsakligen mitt\r\neget fel, men jag tror att Gudrun Lindvall ibland ock-\r\nså är litet oklar. Det gäller nu två moment.\r\nDet gäller arbetet i utskottet med relation till EU-\r\nfrågorna. Gudrun Lindvall säger att det är för litet\r\nmiljödebatt. Det diskuteras för litet miljöfrågor.\r\nHerr talman! Den förra regeringen lade fram ett\r\nförslag till en miljöbalk till riksdagen. Det gjorde man\r\ndärför att man ville ha en fast och stabil grund att stå\r\npå i EU-arbetet. Det förslaget lyftes ut ur hanteringen\r\ni riksdagen därför att Socialdemokraterna och Miljö-\r\npartiet ville det. De ville lyfta ut den här frågan.\r\nSom Gudrun Lindvall har beskrivit vid tidigare\r\ntillfällen i talarstolen, valde man att göra det därför att\r\nMiljöpartiet och Socialdemokraterna ville sitta och\r\ndiskutera på Miljödepartementet hur man skall utfor-\r\nma den här miljöbalken och hur arbetet skall bedrivas.\r\nMan valde alltså att undvika en aktiv debatt i riksda-\r\ngen till förmån för att kuckla med regeringen innan\r\nman kommer tillbaka hit. Det är knappast något som\r\nberikar grunderna för EU-arbetet och diskussionen\r\nkring dessa frågor i riksdagen. Jag har litet svårt att\r\nförstå den typen av resonemang.\r\nHerr talman! Det andra är en del detaljer i det här\r\narbetet. Vi i Centern har t.ex. tagit upp biotekniken\r\noch behovet av en parlamentarisk inblandning i hur\r\ndet arbetet skall bedrivas i EU. Vi har reserverat oss\r\nför det i det här betänkandet. Det gör inte Miljöpartiet\r\noch Gudrun Lindvall. Man är nöjd med skeendet.\r\nMan är nöjd med att det inte finns någon parlamenta-\r\nrisk inblandning i det strategiska arbetet i EU.\r\nHerr talman! Jag tycker att det är oklart vad Gud-\r\nrun Lindvall egentligen menar när hon vill har mer\r\nmiljödebatt i utskottet och mer miljödebatt i kamma-\r\nren.</pre><pre>Anf.  140  GUDRUN LINDVALL (mp)\r\nreplik\r\nHerr talman! När det gäller det arbete som vi be-\r\ndriver runt miljöbalken, kommer det naturligtvis att\r\ndebatteras mycket i kammaren när propositionen\r\nläggs fram. Jag är övertygad om att Lennart Daléus\r\nhar ganska mycket kontakter med departement och\r\nministrar vid sidan om, framför allt som ordförande i\r\njordbruksutskottet. Det är inte något märkvärdigt i\r\ndet. I det här fallet tycker jag att det är väldigt bra att\r\nmiljöbalken kommer att bli bättre än den som den\r\nborgerliga regeringen lade fram. Den här diskussio-\r\nnen har vi haft många gånger, och vi behöver inte\r\nupprepa den.\r\nJag delar uppfattningen - det gör förmodligen\r\nockså Hanna Zetterberg - att diskussionen om skri-\r\nvelsen har varit ganska strypt i utskottet. Vi har olika\r\nuppfattningar om det, och det är egentligen inte så\r\nmycket att diskutera - det får väl vara så. Jag tror nog\r\natt riksdagen skulle vara betjänt av ett miljöutskott.\r\nJag kan se att jordbruksutskottet har många tunga\r\njordbruksfrågor, och många ledamöter i jordbruksut-\r\nskottet är kanske speciellt intresserade av jordbruks-\r\nfrågor. Därmed är det svårt att hinna med miljöfrå-\r\ngorna, även om de kanske inte direkt kommer på\r\nmellanhand. Vi får hoppas att det inte blir så i fort-\r\nsättningen.\r\nNär det gäller biotekniken har vi i Miljöpartiet i en\r\nmängd olika sammanhang - jag tror inte att det är\r\nokänt för någon - sagt vad vi anser. Om Lennart\r\nDaléus hade yrkat bifall till sin reservation hade vi\r\nnaturligtvis kunnat fundera på att stödja den. Det här\r\när ett sätt att få i gång diskussionen. Vi behöver inte\r\nstrida om det vi är ense om, nämligen att vi skall se\r\ntill att bioteknikprodukter inte används.\r\nDen här diskussionen har också förts i EU, när\r\nman har röstat om det i parlamentet. Vi kan också där\r\nse att det i den svenska EU-parlamentarikergruppen\r\nfinns olika uppfattningar om hur man skall hantera\r\nbioteknik och bioteknikfrågor. Lennart Daléus och\r\nBirger Schlaug hade en diskussion om det här för\r\nnågra månader sedan. Skall vi upprepa alla debatter,\r\nLennart Daléus, eller skall vi nöja oss med detta?</pre><pre>Anf.  141  LENNART DALÉUS (c) replik\r\nHerr talman! Det här gäller egentligen inte bio-\r\nteknikfrågan - även om vi naturligtvis kan diskutera\r\nden - utan vad vi diskuterar är ett betänkande som\r\ngäller det svenska miljöarbetet i EU och vilken stra-\r\ntegi man skall ha.\r\nJag tycker inte, herr talman, att man kan hantera\r\nagerandet så slarvigt att man säger, att om Daléus\r\nhade yrkat bifall till reservationen kunde man kanske\r\nha övervägt att stödja den. Så kan det inte gå till. Om\r\nman sitter i utskottet måste man rimligen veta vad\r\nman vill och ta ställning till sakfrågan, dvs. hur Sveri-\r\nge skall agera i EU i den här frågan. Det var det vikti-\r\nga. Det kan inte avgöras nu, på det sätt som Gudrun\r\nLindvall talar om.\r\nDetta illustrerar kanske vilken förtröstan man har\r\npå det parlamentariska arbetet. Det är inte så, herr\r\ntalman, att det är först när Miljöpartiet och Socialde-\r\nmokraterna har arbetat ihop några år som det kommer\r\nen proposition om en miljöbalk, som skall ligga till\r\ngrund för vårt stabila agerande i EU. Det kom ju en\r\nproposition förra året! Om man hade haft litet förtrös-\r\ntan på det parlamentariska arbetet hade man natur-\r\nligtvis bearbetat den propositionen i ett utskott, där\r\nman kunde ha agerat, diskuterat, stöpt om, formulerat\r\nom och ändrat. Jag hade välkomnat något sådant.\r\nDet är när man inte har förtröstan på ett parlamen-\r\ntariskt arbete som man skickar ut propositionen utan-\r\nför huset igen, lämnar tillbaka den, går en annan väg\r\noch pratar med andra.\r\nDetta illustrerar, som sagt var, hur vi vill inrikta\r\nmiljöarbetet, kanske särskilt det som relaterar till EU.\r\nJag har valt att yrka bifall till en reservation. Jag\r\ntror inte att det går att få majoritet för flera reserva-\r\ntioner. Vi har markerat vår åsikt, vårt ställningstagan-\r\nde och vår ståndpunkt när det gäller svenskt agerande\r\ni strategiska frågor i EU, särskilt i det här fallet och\r\ndet som gäller biotekniken. Där har vi inte med oss\r\nMiljöpartiet, och jag beklagar det.</pre><pre>Anf.  142  GUDRUN LINDVALL (mp)\r\nreplik\r\nHerr talman! När det gäller miljöbalken kan jag\r\nsäga att Miljöpartiet, de som satt för vår räkning i\r\nMiljövårdsberedningen och många miljöjurister som\r\nvi har samtalat med gjorde bedömningen att den pro-\r\nposition som den borgerliga regeringen lade fram om\r\nmiljöbalken var så usel att det inte gick att förbättra\r\nden i ett parlamentariskt arbete så att den blev bättre\r\nän den miljölagstiftning vi har i dag. Då fanns det\r\ninget annat att göra än att återremittera den. Det\r\nhandlar om vilka ambitioner man har på miljöområ-\r\ndet.\r\nCenterpartiet i riksdagen är för mig ett bondeför-\r\nbund. Jag blev givetvis förvånad över det, och jag kan\r\nförstå att Lennart Daléus är glad om han har en reser-\r\nvation som miljörörelsen kanske skulle kunna tycka\r\nvar någorlunda bra.\r\nFör oss är inte det viktigaste att tillsätta en parla-\r\nmentarisk kommitté, utan det är att säga nej till bio-\r\ntekniken. Vi har redan bestämt oss, Lennart Daléus.\r\nVi behöver inte någon utredning för att veta vad vi\r\nskall tycka.</pre><pre>Anf.  143  DAN ERICSSON (kds)\r\nHerr talman! I och med EU-medlemskapet har\r\nSverige nu möjlighet att driva på hela EU:s miljöpo-\r\nlitik genom att vara aktiv i beslutsprocessen. Det här\r\när ju en ny situation, men det är en viktig ny position\r\nför Sverige.\r\nJag kan, som flera andra talare har gjort, beklaga\r\natt debatten om miljöfrågorna och den nya positionen\r\nåterigen kommer väldigt sent och att debatten därmed\r\nkommer i skymundan. Jag hoppas att det kan bli en\r\nförändring i det fallet framöver.\r\nDen här nya situationen, herr talman, förutsätter ju\r\natt en framsynt strategi för miljöarbetet i EU läggs\r\nupp, samtidigt som Sverige självklart skall ha som\r\nmål att flytta fram positionerna i miljöarbetet på det\r\nnationella planet.\r\nRegeringens skrivelse om det svenska miljöarbetet\r\ni EU är ett bra första initiativ. Men den oroar samti-\r\ndigt, eftersom den är otydlig på flera väsentliga områ-\r\nden. I skrivelsen lyckas man inte på ett tillfredsstäl-\r\nlande sätt ange hur undantagen i medlemsavtalet på\r\nmiljöområdet och angränsande områden kommer att\r\nklaras. Och hur blir det med de frågor där Sverige\r\nmåste få EU:s politik att bli mer offensiv?\r\nJag vill betona att Sveriges roll i EU i det här fal-\r\nlet inte skall vara den diplomatiske medlaren, som\r\nsöker efter minsta gemensamma nämnare. Vår uppgift\r\nmåste vara att fungera som en spjutspets i det gemen-\r\nsamma miljöarbetet.\r\nFrån kristdemokraternas sida presenterade vi en\r\nrätt omfattande motion, med 34 hemställanspunkter,\r\nmed anledning av skrivelsen. Vi har dessutom i det\r\nhär sammanhanget väckt ytterligare ett antal motio-\r\nner, där vi tar upp frågor som ansluter till den här\r\nfrågeställningen.\r\nEftersom vi kristdemokrater inte har någon ordi-\r\nnarie ledamot i jordbruksutskottet måste jag nu här i\r\nkammaren lägga fram våra yrkanden. Jag kan försäkra\r\natt vi egentligen vill lägga fram många yrkanden, men\r\njag skall ändå begränsa mig för att bespara kammaren\r\nalltför många omröstningar.\r\nI vår motion pekar vi på vikten av att Sverige i EU\r\narbetar för förändringar i själva beslutsprocessen, för\r\natt miljöarbetet inom gemenskapen skall kunna avan-\r\ncera i ett rimligt tempo och att Sverige driver dessa\r\nfrågor vid EU:s regeringskonferens 1996. Det gäller\r\nexempelvis vidgad offentlighet, där vi vill att en ut-\r\nvärdering av hur Sverige har klarat detta på miljöom-\r\nrådet skall ske om ett år. Det gäller vidare att Sverige\r\noffensivt skall medverka till en gemensam skatteväx-\r\nling för miljön och jobben. På den punkten fick jag\r\nförra veckan ett positivt besked av miljöministern i en\r\nfrågestund, där hon i alla fall lovade att aktivt driva\r\nfrågan om skatteväxling i EU. Det är också ett positivt\r\nbesked för den inhemska debatten och för den utred-\r\nning som arbetar på det här området.\r\nI EU:s vitbok om tillväxt, konkurrenskraft och\r\nsysselsättning ägnas ett kapitel åt diskussioner om en\r\nny utvecklingsmodell för gemenskapen; just en skat-\r\nteväxlingsstrategi. Det här är för att komma till rätta\r\nmed överutnyttjandet av naturresurser, samtidigt som\r\narbetskraften är underutnyttjad. Det finns en oerhörd\r\npotential i detta. Det går att få genomslag för en ut-\r\nhålligare produktion och handel globalt, om EU vågar\r\ngå före och lyckas internalisera miljökostnaden i\r\nproduktion och konsumtion, dvs. att i reell politik\r\nomsätta principen om att förorenaren betalar. Det är\r\ndet som det handlar om.\r\nDet är i det perspektivet den här frågan skall ses.\r\nDet är därför vi lägger så stor tyngd i detta. Om vi\r\nlyckas på det här området både i Sverige och i EU\r\nkommer detta att förändra situationen också globalt\r\nsett, och vi kan få en uthållig utveckling till stånd. Jag\r\nhoppas innerligt att vi slipper se en avvaktande attityd\r\nfrån Sveriges sida, därför att det här är en avgörande\r\nfråga.\r\nHerr talman! Vi kristdemokrater pläderar vidare\r\nför att Sverige aktivt skall arbeta för att få till stånd ett\r\nnytt energifördrag i EU. Det hade vi en debatt om här\r\ni kammaren i går, och jag skall inte upprepa vad som\r\nsades då.\r\nVi betonar också vikten av att Sverige medverkar\r\ntill att få till stånd en effektivare uppföljning av femte\r\nmiljöhandlingsprogrammet och lämnar konkreta för-\r\nslag till både förbättrad beslutsprocess och skärpning-\r\nar i programmets målformuleringar.\r\nJag skall sammanfattningsvis beträffande inrikt-\r\nningen på det svenska miljöarbetet i EU begränsa mig\r\ntill att under mom. 1, Utgångspunkter för det svenska\r\nmiljöarbetet i EU, yrka bifall till motion Jo27 yrkande\r\n1-6, 9, 14, 16 och 17 samt Jo604 yrkande 9 och K224\r\nyrkande 11, 12, 15 och 16. Det var väldigt mycket på\r\nen gång, och det är ändå bara en enda hemstäl-\r\nlanspunkt.\r\nJag skulle egentligen också yrka bifall till krist-\r\ndemokraternas motioner under momenten om koldi-\r\noxidskatt m.m., försurning och klimatpåverkan samt\r\ntransportsektorns miljöanpassning, men jag avstår\r\nfrån det med hänsyn till kammarens tidsbrist.\r\nUnder mom. 5 behandlas kemikaliefrågorna. Här\r\nföreslår vi att Sverige skall verka för att EU upprättar\r\navvecklingsplaner för samtliga svårnedbrytbara, bio-\r\nackumulerbara ämnen samt att detta förs in som ett\r\nmål vid revideringen av EU:s femte miljöhandlings-\r\nprogram. Det borde vara en logisk följd av att EU\r\nundertecknat Pariskonventionen, som föreslår att\r\ntoxiska, svårnedbrytbara ämnen på sikt helt skall\r\navvecklas.\r\nVi föreslår vidare att Sverige tar initiativ till ett di-\r\nrektiv som förbjuder användning av klorkemikalier\r\nvid pappersmassatillverkning. Det tror jag vore bra,\r\ninte bara från miljösynpunkt utan också för svensk\r\nindustris konkurrenskraft på det här området, i och\r\nmed att vi ligger väl framme.\r\nJag har i en tidigare debatt i början på året disku-\r\nterat just frågan om svårnedbrytbara, bioackumulativa\r\nämnen med miljöministern. Det gällde hur offensivt\r\nSverige ämnar vara vid sommarens Nordsjökonferens\r\ni Esbjerg i Danmark. Om framgång skall nås i kemi-\r\nkaliearbetet räcker det definitivt inte med allmänna\r\nmålformuleringar. Det krävs listning av och konkreta\r\navvecklingsplaner för kemikalier samt tidsangivelser\r\nför när olika kemikalier skall vara avvecklade.\r\nMiljöministern lovade vid den debatten att Sverige\r\nskall stödja den mest offensiva linjen. Därför är det\r\nmed viss förvåning vi har konstaterat de något otydli-\r\nga formuleringarna i skrivelsen. Med tanke på att\r\nSverige är det land som gått i bräschen för avveckling\r\nav gruppen halogenerade föreningar är det med be-\r\nsvikelse jag konstaterar att utskottet avstyrker försla-\r\nget om ett direktiv som förbjuder användning av klor-\r\nkemikalier vid pappersmassatillverkning. Jag yrkar\r\nbifall till motion Jo27 yrkandena 19 och 20 under\r\nmom. 5.\r\nRedan i regeringsdeklarationen lovade regeringen\r\natt prioritera Östersjöns miljö. I vår motion pekar vi\r\npå det bekymmer för miljöarbete som det innebär att\r\nden senast omförhandlade Östersjökonventionen inte\r\nträtt i kraft, detta på grund av att inte tillräckligt\r\nmånga signatärstater har ratificerat konventionen.\r\nSverige måste använda sig av alla tänkbara möjlighe-\r\nter för att påverka övriga konventionsstater att ratifi-\r\ncera konventionen samt arbeta för att ytterligare mil-\r\njöstöd från EU:s fonder riktar sig till östländerna\r\nkring Östersjön.\r\nVi lägger också fram förslag om ett intensifierat\r\nmiljöarbete för att komma till rätta med de ytterst\r\nallvarliga miljöproblemen i Barentsregionen samt om\r\natt ett Barentskontor upprättas inom ramen för ge-\r\nmenskapsinitiativ. Jag vill också under detta moment,\r\nmom. 9, yrka bifall till motion Jo27 yrkandena 7, 8\r\noch 11.\r\nInsikten om att också naturvårdsfrågorna är gräns-\r\növerskridande har vuxit, och EU har under senare år\r\nlyft upp de här frågorna. Natura 2000 är ett ytterst\r\nangeläget projekt i det sammanhanget. För alla flyt-\r\ntande arter räcker det inte med att naturen är skyddad\r\ni ena ändan. Ansträngningarna att få stopp på si-\r\nteskriminaliteten, handel med hotade växter och djur,\r\nmåste öka. I vår motion framlägger vi flera angelägna\r\nförslag på området - att Sverige i EU skall ta initiativ\r\ntill en naturvårdskonferens om nationalparker för att\r\nkriterier för skötsel skall fastställas, att anpassningen\r\nav svensk lagstiftning till EU:s direktiv, i synnerhet\r\nhabitat- och fågelskyddsdirektiven, förbättras samt att\r\nSverige i EU medverkar till ett offensivare arbete\r\ngentemot siteskriminalitet. Vårt krav under momentet\r\nom biologisk mångfald kvarstår, även om jag nu för\r\ntids vinnande inte yrkar bifall till det.\r\nVåra krav under övriga moment kvarstår likaså,\r\nmen som jag tidigare sagt avstår vi från att driva dessa\r\ntill omröstning.\r\nPå grund av att vi inte fick en ordinarie plats i\r\njordbruksutskottet blir det komplicerat i omröstning-\r\narna, herr talman. Det innebär att vi kommer att avstå\r\nvid omröstningen om moment där vi har egna förslag\r\nsom jag nu inte har yrkat bifall till.</pre><pre>Anf.  144  SINIKKA BOHLIN (s)\r\nHerr talman! Jag skulle vilja börja den här debat-\r\nten med att påminna kammaren om att detta faktiskt\r\ninte är första gången vi diskuterar de här riktlinjerna\r\ninför EU-arbetet. Jag vill också påminna om den höga\r\nambitionsnivå och den betydande politiska enighet\r\nsom tidigare har funnits i de här diskussionerna.\r\nI samband med att riksdagen hösten 1992 godkän-\r\nde EES-avtalet framhölls bl.a. att samarbetet inom\r\nEES innebar att Sverige fick en viktig plattform för\r\noffensiva insatser på miljöområdet.\r\nI december 1994 godkände riksdagen förslaget om\r\nmedlemskap i EU med höga miljöpolitiska mål över\r\nhela fältet. Särskilt skulle följande områden priorite-\r\nras: försurningen, klimatet, avfallet, kretsloppet, ke-\r\nmikaliefrågorna samt de övergripande internationella\r\nfrågorna. Det är alltså ett halvt år sedan vi hade den\r\ndebatten.\r\nFör miljöfrågornas fortsatta hantering inom EU\r\nkan det också ha ett värde i sig att riksdagen kan re-\r\ndovisa en viss politisk samstämmighet, åtminstone i\r\nhuvudfrågorna.\r\nMot denna bakgrund har vi i utskottet eftersträvat\r\nen mer övergripande bedömning som koncentreras till\r\nden allmänna inriktningen av Sveriges miljöarbete i\r\nEU och de huvudfrågor på miljöns område som enligt\r\nutskottets bedömning bör ägnas särskild uppmärk-\r\nsamhet. Men, herr talman, jag kommer ändå att försö-\r\nka förklara dessa mål i vackra ord, som man kanske\r\ninte får använda här i kammaren. Folkpartiet har\r\nnämligen sagt att regeringen saknar visioner, men\r\nkonstigt nog är det flera partier som ändå har anslutit\r\nsig till regeringens förslag utan visioner.\r\nSveriges miljöproblem är inte längre bara våra eg-\r\nna. Miljöproblemen är internationella och måste ock-\r\nså lösas tillsammans med andra länder. Det svenska\r\nmedlemskapet i EU har förbättrat förutsättningarna\r\nför Sveriges miljöarbete. Nu kan vi vara med - vi\r\nbehöver inte stå utanför och försöka påverka.\r\nHuvuduppgiften är som många har sagt tidigare att\r\nförverkliga slutsatserna från den stora FN-\r\nkonferensen om miljö och utveckling i Rio 1992. För\r\natt minska miljöförstöringen måste all politik bygga\r\npå att vi människor inte får överskrida gränserna för\r\nvad naturen tål. Det ligger alltså inom alla sektorer,\r\nsom Vänsterpartiet har skrivit i sina reservationer.\r\nFör att vända utvecklingen krävs att de miljöpoli-\r\ntiska insatserna blir en del av varje ekonomisk-\r\npolitisk åtgärd. Ett grundläggande första steg för att\r\nnå en för naturen hållbar utveckling är att ställa om\r\nden produktion och konsumtion som hotar miljön. Det\r\nhandlar alltså inte bara om dem som producerar utan\r\nockså om oss alla som konsumerar. Det gäller särskilt\r\ninom transportsektorn, inom energiförsörjningen och\r\npå livsmedelsområdet. Omställningen måste vila på\r\nen helhetssyn på hur hela produktions- och konsum-\r\ntionskedjan påverkar miljön. Det räcker inte med att\r\nställa om från ax till limpa, utan hela kedjan - från\r\nsådd till sopberg - måste vara miljövänlig.\r\nOmställningen av hur varor produceras och kon-\r\nsumeras måste gå hand i hand med investeringar i ny,\r\nmiljövänlig teknik och nya produktionsmetoder.\r\nGamla anläggningar som inte klarar de ekologiska\r\noch ekonomiska kraven skall ersättas. Det här är ett\r\nområde där Sverige skall kunna förena insatserna för\r\nen bättre miljö med åtgärder för att faktiskt skapa nya\r\narbetstillfällen.\r\nI det svenska miljöarbetet inom EU är det särskilt\r\nviktigt att prioritera bevarandet av biologisk mång-\r\nfald. Det handlar om arbetet med att kretsloppsanpas-\r\nsa produktion och konsumtion, kampen mot försur-\r\nning och klimatförändringar samt en höjd ambitions-\r\nnivå i kontrollen av kemikalier och en minskning av\r\nanvändningen av bekämpningsmedel.\r\nAtt bevara den biologiska mångfald som finns\r\nkvar är en fråga för hela samhället och för hela värl-\r\nden. I stort sett alla delar av samhället utnyttjar och\r\npåverkar den biologiska mångfalden. Den upprätthål-\r\nler ekosystemets grundläggande funktioner och pro-\r\ncesser. Den upprätthåller klimatregleringen, regle-\r\nringen av vattencirkulationen och cirkulationen av\r\nnäringsämnen. Dessutom renar den luften vi andas.\r\nMed andra ord är den helt avgörande för allt livs\r\nexistens på jorden. Det är också, som Göte Jonsson\r\nsade, en naturupplevelse för många, för både kropp\r\noch själ, att vistas i den natur med biologisk mångfald\r\nsom vi fortfarande har i många delar av landet.\r\nSverige skall inom EU verka för att varje del av\r\nsamhället tar ansvar för bevarandet av den biologiska\r\nmångfalden.\r\nFru talman! Inom jordbruket måste användningen\r\nav bekämpningsmedel minska kraftigt. I Sverige har\r\narbetet med att begränsa användningen av bekämp-\r\nningsmedel skett i samarbete med jordbruksnäringen.\r\nPolitiken har varit framgångsrik och bör stå som fö-\r\nrebild för ett mer giftfritt jordbruk, även inom EU.\r\nSverige har även vunnit respekt för sitt arbete med\r\nkemikaliefrågor. EU-kommissionen har bl.a. visat ett\r\nstort intresse för den svenska substitutionsprincipen,\r\ndvs. att byta ut farliga ämnen mot mindre farliga om\r\nsådana finns att tillgå.\r\nPå kemikalieområdet skall Sverige arbeta för att\r\nöka kontrollen av, minska användningen av och mins-\r\nka riskerna vid användning av kemikalier.\r\nDiffusa utsläpp från varor och avfall, där effekter-\r\nna på miljön uppträder med lång fördröjning, är ett\r\nväxande problem som alltmer överskuggar de stora\r\noch tydliga utsläppen från industrier och energian-\r\nläggningar. Därför är det viktigt att Sverige inom EU\r\nskall verka för en gemensam syn med högt ställda mål\r\npå kretsloppsanpassad varuhantering.\r\nUtgångspunkten måste vara att producenten tar\r\nansvar för varans miljöbelastning under varans hela\r\nlivscykel, från tillverkning till avfall, men också att\r\nmängden avfall minimeras.\r\nFörsurningen, som diskuterats tidigare i kväll, är\r\nfortfarande ett av Sveriges allvarligaste miljöproblem.\r\nFörsurningen är inte enbart ett hot mot den biologiska\r\nmångfalden, den är även ett ekonomiskt problem som\r\nhotar en av Sveriges viktigaste basnäringar, skogen.\r\nGenom inhemska åtgärder har utsläppen av försuran-\r\nde ämnen kraftigt reducerats. Ungefär hälften av allt\r\nsvavel- och kvävenedfall i Sverige kommer dock från\r\nandra EU-länder. Därför är det mycket viktigt att\r\nutsläppen i Europa minskar.\r\nMed hänsyn till miljöfrågornas stora betydelse är\r\ndet naturligt och nödvändigt att den fortsatta utveck-\r\nlingen av EU:s miljöpolitik diskuteras vid den stora\r\nregeringskonferensen 1996. Jag tror att riksdagen har\r\nall anledning att återkomma till dessa frågor. Man har\r\nockså talat om den breda samrådsprocess som skall\r\nvara inför regeringskonferensen, utanför det här huset,\r\nmen också i EU-nämnden.\r\nEtt annat viktigt område som kommer att diskute-\r\nras vid konferensen är unionens vidgning österut. Öst-\r\noch Centraleuropa har enorma miljöproblem, större\r\nän vad de ensamma någonsin klarar av att lösa. Mil-\r\njökatastroferna i öst hotar inte bara den egna miljön\r\noch den egna befolkningens hälsa. Polens och Balti-\r\nkums miljöförstöring hotar även Sveriges sjöar och\r\nskogar. För att vända utvecklingen krävs ökade och\r\nmer effektiva samlade insatser för miljön i de östra\r\noch centrala delarna av Europa.\r\nMiljöstödet bör öka i vårt närområde. EU:s finan-\r\nsiella stöd bör mer än i dag inriktas mot investeringar\r\nsom förbättrar miljön i dessa områden. Dessutom\r\nskall Sverige verka för att allt EU-stöd till dessa delar\r\nav Europa, som på något sätt kan ha effekter på mil-\r\njön, blir miljökonsekvensbedömt.\r\nFru talman! För att nå målet med en för naturen\r\noch miljön hållbar utveckling måste ett handlings-\r\nkraftigt arbete på alla plan genomsyra den svenska\r\nmiljöpolitiken, i Sverige, men också inom EU.\r\nMiljön är en angelägenhet för hela samhället, för\r\nvarje människa i Sverige och i Europa. Därför krävs\r\ndet ett effektivt samspel mellan regering, riksdag,\r\nmyndigheter, företag, forskare och organisationer, i\r\nSverige och utomlands.\r\nDe ideella miljöorganisationerna har en viktig roll\r\natt spela, både för att driva på den svenska miljöpoli-\r\ntiken och för att påverka EU:s miljöarbete. Det måste\r\nskapas möjligheter för miljöorganisationerna att på-\r\nverka arbetet redan på ett tidigt stadium. Förutsätt-\r\nningen är en väl fungerande beslutsprocess och en\r\nhög grad av öppenhet. Målet är att EU inför regler\r\nsom motsvarar den svenska offentlighetsprincipen.\r\nSom jag nämnde tidigare föreligger en stor poli-\r\ntisk samstämmighet när det gäller utgångspunkterna\r\nför den svenska miljöpolitiken och inriktningen av det\r\nfortsatta miljöarbetet inom EU. Detta gäller såväl\r\nnationellt som internationellt.\r\nTill betänkandet har ändå fogats 33 reservationer.\r\nDels har nästan alla oppositionspartier en egen hel-\r\ntäckande reservation, dels finns det ett antal s.k. de-\r\ntaljreservationer. Som jag också tidigare har sagt kan\r\nmånga av de detaljerade motionsyrkandena - vi hade\r\n166 stycken - inrymmas i utskottets betänkande.\r\nSkillnaderna handlar inte så mycket om inriktningen\r\noch målen, utan om medlen, de små stegen att nå dit.\r\nSlutligen vill jag, fru talman, kommentera något\r\nav vad som sagts här. Moderaten Göte Jonsson tog i\r\nsitt anförande upp det som mest skiljer mig som soci-\r\naldemokrat och en moderat vad gäller målen för arbe-\r\ntet. Han sade att miljöarbetet skall präglas av mark-\r\nnadsekonomi, enskild äganderätt, den lilla världens\r\nintegritet. Det skall inte bli en ny möjlighet att via\r\npolitiker och tjänstemän styra och detaljplanera sam-\r\nhället, utan det är marknadskrafterna som verkar.\r\nJag skulle vilja fråga Göte Jonsson: Var finns de\r\nfolkvalda i det här arbetet i framtiden?\r\nJag vill yrka bifall till utskottets hemställan och\r\navslag på samtliga reservationer.</pre><pre>Anf.  145  LENNART DALÉUS (c) replik\r\nFru talman! Jag delar Sinikka Bohlins bedömning\r\natt det finns en stor samstämmighet i de här frågorna.\r\nDet är värt att ta fasta på i det fortsatta arbetet. Men\r\ndet finns en allvarlig brist i förutsättningarna för det\r\nsvenska EU-arbetet.\r\nDet genomfördes ett antal konsekvensutredningar\r\ninför folkomröstningen. Bl.a. gjordes en på miljöom-\r\nrådet, den leddes av Anders Wijkman. Den utredning-\r\nen kom fram till att både av formella skäl och av\r\ninformella påverkansskäl var det attraktivt med ett\r\nsvenskt medlemskap ur miljösynpunkt. Men, skrev\r\nman, förutsättningen var att det svenska agerandet och\r\ndet svenska arbetet inför och i EU-medlemskapet gavs\r\nberättigade resurser - personella, ekonomiska - och\r\ngavs en kraft och en dynamik. Man beskrev det gans-\r\nka utförligt i betänkandet.\r\nNu har det inte gått så, fru talman. Nu har det\r\nsvenska miljöarbetet avlövats. Departementet har\r\nminskat, ämnesområden flyttats ut, initiativ flyttats ut,\r\noch man saknar faktiskt den svenska kraften i EU-\r\narbetet på miljöns område.\r\nVi kanske borde diskutera: Hur skall det svenska\r\narbetet och agerandet ges en sådan kraft att man kan\r\nta till vara de möjligheter som EU-medlemskapet\r\nmedger?</pre><pre>Anf.  146  SINIKKA BOHLIN (s) replik\r\nFru talman! Visst kan man i dessa dagar diskutera\r\natt vi kanske inte har lika mycket pengar som tidigare,\r\ni varje fall inte alla partier - en del kanske har mer\r\npengar. Vi måste också komma ihåg att vi måste spara\r\nockså på departementen. Alla departement har fått\r\nbesparingskrav.\r\nMen besparingskrav behöver inte alltid, Lennart\r\nDaléus, medföra att man gör ett sämre arbete. Man\r\nkan försöka göra som man har gjort med t.ex. östbi-\r\nståndet, nämligen att samla alla pengar och projekt\r\nunder ett och samma tak för att i framtiden lättare\r\nkunna styra biståndet tillsammans med EU:s bistånd\r\ntill Öst- och Centraleuropa.\r\nMycket arbete pågår också ute i kommunerna med\r\nAgenda 21, så jag tycker att det är litet föraktfullt av\r\nLennart Daléus att säga att miljöarbetet har stannat i\r\nSverige, och att det skulle ha gjort det på grund av att\r\nvi har blivit medlemmar i EU stämmer absolut inte.</pre><pre>Anf.  147  LENNART DALÉUS (c) replik\r\nFru talman! Jag sade inte att miljöarbetet har stan-\r\nnat i Sverige. Det går säkert bra att läsa i protokollet\r\nfrån mitt förra inlägg.\r\nJag sade bara att man inte har gett miljöarbetet i\r\nEU den kraft som det förtjänar. Sinikka Bohlin vet att\r\nmitt parti inte har mer pengar; vi är i själva verket\r\ndelaktiga i nödvändiga besparingar även på miljöns\r\nområde. Det är inte det jag är ute efter.\r\nMen en allmän iakttagelse är att det krävs ett\r\nkraftfullt agerande för att man skall kunna dra nytta\r\nav EU-medlemskapet, och jag saknar detta på en\r\nmängd punkter, både här hemma och i Bryssel.\r\nJag skall utnyttja litet av tiden till att tala om en\r\nfråga som jag berörde i mitt tidigare inlägg, nämligen\r\nhanteringen av PVC. Regeringen har i dag gett ett\r\nutredningsuppdrag som innebär att man får utred-\r\nningsmaterialet sommaren 1996.\r\nI betänkandet menar majoriteten att kemikaliear-\r\nbetet i EU skall bedrivas med den svenska synen som\r\ngrund, och det är väl en riktig utgångspunkt. Men nu\r\ninträffar detta att fråga efter fråga skjuts framåt, till\r\nnya utredningar. Ett exempel är miljöbalken, som vi\r\nhar nämnt. Detta är också något som ligger i begrep-\r\npet avsaknad av kraft.\r\nMan frågar sig då vilken bedömning Sinikka\r\nBohlin gör av den inriktning som Sverige nu kommer\r\natt ha på PVC-arbetet i EU, med hänsyn till att man\r\nfår utredningsmaterialet sommaren 1996. Det är pro-\r\npositioner, direktiv, osv. När börjar någonting hända\r\npå det området från svensk sida?\r\nDet måste finnas en stabilitet i det svenska arbetet\r\nför att man skall kunna ge skjuts och kraft åt vårt EU-\r\narbete. Jag saknar detta.</pre><pre>Anf.  148  SINIKKA BOHLIN (s) replik\r\nFru talman! Kraften i miljöarbetet är för mig oftast\r\nde människor som arbetar med dessa frågor. Det kan\r\nvara i departementet, på olika myndigheter eller ute i\r\nkommunerna. Många gånger gör de ett väldigt fint\r\narbete för miljön.\r\nJag tycker alltså att Lennart Daléus litet grand för-\r\naktar det arbete som pågår på många olika håll. Kan-\r\nske vill han också hävda att den gamla regeringen var\r\nbättre på miljöfrågor, något som jag ifrågasätter.\r\nVad gäller PVC:n, noterade jag att Lennart Daléus\r\ni sitt anförande sade att det var en krigsförklaring från\r\nregeringen mot de människor som vill arbeta med\r\nmiljöfrågor. Jag skulle vilja rekommendera Lennart\r\nDaléus att inte använda så starka ord som krigsför-\r\nklaring. Enligt min mening är det för starkt för att\r\nanvändas i denna kammare.\r\nHan sade även att regeringen hade bromsat riks-\r\ndagens arbete med PVC-frågan, vilket jag också ifrå-\r\ngasätter. På vilket sätt har regeringen bromsat? Det är\r\nju utskottet som har bordlagt ärendet.\r\nJag anser inte att regeringen har handlat fel på nå-\r\ngot sätt i denna fråga. Det är nämligen så - vilket\r\nLennart Daléus, ordförande i Kretsloppsdelegationen,\r\nväl vet - att delegationen har skickat sitt material till\r\nregeringen. Det är nu ute på remiss, och regeringen\r\nskall hantera frågan i den ordning det tillfaller den att\r\ngöra detta.</pre><pre>Anf.  149  GUDRUN LINDVALL (mp)\r\nreplik\r\nFru talman! Sinikka Bohlin framförde i sitt anfö-\r\nrande att hon önskade att det hade funnits en större\r\nsamstämmighet kring regeringens skrivelse. Jag tyck-\r\ner inte att det är så konstigt att det inte gör det; vi har\r\nlitet olika uppfattningar här i kammaren när det gäller\r\nmiljömål och miljöpolitik. Det kommer naturligtvis\r\ntill uttryck även nu.\r\nVi i Miljöpartiet vill ofta gå längre än vad rege-\r\nringen vill. Vi tycker att miljöarbetet går långsamt och\r\nvill att Sverige verkligen skall vara ett föregångsland.\r\nJag kan hålla med Sinikka Bohlin om att Sverige\r\ntyvärr tappade mark i det avseendet under den förra\r\nmandatperioden. I många fall ledde arbetet, t.ex. när\r\ndet gällde tunga transporter, bakåt i stället för framåt.\r\nDetta redovisades mycket belysande av Naturskydds-\r\nföreningen i deras rapport före förra valet.\r\nVi i Miljöpartiet kommer hela tiden att försöka\r\ntrycka på, så att Sverige verkligen ser till att göra det\r\nsom så många ja-sägare talade om inför folkomröst-\r\nningen, nämligen att driva på det så viktiga miljöarbe-\r\ntet inom EU.\r\nVi kommer också att försöka driva på miljöarbetet\r\ni Sverige. Jag menar att det är viktigt att vi - både\r\nnationellt och i EU - börjar ta de steg som leder till\r\nett bättre samhälle.\r\nJag har varit litet förvånad över att majoriteten\r\nt.ex. inte har ställt upp på Miljöpartiets yrkande att vi\r\nskall ha in försiktighetsprincipen och substitutions-\r\nprincipen i de grundläggande fördragen. I dag finns\r\ndetta i EU:s femte handlingsprogram, men fram till\r\ndags dato har det inte betytt någonting. Jag hade ock-\r\nså hoppats på större samstämmighet i vissa frågor,\r\nSinikka Bohlin!</pre><pre>Anf.  150  SINIKKA BOHLIN (s) replik\r\nFru talman! I en av Miljöpartiets reservationer står\r\ndet att det skulle vara en fördel om riksdagen kan enas\r\nom Sveriges miljöpolitiska agendor i EU. Senare\r\nskriver man att det är omöjligt med hänsyn till den\r\nambitionsnivå som regeringen har.\r\nJag har egentligen inte i Miljöpartiets reservatio-\r\nner kunnat se vilka partiets samlade ambitioner är. De\r\nreservationer som fogats till detta betänkande upple-\r\nver jag som spridda skurar.\r\nMålsättningen var ju ändå att man skulle samla de\r\nvisionerna i detta betänkande som handlar om riktlin-\r\njer inför EU-arbetet. Den delen saknar jag.</pre><pre>Anf.  151  GUDRUN LINDVALL (mp)\r\nreplik\r\nFru talman! Jag fick inte svar på min fråga om hur\r\ndet kommer sig att vi inte kunde komma överens om\r\natt Sverige skulle försöka få in en försiktighetsprincip\r\noch en substitutionsprincip i traktaten? Det skulle ju\r\nvara ett bra steg på väg.\r\nAtt inte jag har skrivit mer i reservationerna beror\r\npå att jag har försökt minska texten. Jag tycker att det\r\nborde vara ganska bekant vid det här laget var vi står\r\nnär det gäller miljöarbetet.\r\nI reservationerna har jag valt att försöka tala om\r\nvilka detaljer vi anser att regeringen skall driva, alltså\r\nvilka frågor som regeringen skall driva för att uppnå\r\nalla tjusiga mål. Vi är alla så duktiga på att formulera\r\nsådana, men jag tycker inte att det räcker.\r\nDet är för att visa vilken väg vi tycker att rege-\r\nringen skall gå som vi bl.a. har skrivit om att vi bör\r\nförsöka få bort de biaccumulerande ämnena, lyfta bort\r\nhormongifterna genom försiktighetsprincipen, jobba\r\nför att växtskyddsmedel med kadmium, arsenik osv, -\r\nämnen för vilka fyraåriga övergångsregler nu gäller -\r\nockså i fortsättningen skall få vara förbjudna i Sveri-\r\nge.\r\nDet är möjligt att Sinikka Bohlin hade föredragit\r\natt också jag hade skrivit svepande formuleringar,\r\nmen jag anser att det måste finnas ett parti i riksdagen\r\nsom visar hur de steg ser ut som leder till det som alla\r\nandra beskriver i stora, svepande formuleringar.\r\nJag har valt den metoden och kommer att fortsätta\r\natt jobba så i riksdagen, eftersom jag tycker att det har\r\nsaknats hittills.</pre><pre>Anf.  152  SINIKKA BOHLIN (s) replik\r\nFru talman! Detta betänkande handlar om rege-\r\nringens skrivelse om inriktningen av det svenska\r\nmiljöarbetet i EU. Därför önskar jag att också Miljö-\r\npartiet hade skrivit inriktningsreservationer i stället\r\nför de vanliga spridda skurar som man har i alla andra\r\nbetänkanden.\r\nNågon gång måste man kunna hitta de vackra or-\r\nden. Det hjälper inte alla gånger att bara räkna upp\r\nårtal, halter och procenttal. Det behövs också en in-\r\nrikting i stort, ett samlat begrepp.</pre><pre>Anf.  153  DAN ERICSSON (kds) replik\r\nFru talman! Det är en bra ambition, som Sinika\r\nBohlin redovisar, att försöka nå största möjliga sam-\r\nstämmighet om de krav som Sverige skall driva i EU.\r\nNär man läser betänkandet och motionerna ser\r\nman att det finns mycket som överensstämmer. Därför\r\nmåste jag, som inte har haft full insyn i utskottets\r\narbete, fråga mig varför man inte kunde försöka jäm-\r\nka samman vissa synpunkter och bifalla en del för-\r\nslag.\r\nNu har man tydligen kommit överens om att avslå\r\nsamtliga yrkanden, och det minskar ju manö-\r\nverutrymmet för att finna gemensamma lösningar. Det\r\nförvånar mig att man valde den metoden, men efter-\r\nsom jag inte har full insyn kan jag inte ha några ytter-\r\nligare synpunkter.\r\nDet kanske är det som har medfört att det har\r\nblivit så många reservationer och att vi från kristde-\r\nmokraternas sida tvingas lägga fram yrkanden här i\r\nkammaren.\r\nJag har två frågor till Sinikka Bohlin. Den ena\r\ngäller skatteväxling. Enligt miljöministern skall frå-\r\ngan om skatteväxling drivas i EU. Slutsatsen måste\r\nvara att skatten skall syfta till uthållig utveckling. Det\r\nkan lyftas till gemenskapsnivå. Min fråga är om beslut\r\nom detta också skall kunna fattas med kvalificerad\r\nmajoritet i EU. Det är en viktig och central fråge-\r\nställning.\r\nDen andra frågan får jag återkomma till i min\r\nnästa replik.</pre><pre>Anf.  154  SINIKKA BOHLIN (s) replik\r\nFru talman! Att det finns en samstämmighet i det\r\nhär betänkandet beror delvis på, som jag sade tidigare\r\ni mitt anförande, att vi faktiskt har diskuterat de här\r\nfrågorna flera gånger tidigare och försökt hitta en\r\ngemensam linje som kanske kan vara en styrka också\r\nnär vi skall börja förhandla inom EU och inför rege-\r\nringskonferensen. Därför tycker jag också att det är\r\nviktigt att det finns en samstämmighet. Det finns även\r\nsamlade reservationer från flera olika partier, efter-\r\nsom vi har olika ideologier i botten. Jag har kanske\r\ninte samma ideologi som Dan Ericsson, Göte Jonsson\r\neller Lennart Daléus. Därför finns det samlade reser-\r\nvationer som ändå visar inriktningen i de här frågor-\r\nna.\r\nNär det gäller skatteväxling så vet Dan Ericsson\r\nlika väl som jag att det pågår en utredning i det här\r\nhuset om miljörelaterade skatter som skall vara grun-\r\nden för den kunskap som vi behöver för att kunna\r\ndiskutera den här frågan i större kretsar, eftersom\r\ndiskussionen inom EU också pågår vad gäller skatte-\r\nväxling. Jag tror att kunskapen kommer att behövas,\r\ndå det rör sig om en ganska komplicerad fråga att\r\ngenomföra.</pre><pre>Anf.  155  DAN ERICSSON (kds) replik\r\nFru talman! Det var ändå så att miljöministern\r\nstod här i kammaren i förra veckan och sade att hon\r\naktivt skulle driva frågan om skatteväxling i EU. Det\r\ninnebär en positionsförändring i förhållande till tidi-\r\ngare. Man vill vara pådrivande i arbetet i EU och\r\ndärmed kanske lyfta den här typen av skatter till ge-\r\nmenskapsnivå.\r\nMin fråga var då om man i och med detta också är\r\nberedd att gå in på kvalificerat beslutsfattande för att\r\nfaktiskt få ett beslut till stånd. Det är en central fråga.\r\nOm vi skall få möjlighet att genomföra det här - i\r\nSverige, i EU och så småningom globalt - måste vi\r\nfaktiskt också kunna fatta beslut. Då är den frågan\r\nviktig.\r\nFru talman! Nu hinner jag också ställa min andra\r\nfråga. Jag vill åter ta upp frågan om försurningen.\r\nEftersom Sinikka Bohlin i sitt anförande betonade\r\ndetta oerhört starkt, måste jag faktiskt upprepa den\r\nfråga jag ställde i den förra debatten. Är det ändå inte\r\nmycket besvärande att driva försurningsfrågorna\r\ninternationellt samtidigt som ni här hemma i Sverige\r\nmycket tydligt fasar ut insatser mot försurningen,\r\nnämligen kalkningsverksamheten? Det kommer att\r\nvara till stor skada för både våra sjöar och vattendrag.</pre><pre>Anf.  156  SINIKKA BOHLIN (s) replik\r\nFru talman! Dan Ericsson och jag hade faktiskt en\r\ndebatt om skatteväxling före jul. Då kom vi överens\r\nom att det är viktigt att vi inom Sverige också tar upp\r\nde här frågorna. Sedan dess har vi fått en utredning\r\nom miljörelaterade skatter. Visst har det hänt saker\r\noch ting. Samtidigt som vår kunskap tas fram här,\r\nlyfter miljöministern naturligtvis också de frågorna i\r\nEU. Den diskussionen pågår också inom EU.\r\nVad gäller försurningen är det kanske så att kalk-\r\nningen inte alla gånger är den bästa och mest mil-\r\njövänliga metoden för våra försurade sjöar. Andra\r\nmycket mera miljövänliga metoder används, och det\r\npågår försök för att balansera och återföra den biolo-\r\ngiska mångfalden som skall finnas i sjöar.</pre><pre>Anf.  157  GÖTE JONSSON (m) replik\r\nFru talman! Jag tycker nog att socialdemokraterna\r\nskall akta sig litet grand för att, som Sinikka Bohlin\r\ngör, använda marknadskrafterna som något slags\r\nuniversalanfallsvapen i den politiska debatten.\r\nMänniskorna, var finns de? Jag pekade på vissa\r\nmålsättningar just för människornas skull: respekt för\r\nrättssamhället, den mänskliga friheten, det enskilda\r\nansvaret, marknadsekonomin och enskilt ägande. Det\r\när det som människorna vill. Det är de värdena vi\r\nskall slå vakt om. Människorna representeras ju av\r\nbonden som slår slåtterängen, skogsägaren som sköter\r\nsin skog på ett ekologiskt riktigt sätt, producenten\r\nsom vid sin produktion av varor tar hänsyn till miljön\r\noch konsumenten som gör valet när denne handlar i\r\nbutiken. Det är där människorna finns, och det är det\r\nhänsynstagandet vi skall göra. Det är den respekten vi\r\nskall visa i det här arbetet.\r\nMed anledning av det här vill jag ställa ett par frå-\r\ngor till Sinikka Bohlin. I skrivelsen står att ekonomisk\r\ntillväxt och hållbar utveckling kan gå hand i hand om\r\ntillräckliga styrmedel finns. Det är mycket oklart vad\r\nni menar med styrmedel. Därför undrar jag om vi kan\r\nha samma uppfattning när det gäller det politiska\r\nansvaret, nämligen att politikerna skall dra upp ra-\r\nmarna och sätta gränser men att sedan måste även\r\nandra människor i produktion och konsumtion vara\r\nmed och presentera hur vi skall nå målen. Eller är det\r\nså att ni vill gå in och detaljstyra på miljöområdet? Är\r\ndet så vi skall tolka \"tillräckliga styrmedel\"? I så fall\r\ntror jag att vi kommer att misslyckas med miljömålen.\r\nAlla måste delta i det här arbetet, och politikerna drar\r\nupp ramarna.\r\nNi talar om energiskatten och att det skulle vara\r\nnågon form av universalmedel. Från moderat sida\r\nställer vi oss frågan vad ni menar med energiskatter.\r\nÄr det inte fråga om att lägga miljöskatter på energi\r\nsom är negativ för miljön eller är det energin i sig\r\nsom skall beskattas? Skall vi inte ha en miljöprofil\r\nockså när det gäller energiskatter och energiavgifter?</pre><pre>Anf.  158  SINIKKA BOHLIN (s) replik\r\nFru talman! Jag tog upp frågan om den enskilda\r\näganderätten. Det sägs att politiker eller tjänstemän\r\ninte skall styra och detaljplanera i samhället. Markna-\r\ndens ekonomiska lösningar skall styra. Det skall göras\r\navmonopolisering och valmöjligheterna skall styra.\r\nDärför ställde jag frågan: Var finns vi förtroendeval-\r\nda? Skall man ta bort den styrningen helt och hållet?\r\nDet finns faktiskt en del detaljstyrning också i det här\r\nhuset, som kanske behövs speciellt på miljöområdet.\r\nÄr det bara marknaden som skall styra? Var finns det\r\ngemensamma ansvaret för Moderaterna?\r\nVad gäller energiskatter och energiavgifter kontra\r\nmiljön tror jag att vi skall ta upp detta i energidebat-\r\nten på hösten när Energikommissionen har lagt fram\r\nsitt förslag. Det handlar väldigt mycket om energin\r\nsom sådan men också om miljöskatter och andra\r\nskatter som hänger ihop med den frågan.\r\nJag skulle också vilja kommentera något som Göte\r\nJonsson sade i sitt anförande. Han frågade mig nämli-\r\ngen vad jag som socialdemokrat menade med att man\r\ngenom miljöarbete också kan skapa arbete. För mig är\r\ndet så att när man skapar nya företag - i dag för-\r\nhoppningsvis företag med miljövänlig verksamhet -\r\nskapar man också arbetstillfällen. T.o.m. inom Mode-\r\nraternas företagsvärld behövs det människor som\r\narbetar i miljövänliga processer och på miljövänliga\r\narbetsplatser.</pre><pre>Anf.  159  GÖTE JONSSON (m) replik\r\nFru talman! Sinikka Bohlin frågar var de förtroen-\r\ndevalda finns. Frågan kan vara berättigad. Och jag\r\nskulle vilja svara med en motfråga: Var går gränsen\r\nmellan den representativa demokratin och den demo-\r\nkrati där vi själva i form av medborgare i Sverige kan\r\ngöra en insats?\r\nVi moderater menar där att den representativa\r\ndemokratin inte skall ta över områden där de enskilda\r\nmänniskorna själva gör ett bättre val och en bättre\r\ninsats. Om vi går så långt, får vi en negativ politisk\r\nstyrning. Det är faktiskt så, Sinikka Bohlin, att de\r\nmänniskor som väljer oss också är beredda att ta ett\r\nansvar. Överskatta inte den representativa demokra-\r\ntin!\r\nSå till frågan om att skapa arbete. Jag är nöjd med\r\ndet svaret och det beskedet jag fick. Givetvis är det så\r\natt miljöarbete skapar arbete och att miljövänlig pro-\r\nduktion skapar arbete. Så som det är skrivet här ver-\r\nkar det nästan som om möjligheten att skapa arbete är\r\ndet primära. Det är det vi har ifrågasatt i detta sam-\r\nmanhang. Det primära är faktiskt miljöarbetet.\r\nVi vet att inom ramen för ett riktigt miljöarbete\r\nskapas nya och bra arbetstillfällen. Men i detta sam-\r\nmanhang är det ändå själva miljöarbetet som är viktigt\r\noch angeläget.\r\nJag är tacksam för beskedet. Jag tror kanske inte\r\natt det finns några större meningsskiljaktigheter på\r\nden punkten. Det är dock angeläget att slå fast att om\r\nvi skall lyckas med miljöarbetet måste varje svensk\r\nvara engagerad och ta sitt ansvar vid produktion och\r\nkonsumtion. Politiker i Sverige har sitt ansvar när det\r\ngäller att dra upp ramar och sätta gränser. I EU-\r\narbetet har vi också vårt ansvar att arbeta för en för-\r\nbättrad miljö när det gäller problem och frågor som\r\nskjuter över de nationella gränserna.</pre><pre>Anf.  160  SINIKKA BOHLIN (s) replik\r\nFru talman! En långsiktig investeringsstrategi vad\r\ngäller miljövänliga arbetstillfällen och miljövänlig\r\nteknik innebär för mig som socialdemokrat inte enbart\r\natt man investerar i företag. Jag tycker att företagen\r\nsjälva skall göra investeringarna. Men kanske behövs\r\ndet en styrning för att styra företagen mot en mil-\r\njövänlig produktion.\r\nDet handlar väldigt mycket, anser jag, om in-\r\nfrastrukturen. Det gäller då inte bara teknisk in-\r\nfrastruktur, som också skapar arbetstillfällen, utan\r\näven människornas kunskapsuppbyggnad. Investe-\r\nringsstrategin är för mig ett mycket vidare begrepp än\r\natt man bara investerar i enskilda företag.\r\nJag tror, i likhet med Göte Jonsson, att alla männi-\r\nskor behövs i miljöarbetet. Jag tror också att vi be-\r\nhövs på olika sätt. Ändå är det viktigt att ha en parla-\r\nmentarisk styrning. Sedan kan vi diskutera hur vida\r\nramarna skall vara och hur långtgående detaljstyrning\r\nvi skall ha. Omtanken om miljön är alltså viktig både\r\npå den \"lilla nivån\", den mänskliga nivån, och i denna\r\nkammare, för annars klarar vi aldrig av de stora frågor\r\nsom vi har framför oss.</pre><pre>Anf.  161  YVONNE RUWAIDA (mp)\r\nFru talman! Jag vill kort återgå till en mening i\r\nbetänkandet som är bra - att den ekonomiska utveck-\r\nlingsmodell som nu råder i industriländerna inte är\r\nförenlig med de ekologiska grundvillkoren.\r\nHade vi haft nämnda ekonomiska modell i Sveri-\r\nge, Sinikka Bohlin, då hade vi kunnat få en ekologisk\r\nlimpa, vilket i dag kan vara svårt att få. Vi behöver\r\nmiljöavgifterna och miljöskatterna. Kanske kan vi då\r\nprata så fint om miljön som man gör från socialdemo-\r\nkratiskt håll.\r\nThe European Environmental Bureau visar att\r\nman i EU har en backlash på miljöområdet, dvs. att\r\ndet går bakåt. Detta beror delvis på lågkonjunkturen,\r\nsom skapar en irrationell rädsla och främjar kortsikti-\r\nga argumentationer. Det gäller argument som att höga\r\nmiljökrav är ett hinder för kreativiteten, höga mil-\r\njökrav medför kostnader som snedvrider konkurren-\r\nsen och ökar arbetslösheten, miljöreformer är precis\r\nsom sociala reformer en lyxvara för bättre tider och\r\nprioriteringar måste ändras under lågkonjunktur.\r\nDet finns många argument mot dessa kortsiktiga\r\nargumentationer, t.ex. att miljövänlig teknologi är den\r\nmest växande sektorn, att investeringar i hållbar tek-\r\nnologi skapar mer sysselsättning än jämstora investe-\r\nringar i andra sektorer, att höga miljökrav faktiskt\r\nkostar litet jämfört med andra kostnadsfaktorer och att\r\nkonkurrensfördelar inte är hotade därför att handeln\r\npågår i stor utsträckning mellan industrialiserade\r\nländer.\r\nAtt en god utveckling och sysselsättning går hand\r\ni hand med satsningar på miljösidan är något som man\r\ni EU inte förstår, utan man tror på traditionella lös-\r\nningar som satsningar på mer vägar och mer satsning-\r\nar på storskaligt jordbruk. Detta är en viktig orsak till\r\natt vi sade nej, till att Centerns ungdomsförbund sade\r\nnej och även till att många miljöorganisationer sade\r\nnej eller var tveksamma till EU.\r\nJag går så över till EU:s femte miljöhandlingspro-\r\ngram. Det tog fem år att utveckla detta, och det har\r\nfunnits i två år. Men konkret har det faktiskt nästan\r\ninte lett till någonting alls. Orsakerna till detta är\r\ndelvis att s.k. möjliga förlorare i näringslivet försöker\r\npåverka Europakommissionen, att nationella rege-\r\nringar oftast stöder dessa förlorare i näringslivet, att\r\nman i EU inte tar hänsyn till den globala dimensio-\r\nnen, att medlemsstater inte använder sig av subsidiari-\r\ntetsprincipen och att man inte använder sig av Agen-\r\nda 21 och tar med alla sektorer i miljöarbetet utan\r\nnästan enbart industrisektorerna. Dessa faktorer har\r\nEuropean Environmental Bureau tagit fram. Här bor-\r\nde Sverige gå in och jobba för att dessa faktorer inte\r\nskall finnas i EU. Det gäller att få in det här i traktat\r\nsom finns i EU.\r\nHur agerar då Sverige på det nationella området?\r\nMan hänvisar här i riksdagen i olika betänkanden\r\nofta till att regler som kommer i konflikt med de åta-\r\nganden som Sverige gjort genom sitt medlemskap i\r\nEU förhindrar höga miljökrav. Därför skulle jag vilja\r\nse att den svenska regeringen och riksdagen använder\r\nsig av § 101, punkten 4 i Romfördraget, den s.k. mil-\r\njögarantin. Jag har inte på långt när sett tillräckligt\r\nmycket av den här i riksdagen. Varför, Sinikka\r\nBohlin, använder vi oss inte av den?\r\nJag går så över till miljömärkningen. Man säger i\r\nbetänkandet att det är viktigt att kravnivåerna sätts\r\nhögt inom EU:s miljömärkningssystem. Det är bra.\r\nDäremot säger man att EG:s miljömärkningssystem\r\nbör lära sig av den nordiska miljömärkningen i fråga\r\nom utvecklingen av kriterier för olika produktgrupper.\r\nDet är inte bra. EG:s miljömärkningssystem bör lära\r\nsig av Sveriges nationella miljömärkning Falken.\r\nEtt sätt att främja konsumenternas möjlighet till\r\nmiljöeffektiva val på marknaden är miljömärkningen.\r\nDen är väldigt viktig. Det är viktigt att vi har stor\r\ntrovärdighet i de här frågorna. Svanen har många\r\nbrister. En är att underlagsarbeten till Svanen inte är\r\noffentliga och att dokument saknar referenser. Det är\r\nfel. Det är också svårt att förstå vilken information\r\noch kunskap som kriterierna är baserade på. Kriteri-\r\nerna måste kunna utsättas för extern granskning; detta\r\npå grund av demokratiska principer, men också för\r\noffentlighetsprincipens skull.\r\nSvanen har olika kriterier där man kan kompense-\r\nra en dålig egenskap med att ha bättre värden vad\r\ngäller en annan egenskap. Då följer man inte tankarna\r\nkring försiktighets- och substitutionsprincipen. Om en\r\nsubstans är \"diskutabel\" skall den inte accepteras i en\r\nmiljömärkt vara. En miljömärkt vara skall dessutom\r\nvisa att den är miljöbra och har inget samband med\r\nkvalitets- och funktionskrav.\r\nTillverkarna får betala 0,4 % av inkomsterna plus\r\n11 000 kronor och stå för provtagningskostnaderna\r\nför att kunna använda Svanen. Här finns två fel: Dels\r\när det alldeles för dyrt för många företag, dels bygger\r\nman finansieringen av miljömärkningen på mängden\r\nförsålda varor. Detta kan minska trovärdigheten för\r\nmiljömärkningssystemet, och det skall vi i Sverige\r\ninte medverka till.\r\nSedan måste vi tydligt uttala att vi vill ha en natio-\r\nnell miljömärkning. Man kan inte vänta tills det t.ex.\r\nkommer ett förslag från EU-kommissionen om att\r\navskaffa nationella miljömärkningssystem. Då är det\r\noftast för sent. Vi måste vara ute i förtid. Så fungerar\r\nEU.\r\nSlutligen vill jag säga att jag tycker att det är synd\r\natt regeringen inte förankrar i EU den politik som\r\nman för här i riksdagen. Man tycker i väldigt många\r\nfall: Vi kan driva det vi tycker. Men det förhindrar\r\nden demokratiska process som oftast brukar driva på\r\nmiljöutvecklingen och en god samhällsutveckling.</pre><pre>Anf.  162  DAN ERICSSON (kds)\r\nFru talman! Jag har en liten kommentar till Yvon-\r\nne Ruwaidas inlägg här. Hon hävdar att miljöarbetet i\r\nEU har gått bakåt och kritiserar EU mycket kraftfullt.\r\nJag hade en fråga som jag inte fick något svar på\r\nfrån Socialdemokraterna. Jag undrar också hur ni i\r\nMiljöpartiet ser på möjligheten till överstatliga beslut\r\npå miljöområdet.\r\nEtt sätt att driva på och få ett mer offensivt EU är\r\nju att beslut om ekonomiska styrmedel exempelvis\r\nskall kunna fattas med kvalificerad majoritet. Hur\r\nställer sig Miljöpartiet till det? Det är ju ett sätt att få\r\nett EU som är mer offensivt än det är i dag. Problemet\r\när alltså att man inte är tillräckligt offensiv. Det går\r\nlångsamt, men man är inte tillräckligt offensiv. Vad\r\nvill Miljöpartiet?</pre><pre>Överläggningen var härmed avslutad.\r\n(Beslut skulle fattas den 13 juni.)</pre><pre>20 §  Bordläggning</pre><pre>Anmäldes och bordlades\r\nArbetsmarknadsutskottets betänkande\r\n1994/95:AU13 Regionalpolitik</pre><pre>Bostadsutskottets betänkanden\r\n1994/95:BoU20 Enhetlig räntesättning och finansie-\r\nring av statliga bostadslån m.m.\r\n1994/95:BoU22 Viss ändring av reglerna för statliga\r\nkreditgarantier m.m.</pre><pre>Konstitutionsutskottets betänkanden\r\n1994/95:KU49 Ytterligare medel till regeringskansliet\r\n1994/95:KU50 Kampanjkostnader vid valet till Euro-\r\npaparlamentet</pre><pre>Utbildningsutskottets betänkanden\r\n1994/95:UbU20 Konvention om Europaskolorna\r\n1994/95:UbU21 Riksbankens jubileumsfonds verk-\r\nsamhet under år 1994\r\n1994/95:UbU22 Ytterligare medel inom Utbildnings-\r\ndepartementets område</pre><pre>Socialförsäkringsutskottets betänkanden\r\n1994/95:SfU19 Konvention om social trygghet mel-\r\nlan Sverige och Chile\r\n1994/95:SfU20 Kontroll av socialförsäkringen</pre><pre>21 §  Kammaren åtskildes kl. 21.39.</pre><pre>\r\nFörhandlingarna leddes av\r\nandre vice talmannen från sammanträdets början\r\nt.o.m. 9 § anf. 29 (delvis),\r\nav talmannen därefter t.o.m. 12 § anf. 89 (delvis).\r\nav förste vice talmannen därefter t.o.m. ajourneringen\r\nkl. 18.01,\r\nav tredje vice talmannen därefter t.o.m. 19 § anf. 144\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}