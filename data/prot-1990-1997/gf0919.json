{"dokumentstatus":{"dokument":{"hangar_id":"2387631","dok_id":"GF0919","rm":"1991/92","beteckning":"19","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"19","slutnummer":"0","datum":"1991-11-06 00:00:00","systemdatum":"2005-10-27 13:52:00","publicerad":"1991-11-06 00:00:00","titel":"Riksdagens snabbprotokoll 1991/92:19 Onsdagen den 6 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{9C072CC5-3984-456D-A16A-F0F324044E93}","dokument_url_text":"http://data.riksdagen.se/dokument/GF0919/text","dokument_url_html":"http://data.riksdagen.se/dokument/GF0919","dokumentstatus_url_xml":"http://data.riksdagen.se/dokumentstatus/GF0919","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:19</div>\r\n<div class=\"sidhuvud_datum\">Onsdagen den 6 november</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:25 bil.  1 till justitieutskottet</pre><pre>1991/92:25 bil.  2 till utrikesutskottet</pre><pre>1991/92:25 bil.  3 till försvarsutskottet</pre><pre>1991/92:25 bil.  4 till socialutskottet</pre><pre>1991/92:25 bil.  5 till trafikutskottet</pre><pre>1991/92:25 bil.  6 till finansutskottet</pre><pre>1991/92:25 bil.  7  punkterna 1-3 och 6 till\r\nutbildningsutskottet</pre><pre>punkterna 4 och 5 till kulturutskottet</pre><pre>1991/92:25 bil.  8 till jordbruksutskottet</pre><pre>1991/92:25 bil.  9  punkterna 1, 2, 4 och 5 till\r\narbetsmarknadsutskottet</pre><pre>punkterna 3 och 6-8 till socialförsäkringsutskottet</pre><pre>1991/92:25 bil. 10 till bostadsutskottet</pre><pre>1991/92:25 bil. 11  punkterna 1, 2 och 4 till\r\nnäringsutskottet</pre><pre>punkt G1 till arbetsmarknadsutskottet</pre><pre>1991/92:25 bil. 12  punkterna 2-4 till\r\njustitieutskottet</pre><pre>punkterna 1 och 5 till finansutskottet</pre><pre>propositionen i övrigt till finansutskottet</pre><pre>1991/92:38 och 44 till finansutskottet</pre><pre>1991/92:45 till skatteutskottet</pre><pre>1991/92:46 till justitieutskottet</pre><pre>1991/92:49 till näringsutskottet</pre><pre>1991/92:55 till lagutskottet</pre><pre>1991/92:63 till näringsutskottet</pre><pre>1991/92:64 till trafikutskottet</pre><pre>Skrivelserna</pre><pre>1991/92:32 till justitieutskottet</pre><pre>1991/92:58 till konstitutionsutskottet</pre><pre>Motionerna</pre><pre>1991/92:N4 till näringsutskottet</pre><pre>1991/92:Sk2 och Sk3 till skatteutskottet</pre><pre>2 § Yttrandefrihetsgrundlag m.m.</pre><pre>Föredrogs</pre><pre>konstitutionsutskottets betänkande</pre><pre>1991/92:KU1 Yttrandefrihetsgrundlag m.m.</pre><pre></pre><pre>Anf. 1 HARRIET COLLIANDER (nyd):</pre><pre>Fru talman! Rubriken på mitt anförande är Den\r\nnya yttrandefrihetsgrundlagen -- ett hot mot\r\ndemokratin.</pre><pre>Det är en stor händelse i Sverige när riksdagen skall\r\nanta en grundlag, och i dag är det den nya\r\nyttrandefrihetsgrundlagen som vi skall anta eller\r\nförkasta.</pre><pre>En grundlag skall vara så skriven att den håller\r\nmånga tiotal år framåt i tiden. Men så är tyvärr inte\r\nyttrandefrihetsgrundlagen skriven. Den är en\r\ngrund grundlag, grund därför att mycket överlåts\r\natt regleras i den vanliga lagstiftningen -- något som\r\nockså lagrådet har kritiserat.</pre><pre>Ny Demokrati protesterar mot den nya\r\ngrundlagen. Det har också under hösten visat sig att\r\nföreträdare för andra partier inte heller är till freds\r\nmed den nya lagen. Vi rekommenderar t.ex.\r\nmoderaterna att lyssna till sitt ungdomsförbund,\r\nsom i dagarna har publicerat en skrift som heter\r\n''Va? en ny grundlag?'', kritisk rapport om den nya\r\nyttrandefrihetsgrundlagen.</pre><pre>Ny Demokrati menar att man med hedern i behåll\r\ninte kan anta en grundlag som innehåller faktiska\r\nhot mot demokratin. Utgångspunkten för en\r\ndemokrati som Sverige måste vara att staten\r\ngaranterar medborgarna full yttrandefrihet. Men i\r\nstället för att vidga yttrandefriheten inför man med\r\nden nya grundlagen vissa begränsningar i\r\nyttrandefriheten.</pre><pre>Det är två slags begränsningar som Ny Demokrati\r\nvänder sig emot. Den ena begränsningen gäller\r\nrätten att sända i etern. 3 kap. 2 § är luddigt skriven,\r\nmen det positiva är att 3 § i samma kapitel\r\nföreskriver att begränsningarna regleras av\r\nregeringsformen 2 kap. 12 och 13 §§. Det innebär\r\nbl. a. att begränsningarna skall vara godtagbara i ett\r\ndemokratiskt samhälle.</pre><pre>Vad som också är märkligt i 3 kap. 2 § är att\r\nsammanslutningar ges företräde före enskilda vid\r\nfördelning av sändningsrätter. I regeringsformen 2\r\nkap. 1 § garanteras nämligen varje enskild\r\nmedborgare yttrandefrihet gentemot det allmänna.\r\nDet är den första grundläggande fri- och rättigheten\r\ni paragrafen; det är alltså det allra viktigaste. På\r\nden här punkten strider faktiskt\r\nyttrandefrihetsgrundlagen mot regeringsformen.</pre><pre>Den allvarligaste kritiken riktar Ny Demokrati mot\r\nmöjligheten att meddela generella reklamförbud,\r\nsåsom yttrandefrihetsgrundlagen medger i 1 kap.\r\n12 §.</pre><pre>När reklamförbud diskuteras, måste man hålla isär\r\ntvå centrala huvudfrågor. Den ena avser ett\r\nkonsumentskyddsintresse, och då handlar det om\r\ninnehållet i reklamen, t.ex. förbud mot\r\nalkoholreklam.</pre><pre>Den andra och viktigaste frågan är av mediapolitisk\r\nart och handlar om i vad mån reklam över huvud\r\ntaget skall få förekomma i radio och TV. Därmed\r\naktualiseras också frågan om reklam som\r\nfinansieringskälla och reella förutsättningar för\r\ndessa media. Båda huvudaspekterna på de här\r\nbegränsningarna tas också upp i 1 kap. 12 § -- den\r\nmediapolitiska i andra stycket.</pre><pre>Genom att man kan förbjuda reklam och därmed\r\nundanröja den huvudsakliga finansieringen för fria\r\nradio- och TV-stationer blir faktiskt\r\nyttrandefriheten illusorisk. Grundlagen ger oss\r\nfolkvalda ombud möjlighet att rycka undan\r\nfinansieringen och därmed tysta misshagliga röster\r\ni etern.</pre><pre>Riksdagen kan alltså i vanlig lag förbjuda reklam.\r\nHär finns ingen återhållsamhet föreskriven, och här\r\nsaknas det skydd som regeringsformen föreskriver\r\ni 2 kap. 12 och 13 §§. Det är mer än\r\nanmärkningsvärt -- för här tillåts lagstiftarens\r\ngodtycke råda.</pre><pre>Att så blir fallet står helt klart efter Birgit Friggebos\r\ntal på Tidningsutgivareföreningen i går. Man skulle\r\nha trott att en frihetsvänlig regering skulle värna\r\nfullt ut om yttrandefriheten. Men nu kommer man\r\natt använda den här ''bagatellartade'' 12 § och\r\nmeddela generellt reklamförbud i närradion.</pre><pre>Målsättningen i lagarbetet har varit att\r\nyttrandefrihetsgrundlag och tryckfrihetsförordning\r\nskall stämma överens. Generellt reklamförbud i\r\nnärradion innebär på tryckfrihetsförordningens\r\nområde generellt förbud mot reklam i\r\nföreningsbladen.</pre><pre>Är det sådana inskränkningar som ni ja-sägare till\r\nyttrandefrihetsgrundlagen tänker motionera om i\r\njanuari?</pre><pre>Man frågar sig osökt vad som är motivet till att i en\r\ngrundlag ge möjlighet till generella reklamförbud.\r\nMan finner det i propositionen till lagen. Avsnittet\r\n''Reglering av reklam i radio och TV'' är en\r\nförvirrande men högst intressant läsning. Först sägs\r\natt yttrandefriheten vidgas om nya medier kan\r\netableras med hjälp av reklam. Så gör man helt om\r\noch säger att det går inte, för då kan man inte\r\nförbjuda reklam i Sveriges Radio-koncernens\r\nsändningar!</pre><pre>Det är absurt att det är politikernas vilja att styra\r\noch ställa i Sveriges Radio som är\r\nbevekelsegrunden till möjligheten att inskränka\r\nyttrandefriheten i den nya grundlagen.</pre><pre>Ny Demokratis lösning är enkel. Vi säger: Ut med\r\npolitikerna och särintressena i Sveriges Radio! Gör\r\nSveriges Radio-koncernen till ett direktstyrt\r\nföretag utan intressegrupper mellan staten och\r\nföretaget, för då faller motiveringen för generella\r\nreklamförbud. Om sedan regeringen genomför sin\r\navsikt att privatisera statliga företag, som också Ny\r\nDemokrati stöder, så finns kanske inte Sveriges\r\nstatsstyrda radio kvar om tio år.</pre><pre>Ny Demokrati anser också att\r\nyttrandefrihetsgrundlagen står i strid med\r\nEuropakonventionens artikel 10 och motsvarande\r\nartikel i FN-konventionen. Denna vår uppfattning\r\ndelas av ledande internationell expertis. I\r\nEuropadomstolen finns nu Radio Nova-fallet. Som\r\nbekant har man velat tysta Radio Nova, därför att\r\nstationen har sänt reklam. Riksdagen borde\r\nåtminstone ha väntat med antagandet av\r\nyttrandefrihetsgrundlagen tills domen i Strasbourg\r\nhade fallit. Birgit Friggebo anser uppenbarligen att\r\nSverige vinner, men jag är inte så säker på det.</pre><pre>I konventionssammanhang finns tre motioner av\r\nintresse. Det är Carl Bildts om fördjupad\r\ndemokrati och rättssäkerhet, Bengt Westerbergs\r\nom naturvården och Bertil Fiskesjös om\r\nEuropakonventioner och rätten till\r\ndomstolsprövning av förvaltningsbeslut. Det\r\ngemensamma i dessa tre motioner är just kravet på\r\natt bringa svensk lagstiftning i överensstämmelse\r\nmed Europakonventionen och Europadomstolens\r\nbeslut.</pre><pre>Varför har vi nu så bråttom med\r\nyttrandefrihetsgrundlagen, när vi har hela\r\nmandatperioden på oss? Om vi har väntat i 20 år\r\nspelar det väl ingen roll om vi väntar några år till.\r\nDet viktiga är att vi får en grundlag som är värd\r\nnamnet.</pre><pre>Sammanfattningsvis anser Ny Demokrati att delar i\r\nyttrandefrihetsgrundlagen står i strid med\r\nregeringsformen och Europakonventionen. Jag\r\nyrkar därför att yttrandefrihetsgrundlagen\r\nförkastas och omarbetas.</pre><pre>Fru talman! Jag hemställer om bifall till\r\nreservationen.</pre><pre>Anf. 2 JOHAN LÖNNROTH (v):</pre><pre>Fru talman! Jag vill börja med att citera vad Bo\r\nHammar sade den 8 maj, då kammaren i första\r\nomgången diskuterade denna fråga. Han sade\r\nföljande: ''Det faktum att riksdagens samtliga sex\r\npartier har kunnat ena sig i grundläggande\r\ndemokratifrågor anses uppenbarligen inte som\r\nnågot märkligt.'' -- Detta sades mot bakgrund av att\r\nmassmedia vid den tidpunkten inte\r\nuppmärksammade denna fråga särskilt mycket. ''\r\nDet är helt enkelt vad man förväntar sig av\r\nriksdagens ledamöter. Låt oss hoppas att detta även\r\ni framtiden skall vara en självklarhet. Låt oss\r\nhoppas att, mitt uppe i det politiska stridsvimlet,\r\ndenna grundläggande värdegemenskap kring\r\ndemokratin och de demokratiska och mänskliga fri-\r\noch rättigheterna skall bli något bestående.''</pre><pre>Nu har vi just hört att ett parti i den nya riksdagen,\r\nNy Demokrati, kommer att motsätta sig den nya\r\ngrundlagen. Men det är trots allt fråga om en detalj,\r\noch jag skall återkomma till den litet senare.</pre><pre>Vi i vänsterpartiet hyllar denna enighet, och jag\r\nkommer att avsluta mitt anförande med att yrka\r\nbifall till utskottets förslag, men det innebär inte att\r\nvi är helt nöjda med alla detaljer i förslaget till ny\r\nyttrandefrihetsgrundlag. Meddelarfriheten borde\r\nt.ex. ha slagits fast även i fråga om s.k. avtalad\r\ntystnadsplikt. Makten i privata storföretag tvingar\r\nanställda till tystnad. Ett exempel på detta för inte\r\nså länge sedan är Bofors. Just i dessa dagar stärks\r\nägarmakten. När arbetslösheten stiger blir\r\nmänniskor räddare för att drabbas av\r\nkapitalmaktens hämnd.</pre><pre>Den maktkoncentration som nu äger rum i rasande\r\nfart gör att man i dessa dagar känner en viss oro för\r\nyttrandefriheten i framtiden. I dag talar den\r\nekonomiska och politiska makten med samma\r\ntunga. På praktiskt taget alla ledarsidor i våra stora\r\ndagstidningar sägs i princip samma sak. Alla\r\nekonomer i de fyra TV-kanalerna, i diverse\r\nradiokanaler och i praktiskt taget alla tidningar\r\nsäger ungefär samma sak. Detsamma är fallet med\r\nEG-debatten.</pre><pre>Regeringen vill nu stärka skyddet för den privata\r\näganderätten i grundlagen. Det är litet oklart vad\r\nregeringen menar. Bertil Fiskesjö har skrivit\r\nintressanta saker om detta, och jag förväntar mig\r\nen givande diskussion om vad detta betyder.</pre><pre>Allt detta gör att jag känner att yttrandefriheten\r\nkan komma att sitta trångt. Den skrift från\r\nmoderata ungdomsförbundet som Harriet\r\nColliander hänvisade till har också jag läst med\r\nstort intresse. Ungmoderaterna frågar sig bl.a. hur\r\ndet kan komma sig att moderpartiet stöder detta\r\nförbud mot kommersiell reklam och är litet\r\nkonsternerade över det. Jag kan kanske bidra litet\r\ntill en förklaring. Den genuina\r\nmarknadskonkurrensen har alltid varit det största\r\nhotet mot kapitalmakten. Det var samma sak när\r\ngatuförsäljarna i Göteborg ville få sälja fritt och de\r\nprivata handlarna i centrala Göteborg\r\nprotesterade. Då klövs såväl moderata\r\nsamlingspartiet och folkpartiet i frågan och man\r\nhade svårt att hantera den.</pre><pre>Förbud mot kommersiell reklam, det är ett ganska\r\nknepigt begrepp. Överheten hittar alltid former att\r\nkringgå ett sådant förbud. Man kan dölja sig bakom\r\nolika typer av ideella föreningar. När t.ex. Hans\r\nMajestät Konungen säljer Volvo i USA sker det\r\nmed den garanterat icke-kommersiella svenska\r\nfanan som täckmantel.</pre><pre>Jag kommer från Göteborg, där Radio SAF, dvs.\r\nSAFs närradio, har slagit under sig en mycket stor\r\ndel av marknaden. Man sitter nästan ibland och\r\nlängtar efter reklam från de privata\r\nspecerihandlarna. Jag tror att de som säger att ett\r\nförbud mot reklam mycket väl kan strida mot\r\nEuroparådskonventionen om de mänskliga\r\nrättigheterna har rätt. Detta betyder inte att jag och\r\nvänsterpartiet automatiskt anser att vi skall böja oss\r\nför detta. Om man skulle hitta på att förbjuda\r\nallemansrätten tycker jag att vi skall gå emot det.</pre><pre>Vi skall slå vakt om Sveriges Radio och dess\r\nreklamfrihet. Vi måste nog tänka över\r\nformuleringen i lagförslaget i vad avser icke\r\nkommersiell reklam. Jag ansåg vid\r\nutskottsbehandlingen att vi borde funderat litet\r\nmer i frågan, men utskottet hade inte den tiden till\r\nsitt förfogande, och jag fick böja mig för detta. Vi\r\nkommer säkert att få återkomma till denna fråga.\r\nJag anser också att vi bör fundera över att i\r\nyttrandefrihetslagen skriva in bestämmelser som\r\nhindrar monopolmakten att ytterligare stärkas\r\ninom massmedia. Med detta yrkar jag bifall till\r\nutskottets förslag.</pre><pre>Anf. 3 THAGE G PETERSON (s):</pre><pre>Fru talman! Sverige har tre grundlagar:\r\nregeringsformen, successionsordningen och\r\ntryckfrihetsförordningen. I dag skall riksdagen\r\nfatta det slutliga beslutet i fråga om en helt ny\r\ngrundlag, yttrandefrihetsgrundlagen. Detta beslut\r\nblir historiskt. En helt ny grundlag har nämligen\r\ninte införts sedan representationsreformen år 1866.\r\nDå stiftades riksdagsordningen, som var grundlag\r\nfram till år 1975.</pre><pre>Den 8 maj i år tog en enig riksdag det första steget\r\nmot den nya yttrandefrihetsgrundlagen. Jag satt vid\r\ndet tillfället i talmansstolen och kunde med glädje,\r\nmen också med stolthet, konstatera hur riksdagens\r\npolitiska partier ställde upp för den nya\r\ngrundlagen. Den gamla svenska traditionen\r\nfullföljdes, att en grundlag skall stiftas under stor\r\nenighet. De olika partiföreträdarna uttryckte sin\r\nstora glädje och tillfredsställelse över denna\r\nenighet om demokratins spelregler. Det gjorde\r\nKUs ordförande Olle Svensson,\r\nsocialdemokraterna, Anders Björck, moderaterna,\r\nBirgit Friggebo, folkpartiet liberalerna, Bengt\r\nKindbom, centern, Bo Hammar, vänsterpartiet,\r\noch Hans Leghammar, miljöpartiet. Den stora\r\nenighet som manifesterades i riksdagen den 8 maj\r\när en stor styrka för den svenska demokratin.</pre><pre>Den nya grundlagen reglerar yttrandefriheten i\r\nradio och TV, filmer och videogram,\r\nljudupptagningar och liknande medier.\r\nYttrandefriheten i dessa andra medier än det\r\ntryckta ordet har hittills fallit under det mindre\r\ndetaljerade skydd som finns i regeringsformen för\r\nde grundläggande fri- och rättigheterna. Nu flyttar\r\nvi fram positionerna genom att yttrandefriheten får\r\nett mer i detalj utformat skydd även i de medierna.</pre><pre>Reglerna om detta skydd bygger i allt väsentligt på\r\nde grundläggande principer som gäller för\r\ntryckfriheten. Jag vill gärna upprepa eller återge\r\ndessa grundläggande principer som vi nu stadfäster\r\ngenom dagens beslut. De är censurförbud,\r\netableringsfrihet, särskilda regler om ansvarighet\r\nför yttrandefrihetsbrott, skydd för den som\r\nanskaffar eller tillhandahåller upplysningar för\r\noffentliggörande, uttömmande uppräkning av de\r\ngärningar som kan beivras som yttrandefrihetsbrott\r\noch slutligen en särskild rättegångsordning för\r\nbeivrande av sådana brott.</pre><pre>Fru talman! Mot bakgrund av den debatt som\r\nförevarit sedan första riksdagsbeslutet i somras vill\r\njag beröra några frågor. Den etableringsfrihet som\r\ngäller för tidningar har inte kunnat flyttas över till\r\netersänd radio och TV, av det enda skälet att\r\nutrymmet i etern i dag är begränsat. Även om jag\r\ntror att teknisk forskning och utveckling -- en\r\ngammal industriminister skall ju ha en långtgående\r\ntro på detta -- kommer att kunna ge oss en ny\r\nteknik, som medger ett betydligt större utrymme än\r\ni dag, kommer det nog alltid att finnas ett behov av\r\natt reglera ianspråktagandet av de utrymmen som\r\nkommer att vara tillgängliga. Då gäller det att se till\r\natt dessa utrymmen kommer allmänheten till godo\r\ni så stor utsträckning som möjligt. Det är av stor\r\nbetydelse för den fria opionionsbildningen att dessa\r\nutrymmen tas i anspråk för sändningar till\r\nallmänheten. Yttrandefriheten är då av\r\ngrundläggande betydelse för alla överväganden om\r\ndenna fördelning. Det finns därför i\r\nyttrandefrihetsgrundlagen en föreskrift som\r\ninnebär att det allmänna skall eftersträva att\r\nradiofrekvenserna tas i anspråk på ett sätt som\r\nleder till den vidaste möjliga yttrandefriheten och\r\ninformationsfriheten.</pre><pre>En särskild utredare arbetar nu med att utarbeta\r\nförslag till lagstiftning om fördelning av\r\nradiofrekvenser. Detta arbete bör avvaktas innan\r\nman tar ställning till frågan om, och i så fall i vilken\r\nutsträckning, som regler för fördelningen av\r\nradiofrekvenser bör tas in i den nya\r\nyttrandefrihetsgrundlagen. Detta är således en\r\nfråga som vi får återkomma till.</pre><pre>I samband med frågan om etableringsfrihet vill jag\r\nnågot beröra den särskilda bestämmelsen om\r\nnärradion i yttrandefrihetsgrundlagen. Enligt den\r\nbestämmelsen skall det finnas möjlighet för\r\nsammanslutningar att få tillstånd att sända\r\nljudradioprogram i lokala radiosändningar i den\r\nutsträckning som just tillgängliga radiofrekvenser\r\nmedger. Detta innebär ju givetvis inte att det bara\r\när sammanslutningar som skall kunna få tillstånd\r\nför att sända ljudradioprogram i lokala\r\nradiosändningar. Också andra har den möjligheten.\r\nDet har förekommit vissa missförstånd på den\r\npunkten i debatten.</pre><pre>Frågan om reklam i radio och TV har i den\r\nallmänna debatten tilldragit sig stort intresse.\r\nRiksdagen beslutade i juni i år om ändringar i\r\nradiolagen som innebär att det nu skall bli möjligt\r\natt etablera en ny TV-kanal, som finansierar sin\r\nverksamhet med reklam i programmen.\r\nRiksdagsbeslutet innebär samtidigt att det även i\r\nfortsättningen inte skall förekomma reklam i\r\nSveriges Radio-koncernens sändningar. Ordningen\r\nmed reklamfrihet i Sveriges Radio-koncernens\r\nprogram måste naturligtvis bli rättsenlig även med\r\nden nya grundlagen. När det rättsliga skyddet för\r\nyttrandefriheten i programmen upphöjs till\r\ngrundlag, måste grundlagen därför innehålla ett\r\nuttryckligt undantag som medger att ett sådant\r\nreklamförbud upprätthålls genom lag. Med\r\nutgångspunkt från de principer som ligger till grund\r\nför grundlagen skulle det inte vara godtagbart om\r\nstaten utan vidare skulle kunna träffa avtal med\r\nprogramföretagen om generella förbud mot\r\nyttranden av visst slag.</pre><pre>Det är just detta som är bakgrunden till att det i\r\nyttrandefrihetsgrundlagen föreskrivs att\r\nbestämmelserna i grundlagen inte hindrar att det i\r\nlag meddelas föreskrifter om förbud mot reklam i\r\nradioprogram.</pre><pre>Fru talman! Yttrandefrihetsgrundlagen har\r\nföregåtts av ett mycket omfattande utrednings- och\r\nberedningsarbete. Det har pågått i mer än två\r\ndecennier. Alla som har följt de här frågorna vet att\r\ndet under detta arbete verkligen har rått delade\r\nmeningar om hur den nya grundlagen skulle\r\nutformas. Man startade inte det här arbetet under\r\nenighet, och man visste från början inte facit på hur\r\nman skulle landa en gång när man lade fram lagen\r\nför riksdagen. Men det fanns en stark önskan hos\r\nde politiska parterna att jämka samman de olika\r\nuppfattningarna för att åstadkomma det som så\r\nlänge har varit en gemensamma målsättningen,\r\nnämligen ett väsentligt stärkt skydd för\r\nyttrandefriheten också i andra medier än det\r\ntryckta ordet.</pre><pre>Naturligtvis får inte en bred enighet kring\r\ngrundlagen utesluta olika uppfattningar om hur\r\nman bör utnyttja det utrymme för vanlig\r\nlagstiftning som grundlagen ger. Där vill jag hålla\r\nmed dem som i debatten sagt att en enighet\r\nnaturligtvis inte får leda oss fel. Det är också\r\nsjälvklart att det kan finnas olika meningar om hur\r\nockså en ny grundlag kan behöva utvecklas och\r\nförbättras. En ständigt levande debatt om vår\r\ndemokrati, om våra grundlagar och om våra\r\nspelregler för det demokratiska arbetet är\r\neftersträvansvärd. Jag har många gånger påpekat\r\nhär i kammaren hur nödvändigt det är att den\r\ndebatten också berör våra grundlagar och\r\nriksdagsordningen. Då kan vi ständigt få de bästa\r\ninstrumenten och de bästa spelreglerna för vårt\r\ndemokratiska arbete. Jag kommer därför med\r\nutomordentligt stort intresse att lyssna till de\r\nsynpunkter som kommer att föras fram i dagens\r\ndebatt.</pre><pre>Fru talman! Jag yrkar bifall till utskottets\r\nhemställan.</pre><pre></pre><pre>Anf. 4 BIRGER HAGÅRD (m):</pre><pre>Fru talman! Vi står i dag inför ett andra beslut om\r\nytterligare en grundlag, yttrandefrihetsgrundlagen.\r\nJag skall ärligt säga att det är med en begränsad\r\nentusiasm som jag står här och för dess talan. Vi\r\nkan konstatera att den yttrandefrihetsgrundlag som\r\nvi nu skall sjösätta förvisso inte i allt återspeglar\r\nmoderata synsätt.</pre><pre>Det har varit en långvarig diskussion alltsedan\r\n1940-talet om hur vi skall kunna skydda\r\nyttrandefriheten. Diskussionen har kanske varit\r\nsärskilt intensiv under de senaste två decennierna.\r\nOm jag inte missminner mig har det varit fem olika\r\nutredningar, däribland massmediautredningen och\r\nyttrandefrihetsutredningen. Inför det förslag som\r\npresenterades i våras var det fråga om ingående och\r\nlångvarig beredning av en särskild arbetsgrupp.\r\nDet förekom t.o.m. partiledaröverläggningar. Jag\r\nhar inte varit involverad i det här arbetet tidigare,\r\nmen jag har då kunnat följa det hela ifrån en mer\r\nblygsam post som suppleant i\r\nkonstitutionsutskottet.</pre><pre>Det som är väsentligt i det här sammanhanget är att\r\ndet alltid har rått ett strävan efter en bred enighet\r\nkring grundlagsfrågorna. Det som har kommit fram\r\ni lagförslag när det gäller demokratis spelregler är\r\nnågot som har väckt respekt och som respekteras\r\nsåväl av moderaterna som av våra\r\nhuvudmotståndare, socialdemokraterna.</pre><pre>Jag sade inledningsvis att\r\nyttrandefrihetsgrundlagen förvisso inte återspeglar\r\ni allt någon moderat syn. Jag skulle vilja instämma\r\ni vad min företrädare som moderat talesman i\r\nkonstitutionsutskottet Anders Björck sade den 8\r\nmaj i våras då, som Johan Lönnroth tidigare\r\npåpekat, den ''stora'' grundlagsdebatten ägde rum:</pre><pre>''Det grundlagsförslag som vi i dag har att ta\r\nställning till har enligt min mening inte löst några av\r\nproblemen på ett fullt ut tillfredsställande sätt. Det\r\ngäller grundlagsskyddet för reklam och\r\netableringsfrihet. De lösningar som här har\r\nuppnåtts är emellertid acceptabla. De har uppnåtts\r\ngenom kompromisser, som vi från moderata\r\nsamlingspartiet har stått, och står även i dag,\r\nbakom, men vi vill gärna understryka att den\r\nreglering som nu föreslås när det gäller dessa båda\r\nområden inte på något sätt kan betraktas som\r\nslutgiltig. Man kan lugnt räkna med att\r\nutvecklingen kommer att tvinga fram ett starkare\r\ngrundlagsskydd, såväl för reklamen som för\r\netableringsfriheten.''</pre><pre>Detta är moderata samlingspartiets ståndpunkt,\r\noch jag har velat redovisat den ordagrant för att\r\nunderstryka kontinuiteten. Vad vi sade i går gäller\r\nockså i dag. Omedelbart efter det att riksdagen nu\r\ni en andra läsning har antagit\r\nyttrandefrihetsgrundlagen börjar vi moderater\r\narbeta för förändringar av\r\nyttrandefrihetsgrundlagen och också av tillämpliga\r\ndelar i regeringsformen. Vi börjar arbeta för\r\nförändringar som kommer att leda fram till att vi\r\nmera precist skall kunna ange ett starkt\r\ngrundlagsskydd för reklamen och för\r\netableringsfriheten.</pre><pre>Jag tycker mig också av Thage G Petersons\r\nanförande erfara att det finns ett intresse från\r\nsocialdemokratisk sida att inte bara delta i debatten\r\nutan också kunna medverka till att de spelregler\r\nsom gäller för demokratin slås fast än tydligare för\r\nframtiden än vad som fallet är i dag.</pre><pre>Men om man nu inte är hundraprocentigt nöjd,\r\nvarför då inte avslå den här\r\nyttrandefrihetsgrundlagen, som Ny Demokrati\r\nföreslår? Jag vill säga att det är att göra det alltför\r\nlätt för sig. Jag har tidigare betonat vikten av att det\r\nråder en enighet kring grundlagsfrågorna och att\r\nman bygger vidare på den grund som läggs. Andra\r\nger och tar, vi måste också ge och ta.</pre><pre>Det är inte en grundlag som vi till allt instämmer i,\r\nmen vi har varit med om att ändå få fram\r\nväsentligheterna i den. Vad vi nu skall göra är att\r\nförsöka övertyga den andra sidan om bärkraften i\r\nvåra ändringsförslag, som kommer att redovisas i\r\nframtiden.</pre><pre>Vad jag har sagt är också svar på den reservation\r\nsom avgivits i konstitutionsutskottet av Harriet\r\nColliander. Den reservationen skjuter in sig på en\r\nenda punkt -- visserligen viktig men dock en enda --\r\nnämligen möjligheten att i lag förbjuda\r\nkommersiell reklam i radio och TV. Det var just\r\ndetta som vi moderater ville ha bort. Jag vill gärna\r\nstryka under att det är en skönhetsfläck i\r\nyttrandefrihetsgrundlagen, och jag är övertygad om\r\natt vi också kommer att få bort den så småningom.</pre><pre>Men detta är inte skäl att stjälpa allt det som har\r\nuppnåtts i yttrandefrihetsgrundlagen, och jag utgår\r\nifrån att en borgerlig regering inte kommer att\r\nuttnyttja möjligheterna till inskränkning av dessa\r\nfriheter, som är så väsentliga.</pre><pre>Att man inskränker de friheter som man ger med\r\nena handen genom vanlig lag är ju inget nytt. Hela\r\nvår grundlag genomsyras av den\r\nlagstiftningstekniken. I den s. k. fri- och\r\nrättighetskatalogen, 2 kap. regeringsformen, finner\r\nvi i 12, 13 och 14 §§ angivet hur en rad olika\r\ninskränkningar skall kunna göras.</pre><pre>Därtill ytterligare en reflexion. Om\r\nyttrandefrihetsgrundlagen inte skulle gå igenom,\r\nhade det rådande reklamförbudet ju fortsatt att\r\ngälla. Men om vi nu stadfäster\r\nyttrandefrihetsgrundlagen, kan också det förbudet\r\nförsvinna. Om vi skulle säga nej, skulle vi få en\r\ngrundlagslös tillvaro på yttrandefrihetens område,\r\noch det ser jag inte som något acceptabelt.</pre><pre>Det står i strid med Europakonventionen, säger\r\nman. Det är möjligt att det är så, men därom vet vi\r\ninte ett enda dugg. Det är möjligt, men i så fall står\r\nju den svenska lagstiftningen i strid med\r\nEuropakonventionen redan nu.</pre><pre>Varför ser man då inte till att vi får en prövning av\r\nEuropadomstolen? Låt oss få en sådan, och jag\r\nskall gärna säga att jag med glädje i så fall skulle se\r\nfram emot en fällande dom mot Sverige, för då\r\nskulle vi tvingas att ändra på den här bråten på en\r\nrad olika punkter. Det skulle göra det lättare för oss\r\natt driva yttrandefrihetens maximer i riksdagen och\r\npå andra ställen.</pre><pre>Ny Demokrati vill nu gärna framstå som en särskild\r\nförespråkare för yttrandefriheten, men jag tycker\r\natt man slår in öppna dörrar. Man konstaterar att\r\nbristerna finns -- det har vi moderater gjort länge --\r\nmen man vill gå långt. Man vill säga nej, och det\r\nhar vi sagt att vi inte är beredda att göra, utan vi\r\nvill arbeta vidare på den grund som vi har kunnat\r\nskapa.</pre><pre>Ny Demokrati konfronteras med det här problemet\r\nför första gången. Vi moderater har brottats med\r\ndet under flera decennier. Vi har har uppnått att vi\r\ninte har fått en konstig sammanbakad\r\ntryckfrihetsförordning och\r\nyttrandefrihetsgrundlag, som var på tal och var\r\nnära en gång. Vi har uppnått att ståndpunkter som i\r\ndag ter sig högst relevanta och moderna har kunnat\r\nbeaktas i det här grundlagsarbetet.</pre><pre>Yttrandefrihetsgrundlagen är ingen perfekt lag,\r\nmen den är ett steg framåt. Den innebär en\r\navsevärd liberalisering av yttrandefriheten men\r\nförsämrar inte en tum. Vi arbetar oförtrutet vidare\r\npå en förändring och på förbättring av\r\nyttrandefrihetsgrundlagen. Därför, fru talman, kan\r\njag yrka bifall till utskottets hemställan.</pre><pre>Anf. 5 YLVA ANNERSTEDT (fp):</pre><pre>Fru talman! Liberaler har i årtionden arbetat för\r\natt vidga yttrandefriheten i Sverige, och det arbetet\r\nhar bedrivits längs två huvudlinjer.Den ena är att\r\nöka mångfalden och ta bort Sveriges Radios\r\nmonopol på radio- och TV sändningar. Den andra\r\nhar gällt att ge andra medier än tidningar och\r\nböcker samma grundlagsskydd som\r\ntryckfrihetsförordningen ger tryckta alster.</pre><pre>Medvetenheten om behoven att utvidga\r\nyttrandefriheten har funnits sedan 40-talet, men\r\ntanken att ge nya medier samma grundlagsskydd\r\nsom det tryckta ordet är inte alls så självklar som\r\ndet kan verka. Dröjsmålet har berott på partiernas\r\nskilda utgångspunkter i synen på nya medier och\r\nsynen på statens inflytande över dessa medier. Att\r\nha ett grundlagsskydd endast för det tryckta ordet\r\nvisar tyvärr en oförmåga att acceptera de nya\r\nmediernas betydelse och genomslagskraft.</pre><pre>Förslaget som vi i dag slutgiltigt skall anta är en\r\nseger för det konstruktiva samtalet, det som håller\r\nen demokrati levande. Det faktum att vi antar den\r\nhär grundlagen i dag betyder ju inte att arbetet är\r\navslutat, tvärtom. Att tro att det vi uppnått hittills\r\nkommer att vara en evig sanning är helt fel. Den\r\ntekniska utvecklingen går svindlande fort. Nya\r\nmedier kan utvecklas och ställa beprövade regler\r\noch gränser på ända. I en föränderlig värld bör vi\r\nockså ha beredskap för att ompröva grundlagar\r\nsom blivit omoderna.</pre><pre>Det finns flera inslag som vi liberaler inte är nöjda\r\nmed. Jag skall strax återkomma till dem. Ett beslut\r\ni dag är ett bevis för att vi, från de flesta partierna,\r\nnu kan vara eniga om att ta flera betydelsefulla steg\r\ni rätt riktning. Det vill vi liberaler medverka till.</pre><pre>De frågor som vi inte är helt nöjda med har vi bl.a.\r\nfört fram i en motion med anledning av\r\npropositionen i våras. Vi kommer även i framtiden\r\natt föra fram våra förslag till förändringar i olika\r\nfora. Det gäller de förändringar som vi anser bör\r\noch kan göras. Det gäller t.ex. motivtexten till\r\nparagrafen om möjligheter att genom lag förbjuda\r\nreklam. Vi anser att reklamförbud endast skulle\r\nkunna anges för s.k. Public service-företag och att\r\ndet skulle ha framgått av motivtexten. Vi har inte\r\nfått gehör för detta. Vi anser också att principerna\r\nför koncessionsgivningen på etermedieområdet bör\r\ngrundlagsfästas.</pre><pre>Frågan om meddelarskydd på det privata området\r\när inte heller löst. I takt med att uppgifter som\r\nhittills skötts i offentligrättslig regi alltmer flyttas\r\növer i friare former, ökar riskerna för att\r\nmedborgarnas insyn begränsas och möjlighet till\r\ngranskning och kritik minskar drastiskt. Vi noterar\r\natt utskottet ändå uttalat att frågan bör ägnas\r\nfortsatt uppmärksamhet.</pre><pre>Vi är glada för att utskottet också tog intryck av\r\nvåra argument för en s.k. parallellinstruktion.\r\nÄven om våra förslag inte godtogs fullt ut, kommer\r\nändå instruktionen att gälla i brottmål. Det ser vi\r\nsom ett förbättrat skydd för yttrandefriheten.\r\nSpeciellt i dessa omvälvande tider när\r\nkommunistiska diktaturer störtas den ena efter den\r\nandra, finns det anledning att betänka behovet av\r\nskydd också för de opinionsyttringar som sker på\r\nteatrar och utställningar, vid demonstrationer, eller\r\nför den delen vid sångfestivaler efter känt mönster\r\nfrån våra grannar i Baltikum. Även om vi i Sverige\r\nlänge har levt i en fredlig omgivning, i en fredlig\r\ndemokrati, kan förhållandena ändras så att ett\r\nsådant grundlagskydd kan bli ovärderligt.</pre><pre>Med dessa synpunkter vill jag understryka att\r\nreformarbetet inte alls är avslutat. De problem som\r\nhittills inte har kunnat lösas skall emellertid inte ses\r\nsom hinder för ett fortsatt arbete, eller rent av tas\r\ntill intäkt för att säga nej till de uppnådda\r\nframgångarna i dag för yttrandefriheten. Tvärtom.\r\nDe skall de ses som en stimulans och en uppfordran\r\natt finna fungerande lösningar också i framtiden.</pre><pre>Det kommer säkert att uppstå nya problem som\r\nmåste lösas. Det är min förhoppning att kommande\r\nförbättringar av yttrandefriheten skall kunna\r\narbetas fram i enighet mellan partierna -- liksom\r\nhittills. När det gäller att lägga fast regler för hur\r\ndemokratin skall utövas, är det faktiskt bäst att man\r\när enig om hur ramar och gränser skall utformas.</pre><pre>Fru talman! Med detta vill jag yrka bifall till\r\nliggande förslag.</pre><pre>Anf. 6 Tredje vice talman BERTIL FISKESJÖ\r\n(c):</pre><pre>Fru talman! Det har varit mycket tillfredsställande\r\natt under många år ha fått arbeta med de frågor som\r\nvi nu diskuterar. Det har gällt olika aspekter på\r\ntryckfriheten och yttrandefriheten, och det är\r\nfrågor som vi från centerpartiets sida anser är\r\noerhört viktiga. Reglerna och den faktiska\r\nutformningen av yttrandefriheten och tryckfriheten\r\när av avgörande betydelse för om vi över huvud\r\ntaget skall kunna tala om demokrati.</pre><pre>Det har varit tillfredsställande att kunna medverka\r\ntill först den nya grundlagen och senare till en\r\nytterligare utvidgning av fri- och rättighetskapitlet i\r\ngrundlagen. Det har varit tillfredsställande att\r\nkunna medverka till åtskilliga förbättringar av\r\ntryckfrihetsförordningen. Det är vidare med stor\r\ntillfredsställelse jag nu ser att riksdagen kan vara\r\nberedd att anta en ny grundlag om yttrandefriheten\r\ni andra media än de tryckta.</pre><pre>Det innebär naturligtvis inte att vi kan sätta punkt\r\noch att allt skulle vara färdigt. Det finns någon\r\nmärklig föreställning om att en grundlag är tagen\r\nför tid och evighet. Jag vill erinra om att i varje fall\r\nunder de år jag har suttit i riksdagen har\r\nförändringar i regeringsformen och även i\r\ntryckfrihetsförordningen genomförts praktiskt\r\ntaget varje mandatperiod. Jag ser inget märkligt i\r\ndet. Det är bra att man tar fasta på erfarenheter\r\nsom har gjorts och är ständigt ute efter att hitta nya\r\noch bättre lösningar. De yttre omständigheterna\r\nförändras ständigt, och det bör man givetvis ta\r\nhänsyn till om man vill ha grundlagar som skall\r\nkunna tillämpas. Annars förfaller grundlagarna till\r\natt bli till en lekstuga för allehanda domstolar. Det\r\när jag som princip emot. Det skall kunna utläsas i\r\ngrundlagarna vad syftet är med bestämmelserna.\r\nDet skall inte behövas en mängd tolkningar av\r\nbestämmelserna.</pre><pre>Jag hade hoppats att vi skulle kunna komma vidare\r\npå en punkt redan vid det här tillfället. Det gäller\r\nen sak som berördes av Johan Lönnroth. Ylva\r\nAnnerstedt var också inne och tangerade frågan.\r\nDet gäller en utvidgning av meddelarskyddet och\r\nefterforskningsskyddet på det ickeoffentliga\r\nområdet. Jag har också haft tillfälle att sitta med i\r\nen utredning som jag tycker har gjort ett gott\r\narbete.</pre><pre>Detta är ett svårt område. Utredningen har lagt\r\nfram ett förslag. Men förslaget har ännu inte lett till\r\nnågon lagstiftning, vilket jag beklagar.\r\nYttrandefriheten kan vara trängd inte bara inom\r\nden offentliga sektorn utan också inom andra\r\nsektorer i samhället. Men den stora betydelsen som\r\nstora företag och fackliga och andra organisationer\r\nhar i våra dagar, kan man säga att skyddet för den\r\nenskilde gentemot starka intressen är lika\r\nnödvändigt på dessa områden som inom den\r\noffentliga sektorn. Jag beklagar att det inte har\r\nblivit något av betänkandet från\r\nmeddelarskyddsutredningen ännnu. Förslaget\r\nfälldes i remissomgången på grund av en ohelig\r\nallians mellan SAF och fackföreningsrörelsen. Man\r\nvar på båda sida ointresserad av denna vidgning av\r\nskyddet av yttrandefriheten.</pre><pre>Det förslag till yttrandefrihetsgrundlag som nu\r\nläggs fram är fotad på yttrandefrihetsutredningens\r\nmycket omfattande betänkande. Vi arbetade där i\r\ntvå omgångar. Först skrev vi ett betänkande som\r\ngick ut på allmän remiss. Därefter tog vi till oss av\r\nde synpunkter som kom fram från\r\nremissinstanserna. Därefter lade vi ett slutligt\r\nförslag. Inte heller om detta förslag har man kunnat\r\nnå en fullständigt långtgående enighet mellan de\r\npolitiska partierna, även om vi i utredningen har\r\nvarit ganska eniga. Det efterföljande\r\nberedningsarbetet har lett fram till det förslag som\r\nriksdagen enhälligt antog i våras.</pre><pre>Jag vill passa på att nämna\r\nyttrandefrihetsutredningens ordförande Hans\r\nSchöier i sammanhanget. Han har utövat ett\r\nmycket energiskt och uppslagsrikt ordförandeskap\r\ni utredningen. Det är utan tvivel till stor del hans\r\nförtjänst att förslaget nu har lagts fram. Jag vill\r\nockså nämna konstitutionsutskottets förre\r\nordförande Olle Svensson, som har lagt ned ett\r\nmycket energiskt och kunnigt arbete på området.\r\nDet har varit ett stort nöje att få vara med i\r\nyttrandefrihetsutredningen.</pre><pre>Det har på vissa punkter riktats kritik mot det\r\nförslag som ligger. Det kan man naturligtvis alltid\r\ngöra. Under beredningsarbetets gång har det\r\nfunnits olika uppfattningar på en del punkter. Det\r\nsåsom vilande antagna förslaget är även på de\r\npunkterna ett resultat av vad man kunde göra på\r\ndet tekniska stadium där vi befinner oss.</pre><pre>När det gäller t.ex. etableringsfriheten är ett\r\nutredningsarbete på gång. Frågan är inte helt lätt\r\natt lösa. Jag tror att vi kan komma längre där. Det\r\ngäller även en del andra områden. Jag kan här\r\nåterknyta till vad jag sade tidigare: En grundlag kan\r\nnaturligtvis alltid ändras när man kommer på\r\nnågonting som man tycker är bättre och som passar\r\nbättre för en ny yttre verklighet. Det är ingenting\r\nmärkligt med det, vilket flera talare tidigare har\r\nvarit inne på.</pre><pre>Det har sagts kategoriskt att den grundlag vi nu\r\nantar strider mot FNs konventioner om de\r\nmedborgerliga och politiska rättigheterna,\r\nEuropakonventionen om fri- och rättigheter och\r\nt.o.m. mot regeringsformen. Vi har naturligtvis\r\nstuderat detta och haft det i åtanke under hela\r\nutredningsarbetets gång. Vi som har sysslat med\r\ndenna fråga får i all ödmjukhet erkänna att vi\r\ntycker dessa påståenden är felaktiga. Vi har inte\r\nkunnat finna belägg för att det skulle vara på det\r\nsättet. Det är att märka att den paragraf som mest\r\nkritiserats här, nämligen möjligheten att reglera\r\nreklamen, riktar sig mot lagstiftaren, vilket jag\r\nframhöll under den allmänpolitiska debatten. Det\r\nkan möjligen vara så att det som kommer ut som ett\r\nresultat av lagstiftarens möjligheter skulle kunna\r\ndras inför t.ex. Europadomstolen. Personligen tror\r\njag dock inte att vi kommer i den situationen. Det\r\ngäller inte grundlagsparagrafen som sådan. Detta\r\när en poäng som har glömts bort.</pre><pre>Sedan sägs att den nya grundlagen skulle strida mot\r\nregeringsformen. Man räknar upp en del\r\nparagrafer i regeringsformen. Det förvånar mig\r\nlitet. Man kan ta till en så enkel metod som att läsa\r\ninnantill i t.ex. den refererade 13 § i\r\nregeringsformen 2 kap. Där står i första stycket:\r\n''Yttrandefriheten och informationsfriheten får\r\nbegränsas med hänsyn till rikets säkerhet,\r\nfolkförsörjningen, allmän ordning och säkerhet,\r\nenskilds anseende, privatlivets helgd eller\r\nförebyggandet och beivrandet av brott. Vidare får\r\nfriheten att yttra sig i näringsverksamhet\r\nbegränsas.'' Det är alltså direkt inskrivet i\r\nregeringsformen. Om det inte hade varit så, skulle\r\nmånga lagar vi har antagit i denna riksdag vara\r\ngrundlagsstridiga.</pre><pre>Det står också i reservationen att genom att\r\nförbjuda reklam åstadkommer man att\r\nyttranderätten blir illusorisk. Men grundlagen\r\nförbjuder här ingen reklam. Vad som kan komma\r\nut av kommande reglering på reklamområdet är en\r\nhelt annan sak. Jag vill uttrycka mig försiktigt och\r\nsäga att påståendet i reservationen är starkt\r\nmissvisande.</pre><pre>Jag kunde också tillägga att, som alla vet,\r\nberedningsarbetet av de flesta viktiga lagar i vårt\r\nland föregås av en granskning av lagrådet. Lagrådet\r\nhade en hel del invändningar mot propositionens\r\nursprungliga förslag, men inte på den punkt som nu\r\nkritiseras. Lagrådet är enligt regeringsformen ålagt\r\natt se på hur föreslagen lagstiftning står i\r\növerensstämmelse med internationella\r\nkonventioner och åtaganden som Sverige har gjort.\r\nHär fanns alltså inga anmärkningar från lagrådets\r\nsida. De som åberopar juridisk expertis bör\r\nbetänka att lagrådet består av ledamöter av\r\nregeringsrätten och högsta domstolen, och ingen\r\nvill väl frånkänna dessa herrar och damer en viss\r\nexpertis.</pre><pre>Jag vill yrka bifall till det föreliggande förslaget.</pre><pre>Avslutningsvis vill jag säga att yttrandefriheten inte\r\när trängd av lagstiftning i någon mer besvärande\r\ngrad i vårt land. Vi har den mest generösa\r\nlagstiftning som finns i världen. Det gäller\r\noffentlighetsprincipen, som är okänd i de flesta\r\nländer, där sekretess är regel och öppenhet\r\nundantag. Hos oss är öppenhet regel och sekretess\r\nsärskilt motiverad. Det gäller meddelarskyddet,\r\nsom är nästan unikt för vårt land och oerhört svårt\r\natt förklara för utlänningar och även för svenskar,\r\nmen som har visat sig vara en mycket fin\r\nindgrediens i vår tryckfrihets- och\r\nyttrandefrihetslagstiftning. Det har alltså inte från\r\nlagstiftarnas sida sänkts något slags legalt täcke\r\növer yttrande- och tryckfrihet i vårt land. Vi är\r\nockså historiskt sett pionjärer på detta område. Det\r\nrefererades för en stund sedan till 1766 års\r\ntryckfrihetsförordning.</pre><pre>Yttrandefriheten kan trängas på annat sätt. Den\r\nfortgående koncentrationen på massmediaområdet\r\när allvarlig. Det blir färre ägare. Vi har en tendens\r\ntill att stora tidningar på regional nivå lägger under\r\nsig TV- och radiosändare och satsar hårt på detta.\r\nVi kan få en massmedial koncentration, i varje fall\r\nregionvis, men även i riket som helhet, som\r\nbegränsar den reella möjligheten att få yttra sig, att\r\nkomma till tals. Detsamma gäller på\r\ntidningsområdet.</pre><pre>Vi vet, alla vi som försöker publicera oss i tidningar,\r\nhur svårt det är att få in en artikel i någon av de\r\nstörre tidningarna. Det mesta man skriver blir\r\nrefuserat oavsett kvalitet och den kompetens som\r\nskribenten har. Det är trångt, helt enkelt. Jag\r\nklankar nu inte på redaktörerna, även om man kan\r\ngöra det ibland. Men det grundläggande problemet\r\när att det är trångt i massmedia.</pre><pre>Ett annat hot är om tidningarnas möjligheter att\r\nfinansiera sin verksamhet att utkomma rycks\r\nundan. Här vill jag säga att presstödet, som nu har\r\nen ganska lång tradition i vårt land, har varit ett\r\nmycket verksamt medel för att främja\r\nyttrandefriheten, tryckfriheten, i vårt land. Det har\r\nvarit en positiv insats från statsmakternas sida att se\r\ntill att inte tidningsdöden har härjat i samma takt\r\nsom i de flesta andra länder. Det tycker jag att vi\r\nkan vara stolta över. Jag vill för min del -- och för\r\nmitt partis del, tror jag -- säga att vi ser med mycket\r\nstor förvåning på de propåer som nu har synts från\r\nnågot enskilt statsråds sida i tidningarna om att man\r\nskulle sänka presstödet, i ett läge där tidningarna\r\nhar det oerhört besvärligt på grund av den\r\nminskande annonsmarknaden. Tidningarnas\r\nannonser har minskat med 11 % i år jämfört med\r\nett tidigare år. Att i det läget slå till med ytterligare\r\nförsämringar för pressen är sannerligen inget\r\ninitiativ i yttrandefrihetens och tryckfrihetens\r\nintresse.</pre><pre>Fru talman! Med detta vill jag än en gång yrka bifall\r\ntill det föreliggande förslaget.</pre><pre></pre><pre>Anf. 7 INGVAR SVENSSON (kds):</pre><pre>Fru talman! När jag nu står i denna talarstol har jag\r\ningen kommersiell reklam på min kavajrygg. Inte\r\nheller är mitt anförande på något sätt sponsrat.\r\nTrots de här begränsningarna anser jag inte att min\r\nyttrandefrihet i kammaren på något allvarligt sätt är\r\nbeskuren.</pre><pre>Fru talman! De senaste veckornas offentliga debatt\r\nkring yttrandefrihetsgrundlagen har något förvånat\r\nmig. Det verkar som om vissa nyliberala krafter\r\nmenar att all yttrandefrihet har en oavvislig\r\nkoppling till kommersiell reklam. Nu skjuts frågan\r\nom reklam fram som om den vore den allena\r\nsaliggörande för en rimlig yttrandefrihet.</pre><pre>Jag är inte motståndare till kommersiell reklam.\r\nTvärtom. Men när frågan om reklam lyfts fram som\r\nom den vore livsavgörande för en reell\r\nyttrandefrihet har man vänt upp och ner på\r\nbegreppen, förväxlat huvudsak med bisak.</pre><pre>Yttrandefriheten tillhör demokratins\r\ngrundläggande värden. Kärnan i den brukar\r\nbetraktas som rätt att framföra åsikter i politik,\r\nreligion och filosofi. Det är det som är huvudsaken\r\ni yttrandefriheten. Rätten till kommersiell reklam\r\när förstås viktig men egentligen en bisak i\r\nsammanhanget.</pre><pre>Fru talman! En tidning kallade denna vecka för\r\n''svarta veckan'' häromdagen. Ett av skälen till\r\ndenna benämning var just det vilande\r\ngrundlagsförslaget, som vi i dag debatterar. I 1 kap.\r\n12 § heter det i andra stycket: ''Bestämmelserna i\r\ndenna grundlag hindrar inte att det i lag meddelas\r\nföreskrifter om förbud i övrigt mot kommersiell\r\nreklam i radioprogram eller om villkor för sådan\r\nreklam.''</pre><pre>Den delen skulle alltså motivera benämningen\r\n''svarta veckan''. Att hela detta grundlagsförslag i\r\nsina väsentliga punkter medför en förstärkning av\r\nyttrandefriheten är tydligen inte värt en positiv\r\nkommentar.</pre><pre>Den åberopade tidningen har, i likhet med många\r\nandra, presstöd. I villkoren för presstödet ingår att\r\nreklamen -- annonserna -- inte får överstiga en viss\r\nprocentsats av volymen. Är dessa regler månne en\r\nallvarlig inskränkning av yttrandefriheten? Är de\r\nockså i strid med artikel 10 i\r\nEuroparådskonventionen?</pre><pre>Detta säger jag mer parentetiskt. Men jag vill gärna\r\ni det här sammanhanget notera att omsorgen om\r\nden faktiska innebörden i yttrandefriheten inte\r\nalltid möter support av den grupp som nu ihärdigt\r\npåstår att den kommersiella reklamen till varje pris\r\nmåste fram i alla sammanhang.</pre><pre>I kampen mot det som i dag kallas för olaga\r\nvåldsskildringar i videogram har denna opinon varit\r\nnog så försynt -- trots att den typen av överförande\r\nav en våldskultur undergräver allt vad respekt för\r\nmänniskoliv och yttrandefrihet innebär.</pre><pre>Fru talman! Skall den här veckan kallas den ''svarta\r\nveckan'' så förtjänar den i så fall den benämningen\r\nutifrån det faktum att det finns krafter som vill\r\nförsnäva yttrandefriheten och åsiktsfriheten till att\r\nbli en krämarfilosofisk fråga.</pre><pre>I debatten har det hävdats att 12 § skulle vara i strid\r\nmed Europarådskonventionen och därmed kunna\r\nfällas. Men konventionen bygger på, som trejde\r\nvice talman Bertil Fiskesjö var inne på, mänskliga\r\nfri- och rättigheter. I det här grundlagsförslaget\r\nkränks inte den regeln eftersom paragrafen riktar\r\nsig till lagstiftaren.</pre><pre>Det är endast en senare tillkommen lagstiftning\r\nsom kan prövas mot konventionen.</pre><pre>Men låt mig föregripa även en sådan diskussion.\r\nArtikel 10 i Europarådskonventionen medger\r\n''formföreskrifter, villkor, inskränkningar eller\r\nstraffpåföljder, som är angivna i lag och i ett\r\ndemokratiskt samhälle är nödvändiga med hänsyn\r\ntill'' t. ex. förebyggande av oordning.</pre><pre>Fru talman! En av grunderna för den kritiserade\r\nparagrafen är just det faktum att man skall kunna\r\nbevara reklamfrihet i Sveriges Radio-koncernen. I\r\nannat fall skulle ju det kunna inträffa att\r\nradiokoncernen dels tilldelas licenspengar, dels\r\nkonkurrerar på reklammarknaden. Ett sådant\r\nförfarande skulle kunna medföra otillbörliga\r\nkonkurrensfördelar, och det är för att ''förebygga\r\ndenna oordning'' som paragrafen har en naturlig\r\nförklaring.</pre><pre>Fru talman! Vi kristdemokrater har inte varit med i\r\nförarbetena till denna nya grundlag. På någon\r\npunkt skulle vi velat ha en annorlunda skrivning. I\r\nett särskilt yttrande har jag pekat på detta. Alla\r\nlagar har sina skönhetsfläckar, och de får väl\r\nkorrigeras efter hand. Men förslaget till\r\nyttrandefrihetsgrundlag är ett viktigt steg i rätt\r\nriktning och en förstärkning av demokratin.</pre><pre>Fru talman! Jag yrkar därför bifall till utskottets\r\nförslag att anta denna nya grundlag.</pre><pre>Anf. 8 HENRIK S JÄRREL (m):</pre><pre>Fru talman, ledamöter! Det är inte var dag som\r\nvårt land står inför uppgiften att tillägna sig en helt\r\nny grundlag genom beslut i denna kammare. Så\r\nskall det också vara, ty grundlagar har och skall ha\r\nen tyngre status än och stå över vanliga lagar.</pre><pre>Den nya yttrandefrihetsgrundlagen har också låtit\r\nvänta på sig, i närmare bestämt 20 år, och den är\r\ndärmed sedan flera år redan förbisprungen både av\r\nden tekniska utvecklingen och så att säga av det\r\nandliga opinionsklimatet.</pre><pre>Yttrandefrihetsgrundlagen bärs upp av ett otal\r\nkompromisser och ett ivrigt kohandlande. Den\r\ndemokratiska traditionen föreskriver nämligen att\r\nstörsta möjliga enighet skall råda när det gäller att\r\ntråckla ihop nya grundlagar för vårt land.\r\nResultatet blir givetvis därefter: urvattnat och\r\nstundom försett med luddiga\r\nreservationsmöjligheter eller, låt mig kalla det,\r\ninskränkningar. Processen påminner litet om att\r\nspela Fia med knuff: två steg framåt och ett\r\ntillbaka.</pre><pre>Annars är tanken bakom att skaffa Sverige en\r\nyttrandefrihetsgrundlag mycket god, även om\r\nyttrandefriheten i sig finns garanterad på ett sätt i\r\nbl.a. både regeringsformen och\r\ntryckfrihetsförordningen.</pre><pre>De sakliga invändningar som kan resas mot den\r\nvilande yttrandefrihetsgrundlagen har flera talare\r\nredan berört i dagens debatt. Jag delar de\r\nsynpunkterna och tänker inte ytterligare upprepa\r\ndem här, utom i ett, enligt min mening, mycket\r\nviktigt avseende: det möjliga, generella\r\nreklamförbudet för radio och TV.</pre><pre>Den möjlighet som öppnas för att bl.a. införa ett\r\nreklamförbud i 1 kap. 12 § andra stycket är den från\r\nyttrandefrihetsrättslig synpunkt allvarligaste\r\nbristen med den nya grundlagen, samt att mark-\r\noch etersända radio- och TV-program i realiteten\r\nkan undantas från merparten av det skydd\r\nyttrandefrihetsgrundlagen är tänkt att ge.</pre><pre>Här är det således omsorgen om ett reklamfritt och\r\norubbat Sveriges Radio som spökar. Men vem har\r\nsagt att Sveriges Radios organisation och struktur\r\när för all framtid given? Det är snarare högst\r\nsannolikt att den tekniska och ekonomiska\r\nutvecklingen inom en snar framtid kommer att\r\nframtvinga strukturförändringar inom Sveriges\r\nRadio-koncernen.</pre><pre>Möjligheten att med stöd av\r\nyttrandefrihetsgrundlagen genom vanlig lag\r\nförbjuda reklam i etermedier saknar sin\r\nmotsvarighet i tryckfrihetsförordningen för tryckta\r\nmedier, helt enkelt därför att tidningar och\r\ntidskrifter utan annonser skulle självdö. En fri\r\nfinansiering är således en nödvändig förutsättning\r\noch en garanti för yttrandefriheten.</pre><pre>Det som därför, enligt min mening, gör denna\r\ninskränkningsmöjlighet i den vilande\r\nyttrandefrihetsgrundlagen särskilt allvarlig är just\r\natt den står i en grundlag som är tänkt att reglera\r\nett av det demokratiska rättssamhällets absolut\r\nviktigaste hörnstenar, nämligen just friheten att få\r\ntänka och tala fritt.</pre><pre>Anledningen till att det för stiftande av grundlag\r\nkrävs två likalydande beslut av riksdagen med ett\r\nval däremellan är just att det skall finnas rådrum\r\noch betänketid för att man skall kunna ta hänsyn till\r\nnya eller tidigare föga uppmärksammade\r\nomständigheter. Ett val, som i det här fallet\r\ndessutom lett till en annan politisk sammansättning\r\nav riksdagen, borde också kunna få ha betydelse för\r\nbedömningen av fundamentala fri- och rättigheter.</pre><pre>Fru talman! Det hade givetvis känts betydligt bättre\r\natt reservationslöst kunna rösta ja för en ny och\r\nkvalitativt sett bra yttrandefrihetsgrundlag, men\r\nmed hänsyn till min för egen del obundna hållning\r\nvid tidigare omröstning i frågan avser jag att i dag\r\navstå från att rösta i frågan för att därigenom ge\r\nmitt passiva stöd för uppfattningen att arbetet med\r\natt förbättra yttrandefrihetsgrundlagen på\r\nväsentliga punkter ingalunda är avslutat i och med\r\ndagens riksdagsbeslut.</pre><pre>Anf. 9 BJÖRN VON DER ESCH (m):</pre><pre>Fru talman! Innan jag går in på mitt skrivna\r\nmanuskript vill jag säga att jag under de senaste\r\nveckorna -- förgäves, måste jag säga -- försökt\r\növertyga riksdagsledamöterna om vilket hot\r\nyttrandefrihetsgrundlagen kan komma att utgöra\r\nmot friheten i etern. Man har då genomgående\r\nsagt: Lugn, lugn! Det är ingen fara. Den här\r\nregeringen kommer aldrig att stoppa en\r\nradiostation med stöd av den lagen.</pre><pre>I morse kunde vi i tidningen läsa rubriken: ''Radio\r\nZ stoppas vid årsskiftet''. I artikeln heter det: ''När\r\nhon'' -- dvs. det ansvariga statsrådet Friggebo --\r\n''talade inför Tidningsutgivarföreningen -- -- --\r\navslöjade hon -- -- -- att Televerket Radio får i\r\nuppgift att beslagta de sändare som de lagbrytande\r\nradiostationerna hyr.''</pre><pre>Det heter vidare i artikeln: ''De som söker\r\nkoncession och inte har några anteckningar i\r\nstraffregistret placeras först i kön.''</pre><pre>Detta, fru talman, står i en svensk tidning år 1991\r\nsamma dag som vi antar en yttrandefrihetsgrundlag\r\nsom gäller friheten i etern. Sist något sådant\r\nförekom var, enligt vad jag kan erinra mig, i\r\nNicaragua. Då ingrep amerikanarna med våldsam\r\nkraft, därför att man försökte stoppa\r\nradiostationen. I Vilnius försökte man under\r\nupproret, men det stoppades också. I Sverige har vi\r\nnågonting att se fram emot.</pre><pre>Fru talman! Det förslag till yttrandefrihetsgrundlag\r\nsom ligger på riksdagens bord utgör resultatet av 20\r\nårs arbete.</pre><pre>Resultatet är en kompromiss. Härom kan mycket\r\nsägas men jag avstår från det.</pre><pre>Förslaget antogs första gången i våras av en enig\r\nriksdag.</pre><pre>Vid det tillfället var riksdagens ledamöter inte\r\nmedvetna om att yttrandefrihetsgrundlagen i sin\r\ntillämpning strider mot Europakonventionen om\r\nde mänskliga fri- och rättigheterna. Det förklarar,\r\nom än ej ursäktar, den då rådande enigheten.</pre><pre>Europakonventionen om de mänskliga\r\nrättigheterna är alltjämt för många ett okänt\r\nbegrepp, trots att det gått många år sedan Sverige\r\nförpliktade sig att respektera den. Konventionen\r\nutgör en katalog över individers rättigheter, och\r\nstaten skall stå som garant för att de inte kränks.\r\nInnehållet i våra lagar får inte strida mot\r\nkonventionen. Konventionen är således en\r\ngrundlagarnas grundlag. Till skillnad från vad som\r\ngäller för våra egna grundlagar kan vi inte ändra\r\nkonventionen, vare sig vart och vartannat år eller\r\nvar och varannan mandatperiod. Konventionen\r\nligger fast.</pre><pre>I Sveriges riksdag tas ej erforderlig hänsyn till detta\r\nfaktum när lagar stiftas.</pre><pre>Som en följd härav fälls svenska staten i\r\nEuropadomstolen för brott mot de mänskliga\r\nrättigheterna i en takt som nu överstiger en gång i\r\nmånaden. Varje fällande dom förorsakar Sverige\r\nförluster bl.a. i skadestånd men framför allt i\r\nförlorat internationellt anseende som rättsstat. Sist\r\nfälldes Sverige återigen i ett fall förra veckan.</pre><pre>De brott som svenska staten fällts för gäller:\r\nkränkning av föräldrars rätt att ta hand om sina\r\nbarn, kränkning av enskilds rätt att få muntlig\r\nförhandling i domstol, kränkning av rätten att över\r\nhuvud taget få sin sak prövad inför allmän domstol,\r\nkränkning av rätten att disponera sin egendom, osv.</pre><pre>Brottskatalogen kan göras mycket längre.\r\nGemensamt för dessa brott är att svenska staten\r\ninte respekterar den enskildes fri- och rättigheter så\r\nsom konventionen föreskriver. Sak samma med\r\nyttrandefrihetsgrundlagen.</pre><pre>Dess värre är det således ingenting unikt att ett\r\nlagförslag som hamnar på riksdagens bord står i\r\nstrid med Europakonventionen. Det unika i detta\r\nfall är att det rör sig om en grundlag.</pre><pre>Vari kränkningarna av Europakonventionen denna\r\ngång ligger framstår tydligt om jämförelse görs med\r\nvår fria press. Skulle yttrandefrihetsgrundlagens\r\ncensurbestämmelse gälla tryckfrihetsförordningen\r\nkunde riksdagen med en vanlig lag förbjuda\r\nannonser i Dagens Nyheter, Svenska Dagbladet\r\neller vilken tidning som helst som statsmakten\r\ntyckte var obekväm. Annonserna utgör 60--80 % av\r\ntidningarnas intäkter. Annonsförbudet skulle\r\ndärför leda till omedelbar konkurs, och tidningarna\r\nskulle därmed vara tystade.</pre><pre>För radio- och TV-stationer är det ofta ännu\r\nviktigare med annonsintäkter; det är ofta de enda\r\nintäkter de har.</pre><pre>Efter socialismens sammanbrott upphävde man i\r\nöststaterna omedelbart sådana censurmöjligheter\r\nsom Sverige, som enda demokrati i världen, nu står\r\ni begrepp att införa i grundlag. I öst hade man bitter\r\nerfarenhet av hur censur i media kan utnyttjas av\r\nstatsmakten för att inskränka den enskildes fri- och\r\nrättigheter. Det citat jag inledde med belyser detta\r\nutmärkt.</pre><pre>Europakonventionen har utvecklats i sin\r\ntillämpning allteftersom konventionssystemet\r\nvunnit i styrka. Anstormningen av nya medlemmar\r\ntill Europarådet -- Finland, Ungern, Polen m.fl. --\r\nvisar vilken enorm uppskattning som\r\nEuropakonventionen åtnjuter. Så har det inte varit\r\ni Sverige. Därom vittnar först Lidbomeriet som\r\nfenomen i lagstiftningen och, mer drastiskt,\r\ntillmälet Petréns lekstuga som uttryck för\r\nstatsledningens arrogans på 1980-talets början.\r\nKonventionen har inte alltid tagits på allvar, allra\r\nminst när yttrandefrihetsgrundlagen första gången\r\nantogs.</pre><pre>Såsom framgår av lagrådets yttrande har man inte\r\npå en enda punkt över huvud taget nämnt ordet\r\nEuropakonvention. Lagrådets uteblivna\r\ngranskning med avseende på Europakonventionen\r\nanvänds som argument för att\r\nyttrandefrihetsgrundlagens tillämpning inte skulle\r\nstrida mot konventionen. Detta är givetvis helt\r\nbarockt.</pre><pre>Yttrandefrihetsgrundlagens 1 kap. 12 §, som ger\r\nmöjlighet till reklamförbud, och 3 kap. 2 §, som\r\nsaknar det för trådradioprogram uttalade\r\netableringsskyddet, strider i sin tillämpning mot\r\nEuropakonventionens artikel 10 och artikel 14.</pre><pre>Man kan fråga: Vari består rättsstridigheterna?</pre><pre>För att begränsning av yttrandefriheten skall få\r\ngöras enligt svensk grundlag räcker det med att den\r\när ''godtagbar i ett demokratiskt samhälle''.\r\nEuropakonventionens artikel 10 uppställer\r\nbetydligt strängare krav i det att en begränsning av\r\nyttrandefriheten endast får göras om den är\r\n''nödvändig i ett demokratiskt samhälle''. Det är en\r\noerhörd skillnad emellan ''nödvändig'' och\r\n''godtagbar''. Man kan göra tankeexperimentet att\r\nhävda att reklamförbudet skulle vara nödvändigt\r\nför en demokrati -- då finns det inga demokratier i\r\nEuropa; inga av dessa har ett reklamförbud.</pre><pre>Kravet på ''nödvändighet'' är helt avgörande för att\r\nen inskränkning av yttrandefriheten skall få ske.</pre><pre>Engelsk Europarättsexpertis har granskat lagen\r\noch kommit till den kategoriska slutsatsen att lagen\r\ninte motsvarar nödvändighetskravet. Motsvarande\r\nfrågor var föremål för Europadomstolens prövning\r\ni två fall 1990. Det är sådana brister som kan\r\nförväntas komma till prövning i Strasbourg. Den\r\nengelska expertisen är ett varnande finger.</pre><pre>Det är beklagligt att lagrådet inte följt med i denna\r\nutveckling. Inte heller domstolarna i Sverige har\r\ngjort det. Man förvånas när man ser hur det döms\r\noch argumenteras.</pre><pre>Således uttalade kammarrätten i Stockholm förra\r\nåret att Europakonventionen inte är omedelbart\r\ntillämpbar som gällande svensk rätt, och därför\r\nkunde man inte åsidosätta ett tidigare beslut som\r\nstred mot konventionen.</pre><pre>JO går ett steg längre och förklarar att frågor om\r\nhuruvida svensk lagstiftning står i\r\nmotsatsförhållande till Europakonventionen\r\nprövas av Europarådets organ -- således inte i\r\nSverige. Uttalanden som dessa är beklagliga och\r\nbara ägnade att leda till fler fällande domar i\r\nStrasbourg. Men det visar också tydligt att\r\nkonstitutionsutskottet inte initierar erforderlig\r\nprövning gentemot konventionen, trots vad som\r\npåstås.</pre><pre>Av det sagda framgår att Europakonventionen\r\nintar en minst sagt tillbakaskjuten roll i svensk\r\nrättstillämpning, vilket förklarar de betydande\r\nantal fällande domar som svenska staten numera\r\nfår vidkännas.</pre><pre>Utöver det brott mot artikel 10 i\r\nEuropakonventionen som en tillämpning av\r\nyttrandefrihetsgrundlagen utgör, föreligger enligt\r\nnämnt rättsutlåtande starka skäl att anta att artikel\r\n14 kränks genom att kravet på proportionalitet\r\nmellan olika medier satts ur spel, dvs. genom att\r\nrätten till etablering och reklamsändning endast\r\nförbehålls vissa kategorier. Yttrandefriheten i\r\nmassmedia skall gälla lika oavsett form. Att sedan\r\nde tekniska förutsättningarna framtvingar\r\nbegränsningar är en helt annan sak. Denna\r\navgörande skillnad har man inte beaktat.</pre><pre>Som jag nämnde inledningsvis är\r\nyttrandefrihetsgrundlagen en kompromiss -- en\r\nkompromiss i laglydnad. Ty konventionen om de\r\nmänskliga rättigheterna skall vara överordnad även\r\nvåra egna grundlagar. Det är ett okänt faktum för\r\nalltför många i detta land.</pre><pre>Det finns bra och dåliga kompromisser.\r\nRättsstridiga kompromisser är emellertid alltid\r\ndåliga och dessutom otillåtna.</pre><pre>Sverige har just undertecknat EES-avtalet, och\r\nredan i höst påbörjar EG sin granskning av hur\r\nsvensk lagstiftning förhåller sig till Gemenskapens.\r\nAtt i det läget anta en lag, dessutom en grundlag,\r\nsom i sin tillämpning på avgörande punkter står i\r\nstrid med Europakonventionen ter sig minst sagt\r\nolyckligt -- i synnerhet när EG erkänner sig bundet\r\njust av Europakonventionen. Och hur reagerar\r\nvåra egna medborgare när de upptäcker att deras\r\npolitiker inte tvekat att påtvinga dem en rättsstridig\r\ngrundlag?</pre><pre>Den fråga riksdagen således står inför är inte om\r\nmöjligheten till reklamförbud är bra eller dålig,\r\nutan om Sverige kan anta en grundlag som i sin\r\ntillämpning uppenbart strider mot konventionen\r\nom de mänskliga rättigheterna, och därmed\r\nytterligare förlänger Sveriges brottskatalog i\r\nStrasbourg.</pre><pre>Förvisso har alla här närvarande -- som för all del\r\ninte är så många -- inte övertygats om att\r\nyttrandefrihetsgrundlagen strider mot\r\nEuropakonventionen. Men förhoppningsvis har jag\r\nlyckats så ett frö av tvivel. Det borde vara\r\ntillräckligt för att motivera en granskning av\r\nyttrandefrihetslagens 1 kap. 12 § och 3 kap. 2 § med\r\navseende uteslutande på Europakonventionen.\r\nDen granskningen kan ske på mycket kort tid och\r\nutan att ikraftträdandet behöver försenas av den\r\nanledningen.</pre><pre>Enligt regeringsformen 8 kap. 18 § skall lagrådets\r\ngranskning av lagförslag avse såväl grundlagarna\r\nsom rättsordningen i övrigt. Till rättsordningen i\r\növrigt hör Europakonventionen. Den\r\ngranskningen har dock inte skett. Skulle en sådan\r\ngranskning komma till stånd, och om man då skulle\r\nfinna att yttrandefrihetsgrundlagen strider mot\r\nkonventionen, kan KU inte lägga fram detta förslag\r\nen gång till på riksdagens bord.</pre><pre>Fru talman! Jag yrkar därför att\r\nyttrandefrihetsgrundlagen återförvisas till KU.</pre><pre>(Applåder)</pre><pre>Anf. 10 YLVA ANNERSTEDT (fp):</pre><pre>Fru talman! Med anledning av Björn von der Eschs\r\nsynpunkter på kulturministerns uttalande i går vill\r\njag komma med ett klarläggande beträffande vad\r\nhon egentligen sade på tidningsutgivarnas möte i\r\ngår. Hon började med att tala om hur angeläget det\r\när att avreglera radion och att vidga\r\netableringsfriheten så snabbt det är möjligt.</pre><pre>Därefter erinrade hon om att det faktiskt finns en\r\ngällande lagstiftning. Hon sade ordagrant: ''Under\r\nhösten har det spridit sig en uppfattning inom vissa\r\nnärradiokretsar att det är fritt fram att använda\r\nnärradion som ett slags kommersiell radio. De har\r\nfått för sig att det numera är tillåtet att bryta mot\r\nnärradiolagens reklamförbud och att\r\nmyndigheternas ingripande för att upprätthålla\r\nrespekt för gällande lag är något som skall\r\nkringgås.''</pre><pre>Sedan visade hon att detta icke kan ske så länge vi\r\nhar en gällande lagstiftning. Det är ju så vår\r\nordning är i Sverige även inom andra områden. Så\r\nlänge vi har en lag skall den respekteras, till dess\r\natt den ändras. Detta är vad som kommer att gälla\r\nockså närradiolagens reklamförbud i dag.</pre><pre>Birgit Friggebo fortsatte med att hänvisa till hur\r\nangeläget det är att få ett beslut om\r\netableringsfriheten. Hon säger att vid sidan av\r\nSveriges Radio bör enskilda ges möjligheten att\r\netablera radiosändningar så långt det är möjligt\r\nmed hänsyn till frekvensresurserna. På så sätt ökas\r\npublikens valfrihet. Sveriges Radio måste få\r\nkonkurrens. Sändningarna måste givetvis få\r\nfinansieras med reklam. Kontentan är alltså att\r\nsvensk lag skall respekteras till dess andra regler är\r\nbeslutade.</pre><pre>Anf. 11 BJÖRN VON DER ESCH (m)\r\nreplik:</pre><pre>Fru talman! Jag skulle bara vilja fråga om Birgit\r\nFriggebo är felciterad i tidningen eller inte.</pre><pre>Anf. 12 YLVA ANNERSTEDT (fp) replik:</pre><pre>Fru talman! Huruvida tidningarna i dag har citerat\r\nnågot annat uttalande kan jag inte svara på. Jag har\r\ndet exakta uttalandet från vad hon sade i går i sitt\r\ntal, och det är det som gäller.</pre><pre>Anf. 13 IAN WACHTMEISTER (nyd):</pre><pre>Fru talman! Vi har lyssnat till det ena anförandet\r\nefter det andra som logiskt skulle ha lett till ett\r\navslag eller en återremiss av den\r\nyttrandefrihetsgrundlag som vi diskuterar. Men\r\nicke så. Efter att ha radat upp brister och\r\nbrasklappar yrkar man bifall. Sådant imponerar i\r\nvarje fall inte på mig. Det beror kanske på att jag\r\när litet ovan vid det här.</pre><pre>Det är rörande att höra hur man vill avfärda\r\nreklamen som en bisak i de här sammanhangen, när\r\nreklam i själva verket är den enda realistiska\r\nfinansieringskällan för många av de radiostationer\r\nsom kan komma att få finnas. Det här är ingen\r\nkrämarfilosofi, vill jag säga till kds, det här är\r\nverkligheten.</pre><pre>Vi har en dålig grundlagstradition. Det har vi börjat\r\nförstå nu. Under de senaste åren har vi sett hur\r\nlagrådet har körts över av regeringen när lagrådet\r\nhar varit så oförsynt att den har velat påpeka att en\r\nföreslagen lagstiftning strider mot\r\nregeringsformen. Hur skall vi då egentligen fordra\r\natt vanliga medborgare skall följa allmän lag? Det\r\när en s.k. bra fråga.</pre><pre>Nu skall vi således för första gången på lång tid\r\ndebattera och förhoppningsvis icke besluta om en\r\nhelt ny grundlag. Det är första gången sedan 1866.\r\nDetta borde givetvis celebreras av att\r\nregeringsbänken är fullsatt av alla de nya\r\nyttrandefrihetsvänliga ministrar som finns. Det är\r\ntomt som ni ser. Alla partier borde givetvis vara\r\nföreträdda av sina partiledare när frågan är så\r\nviktig, och kammaren borde vara sprängfylld av\r\nengagerade ledamöter. De alltid lika påpassliga\r\nmedia borde flimra med sina kameror, och allting\r\nborde vara full rulle här. Man skulle då förstå att\r\ndet nu gäller något mycket viktigt. I själva verket är\r\ndet tydligen något man tar med en klackspark.</pre><pre>Jag hyser mycket stor respekt för Sveriges riksdag\r\nsom institution. Jag skulle också vilja hysa respekt\r\nför de grundlagar som det fattas beslut om här. Men\r\njag är dess värre ganska skrämd av den\r\ngammalsocilistiska syn på yttrandefriheten som\r\nligger som dimbankar i yttrandefrihetsgrundlagen\r\ndenna den 6 november. Jag är också skrämd av den\r\npolitiska klåfingrigheten, som man ser spår av här\r\nhela tiden, och liknöjdheten över en grundlag som\r\nman medger inte är bra. Bakom det ligger någon\r\nsorts rädsla för friheten. Det kunde lika gärna stå\r\nskrivet: Yttrandefrihet och yttrandefrihet, det får vi\r\nväl se då det. Ett litet reklamförbud kan sitta bra\r\nom vi inte gillar dem som håller på med\r\nverksamheten.</pre><pre>Till oss i Ny Demokrati har företrädare för andra\r\ntill synes respektabla partier sagt under hand: Nu\r\nskall ni inte bråka om det här. Vi har hållit på i 20\r\når, och det här var det bästa vi kunde enas om. I så\r\nfall, fru talman, tror jag att de gjorde det mesta för\r\n20 år sedan och ingenting i år. Den här tjugoåriga\r\ngäspningen som har upphöjts till grundlag är inte\r\nvärdig ett fritt land anno 1991.</pre><pre>Jag trodde att förändringens vind hade blåst och\r\nrört om i dammet även i utskotten. Jag hoppades\r\nslippa se något i grunden så beklämmande bevis på\r\ndet som kallas det politiskt möjliga och få se hur\r\nlitet det har att göra med människors rättskänsla\r\noch sunda förnuft. Det är visserligen inte bra men\r\nvi orkar inte längre, lyder resonemanget. Man har\r\nhållit på så länge att man inte orkar mer. Är det ett\r\nresonemang som skall räcka för att kammarens\r\nledamöter vanemässigt skall trycka på den knapp\r\nsom de har blivit ålagda att göra och sedan lugnt\r\nskrida vidare till nästa ärende?</pre><pre>En tredjedel av kammarens ledamöter skulle\r\nkunna yrka på återremiss, om den vågade göra det.\r\nMen för det krävs väl också att en tredjedel av\r\nkammaren är närvarande, förmodar jag. Men det\r\när den inte.</pre><pre>Man säger: Vad tokig du är. Tänk på den nya\r\nregeringen. Inte skulle den försöka missbruka en\r\nsådan här lag. Hoppsan, vi har i dag hört vad den\r\nför ögonblicket totalt frånvarande kulturministern\r\nlyckades prestera så sent som i går. Birger Hagård\r\nm.fl. tycker jag skall läsa dessa artiklar, vare sig\r\nuttalandena är helt riktigt återgivna eller inte. Jag\r\nhar också sett anförandet som redovisades här\r\nförut, och det är precis lika allvarligt. Detta sker\r\nsåledes den 5 november. Det sades saker som får\r\nvarje vän av frihet i etern att hoppa till. Man undrar\r\nhur folkpartiet kan kalla sig liberalt.</pre><pre>Birgit Friggebo radade upp politiska hot och gav\r\nexempel på problem som visar sig grundas på någon\r\nsorts oro över hur man skall kunna få tillräcklig\r\nstyrning och reglering av den s.k. fria radion och\r\nTV-n. Det är fråga om reglering, styrning och\r\npolitiska inblandningar. Det framgår minsann att\r\nvissa radioföretag inte skall bedömas som andra när\r\nsändningstillstånden skall fördelas.</pre><pre>Radio Nova som har fört yttrandefrihetens talan\r\noch drivit på utvecklingen skall minsann straffas.\r\nDet är vad som sades. Den otroliga skapelsen som\r\ndenna kammare har lyckats få fram,\r\nnärradionämnden, skall få fortsätta att härja. Där\r\nstår vi alltså i dag i yttrandefrihetens dimma den 6\r\nnovember 1991, om riksdagen i gammal vanlig lunk\r\ngör som den har blivit tillsagd.</pre><pre>Ny Demokrati har på allt sätt -- formellt och\r\ninformellt -- protesterat mot\r\nyttrandefrihetsgrundlagen. Harriet Collianders\r\nreservation har i dag motiverats på många sätt. Vi\r\nhoppas att någon lyssnade någonstans.</pre><pre>(Applåder)</pre><pre></pre><pre>Anf. 14 ULF KRISTERSSON (m):</pre><pre>Fru talman! Grundlagar är till för att skydda\r\nsärskilda, mycket centrala värden i vårt samhälle\r\nfrån tillfälliga majoriteters tillfälliga åsikter.\r\nGrundlagar skall ses som ett uttryck för att vi i den\r\nhär församlingen vill skydda de mest väsentliga\r\ndemokratiska principerna -- från oss själva.</pre><pre>För att i sådana viktiga frågor ge politiken en\r\nförutserbarhet och göra den pålitlig för lång tid\r\nväljer vi genom grundlagsstiftning att binda våra\r\negna händer, att så att säga placera kakburken på\r\nden allra högsta hyllan, där vi inte kan nå den med\r\nmindre än att vi samarbetar och uppvisar en bred\r\noch bestående vilja.</pre><pre>Det förslag till grundlag som vi nu har att ta\r\nställning till berör en av de allra mest fundamentala\r\nprinciperna i samhället -- allas rätt till\r\nyttrandefrihet. Lagen syftar till att ge framför allt\r\nljud- och bildmedier ett stärkt skydd för just\r\nyttrandefriheten och att alltså äntligen fylla det\r\nkonstitutionella tomrum som uppstod den dag\r\nljudradion blev ett av våra medier.</pre><pre>Tre saker i yttrandefrihetsgrundlagen innebär steg\r\nframåt i detta avseende. Meddelarskyddet stärks,\r\nfriheten att sända bild- och ljudradio via kabel slås\r\nfast och ett system med ansvariga utgivare för radio\r\noch TV införs. Sammantaget innebär detta\r\nväsentliga förstärkningar av yttrandefrihetens\r\nprinciper i Sverige.</pre><pre>Åtskilligt i yttrandefrihetsgrundlagen framstår\r\nemellertid som dåligt och otillräckligt. Lagen lyckas\r\ninte skydda yttrandefriheten i etersända medier,\r\nutan uttalar i stället en närmast Ingela Thalénsk\r\nmålsättning om att ''eftersträva -- -- -- vidaste\r\nmöjliga yttrandefrihet''. I stället för att definiera\r\nvad yttrandefrihet är och ange exakt på vilka\r\ngrunder inskränkningar av yttrandefriheten kan\r\nkomma i fråga, så lämnas fältet öppet för olika\r\ntolkningar.</pre><pre>''Målsättningsparagrafer'' i lagtext kan inte alltid\r\nundvikas, men de skall alltid betraktas som ett\r\nmisslyckande -- ett misslyckande därför att vi\r\npolitiker då inte har klarat av att ge medborgarna\r\nden förutsebarhet och pålitlighet som lagar bör ge.\r\nSärskilt allvarligt blir misslyckandet när det gäller\r\nen grundlag, och i ännu högre grad när det handlar\r\nom just yttrandefriheten. Det är av dessa skäl som\r\nockså lagrådet har kallat ''den nya grundlagens\r\nallmänna ambition -- -- -- otillfredsställande''.</pre><pre>Yttrandefrihet, utan finansiella möjligheter att\r\ngöra bruk av yttrandefriheten, är en mycket\r\nbegränsad frihet. Risken för beroende av en viss\r\nfinansiär finns dock alltid, och kan bara undvikas\r\ngenom att en tidning, radio- eller TV-station har\r\nflera olika finansiärer och intäktskällor. Genom\r\nmångfalden når man journalistiskt oberoende. Just\r\ndärför är alla mediers rätt till fri finansiering\r\nomedelbart kopplat till yttrandefriheten.</pre><pre>I propositionen erkänns detta samband men\r\nresonemanget utmynnar ändå i att rätten till fri\r\nfinansiering för TV och radio inte skyddas i\r\ngrundlagen. Lagen ger i stället sitt uttryckliga stöd\r\nför beslut att generellt förbjuda reklam i radio eller\r\nTV. Det handlar således inte om möjligheterna för\r\npolitikerna att ställa krav på reklamens innehåll och\r\nutformning, dvs. att förbehålla sig rätten att\r\nförbjuda t.ex. alkoholreklam, utan just om\r\nmöjligheten att förbjuda reklam generellt.</pre><pre>Utrymmet för reklamförbud har från borgerligt håll\r\nursäktats som ett resultat av politiska\r\nkompromisser. Om man är beredd att acceptera\r\ndenna kompromiss, så tror jag inte att man riktigt\r\nhar förstått reklamens verkliga betydelse för\r\nyttrandefriheten.</pre><pre>Det är inte främst företagens rätt att marknadsföra\r\nsina produkter som måste försvaras, utan det är alla\r\nmediers rätt att välja sin egen finansieringsform.\r\nDen nuvarande situationen i närradion är nästan\r\ndet bästa exemplet, där i dag bara de verkligt\r\nresursstarka organisationerna i båda de politiska\r\nlägren har råd att göra bra radio med sådan kvalitet\r\natt människor vill lyssna. De resurssvaga\r\nföreningarnas yttrandefrihet i närradion är\r\nofullständig. De är endast försedda med den ganska\r\nvärdelösa rätten att sända radio, som väldigt få\r\nmänniskor vill lyssna på, därför att det inte finns\r\npengar att göra bra radio.</pre><pre>Reklamen står även den fattigaste till buds som ett\r\nmedel att förstärka sin röst i opinionsbildningen.\r\nDet är just därför som en grundlag måste skydda\r\nrätten till fri finansiering. Det är just därför det inte\r\nkan eller får kompromissas på detta område.</pre><pre>Ur ett mycket strikt formalistiskt prepektiv kan\r\nman nog säga att förslaget till ny\r\nyttrandefrihetsgrundlag inte strider mot\r\nEuropakonventionen. Men varje betraktare inser\r\nomedelbart att denna lag anlägger en helt annan\r\nsyn på rätten till yttrandefrihet än vad\r\nkonventionen gör. Detta är en meningslös kritik\r\nmot dem som aldrig har tagit Europakonventionens\r\nprincipiella syn på rättigheter till sitt hjärta, men\r\ndet borde spela en större roll för de partier som har\r\nkrävt att svensk lagstiftning måste anpassas till\r\nkonventionen, och att respekten i Sverige för\r\nEuropadomstolen måste öka.</pre><pre>Enligt konventionen måste inskränkningar i\r\nyttrandefriheten -- t.ex. generella reklamförbud --\r\nvara ''nödvändiga i ett demokratiskt samhälle'',\r\nvilket har uttolkats som att inskränkningen också\r\nmåste ''svara mot ett trängande samhällsbehov''.\r\nOm vi tillåter generella reklamförbud i Sverige,\r\nantyder vi ju nästan att alla andra länder som inte\r\nhar generella reklamförbud är odemokratiska,\r\neftersom de saknar denna ''nödvändighet''. Det är\r\nvidare svårt att förstå hur reklamförbud baserat på\r\nmediapolitiskt tyckande skulle kunna svara mot ett\r\nträngare samhällsbehov.</pre><pre>Det kan naturligtvis invändas att grundlagsförslaget\r\ninte förbjuder reklam, utan bara skapar lagliga\r\nmöjligheter för att göra det. Argumentet i fråga är\r\ndet svårt att ha stor respekt för. Var finns logiken i\r\natt i svensk grundlag skall stödja något som i\r\nEuropakonventionen är förbjudet? Varför stifta en\r\nlag där mediernas rätt till fri finansiering och --\r\ndärmed riktig yttrandefrihet -- vilar på politikernas\r\nantagligen goda vilja? Då har ju vi -- lagstiftaren --\r\nåter misslyckats med att ställa kakburken på den\r\nallra högsta hyllan. Vi behåller den i knät, men\r\nlovar att inte öppna den. Vem kommer att tro oss?</pre><pre>Det är dock möjligt att med ett mycket formalistiskt\r\nsynsätt hävda att denna lag är förenlig med\r\nkonventionen, men då har man samtidigt för sig\r\nsjälv erkänt att man främst betraktar\r\nEuropakonventionen som ett hinder i den egna\r\nmaktutövningen och inte som det juridiska stöd och\r\nrättesnöre som konventionen borde vara.</pre><pre>Yttrandefrihetsgrundlagen är en gammal lag,\r\nföråldrad redan innan den har trätt i kraft. I början\r\nav 80-talet hade den inneburit ett steg framåt i\r\nyttrandefriheten, i dag -- tio år senare -- gör den inte\r\ndet. När utredningsdirektiven från 70-talet nu\r\nhinner i fatt oss i form av en lag, så har den tekniska\r\noch framför allt den politiska utvecklingen sprungit\r\nifrån lagen. Det hade, menar jag, för tio år sedan\r\nvarit ett politiskt bedrift om de borgerliga partierna\r\nhade lyckats lotsa igenom denna lag. Nur är det inte\r\ndet längre.</pre><pre>I dag är de politiska förutsättningarna bättre än på\r\nlänge för att påbörja arbetet med en ny och bättre\r\ngrundlag. I den allmänna opinionen utvecklas nu\r\nett allt starkare stöd för yttrandefrihetens principer.\r\nYttrandefrihetsgrundlagen kommer i sin\r\nnuvarande form därför att rimma illa med det\r\nallmänna samhällsklimatet och vara en påminnelse\r\nfrån den tid då det där med yttrandefrihet var ett\r\nmycket relativt och ganska tänjbart begrepp. Jag\r\ntror att de borgerliga politikerna, som i själ och\r\nhjärta knappast älskar lagförslagets formuleringar,\r\nhär underskattar sin egen politiska styrka och\r\nunderskattar kraften i den samhällsförändring som\r\nvi har sett. Jag tror att det går att göra en bättre\r\ngrundlag och har vi väntat i 20 år på den så kan vi\r\nsäkert ge oss till tåls i några år till.</pre><pre>Jag påpekade i början att det finns goda sidor av\r\nyttrandefrihetsgrundlagen, och det kan naturligtvis\r\nsägas att man borde vara beredd att ge efter på\r\nnågra punkter för att vinna just dessa fördelar.\r\nEnligt detta resonemang skulle\r\nyttrandefrihetsgrundlagen i sin nuvarande skepnad\r\nvara det bästa möjliga som går att åstakomma. Men\r\ndet hjälper knappast att detta är ''det bästa\r\nmöjliga'', när man därmed sätter farliga principer\r\npå pränt för kanske hundra år framåt i tiden.\r\nDärför är ''det bästa möjliga'' helt enkelt inte gott\r\nnog.</pre><pre>Jag känner respekt för alla de ställningstaganden\r\noch kompromisser som är resultatet av ett långt och\r\nantagligen mödosamt arbete. Jag känner också\r\nrespekt för viljan hos dem som arbetar med\r\nlagförslaget att efter hand förbättra lagen. Men det\r\nfinns alltså skäl som några av oss nyvalda, yngre\r\nmoderater har funnit så starka, att vi måste rösta\r\nnej till förslaget till ny yttrandefrihetsgrundlag. Det\r\när av samma skäl som jag yrkar avslag på\r\npropositionen. Däremot kan vi inte ansluta oss till\r\nreservationens ofullständiga och mindre\r\nnyanserade bild av förslaget.</pre><pre>Anf. 15 THAGE G PETERSON (s):</pre><pre>Fru talman! Jag har uppmärksamt lyssnat till de\r\ninlägg som har gjorts i debatten, och jag vill göra\r\nnågra bemötanden.</pre><pre>Det har hävdats att den nya\r\nyttrandefrihetsgrundlagen strider mot\r\nregeringsformen och mot\r\nEuroparådskonventionen angående skydd för de\r\nmänskliga rättigheterna och de grundläggande\r\nfriheterna.</pre><pre>Tredje vice talmannen Bertil Fiskesjö har bemött\r\nden första punkten, men jag vill ändå göra ett par\r\ntillägg när det gäller regeringsformen. Jag vill då\r\nerinra om en fundamental princip när det gäller\r\nvåra grundlagar, nämligen den att\r\nyttrandefrihetsgrundlagen, liksom\r\ntryckfrihetsförordningen, är exlusiv i den meningen\r\natt den inom sitt tillämpningsområde mycket\r\nuttömmande anger vilka begränsningar av\r\nyttranderätten som är förenliga med grundlagen.\r\nDärför går det inte, som man har gjort här i\r\ndebatten, att påstå att någon bestämmelse om\r\nyttrandefriheten i dessa grundlagar skulle strida\r\nmot de mera allmänna bestämmelser om\r\nyttrandefriheten som finns i regeringsformen.</pre><pre>Jag övergår så till frågan om\r\nEuroparådskonventionen. I artikel 10 i\r\nkonventionen sägs att envar skall äga rätt till\r\nyttrandefrihet. Denna rätt innefattar åsiktsfrihet\r\nsamt frihet att motta och sprida uppgifter och\r\ntankar utan inblandning av offentlig myndighet och\r\noberoende av territoriella gränser. Men artikeln\r\nhindrar inte, som en del tycks anse, en stat från att\r\nkräva tillstånd för radio- och televisionsföretag. I\r\nartikeln finns t.o.m. närmare angivet vilka\r\ninskränkningar som får göras i utövandet av de\r\nnämnda friheterna.</pre><pre>Sverige har förbundit sig att respektera\r\nkonventionen, och efterlevnaden övervakas av\r\ndomstolen för de mänskliga rättigheterna i\r\nStrasbourg. När man nu i debatten påstår att\r\nyttrandefrihetsgrundlagen utgör ett brott mot\r\nkonventionen på grund av den möjlighet att\r\nlagstifta om reklamförbud som ges i grundlagen,\r\nmenar jag -- utifrån mina utgångspunkter -- att man\r\ngör sig skyldig till ett tankefel.\r\nGrundlagsbestämmelsen har nämligen den\r\nbetydelsen, att den tjänar som riktlinje för\r\nriksdagen i dess egenskap av lagstiftare. Ingen\r\nmyndighet eller domstol kan tillämpa\r\nbestämmelsen mot någon enskild person eller\r\nnågot enskilt företag. De experter på detta område\r\nsom jag har diskuterat med anser att\r\ngrundlagsbestämmelsen som sådan inte kan bli\r\nföremål för någon prövning av domstolen i\r\nStrasbourg. Däremot -- och det vill jag tillägga för\r\nkorrekthetens skull -- kan frågan om förenlighet\r\nmed Europarådskonventionen uppkomma när det\r\ngäller den lagstiftning om reklamförbud som\r\ngrundlagen tillåter. Ett sådant förbud skulle kunna\r\nbli föremål för prövning av domstolen i Strasbourg.</pre><pre>Anf. 16 HARRIET COLLIANDER (nyd):</pre><pre>Fru talman! Det har sagts några gånger i debatten\r\natt 12 § i 1 kap. yttrandefrihetsförordningen vänder\r\nsig till lagstiftaren och att detta är själva poängen\r\nvad det gäller resonemangen om förenlighet med\r\nEuropakonventionen. Det är klart att\r\nlagparagrafen vänder sig till lagstiftaren. Vem\r\nskulle den annars vända sig till? kan man fråga sig.</pre><pre>När det sedan påstås att det är först när man i vanlig\r\nlag har utfärdat ett generellt reklamförbud som det\r\nblir konflikt med Europadomstolen, är det\r\nhårklyverier. Det väsentliga är faktiskt att man har\r\nöppnat möjlighet för generella reklamförbud.\r\nDetta är ingen liten detalj, som Ny Demokrati har\r\nhakat upp sig på, utan det handlar om en\r\ngrundläggande yttrandefrihetsfråga. I den yttersta\r\nförlängningen handlar det också om demokratins\r\nvillkor. I går aviserade kulturministern att\r\nreklamförbud i fortsättningen skall gälla i\r\nnärradion. Vad är då löften om att man inte skall\r\nanvända 12 § värda? Inte vatten! skulle jag vilja\r\nsäga.</pre><pre>Europakonventionen förbjuder inskränkningar i\r\nyttrandefriheten utom i vissa undantagsfall, t.ex.\r\nnär det gäller hälsa, statens säkerhet och liknande.\r\nDen föreslagna yttrandefrihetsgundlagen tillåter\r\ndäremot mycket långtgående inskränkningar i form\r\nav generella reklamförbud. Saken förbättras inte av\r\natt man har tagit bort det skyddsnät som finns både\r\ni vår regeringsform och i konventionen. Texterna i\r\nbåda dessa fall är näst intill likalydande.</pre><pre>Vi anser alltså att det är uppenbart att grundlagen\r\ninte stämmer överens med Europakonventionen.\r\nAtt hävda motsatsen anser vi ligga utanför\r\nanständighetens ram.</pre><pre>Bertil Fiskesjö läste upp 13 § 2 kap. i\r\nregeringsformen om inskränkning av näringsfrihet.\r\nDå gör man inte den här skillnaden mellan å ena\r\nsidan reklamens innehåll, som är ett\r\nkonsumentskyddsintresse och det som avses i\r\nregeringsformen och å andra sidan begränsningar i\r\nsjälva företeelsen reklam.</pre><pre>Det har heller inte Ingvar Svensson från kds\r\nförstått. Kärnfrågan är att reklam är den\r\nhuvudsakliga finansieringen för fria radio- och TV-\r\nstationer och därmed också en garant för\r\nyttrandefriheten. Det är alltså inte fråga om någon\r\nkrämarfilosofi från Ny Demokratis sida.</pre><pre>Vi tycker att det är självklart att full yttrandefrihet\r\nskall råda. Man skall inte schackra med\r\nyttrandefriheten eller spela Fia med knuff med den\r\nnär man skall stifta en yttrandefrihetsgrundlag. Vi\r\ntycker inte att det är rimligt att yttrandefriheten\r\nskall vara knuten till vissa typer av medier, utan vi\r\nsäger att vi skall ha full yttrandefrihet utan politisk\r\nstyrning.</pre><pre>(Applåder)</pre><pre>Anf. 17 BJÖRN VON DER ESCH (m):</pre><pre>Fru talman! Jag vill först instämma med\r\nföregående talare. Den här debatten innebär att\r\nman gör ett hårklyveri av att vi har skrivit en lag\r\nsom gör det möjligt att använda reklamförbud men\r\natt lagen, så länge vi inte har använt\r\nreklamförbudet, inte strider mot konventionen.\r\nDetta är ju rent nonsens! Man skriver väl lagar för\r\natt de är tänkta att användas -- varför annars alla\r\ndessa högtravande ord om hur fantastiskt det är att\r\nvi har fått en ny yttrandefrihetsgrundlag, om vi inte\r\nskall användas oss av det som står i den? Det är\r\nnästan obegripligt.</pre><pre>Det har i inledningen av debatten talats om att\r\ndenna paragraf i yttrandefrihetsgrundlagen\r\neventuellt inte skulle strida mot konventionen. Det\r\nfinns i det sammanhanget tolkningar gjorda av\r\nexpertis, och denna kammare är därför inte platsen\r\natt uttolka lagar. Det är helt uppenbart att den nya\r\nyttrandefrihetsgrundlagen på helt väsentliga\r\npunkter strider mot Europakonventionen. Låt oss\r\nenas om det. Säg hellre att vi struntar i att lagen\r\nstrider mot konventionen, att vi tidigare har stiftat\r\nså många lagar som strider mot konventionen, så\r\natt vi nu kan göra det en gång till. Det är nämligen\r\nvad det rör sig om.</pre><pre>(Applåder)</pre><pre>Anf. 18 Tredje vice talman BERTIL FISKESJÖ\r\n(c):</pre><pre>Fru talman! Jag hade redan i den allmänpolitiska\r\ndebatten tillfälle att tala om vad jag på de punkter\r\nsom nu har diskuterats anser är riktigt i den här\r\nfrågan, och jag skall inte upprepa de argumenten.\r\nDessutom tog jag in en del av detta i mitt tidigare\r\nanförande i denna debatt, och jag har en känsla av\r\natt något nytt inte har tillförts i sakfrågan över\r\nhuvud taget. Jag begärde egentligen ordet för en\r\nformsak.</pre><pre>Jag kanske skulle tillägga att en egendomlighet i de\r\nförslag som har lagts fram är att de inte förändrar\r\nnågonting i sak. En återremiss till\r\nkonstitutionsutskottet är naturligtvis en helt\r\nmeningslös åtgärd. Det innebär bara att vi\r\nfördröjer den slutliga behandlingen i fjorton dagar.\r\nNågot annat kommer inte att ske.</pre><pre>Ett avslag på förslaget är från\r\nyttrandefrihetssynpunkt mycket betänkligt. Det\r\nskulle innebära att allt vad vi har uppnått med\r\ndenna nya yttrandefrihetsgrundlag skulle sopas\r\nundan, och vi skulle få börja från scratch igen. Min\r\nprognos är att vi i så fall inte skulle få någon lag\r\nunder överskådlig tid.</pre><pre>Jag vill vidare vända mig emot påståendena om att\r\ndet här skulle vara fråga om ett slarvigt\r\nberedningsarbete och att vi skulle ta det hela med\r\nen klackspark. Om man har suttit med vid alla\r\ndessa oändliga sammanträden där vi, liksom i andra\r\nsammanhang, har grubblat över de olika delarna av\r\nden nya grundlagen blir man om inte förnärmad --\r\ndet får man ju inte bli i den här kammaren -- så\r\nförvånad över dessa vårdslösa påståenden om hur\r\narbetet har gått till.</pre><pre>Jag begärde egentligen, som jag nyss sade, ordet för\r\nen formsak. Jag hörde att någon hade yrkat på\r\nåterremiss, och för formens skull ber jag därför, fru\r\ntalman, att få yrka avslag på yrkandet om\r\nåterremiss till konstitutionsutskottet.</pre><pre>Anf. 19 THAGE G PETERSON (s):</pre><pre>Fru talman! Jag vill hävda att det inte kan vara\r\nriktigt att påstå att yttrandefrihetsgrundlagen\r\nstrider mot Europarådskonventionen, och någon\r\nytterligare utredning kring detta påstående behövs,\r\nsom jag ser det, heller inte. Däremot utesluter jag\r\ninte att vi framöver kommer att vilja utreda vissa\r\nfrågor som har med yttrandefrihetsgrundlagen att\r\ngöra. Men det är en annan fråga, som vi sedan av\r\noch an kan diskutera i utskottet.</pre><pre>Fru talman! Låt mig sluta mitt anförande med att i\r\nlikhet med tredje vice talman Bertil Fiskesjö göra\r\nen markering i en mycket viktig\r\nyttrandefrihetsfråga. Det gäller presstödet. Jag vill\r\ninstämma i tredje vice talmannens uttalande om det\r\ndemokratiska värdet av presstödet och i hans\r\nförhoppning att regeringen stoppar alla planer på\r\natt försämra presstödet.</pre><pre>Anf. 20 IAN WACHTMEISTER (nyd):</pre><pre>Fru talman! Klacksparken, herr Fiskesjö, gällde\r\nhur ni ser på yttrandefriheten och inte den\r\ntjugoåriga vånda ni har haft att prestera den\r\notillfredsställande produkt som vi nu diskuterar.</pre><pre>Jag tycker vidare att det är märkligt att få höra att\r\nen återremiss till utskottet skulle vara meningslös\r\ndärför att utskottet tydligen inte under tiden skulle\r\nlåta sig påverkas av sakskäl, inhämta de synpunkter\r\noch betänka det som här kommit fram, utan bara\r\nenvist stå på sig och fortsätta argumentera som nu.</pre><pre>Argumenten för yttrandefrihetsgrundlagen är\r\nprecis lika sömniga och likgiltiga som jag befarade,\r\noch argumenten mot lagen är lika många som goda.\r\nVi vet alla att vi inte i dag borde fatta beslut om en\r\nsådan här grundlag. Vi har haft ett val mellan förra\r\ngången riksdagen fattade beslut om lagen och nu,\r\noch det valet var just till för att beslutet skulle\r\nkunna omprövas. Jag tycker därför att det är\r\nmärkligt att det inte skulle kunna ske. Jag är inte\r\nimponerad av herr Fiskesjös resonemang, även om\r\ndet är tjugoårigt.</pre><pre>Anf. 21 Tredje vice talman BERTIL FISKESJÖ\r\n(c):</pre><pre>Fru talman! Jag begär inte att Ian Wachtmeister\r\nskall bli imponerad. Detta är en egenskap som Ian\r\nWachtmeister kanske har gemensamt med många\r\nhär i riksdagen, dvs. att vi har en viss benägenhet\r\natt inte bli särskilt imponerade, utan att vi behåller\r\nhuvudet kallt och värderar ståndpunkter som\r\nframförs. Detta förbehåller jag mig också rätten att\r\nfå göra.</pre><pre>Jag sade tidigare att en återremiss till\r\nkonstitutionsutskottet skulle vara en meningslös\r\ngest, och motiveringen för detta var naturligtvis att\r\nde argument och den kritik som under debatten i\r\ndag har framförts är väl kända sedan tidigare. Det\r\när alltså ingenting nytt som tillförts sakfrågan som,\r\nsåvitt jag kan förstå, skulle ändra\r\nkonstitutionsutskottets ställningstagande, och då\r\nblir ju en återremiss helt meningslös.</pre><pre>Anf. 22 IAN WACHTMEISTER (nyd):</pre><pre>Fru talman! Herr Fiskesjö!\r\nYttrandefrihetsgrundlagen bör vara imponerande,\r\näven om varken herr Fiskesjö eller jag behöver vara\r\ndet. Framför allt bör yttrandefriheten vara\r\nimponerande, och den bör vara fullständig.</pre><pre>Överläggningen var härmed avslutad.</pre><pre>Beslut</pre><pre>Återförvisningsyrkandet</pre><pre>Kammaren avslog med 282 röster mot 27 det av\r\nBjörn von der Esch under överläggningen\r\nframställda yrkandet om återförvisning av ärendet\r\ntill utskottet för ytterligare beredning. 1 ledamot\r\navstod från att rösta.</pre><pre>Hemställan</pre><pre>Utskottets hemställan bifölls med 279 röster mot 30\r\nför hemställan i reservationen av Harriet\r\nColliander. 1 ledamot avstod från att rösta.</pre><pre>Motivering</pre><pre>Utskottets motivering godkändes.</pre><pre></pre><pre>3 § Vilande beslut i vissa grundlagsärenden\r\nm.m.</pre><pre>Föredrogs</pre><pre>konstitutionsutskottets betänkande</pre><pre>1991/92:KU2 Vilande beslut i vissa\r\ngrundlagsärenden m.m.</pre><pre>Talmannen konstaterade att ingen talare var\r\nanmäld.</pre><pre>Beslut</pre><pre>Utskottets hemställan bifölls.</pre><pre>4 § Dubbelbeskattningsavtal med Barbados</pre><pre>Föredrogs</pre><pre>skatteutskottets betänkande</pre><pre>1991/92:SkU2 Dubbelbeskattningsavtal mellan\r\nSverige och Barbados</pre><pre>(prop. 1991/92:11).</pre><pre>Talmannen konstaterade att ingen talare var\r\nanmäld.</pre><pre>Beslut</pre><pre>Utskottets hemställan bifölls.</pre><pre>5 § Krigsmaterielexport</pre><pre>Föredrogs</pre><pre>utrikesutskottets betänkande</pre><pre>1991/92:UU1 Krigsmaterielexport (Skr.\r\n1990/91:163).</pre><pre>Anf. 23 GUDRUN SCHYMAN (v):</pre><pre>Herr talman! Jag skall ta upp en fråga som har stor\r\naktualitet, och det förvånar mig att inte fler talare\r\när anmälda till denna debatt. Jag skall alltså tala om\r\nden svenska vapenexporten.</pre><pre>Vänsterpartiet har under upprepade år skrivit\r\nmotioner om att Sverige skall upphöra med sin\r\nvapenexport och ställa om sin vapenindustri till civil\r\nproduktion. Jag tror att det finns många\r\nanledningar till att detta är en aktuell fråga i dag.\r\nBl.a. har vi ett säkerhetspolitiskt läge som knappast\r\nförsvarar den nationella försvarspolitik som vi för\r\noch som ju ofta är ett argument för att vi behöver\r\nen svensk vapenindustri, nämligen för att försörja\r\ndet svenska militära försvaret med vapen. Eftersom\r\nden säkerhetspolitiska situationen i Europa och i\r\nvårt närområde ser ut som den gör, tycker jag att vi\r\nborde kunna vara överens om att vi inte behöver\r\nden ofantliga militära makt som vi i dag har i\r\nSverige.</pre><pre>Ett annat skäl är att en mycket stor del av världens\r\nflyktingströmmar uppenbarligen beror på och är ett\r\nresultat av den internationella vapenhandeln.</pre><pre>Jag hade en diskussion med vår nya utrikesminister\r\nfru af Ugglas för någon vecka sedan om detta och\r\npåtalade sambandet mellan världens\r\nflyktingströmmar och den internationella\r\nvapenhandeln, vari den svenska vapenhandeln\r\ningår. Jag frågade henne om hon delade min\r\nuppfattning att detta samband finns. Hon svarade\r\natt hon inte riktigt kunde se det och att det inte gick\r\nfastställa. Det förvånade mig mycket, eftersom\r\nmycket tunga internationella instanser har fastställt\r\ndetta samband. Jag tänker på FNs\r\nflyktingkommissariat som har uttalat att 90 % av\r\nalla de 15 miljoner människor som i dag är på flykt\r\när på flykt undan krig.</pre><pre>Peter Nobel, som har varit\r\ndiskrimineringsombudsman här i Sverige, har\r\nockså tagit upp detta. Han menar att den direkta\r\norsaken till att nio av tio fördrivna människor brutit\r\nupp är väpnade konflikter och det faktum att dessa\r\nstrider utkämpas med vapen som till mer än nio\r\ntiondelar tillverkas i utvecklade och rika\r\nindustriländer.</pre><pre>Det mest slående sambandet vid betraktandet av\r\nvärldens flyktingsituation är det mellan\r\nvapenexport och flyktingar.</pre><pre>Amnesty International är en annan organisation\r\nsom har pekat på detta samband. Organisationen\r\nhar skrivit att man vill uppmana den svenska\r\nregeringen att närmare undersöka sambandet\r\nmellan å ena sidan vapenexport och å andra sidan\r\nsystematiska och utbredda kränkningar av de\r\nmänskliga rättigheterna, som i sin tur är ett skäl till\r\natt människor tvingas på flykt.</pre><pre>Den svenska exporten av vapen och ammunition,\r\nhuvusakligen för militärt bruk, har nära nog\r\nfemdubblats under åren 1983--1989. Och de länder\r\nsom Sverige exporterade mest vapen till under åren\r\n1987--1989 var av Amnesty International kända för\r\növergrepp mot just de grundläggande mänskliga\r\nrättigheterna.</pre><pre>Detta tycker jag är fakta som talar sitt tydliga\r\nspråk, och det borde vara självklart att Sverige,\r\nsom säger sig vara för en internationell avspänning\r\noch som vill verka för mänskliga rättigheter,\r\ndemokrati, osv, tar sitt ansvar och ser sin roll i den\r\ninternationella vapenhandeln och de konsekvenser\r\nsom den får. En naturlig reaktion borde då\r\nnaturligtvis vara att man ser till att den svenska\r\nvapenexporten faktiskt upphör.</pre><pre>Det finns också ett ytterligare skäl, nämligen att det\r\nfinns länder som i dag sitter fast i sin\r\nvapenproduktion och som behöver restaurera sin\r\nekonomi. Jag tänker t.ex. på de östeuropeiska\r\nländerna. Tjeckoslovakien är ett bra exempel. Där\r\när man i behov av hjälp med att ställa om sina\r\nvapenindustrier till civil produktion. Man ber om\r\naktiv hjälp, bl.a. från de västeuropeiska länderna.\r\nSverige skulle alltså kunna vara ett föregångsland\r\ngenom att genomföra de omställningar till civil\r\nproduktion som Inga Thorson så noggrant och\r\nseriöst har pekat på skulle vara möjlig. Hon har\r\ngjort en genomgång av den svenska\r\nvapenindustrin, och hon har visat på vad som skulle\r\nvara möjligt att föra över till civil produktion och\r\nframför allt att det skulle vara möjligt. Detta är ett\r\nmycket gediget arbete som den dåvarande svenska\r\nregeringen tyvärr -- jag vet inte om den nuvarande\r\ntänker använda sig av den -- har grävt ner i\r\nbyrålådorna.</pre><pre>Det finns alltså många dimensioner på denna fråga.\r\nOch det är av stor nödvändighet, det är jag alldeles\r\növertygad om, i den internationella\r\nsäkerhetspolitiken att vi går ifrån tanken att lösa\r\nkonflikter med militära medel. Ett verksamt sätt är\r\nnaturligtvis att begränsa den internationella\r\nvapenhandeln, och där finns Sverige med som en\r\naktör. Därför tycker jag att det borde vara\r\nsjälvklart att man uttalade sig för en omställning av\r\ndenna process på ett organiserat sätt. Som det ser\r\nut i dag kommer naturligtvis de svenska\r\nvapenindustrierna att vara tvungna att dra ned,\r\neftersom den internationella konkurrensen\r\nhårdnar. Men under de senaste veckorna har vi sett\r\nvad det innebär, vilka panikåtgärder som detta för\r\nmed sig, t.ex. tidigareläggningar av\r\nförsvarsbeställningar, som väl knappast går att\r\nmotivera ur någon annan synpunkt än att det\r\nhandlar om sysselsättning och kommunalpolitiska\r\nintressen.</pre><pre>Jag menar att den svenska vapenindustrin inte kan\r\nutgå från någonting annat än säkerhetspolitiska\r\nintressen. Och eftersom dessa i dag saknas bör man\r\nställa om produktionen på ett organiserat och\r\nsansat sätt, så att man kan ta till vara den kunskap\r\noch den kompetens som finns inom dessa industrier\r\noch föra över dem till civil produktion och se till att\r\nmänniskor inte hals över huvud står utan arbete.\r\nDet här är särskilt viktigt på de orter som är starkt\r\nberoende av en försvarsindustri.</pre><pre>Detta skulle vara ett kreativt nytänkande i dessa\r\nfrågor. Jag tycker att det skulle vara ett sätt att ligga\r\nföre utvecklingen i stället för att bli offer för den.\r\nDet skulle innebära en stor hjälp i det\r\ninternationella arbetet för fred, nedrustning och\r\navspänning. Det skulle också vara en stor hjälp för\r\natt visa vägen för den politik som är nödvändig om\r\nvi på ett seriöst sätt skall kunna angripa problemen\r\nmed de stora flyktingströmmarna i världen.</pre><pre>Med det anförda vill jag yrka bifall till den\r\nmeningsyttring som är gjord av vänsterpartiets\r\nsuppleant i utrikesutskottet.</pre><pre>Anf. 24 NIC GRÖNVALL (m):</pre><pre>Herr talman! Först yrkar jag bifall till hemställan i\r\nutskottsbetänkandet. Jag gör det redan nu för att\r\ndet inte skall falla i glömska.</pre><pre>Sedan kastar jag mig på det som Gudrun Schyman\r\nsade. Jag gör det inte så mycket därför att det hon\r\nframför är tankar som är förtjänta av häftig kritik.\r\nNaturligtvis är det ett angeläget politiskt uppdrag\r\natt lindra flyktingströmmarnas storlek i världen.\r\nOch naturligvis är det ett angeläget uppdrag att\r\nminska nord--syd-klyftan.</pre><pre>Man vi får inledningsvis, Gudrun Schyman,\r\nkonstatera att det finns få frågor i svensk politisk\r\nverksamhet som är så väl utredda som just frågan\r\nom den svenska krigsmaterielinspektionen.\r\nGedigna och grundläggande utredningar med stort\r\nmedborgarinflytande har företagits. Inom\r\ndepartementet behandlas dessutom för närvande,\r\nför att framläggas inför detta riksmöte, en\r\nproposition i frågan. Detta åtagande gjorde Anita\r\nGradin i våras. Tillåt mig här bekräfta att den\r\nnuvarande regeringen kommer att fullfölja detta\r\nåtagande. Med grund alltså i den nya\r\nsäkerhetspolitiska situationen och i de föreliggande\r\ngedigna utredningarna kommer man att framlägga\r\nförslag i dessa frågor som riksdagen sedan har att\r\npröva.</pre><pre>Därmed kan vi kanske lämna det dagsaktuella\r\nriksdagsarbetet och återgå till den debatt som\r\nGudrun Schyman här tog upp -- en mera storslagen\r\noch global debatt. Jag tycker nämligen att det är\r\nviktigt att understryka det faktum att\r\nkrigsmaterielindustrifrågorna måste ses i ett\r\ninternationellt sammanhang. Det gäller också de\r\nsäkerhetspolitiska frågorna.</pre><pre>Gudrun Schyman sade, och det tycker jag är väldigt\r\nviktigt, att den här frågan har många dimensioner.\r\nMen sedan landade hon, som vanligt, i den för\r\nhenne enda dimensionen. Jag tänker då på\r\nattackerna mot den nuvarande situationen. Jag\r\ntycker att vi, Gudrun Schyman, i stället borde ägna\r\noss åt att betrakta världen som den ser ut nu och åt\r\ntankar om vad vi skall göra i framtiden för att\r\nsäkerställa säkerhetspolitiska resurser och en\r\nacceptabel omställning.</pre><pre>Gudrun Schyman kritiserade först väldigt intensivt\r\nden omställningsprocedur som har inletts. Hon\r\nklandrade den och sade att den innehöll för små\r\nsteg samt att det var för mycket av\r\nkommunalpolitiskt och regionalpolitiskt\r\nhänsynstagande. Men i nästa andetag säger hon att\r\nen omställningsprocedur måste ske med hänsyn\r\ntagen till bl.a. regionala behov och\r\nsysselsättningsproblem. Ja, det är riktigt. Frågan\r\nmåste behandlas utifrån de många dimensioner\r\nsom här finns. Den största och viktigaste\r\ndimensionen är den internationella.</pre><pre>Om man tittar på Sipris årsboks siffror och om man\r\nsäger sig vilja följa Gudrun Schymans\r\nrekommendation att på fem år omställa vapen- och\r\nrustningsindustrins produktion till civil produktion\r\när det bara att konstatera att, Gudrun Schyman, att\r\ndet inte finns några marknadsmässiga\r\nförutsättningar för detta. Den omställningsprocess\r\nsom Gudrun Schyman och hennes gelikar\r\nförespråkar skulle om den förverkligades leda till\r\nkaos sysselsättningsmässigt över hela världen och\r\ndessutom till säkerhetspolitiska öppningar vars\r\nkonsekvenser ingen riktigt kan föreställa sig. Det\r\nkrävs att man långtgående tänker igenom detta när\r\ndet gäller att lösa frågorna kring den nya\r\nsäkerhetspolitiska situationen och konsekvenserna\r\nhärav för krigsmateriel- och vapenindustrin.</pre><pre>Jag kan bara se att det är mycket angeläget att den\r\nsvenska krigsmaterielindustrins framtid och\r\nlångsiktiga planering ansluts till den planering som\r\npågår i Europa. Redan under föregående riksmöte\r\nkunde man i ett betänkande från försvarsutskottet\r\nsamt i ett yttrande från utrikesutskottet till\r\nförsvarsutskottet konstatera tydliga hänvisningar\r\ntill de pågående internationella\r\nsamordningsansträngningarna -- ursprungligen på\r\ninitiativ från NATO-håll och därefter har det\r\nförekommit långtgående initiativ från EG.</pre><pre>Man önskar alltså i Europa i säkerhetspolitiskt\r\nhänseende, och då i gemenskap, och utifrån\r\ninsikten om behovet av en försvarsmakt för att\r\nsäkerställa Europas säkerhetsintressen att detta\r\nintresse leder till att det i Europa finns en\r\nsammanhållen, väl planerad och teknologiskt\r\navancerad försvarsindustri. För att kunna uppnå\r\ndetta mål i gemenskap, i solidaritet, vill man\r\nplanera för Europas vapen- och\r\nkrigsmaterielindustri just i detta omfattande\r\nperspektiv. Det är just detta som jag avser när jag\r\ntalar om en stor internationell dimension. Jag\r\nmenar alltså att det är utifrån en sådan dimension\r\nsom denna fråga borde diskuteras. Det handlar\r\nalltså inte om lokala dimensioner här.</pre><pre>Anf. 25 GUDRUN SCHYMAN (v):</pre><pre>Herr talman! Det var intressant att höra att Nic\r\nGrönvall redan har anslutit Sverige till den\r\neuropeiska politiska unionen, som ju också innebär\r\nen försvarsallians och ett vapenindustriellt\r\nsamarbete. När jag har hävdat det tidigare i\r\ndiskussioner om vapenindustrin och försvarsfrågor\r\nhar man hävdat att det inte alls är som jag säger.\r\nDet skulle bara röra sig om handelsfrågor.</pre><pre>Jag delar Nic Grönvalls uppfattning och instämmer\r\ni den analys som han gör, nämligen att det vi här\r\ntalar om kommer att bli verklighet. Det är bl.a.\r\ndärför som jag tycker att Sverige skall hålla sig\r\nutanför. Jag menar att Sveriges röst i den\r\ninternationella politiken, och den senare är faktiskt\r\nstörre än Europa, skall vara en röst för nedrustning\r\noch omställning av vapenindustrin till civil\r\nproduktion. Jag tycker inte om det insnävade\r\ninternationella perspektiv som inskränker sig till att\r\nvara ett västeuropeiskt perspektiv -- möjligen\r\nomfattande delar av Nordamerika också. Jag\r\ntycker att världen är större än så.</pre><pre>Sedan tror jag, Nic Grönvall, att den motion som vi\r\nhar skrivit inte är noggrant läst. Jag talar inte om en\r\ninternationell omställning beträffande\r\nvapenindustrin på fem år -- det har vi här i\r\nriksdagen inte någon möjlighet att fatta beslut om --\r\nutan jag talar om en omställning av den svenska\r\nvapenindustrin på fem år. Det här skulle inte\r\ninnebära större svårigheter än vad andra\r\nomställningsprocesser beträffande den svenska\r\nindustrin har inneburit. Jag tänker då på\r\nvarvsindustrin och tekoindustrin. Det har faktiskt\r\nvarit möjligt att klara av industriomställningar, Nic\r\nGrönvall!</pre><pre>Det som jag menar utgör hinder är andra intressen.\r\nMan brukar tala om det vapenindustriella, eller\r\nmilitärindustriella, komplexet -- i Sverige utökat\r\nmed ett kommunalt och arbetsmarknadspolitiskt\r\nkomplex. Det är således inte de försvarspolitiska\r\noch säkerhetspolitiska intressena som styr den\r\nsvenska vapenproduktionen. Jag tycker alltså att\r\nregeringen, som ju har hävdat att den svenska\r\nvapenindustrin behövs för det svenska militära\r\nförsvaret, nu borde ta ansvar och gå i bräschen för\r\nett arbete som syftar till att denna industri inte\r\nintegreras med den europeiska vapenindustrin utan\r\ni stället avvecklas och ställs om till civil produktion.\r\nDetta skulle vara en hjälp också för andra länder,\r\nkanske även utanför Västeuropa, som vill ha en\r\nomställning. Jag tänker bl.a. på de östeuropeiska\r\nländerna, som ju är fast i en alldeles för stor\r\nvapenindustri. Denna industri är omodern, och\r\ndessutom har man inte ekonomiska resurser för\r\nden. Vi i Sverige har ett ansvar här. Vi kan ju inte\r\nbara skjuta över alla frågor till Bryssel.</pre><pre>Anf. 26 NIC GRÖNVALL (m):</pre><pre>Herr talman! Mitt inlägg var på intet sätt ett inlägg\r\ni diskussionen om huruvida EG kommer att\r\nutvecklas till politisk union eller inte och om\r\nhuruvida Sverige i så fall skall biträda en sådan\r\nutveckling. Syftet med mitt inlägg var i stället att\r\nlägga fast att vi är beroende av svensk\r\nförsvarsindustri så länge den säkerhetspolitiska\r\nsituationen inte är mer klarlagd än den är nu. I det\r\nlånga perspektivet ser jag ett kvarstående behov av\r\nsvensk försvarsindustri. Bevarandet på den\r\nteknologiska nivå som jag anser vara nödvändig\r\nsäkerställs bäst i fredens intresse genom att denna\r\nvapenindustri integreras i ett stort internationellt\r\nsamarbete. Så enkelt är det, Gudrun Schyman!</pre><pre>Anf. 27 GUDRUN SCHYMAN (v):</pre><pre>Herr talman! Ja, så enkelt är det, Nic Grönvall! Ni\r\ntycker alltså att Sverige skall bidra till en utveckling\r\nsom i dag innebär att stora flyktingströmmar söker\r\nsig fram runt om i världen, som innebär en\r\npermanentning av det faktum att vapenhandeln och\r\nnarkotikahandeln är de största internationella\r\nhandelsgrenarna och som innebär ett förtryck, en\r\nutsugning och ett permanentande av ojämlikheten\r\ni världen. Det här är ju konsekvenserna av den\r\ninternationella vapenhandeln.</pre><pre>Det är inte fråga om att vi exporterar vapen till\r\ndefensivt försvar. Vapen produceras och tillverkas i\r\nden rika delen av världen, säljs till den fattiga delen\r\nav världen, som använder pengarna till detta i\r\nstället för till mat eller till andra produktiva\r\ninvesteringar. Så ser det faktiskt ut. Här finns ett\r\nfaktiskt samband som dessutom senast påtalats av\r\nVärlsbanken, som säger att det måste bli ett stopp\r\nför detta.</pre><pre>Jag kan inte förstå att Sverige kan undandra sig\r\ndenna vetskap och tro att den svenska\r\nvapenexporten och vapenhandeln på något sätt är\r\nfrigjord från de övriga mekanismer som blir en följd\r\nav den internationella vapenhandeln. Jag tycker att\r\ndet är fegt och omoraliskt.</pre><pre>Anf. 28 NIC GRÖNVALL (m):</pre><pre>Herr talman! Den typ av vapenhandel som Gudrun\r\nSchyman talar om, och som hon jämför med\r\nknarkhandel, är inte det vi diskuterar i denna\r\nkammare i dag. Jag tänker inte fördjupa mig i\r\nkommentarerna kring den typen av argument.</pre><pre>Men jag vill säga att det Sverige arbetar för är en\r\nintegration av vapenindustrin världen över. Vi\r\nstödjer offentlig registrering av alla\r\nvapentransaktioner. Vi stödjer en genomsyn av\r\nvapenindustrins transaktioner, så att den handel\r\nsom Gudrun Schyman talar om verkligen inte\r\nlängre kan förekomma. Genom en internationell\r\nsamordning och insyn i vapenhandeln får vi den\r\nbästa regimen i den frågan. Det är dit svensk politik\r\nsträvar, i varje fall med den nuvarande regeringens\r\nmålsättning.</pre><pre>Anf. 29 GUDRUN SCHYMAN (v):</pre><pre>Herr talman! Den typ av politik som Nic Grönvall\r\nförespråkar är den som har förevarit under lång tid.\r\nDet har sagts att det är detta som den\r\ninternationella vapenhandeln går ut på. Vi skall ha\r\nöppenhet osv. Sveriges vapenexportregler får den\r\nkonsekvensen att det inte skall hamna några vapen\r\nsom skall användas i något land över huvud taget.</pre><pre>Vi har konstaterat massvis med gånger att det inte\r\nser ut så i praktiken. Den internationella\r\nvapenhandeln låter sig inte kontrolleras på detta\r\nsätt. Inte heller de svenska vapnen kan kontrolleras\r\nså. Detta är en realitet. Så länge vi inte inser det,\r\nkommer den här utvecklingen att fortsätta.</pre><pre>Jag tycker nu att det är dags att tänka om. Den nya\r\nregeringen framhåller gärna att man vill tänka om\r\noch göra revolution på en mängd områden. Jag\r\ntycker att det vore bra att börja med det här\r\nområdet. Det handlar dessutom om mycket pengar,\r\nkapitalförstöring av hög klass.</pre><pre>Överläggningen var härmed avslutad.</pre><pre>Beslut</pre><pre>Mom. 3 (regler och riktlinjer för\r\nkrigsmaterielexporten)</pre><pre>Utskottets hemställan bifölls med 280 röster mot\r\n17 för meningsyttring av Bertil Måbrink i\r\nmotsvarande del. 3 ledamöter avstod från att rösta.</pre><pre>Mom. 5 (krigsmaterielexport till Indonesien)</pre><pre>Utskottets hemställan bifölls med 267 röster mot\r\n16 för meningsyttring av Bertil Måbrink i\r\nmotsvarande del. 1 ledamot avstod från att rösta.</pre><pre>Övriga moment</pre><pre>Utskottets hemställan bifölls.</pre><pre></pre><pre>6 § Museifrågor</pre><pre>Föredrogs</pre><pre>kulturutskottets betänkande</pre><pre>1991/92:KrU1 Museifrågor.</pre><pre></pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>7 § Utförsel av kulturföremål</pre><pre>Föredrogs</pre><pre>kulturutskottets betänkande</pre><pre>1991/92:KuU2 Utförsel av kulturföremål.</pre><pre></pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>8 § Skydd för ortnamn</pre><pre>Föredrogs</pre><pre>kulturutskottets betänkande</pre><pre>1991/92:KrU3 Skydd för ortnamn.</pre><pre></pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>9 § Jämställdhetsfrågor i utbildningen</pre><pre>Föredrogs</pre><pre>utbildningsutskottets betänkande</pre><pre>1991/92:UbU1 Jämställdhetsfrågor i utbildningen.</pre><pre></pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>10 § Vissa högskolefrågor</pre><pre>Föredrogs</pre><pre>utbildningsutskottets betänkande</pre><pre>1991/92:UbU2 Vissa högskolefrågor.</pre><pre></pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>11 § Miljöfrågor i utbildningen</pre><pre>Föredrogs</pre><pre>utbildningsutskottets betänkande</pre><pre>1991/92:UbU3 Miljöfrågor i utbildningen.</pre><pre></pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>12 § Ersättning till enskild</pre><pre>Föredrogs</pre><pre>jordbruksutskottets betänkande</pre><pre>1991/92:JoU1 Ersättning till enskild.</pre><pre>Anf. 30 HANS NYHAGE (m):</pre><pre>Herr talman! Anledningen till att jag har begärt\r\nordet i detta ärende, där total enighet föreligger, är\r\nsjälvfallet att jag vill uttrycka min tacksamhet och\r\nglädje över jordbruksutskottets ställningstagande.\r\nDetta är en seger för rättstryggheten. Därmed kan\r\nrättvisan äntligen skipas för Lars Lorenius och hans\r\nfamilj, som oförskyllt under många år fått lida av en\r\nfelaktig handläggning av det ifrågavarande\r\njordförvärvsärendet. Jordbruksutskottet skriver\r\nbl.a. i sitt betänkande följande: ''Vid en samlad\r\nbedömning av omständigheterna i ärendet anser\r\nutskottet det skäligt att Lorenius erhåller\r\nekonomisk gottgörelse av staten.''</pre><pre>Klarare torde inte en beställning kunna uttalas. Det\r\när nu min förhoppning att regeringen snarast går i\r\nförfattning med ärendet och ser till att familjen\r\nLorenius får sin klart berättigade gottgörelse.</pre><pre>Herr talman! Givetvis yrkar jag bifall till utskottets\r\nhemställan.</pre><pre>I detta anförande instämde Bengt Rosén (fp).</pre><pre>Överläggningen var härmed avslutad.</pre><pre>Beslut</pre><pre>Utskottets hemställan bifölls.</pre><pre>13 § Djurskydd</pre><pre>Föredrogs</pre><pre>jordbruksutskottets betänkande</pre><pre>1991/92:JoU2 Djurskydd.</pre><pre>Förste vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>Ajournering</pre><pre>Kammaren beslöt kl. 11.47 på förslag av förste vice\r\ntalmannen att ajournera förhandlingarna till kl.\r\n15.00, då de till dagens bordläggning aviserade\r\npropositionerna väntades föreligga.</pre><pre>Återupptagna förhandlingar</pre><pre>Förhandlingarna återupptogs kl. 15.00.</pre><pre>14 § Bordläggning</pre><pre>Anmäldes och bordlades</pre><pre>Propositionerna</pre><pre>1991/92:43 Vissa ändringar i bestämmelserna om\r\nskattetillägg, preliminär B-skatt m.m.</pre><pre>1991/92:50 Sänkning av mervärdeskatten på vissa\r\nvaror och tjänster, m.m.</pre><pre>1991/92:54 Reavinstbeskattning av bostadsrätter</pre><pre>1991/92:66 Kommunalt partistöd</pre><pre></pre><pre>Motion</pre><pre>med anledning av redog. 1991/92:2 Riksdagens\r\nrevisorers verksamhetsberättelse för budgetåret\r\n1990/91</pre><pre>1991/92:Fi3 av Leo Persson m.fl. (s)</pre><pre>15 § Anmälan om interpellationer</pre><pre>Anmäldes att följande interpellationer framställts</pre><pre>den 5 november</pre><pre>1991/92:34 av Bengt Silfverstrand (s) till\r\nutbildningsministern om omvandling av universitet\r\noch högskolor till fristående stiftelser:</pre><pre>I regeringsförklaringen uttrycker regeringen en\r\nsträvan ''att skapa mer autonoma universitet och\r\nhögskolor. De principiella och praktiska frågorna\r\nvid en omvandling av universitet och högskolor till\r\nfristående stiftelser klarläggs snabbt''.</pre><pre>På initiativ av den socialdemokratiska regeringen\r\nhar under senare år ett stort antal åtgärder vidtagits\r\nför att öka friheten och stärka kreativiteten i det\r\nsvenska högskolesystemet. Där genomförs nu en\r\ndecentralisering av ansvar och befogenheter.\r\nTreåriga budgetramar införs och den relativt\r\ndetaljerade centrala planeringen som nu gäller\r\nersätts av en ordning där förnyelse och utveckling\r\nförutsätts ske lokalt ute i högskolorna.</pre><pre>Friheten att disponera medel mellan personella och\r\nandra resurser, att organisera utbildningar och\r\nanpassa organisationen till lokala förhållanden\r\nökar i betydande grad. Från den 1 juli 1993 kommer\r\nuniversitet och högskolor att själva kunna besluta\r\nom att inrätta och tillsätta tjänst som professor.</pre><pre>Högskolans nuvarande centralt fastställda\r\nlinjesystem upphör och ersätts av en ordning som\r\nbeslutas lokalt. En översyn av bestämmelserna i\r\nhögskolelagen och högskoleförordningen pågår\r\ninom utbildningsdepartementet med syfte att\r\nåstadkomma centrala regleringar som inskränker\r\nsig till endast det allra väsentligaste. Samtidigt\r\npågår inom de enskilda högskoleenheterna ett\r\narbete som syftar till att den interna organisationen\r\nskall bli mer effektiv och mindre\r\nkostnadskrävande.</pre><pre>En utveckling är således på väg i riktning mot en\r\nmaximal frihet för universitet, högskolor och\r\nforskningsråd vad gäller beslutsfattandets innehåll.\r\nDäremot skall av rättssäkerhetsskäl formerna för\r\nantagning, examina, tjänster och fördelning av\r\nresurser fastläggas av riksdag och regering.</pre><pre>Universitet och högskolor har ett mycket stort\r\nsamhällsansvar. Samtidigt måste samhället på olika\r\nsätt stå som garant för att självständighet och\r\nkritiskt tänkande ständigt skall kunna ha sin\r\nhemvist där. Det gäller inte minst för samhällets\r\ndemokratiskt valda organ att bidra till ett skydd\r\nmot starka kommersiella intressen.</pre><pre>Det finns i dag inga som helst tecken på att den\r\nutbildning och forskning som bedrivs inom t.ex.\r\nLunds eller Uppsala universitet skulle vara mindre\r\nsjälvständig, kritisk och ifrågasättande än den som\r\näger rum vid den av privata intressen dominerade\r\nHandelshögskolan i Stockholm.</pre><pre>För att skapa en stiftelse som möjliggör driften av\r\nen autonom institution under en längre period\r\nkrävs ett stiftelsekapital som uppgår till 50 gånger\r\ndet belopp som årligen krävs för driften av\r\ninstitutionen, om den förväntade realräntan på det\r\ninsatta kapitalet antas bli i genomsnitt 2 %.</pre><pre>Jag vill med hänvisning till det ovan anförda ställa\r\nnågra frågor till utbildningsministern:</pre><pre>1.  Utvecklingen av den högre utbildningen och\r\nforskningen bör vara en angelägenhet för alla\r\nmedborgare i vårt samhälle. På vilket sätt skulle\r\nintresset och engagemanget bland medborgarna för\r\nden högre utbildningen och forskningen stärkas\r\ngenom regeringens förslag?</pre><pre>2.  Vilka fördelar skulle uppnås för de enskilda\r\nmedborgarna, vilkas skatter skulle användas till en\r\nverksamhet som deras valda ombud ej skulle ha\r\nmöjlighet att påverka?</pre><pre>3.  På vilket sätt skulle universitetens och\r\nhögskolornas möjligheter att stå emot kraven från\r\nstarka kommersiella intressen stärkas, när avtal om\r\nförsäljning av utbildning och forskning skall ingås\r\nenligt den modell regeringen förespråkar?</pre><pre>4.  På vilket sätt skulle lärarnas och forskarnas\r\nsjälvständighet och möjlighet till kritiskt tänkande\r\nstärkas genom den modell som regeringen\r\nförordar?</pre><pre>5.  På vilket sätt skulle ställningen för forskning\r\noch utbildning stärkas inom ämnesområden som\r\nhar ett starkt samhällsintresse, men där intresset\r\nfrån näringslivet är svagt eller obefintligt?</pre><pre>6.  Hur skulle resurserna till de mindre och\r\nmedelstora högskolorna påverkas av regeringens\r\nförslag?</pre><pre>7.  På vilket sätt skulle samarbetet mellan\r\nenheterna i det svenska högskolesystemet\r\nförstärkas och utvecklas genom regeringens\r\nförslag?</pre><pre>1991/92:35 av Anita Johansson (s) till\r\nsocialministern om institutioner inom\r\nungdomsvården och missbrukarvården:</pre><pre>Riksdagen har beslutat att staten skall ta över\r\nhuvudmannaskapet för de enskilda\r\nungdomshemmen. Det gäller vård av ungdomar\r\nsom behöver stå under särskilt noggrann tillsyn.\r\nVården har hittills inte fungerat tillfredsställande.\r\nDetta konstaterar även JO efter sin granskning. En\r\nstor del av den övriga ungdomsvården har\r\nprivatiserats med påtagliga kostnadsökningar för\r\nkommunerna som följd.</pre><pre>Missbrukarvården har kritiserats. Den s.k.\r\ngråzonen mellan psykiatrisk vård och\r\nmissbrukarvård är tydlig. Man har därför försökt\r\ndefiniera vad som är huvudproblemet hos de\r\nvårdbehövande eftersom vårdalternativ för både\r\npsykiska problem och missbrukarproblem är svåra\r\natt finna.</pre><pre>Utgångspunkten måste vara att all tvångsvård skall\r\nutföras i offentlig regi och att kvaliteten i vården\r\nskall bli bättre och att antalet platser byggs ut efter\r\ndet faktiska behovet.</pre><pre>I och med beslutet att huvudmannaskapet för de\r\nsärskilda ungdomshemmen skall överföras till\r\nstaten finns dock en stark oro för att de tidigare\r\nungdomsvårdsskolorna i praktiken återinförs.</pre><pre>Det är angeläget att det finns olika vårdalternativ\r\nför olika målgrupper som t.ex. för kvinnor, HIV-\r\nsmittade, psykiskt sjuka med missbruksproblem,\r\nyngre missbrukare och äldre missbrukare. Det är\r\nnaturligtvis orimligt att kommunerna var för sig\r\nsjälva kan täcka hela det vårdbehovet.</pre><pre>Även tvångsvården måste innehålla en kvalitativt\r\ngod vård. Vård och behandling av såväl unga som\r\nvuxna måste ses som en sammanhängande kedja,\r\noavsett huvudmannaskapstillhörighet. Det är\r\nviktigt att det finns förebyggande vård samt\r\nuppföljande vård efter tvångsvården. Det är också\r\nviktigt att man fortsätter att söka alternativa\r\nbehandlingsformer (som t.ex. projekt Sjö för unga\r\ni Stockholm). Det är också av betydelse att vården\r\nav unga resp. vården av vuxna har två separata\r\ninriktningar och inte sammanblandas.</pre><pre>Vid ett statligt huvudmannaskap är det angeläget\r\natt finansieringen blir helt klarlagd, att det finns\r\nmedel som är specialdestinerade till vården.</pre><pre>Med hänvisning till det anförda vill jag ställa\r\nföljande frågor till socialminister Bengt\r\nWesterberg:</pre><pre>1.  Hur garanteras att den enskilde får en adekvat\r\nvård, då kommunernas ekonomiska förutsättningar\r\nständigt försämras?</pre><pre>2.  Vilka vårdformer skall gälla för de personer\r\nsom definieras som psykiskt sjuka och dessutom\r\nhar missbruksproblem samt hur undviker man att\r\nolika vårdtagare hamnar emellan dessa\r\nsärintressen?</pre><pre>3.  Hur skall man garantera att det finns ett\r\ndifferentierat vårdutbud för olika vårdgrupper?</pre><pre>4.  Vad görs för att även tvångsvården skall utgöra\r\nett kvalificerat vårdalternativ?</pre><pre>16 § Anmälan om frågor</pre><pre>Anmäldes att följande frågor framställts</pre><pre>den 5 november</pre><pre>1991/92:98 av Birger Andersson (c) till\r\nnäringsministern om mindre bensinstationer på\r\nlandsbygden:</pre><pre>Enligt gällande föreskrifter skall samtliga\r\ntankställen för motorfordon vara försedda med\r\ngodkända tankmuffar senast den 1 januari 1995.</pre><pre>Kostnaden för installation av tankmuffar,\r\nnedgrävning och montering av ledningar m.m. blir\r\nhöga; i storleksordningen 150 000--300 000 kr.</pre><pre>Nedläggning av små tankställen kan bli följden.\r\nDetta kommer att drabba landsbygden hårt.</pre><pre>Vilka åtgärder avser regeringen att vidtaga för att i\r\novan nämnda avseende upprätthålla servicenivån\r\npå landsbygden?</pre><pre>1991/92:99 av Birger Andersson (c) till statsrådet\r\nBo Lundgren om försäkringsbolaget Njords\r\nkonkurs, m.m.:</pre><pre>Försäkringsbolaget Njord gick i konkurs den 4\r\nseptember 1991. Konkursen har medfört stora\r\nekonomiska problem för sakförsäkringstagare som\r\nråkat ut för omfattande skador t.ex. bränder, som\r\nej hunnit regleras. I ett pressmeddelande säger\r\nstatsrådet Bo Lundgren: ''Jag beklagar de enskilda\r\nförsäkringstagare som drabbats av Njords\r\nkonkurs''.</pre><pre>Jag vill fråga statsrådet följande:</pre><pre>Varför är statsrådet Lundgren ej beredd att snabbt\r\ningripa för att lindra verkningarna för\r\nskadedrabbade sakförsäkringstagare, och vilka\r\nlångsiktiga åtgärder är regeringen beredd att\r\nvidtaga för att förhindra ett upprepande?</pre><pre>1991/92:100 av Henrik Landerholm (m) till\r\nförsvarsministern om pensionsåldern för\r\nyrkesofficerare:</pre><pre>Militära pensionsåldersutredningen har nyligen\r\nföreslagit pensionsåldern 65 år för yrkesofficerare.\r\nPensionsåldern höjdes 1971 från 50 år till 60 år för\r\nhuvuddelen. Medelåldern på svenska officerare är\r\nbetydligt högre än vad som är vanligt utomlands.</pre><pre>En ytterligare höjning innebär att långt fler\r\nofficerare än vad som behövs för\r\nkrigsorganisationen, beredskap och utbildning blir\r\nkvar. Möjligheterna att minska den administrativa\r\növerbyggnaden i försvaret minskar. Statens\r\narbetsgivareverk har drivit frågan om\r\npensionsåldershöjning från helt andra\r\nutgångspunkter än militära och säkerhetspolitiska.</pre><pre>Är försvarsministern beredd att medverka till en\r\nändamålsenlig åldersstruktur i försvaret genom\r\nbibehållen eller sänkt pensionsålder för\r\nyrkesofficerare?</pre><pre>17 § Kammaren åtskildes kl. 15.01.</pre><pre>Förhandlingarna leddes</pre><pre>av talmannen från sammanträdets början t.o.m. 4\r\n§,</pre><pre>av förste vice talmannen därefter t.o.m.\r\najourneringen kl. 11.47 och</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}