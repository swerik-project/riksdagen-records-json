{"dokumentstatus":{"dokument":{"hangar_id":"2387611","dok_id":"GF0910","rm":"1991/92","beteckning":"10","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"10","slutnummer":"0","datum":"1991-10-15 00:00:00","systemdatum":"2005-10-27 13:51:23","publicerad":"1991-10-15 00:00:00","titel":"Riksdagens snabbprotokoll 1991/92:10 Tisdagen den 15 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{1F48AF98-C1BE-4A13-8835-D15C3320BE18}","dokument_url_text":"http://data.riksdagen.se/dokument/GF0910/text","dokument_url_html":"http://data.riksdagen.se/dokument/GF0910","dokumentstatus_url_xml":"http://data.riksdagen.se/dokumentstatus/GF0910","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:10</div>\r\n<div class=\"sidhuvud_datum\">Tisdagen den 15 oktober</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollen för den 8 och 9 oktober.</pre><pre>2 § Ledighet</pre><pre>Tredje vice talmannen meddelade att Margit\r\nGennser (m) ansökt om ledighet för FN-uppdrag\r\nm.m. fr.o.m. den 15 oktober t.o.m. den 17\r\nnovember.</pre><pre>Kammaren biföll denna ansökan.</pre><pre>Tredje vice talmannen anmälde att Inge Garstedt\r\n(m) skulle</pre><pre>tjänstgöra som ersättare för Margit Gennser.</pre><pre>3 § Val av fullmäktige i riksbanken</pre><pre>Anf. 1 LARS TOBISSON (m):</pre><pre>Herr talman! Valberedningen har berett de på\r\ndagens föredragningslista upptagna valen. I fall då\r\nval avser två eller flera personer har\r\nvalberedningen enhälligt godkänt gemensamma\r\nlistor, som upptar så många namn som valet avser.\r\nÄven i övrigt har valberedningen enhälligt ställt sig\r\nbakom de förslag som framgår av en till kammarens\r\nledamöterna utdelad promemoria.</pre><pre>I egenskap av ordförande i valberedningen ber jag\r\natt till talmannen få överlämna de gemensamma\r\nlistorna.</pre><pre>Härefter företogs val sju fullmäktige i riksbanken.\r\nSedan de av Lars Tobisson för dessa val\r\navlämnade gemensamma listorna godkänts av\r\nkammaren befanns följande personer, vilkas namn\r\ni här angiven ordning upptagits på resp. listor, valda\r\ntill fullmäktige i riksbanken för riksdagens\r\ninnevarande valperiod:</pre><pre>Staffan Burenstam Linder rektor</pre><pre>Allan Larsson (s)</pre><pre>Johan Gernandt advokat</pre><pre>Jan Bergqvist (s)</pre><pre>Gustaf Lindencrona professor</pre><pre>Birgitta Johansson (s)</pre><pre>Bengt Kindbom (c)</pre><pre>4 § Val av suppleanter för fullmäktige i\r\nriksbanken</pre><pre>Företogs val av sju suppleanter för fullmäktige i\r\nriksbanken.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nsuppleanter för fullmäktige i riksbanken för\r\nriksdagens innevarande valperiod:</pre><pre>Georg Danell f.d. statsråd</pre><pre>Inge Carlsson (s)</pre><pre>Stephan Tolstoy auktoriserad revisor</pre><pre>Nils-Olof Gustafsson (s)</pre><pre>Lars Ernestam f.d. riksdagsledamot</pre><pre>Lisbeth Staaf-Igelström (s)</pre><pre>Ivar Franzén (c)</pre><pre>5 § Val av ledamöter i utrikesnämnden</pre><pre>Företogs val av nio ledamöter i utrikesnämnden.\r\nSedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande prsoner, vilkas namn i här angiven\r\nordning upptagits på resp. listor, valda till\r\nledamöter i utrikesnämnden för riksdagens\r\ninnevarande valperiod:</pre><pre>Lars Tobisson (m)</pre><pre>Ingvar Carlsson (s)</pre><pre>Wiggo Komstedt (m)</pre><pre>Sten Andersson i Stockholm (s)</pre><pre>Daniel Tarschys (fp)</pre><pre>Jan Bergqvist (s)</pre><pre>Pär Granstedt (c)</pre><pre>Anita Gradin (s)</pre><pre>Arne Andersson (m)</pre><pre>6 § Val av suppleanter i utrikesnämnden</pre><pre>Företogs val av nio suppleanter i utrikesnämnden.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nsuppleanter i utrikesnämnden för riksdagens\r\ninnevarande valperiod:</pre><pre>Nic Grönvall (m)</pre><pre>Pierre Schori (s)</pre><pre>Ann-Cathrine Haglund (m)</pre><pre>Mats Hellström (s)</pre><pre>Lars Leijonborg (fp)</pre><pre>Iréne Vestlund (s)</pre><pre>Agne Hansson (c)</pre><pre>Thage G Peterson (s)</pre><pre>Gunnar Hökmark (m)</pre><pre>7 § Val av riksdagens revisorer</pre><pre>Företogs val av tolv riksdagens revisorer.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nriksdagens revisorer för riksdagens innevarande\r\nvalperiod:</pre><pre>Alf Wennerfors (m)</pre><pre>Kjell Nilsson (s)</pre><pre>Anders G Högmark (m)</pre><pre>Anita Johansson (s)</pre><pre>Hans Lindblad (fp)</pre><pre>Bengt Silfverstrand (s)</pre><pre>Birgitta Hambraeus (c)</pre><pre>Sten-Ove Sundström (s)</pre><pre>Margareta Gard (m)</pre><pre>Åke Carnerö (kds)</pre><pre>Maja Bäckström (s)</pre><pre>Leif Bergdahl (nyd)</pre><pre>8 § Val av ordförande och två vice ordförande\r\nför riksdagens revisorer</pre><pre>Företogs val av ordförande och två vice ordförande\r\nför riksdagens revisorer.</pre><pre>Enligt ett enhälligt förslag av valbredningen utsågs\r\nför riksdagens innevarande valperiod till</pre><pre>ordförande för riksdagens revisorer</pre><pre>Alf Wennerfors (m)</pre><pre>förste vice ordförande för riksdagens revisorer</pre><pre>Kjell Nilsson (s)</pre><pre>andre vice ordförande för riksdagens revisorer</pre><pre>Hans Lindblad (fp)</pre><pre>9 § Val av suppleanter för riksdagens\r\nrevisorer</pre><pre>Företogs val av tolv suppleanter för riksdagens\r\nrevisorer.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nsuppleanter för riksdagens revisorer för riksdagens\r\ninnevarande valperiod:</pre><pre>Margit Gennser (m)</pre><pre>Ulla-Britt Åbark (s)</pre><pre>Per-Richard Molén (m)</pre><pre>Sören Lekberg (s)</pre><pre>Ulla Orring (fp)</pre><pre>Inga-Britt Johansson (s)</pre><pre>Lennart Brunander (c)</pre><pre>Bo Forslund (s)</pre><pre>Karl-Gösta Svenson (m)</pre><pre>Kenneth Lantz (kds)</pre><pre>Bengt Kronblad (s)</pre><pre>John Bouvin (nyd)</pre><pre>10 § Val av ledamöter i riksdagens\r\nkrigsdelegation</pre><pre>Företogs val av femtio ledamöter i riksdagens\r\nkrigsdelegation.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nriksdagens krigsdelegation för riksdagens\r\ninnevarande valperiod:</pre><pre>Ingvar Carlsson (s)</pre><pre>Lars Tobisson (m)</pre><pre>Sten Andersson i Stockholm (s)</pre><pre>Anita Gradin (s)</pre><pre>Wiggo Komstedt (m)</pre><pre>Georg Andersson (s)</pre><pre>Lars Leijonborg (fp)</pre><pre>Per-Ola Eriksson (c)</pre><pre>Ulf Lönnqvist (s)</pre><pre>Mona Saint Cyr (m)</pre><pre>statsrådet Alf Svensson (kds)</pre><pre>Ian Wachtmeister (nyd)</pre><pre>Doris Håvik (s)</pre><pre>Arne Andersson (m)</pre><pre>Mats Hellström (s)</pre><pre>Hans Gustafsson (s)</pre><pre>Jan-Erik Wikström (fp)</pre><pre>Görel Bohlin (m)</pre><pre>Lars Werner (v)</pre><pre>Rosa Östh (c)</pre><pre>Iréne Vestlund (s)</pre><pre>Thage G Peterson (s)</pre><pre>Rolf Clarkson (m)</pre><pre>statsrådet Inger Davidson (kds)</pre><pre>Lars Hedfors (s)</pre><pre>Harriet Colliander (nyd)</pre><pre>Karin Wegestål (s)</pre><pre>Rolf Dahlberg (m)</pre><pre>andre vice talman Christer Eirefelt (fp)</pre><pre>Lars-Erik Lövdén (s)</pre><pre>Bengt Kindbom (c)</pre><pre>Ann-Cathrine Haglund (m)</pre><pre>Barbro Evermo Palmerlund (s)</pre><pre>Sture Ericson (s)</pre><pre>Birger Hagård (m)</pre><pre>statsrådet Mats Odell (kds)</pre><pre>Britt Bohlin (s)</pre><pre>Bo Jenevall (nyd)</pre><pre>Charlotte Branting (fp)</pre><pre>Birger Rosqvist (s)</pre><pre>Gullan Lindblad (m)</pre><pre>Gudrun Schyman (v)</pre><pre>tredje vice talman Bertil Fiskesjö (c)</pre><pre>Mona Sahlin (s)</pre><pre>Sonja Rembo (m)</pre><pre>Pierre Schori (s)</pre><pre>Maj-Lis Lööw (s)</pre><pre>Karl-Gösta Svenson (m)</pre><pre>Elver Jonsson (fp)</pre><pre>Lena Hjelm-Wallén (s)</pre><pre>11 § Val av ordförande och ersättare för\r\nordföranden i riksdagens besvärsnämnd</pre><pre>Företogs val av ordförande och ersättare för\r\nordföranden i riksdagens besvärsnämnd.</pre><pre>Enligt ett enhälligt förslag av valberedningen utsågs\r\nför riksdagens innevarande valperiod till</pre><pre>ordförande</pre><pre>presidenten i försäkringsöverdomstolen</pre><pre>Leif Ekberg</pre><pre>ersättare för ordföranden</pre><pre>regeringsrådet Stig Brink</pre><pre>12 § Val av ledamöter i riksdagens\r\nbesvärsnämnd</pre><pre>Företogs val av fyra ledamöter i riksdagens\r\nbesvärsnämnd.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nledamöter i riksdagens besvärsnämnd för\r\nriksdagens innevarande valperiod:</pre><pre>Sonja Rembo (m)</pre><pre>Doris Håvik (s)</pre><pre>Bengt Harding Olson (fp)</pre><pre>Mats Lindberg (s)</pre><pre>13 § Val av suppleanter i riksdagens\r\nbesvärsnämnd</pre><pre>Företogs val av fyra suppleanter i riksdagens\r\nbesvärsnämnd.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nsuppleanter i riksdagens besvärsnämnd för\r\nriksdagens innevarande valperiod:</pre><pre>Nic Grönvall (m)</pre><pre>Sten Östlund (s)</pre><pre>Larz Johansson (c)</pre><pre>Sigrid Bolkéus (s)</pre><pre>14 § Val av medlemmar i Nordiska rådet</pre><pre>Företogs val av tjugo medlemmar i Nordiska rådet.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nmedlemmar i Nordiska rådet för tiden intill dess val\r\nnästa gång äger rum:</pre><pre>Wiggo Komstedt (m)</pre><pre>Sten Andersson i Stockholm (s)</pre><pre>Hans Nyhage (m)</pre><pre>Ingvar Carlsson (s)</pre><pre>Elver Jonsson (fp)</pre><pre>Lahja Exner (s)</pre><pre>Marianne Andersson (c)</pre><pre>Per Olof Håkansson (s)</pre><pre>Sten Svensson (m)</pre><pre>Ingrid Näslund (kds)</pre><pre>Lena Öhrsvik (s)</pre><pre>Anne Sörensen (nyd)</pre><pre>Arne Andersson (m)</pre><pre>Mats Hellström (s)</pre><pre>Ylva Annerstedt (fp)</pre><pre>Birgitta Dahl (s)</pre><pre>Inger Koch (m)</pre><pre>Berit Oscarsson (s)</pre><pre>Anders Svärd (c)</pre><pre>Lars Werner (v)</pre><pre>15 § Val av suppleanter i Nordiska rådet</pre><pre>Företogs val av tjugo suppleanter i Nordiska rådet.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nsuppleanter i Nordiska rådet för tiden intill dess val\r\nnästa gång äger rum:</pre><pre>Filip Fridolfsson (m)</pre><pre>Hans Gustafsson (s)</pre><pre>Göthe Knutson (m)</pre><pre>Anita Johansson (s)</pre><pre>Hugo Bergdahl (fp)</pre><pre>Karl-Erik Svartberg (s)</pre><pre>Stina Gustavsson (c)</pre><pre>Yvonne Sandberg-Fries (s)</pre><pre>Ingrid Hemmingsson (m)</pre><pre>Dan Ericsson i Kolmården (kds)</pre><pre>Jan Fransson (s)</pre><pre>Lars Moquist (nyd)</pre><pre>Bertil Danielsson (m)</pre><pre>Bruno Poromaa (s)</pre><pre>Gudrun Norberg (fp)</pre><pre>Birthe Sörestedt (s)</pre><pre>Ingvar Eriksson (m)</pre><pre>Nils T Svensson (s)</pre><pre>Agne Hansson (c)</pre><pre>Björn Samuelson (v)</pre><pre>16 § Val av ledamöter i EFTA-delegationen</pre><pre>Företogs val av fem ledamöter i EFTA-\r\ndelegationen.</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nledamöter i EFTA-delegationen för riksdagens\r\ninnevarande valperiod:</pre><pre>Nic Grönvall (m)</pre><pre>Mats Hellström (s)</pre><pre>Lars Tobisson (m)</pre><pre>Berit Löfstedt (s)</pre><pre>Hadar Cars (fp)</pre><pre>17 § Val av suppleanter i EFTA-delegationen</pre><pre>Företogs val av fem suppleanter i EFTA-\r\ndelegationen</pre><pre>Sedan de av Lars Tobisson för dessa val avlämnade\r\ngemensamma listorna godkänts av kammaren\r\nbefanns följande personer, vilkas namn i här\r\nangiven ordning upptagits på resp. listor, valda till\r\nsuppleanter i EFTA-delegationen för riksdagens\r\ninnevarande valperiod:</pre><pre>Karin Falkmer (m)</pre><pre>Anita Gradin (s)</pre><pre>Pär Granstedt (c)</pre><pre>Anita Johansson (s)</pre><pre>Göran Hägglund (kds)</pre><pre>18 § Utökning av antalet suppleanter i\r\nutskotten och i EFTA-delegationen</pre><pre>Enligt ett enhälligt förslag av valberedningen beslöt\r\nriksdagen att utöka antalet suppleanter i utskotten\r\noch EFTA-delegationen enligt följande</pre><pre>till 17 i konstitutionsutskottet, till 22 i\r\nfinansutskottet, till 17 i skatteutskottet, till 17 i\r\njustitieutskottet, till 17 i lagutskottet, till 18 i\r\nutrikesutskottet, till 18 i försvarsutskottet, till 18 i\r\nsocialförsäkringsutskottet, till 17 i socialutskottet,\r\ntill 17 i kulturutskottet, till 18 i\r\nutbildningsutskottet, till 21 i trafikutskottet, till 18\r\ni jordbruksutskottet, till 22 i näringsutskottet, till 20\r\ni arbetsmarknadsutskottet och till 17 i\r\nbostadssutskottet samt till 7 i EFTA-delegationen</pre><pre>19 § Val av extra suppleanter i utskotten och i\r\nEFTA-delegationen</pre><pre>Företogs val av extra suppleanter i samtliga utskott\r\noch EFTA-delegationen.</pre><pre>Kammaren medgav att valen fick ske i ett\r\nsammanhang.</pre><pre>Kammaren valde i enlighet med valberedningens\r\nförslag till</pre><pre>suppleant i konstitutionsutskottet</pre><pre>Stig Alemyr (s)</pre><pre>suppleanter i finansutskottet</pre><pre>Ingvar Johnsson (s)</pre><pre>Hans Göran Franck (s)</pre><pre>Rune Rydén (m)</pre><pre>Carl B Hamilton (fp)</pre><pre>Larz Johansson (c)</pre><pre>Ian Wachtmeister (nyd)</pre><pre>suppleant i skatteutskottet</pre><pre>Stefan Attefall (kds)</pre><pre>suppleant i justitieutskottet</pre><pre>Sven-Olof Petersson (c)</pre><pre>suppleant i lagutskottet</pre><pre>Charlotte Cederschiöld (m)</pre><pre>suppleanter i utrikesutskottet</pre><pre>Ingbritt Irhammar (c)</pre><pre>Ian Wachtmeister (nyd)</pre><pre>suppleanter i försvarsutskottet</pre><pre>Göthe Knutson (m)</pre><pre>Siw Persson (fp)</pre><pre>suppleanter i socialförsäkringsutskottet</pre><pre>Barbro Sandberg (fp)</pre><pre>Marianne Jönsson (c)</pre><pre>suppleant i socialutskottet</pre><pre>Margareta Viklund (kds)</pre><pre>suppleant i kulturutskottet</pre><pre>Birger Andersson (c)</pre><pre>suppleanter i utbildningsutskottet</pre><pre>Olle Schmidt (fp)</pre><pre>Fanny Rizell (kds)</pre><pre>suppleanter i trafikutskottet</pre><pre>Yngve Wernersson (s)</pre><pre>Wiggo Komstedt (m)</pre><pre>Lennart Fremling (fp)</pre><pre>Anders Svärd (c)</pre><pre>Jan Erik Ågren (kds)</pre><pre>suppleanter i jordbruksutskottet</pre><pre>Göte Jonsson (m)</pre><pre>Holger Gustafsson (kds)</pre><pre>suppleanter i näringsutskottet</pre><pre>Håkan Strömberg (s)</pre><pre>Hans Stenberg (s)</pre><pre>Bertil Danielsson (m)</pre><pre>andre vice talman Christer Eirefelt (fp)</pre><pre>Karin Starrin (c)</pre><pre>Carl-Olov Persson (kds)</pre><pre>suppleanter i arbetsmarknadsutskottet</pre><pre>Karl Hagström (s)</pre><pre>Hans Karlsson (s)</pre><pre>Ulf Melin (m)</pre><pre>Stina Eliasson (c)</pre><pre>suppleant i bostadsutskottet</pre><pre>Rune Thorén (c)</pre><pre></pre><pre>20 § Anmälan om interpellationer</pre><pre>Anmäldes att följande interpellationer framställts</pre><pre>den 10 oktober</pre><pre>1991/92:9 av Gudrun Schyman (v) till\r\nutrikesministern om svensk vapenexport:</pre><pre>Uppskattningsvis mellan 12 och 18 miljoner\r\nmänniskor på jorden är på flykt utanför sina\r\nhemländer. Mer än 90 % av dem har flytt från\r\nfattiga länder i tredje världen och har också fått asyl\r\ni sådana länder.</pre><pre>Det övervägande antalet av världens flyktingar är\r\nfrån jordens fattigaste länder. Orsaken till flykten\r\när vanligen, direkt eller indirekt, väpnade\r\nkonflikter av olika slag.</pre><pre>De vapen som alla dessa strider utkämpas med, och\r\nsom alla dessa övergrepp begås med, är -- med\r\nundantag av några få procent -- inte tillverkade i\r\nden fattiga tredje världen. De produceras till\r\növervägande delen i Västeuropa, Östeuropa och\r\nUSA.</pre><pre>Det finns inte något reellt hopp om att världens\r\nflyktingproblem skall kunna lösas så länge\r\namerikansk och europeisk vapenexport har\r\nnuvarande inriktning och omfång.</pre><pre>För att citera Peter Nobel, Sveriges förste\r\ndiskrimineringsombudsman och sedan den 1 juli\r\n1991 generalsekreterare för Röda korset: ''Det\r\nkommer att falla en tung historisk dom över en\r\nvärldsdel och dess folk, som berikar sig på att\r\ngenom export av dödliga produkter köpa råvaror\r\nbilligt från länder vars innevånare man stänger\r\ngränsen för, när de flyr den död deras regeringar\r\nsatt sig i skuld för att köpa. Utvecklingen går bakåt,\r\nskuldbördan ökar. Det internationella näringslivet\r\nkommer att fortsätta att riskera sina anställda och\r\nsina marknader så länge man inte förstår att\r\nvapenexportören är en parasit och en lus i pälsen,\r\nsom måste kammas bort om man skall kunna\r\nhoppas på någon förbättring.</pre><pre>Om vapenexporten till jordens fattiga länder\r\nupphör skulle såväl flykting-, betalnings-, miljö-\r\noch utvecklingsproblem reduceras till något som\r\nkan hanteras. Till dess blir det bara cynism och\r\nhyckleri!''</pre><pre>Sverige tillverkar vapen och säljer vapen på export.\r\nDe nu gällande exportreglerna har möjliggjort att\r\nsvenska vapen hamnat i fattiga länder och genom\r\nett allt flitigare användande av samarbetsavtal blir\r\ndet allt svårare att kontrollera var vapnen slutligen\r\nhamnar. En djupare integrering med EG-\r\nmarknaden kommer att kräva en anpassning av\r\nreglerna till vad en majoritet av EGs\r\nmedlemsländer anser. Sverige bidrar alltså till\r\nmilitariseringen av den fattiga världen.</pre><pre>Mot bakgrund av ovanstående vill jag ställa\r\nföljande frågor:</pre><pre>1.  Delar utrikesministern uppfattningen att\r\nvärldens flyktingproblem till stor del är en\r\nkonsekvens av de rika ländernas vapenexport?</pre><pre>2.  Delar utrikesministern uppfattningen att\r\nSverige genom sin vapenexport bidrar till\r\nmilitariseringen av tredje världen?</pre><pre>3.  Om svaret på frågorna 1 och 2 är ja, vad vill\r\nutrikesministern göra för att förhindra den\r\nutveckling som pågår?</pre><pre>1991/92:10 av Gudrun Schyman (v) till\r\njustitieministern om kriminalvården:</pre><pre>''BROTTSLINGEN SKA SITTA INNE -- DU\r\nSKA VÅGA VARA UTE'' var en slogan som\r\nanvändes flitigt i valrörelsen av moderata\r\nsamlingspartiet. Samma parti hade också en valfilm\r\nsom visade en kvinna som jagades genom\r\nlandskapet av en flämtande man. En text\r\nmeddelade: ''Nu släpps fångarna efter halva tiden.\r\nVi ska hålla dem kvar hela.''</pre><pre>Argumentationen bygger på två antaganden; dels\r\natt gatuvåld mot tidigare icke kända, icke\r\nprovocerande personer är den största\r\nbrottsligheten, och dels att man råder bot på detta\r\ngenom att sätta så många som möjligt, så länge som\r\nmöjligt, i fängelset.</pre><pre>Bägge antagandena är felaktiga. Av alla anmälda\r\nbrott svarar våldsbrotten för 3 %. De allra flesta\r\nsker inomhus, hemma, av man mot kvinna och/eller\r\nbarn, mot personer han känner väl. Våld utanför\r\nhemmet riktas till övervägande delen mot\r\nmedlemmar i den egna gruppen, mot andra\r\nslagskämpar, andra män.</pre><pre>När antalet inlåsta människor ökar så minskar inte\r\nbrottsligheten. År 1989 låstes fler människor in än\r\nnågonsin förr i svensk historia. 18 000 dömdes till\r\nfängelse. År 1990 sjönk det något, till 16 000. Ändå\r\nökar brottsligheten stadigt. Antalet anmälda brott\r\när uppe i 1,2 miljoner.</pre><pre>Ulla Bondesson, professor i kriminologi i\r\nKöpenhamn, säger så här: ''Frihetsstraffen varken\r\navskräcker eller behandlar fångarna, utan gör dem\r\ni stället till förhärdade brottslingar eller socialt\r\nodugliga invidider och bidrar till att skapa fler\r\nbrott.'' Straffsystemet bidrar alltså till att skapa fler\r\nbrott. Fängelset är i sig brottsgenererande och\r\nskapar större problem än vad det är till skydd för\r\nsamhället.</pre><pre>Ulla Bondesson är inte ensam om sin uppfattning.\r\nI själva verket är experterna överens om fängelsets\r\nnegativa konsekvenser, att systemet motverkar sitt\r\neget syfte, och forskarna varnar för ökad\r\nanvändning. Fängelset varken avhåller fångar från\r\nåterfall eller avhåller oss, ännu inte dömda, från\r\nbrott.</pre><pre>Ibland försvaras förslag om längre strafftider och\r\ninhuman behandling, generell indragning av\r\npermissioner m.m., med att det är viktigt att ge\r\n''rätta signaler''. Men hur höga får kostnaderna\r\nvara för ett ''signalsystem''? Kostnaden per år för en\r\nenda fånge på sluten riksanstalt är 730 000 kr. Hela\r\nkriminalvården kostar 3 miljarder om året. Detta\r\nskulle kunna vara försvarsbart om det gav resultat,\r\nom fångarna blev samhällsnyttiga och laglydiga\r\nmedborgare när de väl kom ut. Men så är det inte.\r\nKriminalvårdsstyrelsens egen statistik visar att mer\r\nän 80 % av dem som dömts till mer än två år\r\nåterfaller i brott.</pre><pre>Genomförs regeringens förslag om frigivning först\r\nefter två tredjedelar av strafftiden krävs 600 nya\r\nplatser på de i dag överfulla fängelserna. Varje ny\r\nplats kostar 2 milj. kr., enligt\r\nkriminalvårdsstyrelsens egna uppgifter. Några\r\nmånaders straffskärpning har varken individual-\r\neller allmänpreventiv effekt. Däremot blir det dyrt.\r\n600 nya platser kommer att kosta 1,2 miljarder\r\nkronor.</pre><pre>''Brottsligheten måste bekämpas med kraft'' står\r\ndet i regeringsdeklarationen. Det bästa sättet att\r\ngöra detta är förmodligen genom en reformering av\r\nvåra fängelser. I dag bidrar de till den ökande\r\nbrottsligheten genom kåkmärkning, infantilisering,\r\nkriminalisering, institutionalisering och\r\ntvångspassivisering.</pre><pre>Mot bakgrund av ovanstående vill jag ställa\r\nföljande frågor:</pre><pre>1.  Hur motiverar justitieministern förslaget om att\r\navskaffa halvtidsfrigivningen?</pre><pre>2.  Hur motiverar justitieministern införandet av\r\nmöjlighet till frigivning efter två tredjedelar av\r\nstrafftiden?</pre><pre>3.  Finns det någon forskning eller beprövad\r\nerfarenhet som visar att den föreslagna\r\nförlängningen av strafftiden ger minskad\r\nbrottslighet som följd?</pre><pre>4.  Anser justitieministern att det bästa sättet som\r\nkriminalvården kan använda 1,2 miljarder är att\r\nförlänga strafftiden?</pre><pre>den 14 oktober</pre><pre>1991/92:11 av Hans Göran Franck (s) till\r\njustitieministern om den kriminalpolitiska\r\ninriktningen:</pre><pre>Det finns risk för att den kriminalpolitik som\r\nredovisas i regeringsdeklarationen leder till ökat\r\nantal fängelsedomar och intagna på våra\r\nkriminalvårdsanstalter, vilket under senare år varit\r\nmycket högt.</pre><pre>Straffrättens betydelse för brottsutvecklingen\r\növerbetonas inte sällan. Långt viktigare är familje-\r\noch skolpolitik, arbetsmarknads- och socialpolitik,\r\nrättsväsendets utformning och funktion, den\r\nekonomiska strukturen och människosynen i\r\nsamhället. Över huvud taget gäller att insatserna\r\nför ett solidariskt samhälle med större rättvisa i\r\nfråga om ekonomiska förhållanden, bostäder,\r\nutbildning, miljö och kultur är vida mer ägnat att\r\nförebygga risker för social missanpassning och\r\nkriminalitet.</pre><pre>Straffen i dagens Sverige är inte särskilt milda, om\r\nman jämför med åtskilliga andra demokratiska\r\nländer. Inte heller är fångantalet i förhållande till\r\nfolkmängden speciellt lågt. Det är lägre i ett flertal\r\nandra västeuropeiska länder.</pre><pre>Halvtidsfrigivningen från fängelsestraff är ingen\r\nunik svensk företeelse. Den finns i bl.a. Frankrike,\r\nTyskland och Österrike. I t.ex. Belgien, Japan,\r\nHolland, Skottland och England kan man bli\r\nutsläppt redan då man avtjänat en tredjedel av\r\nstraffet.</pre><pre>Enligt regeringsdeklarationen skall reglerna om\r\nvillkorlig frigivning ändras. Det skall endast finnas\r\nmöjlighet till frigivning efter två tredjedelar av\r\nstrafftiden.</pre><pre>Det behövs en avsevärd sänkning av straffskalorna\r\nför en rad olika brott om inte antalet fångar skall\r\nöka betydligt. Detta är angeläget om man menar\r\nallvar med att fängelse är en dålig påföljdsform.</pre><pre>I regeringsdeklarationen sägs att alternativa\r\npåföljder såsom samhällstjänst och kontraktsvård\r\nskall utvecklas ytterligare. Sådana reformer är\r\nvälkomna men torde inte påverka fångantalet i\r\nnågon större omfattning.</pre><pre>Påföljdsutredningen med lagman Johan Leche i\r\nspetsen har nyligen lagt fram ett konstruktivt och\r\nintresseväckande förslag. I utredningen, som\r\nremissbehandlas, föreslås en ny typ av\r\nfrigivningspermission för att underlätta den i\r\nprincip beslutade övergången till obligatorisk\r\ntvåtredjedelsfrigivning.</pre><pre>Frigivningspermission föreslås bli obligatorisk och\r\ngälla för alla som avtjänar fängelsestraff på fyra\r\nmånader eller mer.</pre><pre>Efter den villkorliga frigivningen skall vidare enligt\r\nförslaget den frigivnes behov av stöd och hjälp\r\ntillgodoses inom ramen för socialtjänsten på samma\r\nsätt som för övriga medborgare i samhället.\r\nFrivårdens övervakning för villkorligt frigivna\r\nföreslås därför bli avskaffad.</pre><pre>En reform med obligatorisk villkorlig frigivning\r\nefter tvåtredjedelar av strafftiden skulle medföra\r\nett ökat behov av 665 årsfängelseplatser.\r\nGenomförs påföljdsutredningens förslag reduceras\r\ndetta platsbehov med 450 årsfängelseplatser.</pre><pre>Slopandet av övervakning av villkorligt frigivna\r\nskulle medföra att arbetskraft kan frigöras från\r\nfrivården, men den behövs för en bra och effektiv\r\nhantering av föreslagna frigivningspermissioner.</pre><pre>Påföljdsutredningens förslag löser dock inte\r\nproblemen med en behövlig minskning eller ens\r\nden beräknade ökningen av det redan alltför stora\r\nfångantalet. Men ett genomförande av förslaget\r\nskulle -- särskilt under ett övergångsskede -- utgöra\r\nett viktigt komplement till förslag av\r\nfängelsestraffkommittén.</pre><pre>Antalet fängelsedomar uppgick 1990 till ca 16 000.\r\nKostnaderna för en fängelseplats beräknades\r\nbudgetåret 1989/90 till i genomsnitt nära 1 200 kr.\r\nper dag.</pre><pre>Det gäller att genomföra de nya frigivningsreglerna\r\noch andra förändringar på så sätt att de både\r\ntillgodoser kraven på en väsentlig minskning av\r\nantalet fångar och ett rimligt hänsynstagande till\r\nsamhällsskyddet.</pre><pre>Målet för kriminalpolitiken skall självfallet vara att\r\nbegränsa brottsligheten. Det är en svår uppgift. Det\r\nfordras nya djärva grepp och massiva insatser för\r\natt det skall finnas en rimlig chans att nå resultat.</pre><pre>Förutvarande justitieminister Sven Romanus angav\r\nredan 1979 i den borgerliga regeringens direktiv till\r\nden statliga fängelsestraffkommittén följande:</pre><pre>''En omfattande kriminologisk forskning har ägt\r\nrum såväl i vårt land som i utlandet och i ett\r\navseende pekar alla kända svenska och utländska\r\nundersökningar i samma riktning. En ökad\r\nanvändning av frihetsstraff är generellt sett inget\r\nverksamt medel när det gäller att bekämpa en\r\nstigande kriminalitet, utan kan snarast befaras leda\r\ntill motsatt resultat.''</pre><pre>Jag vill ställa följande frågor till justitieminister\r\nGun Hellsvik:</pre><pre>1.  Vilken är justitieministerns principiella syn på\r\nfängelsestraff? Delar hon den uppfattning som kom\r\ntill uttryck i direktiven till fängelsestraffkommittén?</pre><pre>2.  Avser regeringen att föreslå straffskärpningar\r\nsom leder till fler fängelsedomar och ökat antal\r\nfångar?</pre><pre>3.  Har justitieministern en positiv eller negativ\r\ngrundinställning till påföljdsutredningens förslag?</pre><pre>4.  Vilka konsekvenser beräknas regeringens\r\nförslag om möjlighet till villkorlig frigivning få på\r\nbehovet av fångvårdsplatser och hur vill regeringen\r\nlösa uppkomna problem inom kriminalvården?</pre><pre>5.  Räknar regeringen med att dess inriktning av\r\nkriminalvårdspolitiken leder till kostnadsökningar\r\noch i så fall i vilken nivå?</pre><pre>1991/92:12 av Hans Göran Franck (s) till\r\nbostadsministern om hyrespolitiken:</pre><pre>I regeringsförklaringen anges att förslag kommer\r\natt läggas fram om att stärka den enskilda\r\nhyresgästens ställning.</pre><pre>Inom kort kommer hyreslagkommittén att\r\növerlämna sitt förslag till regeringen. Där kommer\r\natt finnas ett bra underlag för att stärka\r\nhyresgästernas ställning. Av betydelse för att stärka\r\nhyresgästernas ställning är bl.a. att hyresgästernas\r\nbesittningsskydd förbättras, att de föråldrade\r\nbestämmelserna om vräkning reformeras och att\r\nbytesrätten av lägenheter utökas.</pre><pre>Vi har ett förhållandevis starkt direkt\r\nbesittningsskydd för bostadshyresgäster. Men\r\nrisken är att det försvagas ju mer\r\nmarknadsanpassade hyrorna blir. En rad\r\nnäringsorganisationer, bl.a. Sveriges\r\nFastighetsägarförbund, har krävt friare\r\nhyressättning och mer marknadsmässiga\r\nhyresvillkor i bostäder.</pre><pre>Vi har fortfarande många bristorter på bostäder i\r\nlandet. Antalet kommuner som uppger sig ha brist\r\nuppgår till ca 150. Balans mellan tillgång och\r\nefterfrågan finns bara i ca 100 kommuner och det är\r\nde mindre på landsbygden. Överskott på bostäder\r\nfinns bara i drygt 20 kommuner. De flesta med\r\nmindre än 20 000 innevånare.</pre><pre>Men dessa siffror varierar. Under rådande\r\nlågkonjunktur minskar efterfrågan av bostäder.\r\nDet betyder att den förbättrade balansen mer beror\r\npå svag ekonomi hos den enskilde än på det\r\nverkliga behovet. Därtill kommer att det höga\r\nkostnadsläget i byggbranschen lett till mycket\r\nhögre bostadskostnader.</pre><pre>För att bostadsmarknaden skall fungera väl och\r\nbesittningsskyddet skall vara starkt behövs en\r\nlägenhetsreserv. Denna fordras också för att\r\nfluktuationerna på bostadsmarknaden bättre skall\r\nkunna bemästras.</pre><pre>Det behövs nu och framdeles att vi av sociala skäl\r\nslår vakt om bruksvärdessystemet. Det finns också\r\nett behov av att förstärka och förbättra det. Den\r\nnyligen av förra regeringen hos statens institut för\r\nbyggnadsforskning begärda utvärderingen av\r\nhyreslagstiftningens bruksvärdesregler bör kunna\r\nframlägga underlag för förbättringar av\r\nlagstiftningen.</pre><pre>Men varaktig och stabil balans kan av allt att döma\r\ninte uppnås på hyresmarknaden. Ett starkt\r\nbesittningsskydd är därför mycket viktigt för att\r\nhyresgästerna -- särskilt de med lägre inkomster --\r\nskall känna trygghet i boendet.</pre><pre>Även när det gäller urhyrning på kortare tid\r\nbehöver besittningsskyddet förbättras.\r\nFastighetsägarna har i vissa fall goda möjligheter\r\nenligt nuvarande hyreslag att genomdriva ett\r\navstående från besittningsskyddet till en\r\nbostadslägenhet med hyrestid upp till nio månader.</pre><pre>Antalet vräkningar uppgår nu till omkring 5 000 per\r\når i hela landet. Det är nödvändigt att reformera\r\nhyreslagen så att antalet vräkningar minskar\r\nkraftigt. En viktig orsak till det stora antalet\r\nvräkningar är bristande förmåga att betala hyra\r\ninom föreskriven tid.</pre><pre>Bestämmelserna om förverkande av hyresrätt till\r\nen bostadslägenhet på grund av bristande\r\nhyresbetalning är alltför stränga mot\r\nbostadshyresgäster och bör därför ändras.\r\nReglerna är ålderdomliga och innebär att hyresgäst\r\npå alltför kort tid kan avhysas. De står också i bjärt\r\nkontrast till moderna regler inom\r\nkonsumentlagstiftningen, som är väsentligt mer\r\ngenerösa mot konsumenten.</pre><pre>Ett annat skäl till det ökande antalet avhysningar är\r\nstörningar i boendet. Det gäller förvisso att\r\nförbättra skyddet mot störningar.</pre><pre>Men det är ur social synpunkt viktigt att lösa\r\nproblemen på annat sätt än genom avhysning.</pre><pre>Inte bara bostadshyresgästernas ställning behöver\r\nstärkas. Ett stort antal lokalhyresgäster har också\r\nen alltför svag ställning på hyresmarknaden.\r\nMarknadshyressättning och andra förhållanden på\r\nlokalhyresmarknaden har i betydande utsträckning\r\nlett till en alltför hög hyresnivå. En närmare\r\nundersökning av hur lagbestämmelserna verkar på\r\nlokalhyresmarknaden är behövlig.</pre><pre>I anledning av det anförda får jag ställa följande\r\nfrågor till statsrådet Birgit Friggebo.</pre><pre>1.  Vilken närmare inriktning kommer\r\nhyrespolitiken att få för att stärka bostads- och\r\nlokalhyresgästernas ställning?</pre><pre>2.  Hur ställer sig regeringen till kraven på friare\r\nhyressättning och mer marknadsmässiga\r\nhyresvillkor i bostäder?</pre><pre>3.  Avser regeringen att göra någon utvärdering av\r\nlokalhyrorna?</pre><pre>21 § Anmälan om frågor</pre><pre>Anmäldes att följande frågor framställts</pre><pre>den 10 oktober</pre><pre>1991/92:19 av Sten Andersson i Malmö (m) till\r\njustitieministern om reglerna för svenskt\r\nmedborgarskap:</pre><pre>Nyligen dömdes av Sollentuna tingsrätt sju\r\npersoner som smugglat in och börjat sälja 60 kilo\r\ncannabis i Sverige. Sammanlagt lyder straffen för\r\nde sju på 22 års fängelse. De kommer alla från\r\nLibanon, men två av dem har under de senaste sex\r\nmånaderna blivit svenska medborgare. En av dem\r\nfick sitt svenska medborgarskap medan han satt i\r\nhäkte.</pre><pre>Ingen dömdes till utvisning trots det ytterst grova\r\nbrottet!</pre><pre>Är justitieministern beredd att se över reglerna för\r\nerhållande av svenskt medborgarskap?</pre><pre>1991/92:20 av Sten Andersson i Malmö (m) till\r\njustitieministern om utvisning på grund av brott:</pre><pre>Nyligen dömdes av Sollentuna tingsrätt sju\r\npersoner som smugglat in och börjat sälja 60 kilo\r\ncannabis i Sverige. Sammanlagt lyder straffen för\r\nde sju på 22 års fängelse. De kommer alla från\r\nLibanon, men två av dem har under de senaste sex\r\nmånaderna blivit svenska medborgare. En av dem\r\nfick sitt svenska medborgarskap medan han satt i\r\nhäkte.</pre><pre>Ingen dömdes till utvisning trots det ytterst grova\r\nbrottet!</pre><pre>Är justitieministern beredd att se över reglerna\r\navseende utvisning av utlänningar, från Sverige,\r\nsom begått grova brott?</pre><pre>1991/92:21 av Hugo Hegeland (m) till statsrådet Bo\r\nLundgren om sambeskattningen av makars\r\nförmögenhet:</pre><pre>När avser regeringen att föreslå riksdagen att\r\navskaffa sambeskattningen av makars\r\nförmögenhet?</pre><pre>1991/92:22 av Göran Magnusson (s) till\r\nstatsministern om folkrörelsernas roll i samhället:</pre><pre>I regeringsförklaringen finns följande formulering\r\nbeträffande folkrörelser:</pre><pre>''De frivilliga och ideella villiga organisationernas\r\ninsatser roll inom bl a. folkrörelser som\r\nidrottsrörelsen, kyrkorna och de fria samfunden\r\nspelar en ovärderlig roll i ett gott samhälle.''</pre><pre>Är innebörden i den citerade meningen att det\r\nfrivilliga och ideella arbetet i andra, ej nämnda\r\nfolkrörelser, är mindre värdefullt i ett gott\r\nsamhälle? Jag tänker på verksamheten i bl.a.\r\nnykterhetsrörelsen, miljörörelsen, de partipolitiska\r\nungdomsförbunden samt barn- och\r\nungdomsorganisationer med olika idéinriktning.</pre><pre>1991/92:23 av Mats Hellström (s) till statsrådet Ulf\r\nDinkelspiel om medlemskapsförhandlingarna med\r\nEG:</pre><pre>Tisdagen den 8 oktober uttalade sig EG-ministern\r\nom tidtabellen för Sveriges förhandlingar om\r\nmedlemskap i EG från ett nordiskt perspektiv. EG-\r\nministern konstaterade i Magasinet i TV 2 att\r\nSverige bör sträva efter en förhandling när en\r\nmöjlighet öppnas från EGs sida oavsett om Norge\r\neller Finland då deltar. Några förutsättningar för\r\ngemensamma nordiska förhandlingar ansåg EG-\r\nministern inte finnas. Det vore en fördel om de\r\nnordiska länderna förhandlade parallellt men detta\r\nvar helt beroende av hur Norge och Finland\r\nagerade.</pre><pre>Statsministern däremot sade i Helsingfors att han\r\nväntar en fördröjning av ett EG-medlemskap för\r\nSverige om flera nordiska länder söker\r\nmedlemskap. En sådan fördröjning vore värd att\r\nta, för den fördel det innebar att en hel region\r\nkommer med i gemenskapen.</pre><pre>Mot denna bakgrund ställer jag följande fråga till\r\nstatsrådet Dinkelspiel:</pre><pre>Vilken är den svenska regeringens ambition i fråga\r\nom tidtabellen för svenska\r\nmedlemskapsförhandlingar med EG; gäller det av\r\nstatsministern eller det av EG-ministern gjorda\r\nuttalandet?</pre><pre>1991/92:24 av Hans Göran Franck (s) till\r\nbostadsministern om rätten till asyl:</pre><pre>De flesta asylsökande får numera avslag på sina\r\nasylansökningar, inte sällan efter lång väntan.\r\nAvslagen är ungefär dubbelt så många som före\r\nluciabeslutet den 13 december 1989. Det var ett\r\ntillfälligt beslut av regeringen, som fattades utan\r\nriksdagens hörande. Beslutet, som inneburit\r\nbetydande inskränkningar i asylrätten, måste\r\nupphävas. Det finns goda möjligheter nu.\r\nFlyktingströmmen till Sverige har under senare tid\r\nminskat väsentligt.</pre><pre>I anledning härav får jag fråga statsrådet Birgit\r\nFriggebo:</pre><pre>Avser regeringen att upphäva beslutet av den 13\r\ndecember 1989 om restriktioner i asylrätten och om\r\nså är fallet när kommer det att ske?</pre><pre>1991/92:25 av Jan Jennehag (v) till\r\nförsvarsministern om kuststationen i Sundsvall:</pre><pre>Kustbevakningens centrala ledning har beslutat om\r\norganisationsförändringar, som bl.a. innebär att\r\nSundsvall blir utan stationär kustbevakningsenhet.</pre><pre>Sundsvall har en av de största hamnarna i region\r\nNord. Kustbevakningens arbete koncentreras med\r\nnödvändighet till områden där hamnverksamhet,\r\nfartygsintensitet och risker är störst.</pre><pre>Planerar försvarsministern åtgärder för att\r\nbibehålla kuststationen i Sundsvall?</pre><pre>1991/92:26 av Bengt Hurtig (v) till miljöministern\r\nom Öresundsbron:</pre><pre>Centerpartiet anger i sin motion om Öresundsbron\r\nfrån april 1991 att en bilbro över Öresund ej skall\r\nbyggas framför allt av en rad miljöskäl.\r\nCenterpartiet skriver i sin motion bl.a.: ''De\r\nenorma trafikanläggningar som man skulle tvingas\r\nbygga skulle utgöra ett enormt ingrepp i miljön. En\r\nbro leder också till ökad bilism och därmed\r\nytterligare negativa miljöeffekter.'' samt ''-- -- --\r\nbyggandet av en Öresundsbro skulle innebära ett\r\nallvarligt hot för hela Östersjöregionens miljö.''</pre><pre>Centerpartiet medverkar nu i en regering som\r\nmenar att det är oklart om miljöproblemen som\r\norsakas av bron är tillräckligt allvarliga för att\r\nstoppa den.</pre><pre>Regeringen ämnar följaktligen utreda om brons\r\nmiljöpåverkan är försumbar, vilket regeringspartiet\r\ncentern inte ansett åtminstone fram till april 1991.</pre><pre>Jag vill därför ställa följande fråga till\r\nmiljöministern:</pre><pre>Har nya fakta framkommit som visar att en\r\nÖresundsbros miljöpåverkan eventuellt är\r\nförsumbar och att bron därmed kan byggas?</pre><pre>den 11 oktober</pre><pre>1991/92:27 av Erling Bager (fp) till\r\nförsvarsministern om kustbevakningsflyget vid\r\nSäve:</pre><pre>Kustbevakningen har den 10 augusti 1991 beslutat\r\nom en ny organisation för kustbevakningen.\r\nBeslutet innebär bl.a. att flygkustposteringen vid\r\nSäve flygfält i Göteborg skall flyttas från\r\nVästsverige under perioden 1992--93. Detta är ett\r\ndjupt olyckligt beslut för Västsverige.</pre><pre>Flygkustposteringen i Säve utgör en viktig och väl\r\nintegrerad del i den samlade regionala\r\növervaknings- och räddningstjänsten i Västsverige.\r\nKustbevakningen svarar för den civila\r\növervakningen till sjöss, medverkar i\r\nsjöräddningen och har ansvaret för\r\noljekemikaliebekämpningen.</pre><pre>Det måste bedömas som ytterst angeläget att den\r\nnuvarande organisationen för övervakning och\r\nräddningstjänsten i havs- och sjöområdena i\r\nGöteborgsregionen inte försvagas. Riskerna i detta\r\nområde för olyckor, där såväl människoliv som\r\nstora miljömässiga och materiella värden står på\r\nspel, får inte underskattas. Det är därför\r\noacceptabelt att denna del av kustbevakningens\r\nresurser dras ifrån Västsverige och koncentreras till\r\nenbart andra delar av landet.</pre><pre>Med anledning av ovanstående vill jag fråga\r\nstatsrådet:</pre><pre>Avser regeringen ompröva beslutet om\r\nnedläggning av kustbevakningsflyget vid Säve i\r\nGöteborg?</pre><pre>1991/92:28 av Annika Åhnberg (v) till\r\njordbruksministern om användning av vissa\r\ntillväxthormoner inom EG:</pre><pre>I USA tillverkar sedan länge flera företag bl.a.\r\nMonsanto med hjälp av genteknik -- BST -- ett\r\ntillväxthormon. Det används för att stimulera\r\nmjölkproduktionen hos kor. Misstroendet hos\r\namerikanska konsumenter och även producenter är\r\nstort. Preparatets effekter på mjölken och på\r\ndjuren är otillräckligt kända.</pre><pre>Ändå försöker man nu få BST godkänt i EG. Där\r\nråder moratorium för användandet, men\r\nställningstagandet skall nu omprövas. I Sverige\r\ntillåts inte tillväxthormoner över huvud taget.</pre><pre>Integrationen med EG kan leda till att vi trots detta\r\näven i Sverige får in BST eller produkter framtagna\r\nmed användande av detta hormon. Den nya\r\nregeringens undfallande attityd till EG förstärker\r\ndenna oro.</pre><pre>Jag vill därför fråga:</pre><pre>Avser regeringen vidta åtgärder för att påverka EG\r\ntill ett fortsatt förbud för detta gentekniskt\r\nframställda tillväxthormon?</pre><pre>1991/92:29 av Gudrun Schyman (v) till statsrådet\r\nBo Könberg om oseriös medicinsk verksamhet, s.k.\r\nhälsofirmor:</pre><pre>Till Rättviks vårdcentral har under den senaste\r\ntiden kommit patienter som behandlats av oseriösa\r\nhälsofirmor. Patienterna, som sökt för allmänna\r\ndiffusa symptom, har fått blodet analyserat och fått\r\nreda på att de lider av allvarliga vitamin- och\r\nmineralbrister som skulle leda till dödshotande\r\ntillstånd. I ett fall har det rört sig om ett minderårigt\r\nbarn som fått uppgifter om att hennes njurar skulle\r\nsluta fungera om fem år. I ett annat fall har\r\nmamman till ett spädbarn fått liknande besked.</pre><pre>Patienterna uppmanas av firmorna att under lång\r\ntid inta ett vitamin- och mineralpreparat som kostar\r\ntusentals kronor för att på så sätt undvika en för\r\ntidig död.</pre><pre>Eftersom ovanstående bara är några exempel på\r\noseriös verksamhet under beteckningen hälsofirma\r\noch/eller hälsohem är min fråga:</pre><pre>Kommer socialministern att vidta några åtgärder\r\nför att sätta stopp för denna typ av oseriös\r\nverksamhet?</pre><pre>1991/92:30 av Chris Heister (m) till finansministern\r\nom skatteutjämningsavgiften:</pre><pre>Ett nytt skatteutjämningssystem för kommunerna\r\nskall enligt regeringsförklaringen träda i kraft 1993.\r\nI samband därmed skall den särskilda\r\nskatteutjämningsavgiften avskaffas.</pre><pre>Den särskilda skatteutjämningsavgiften är\r\nprogressiv, vilket innebär att en kommun t.o.m.\r\nkan tvingas betala mer i avgift än vad\r\nkommunalskatten ger i intäkter i vissa intervall.</pre><pre>Jag vill mot den bakgrunden fråga finansministern\r\nnär regeringen är beredd att ändra reglerna om den\r\nsärskilda skatteutjämningsavgiften för 1992 så att\r\nåtminstone denna s.k. ''Pomperipossa-effekt''\r\nförsvinner.</pre><pre>1991/92:31 av Karin Falkmer (m) till statsrådet Bo\r\nLundgren om skattskyldigheten för biodling:</pre><pre>Från den 1 januari 1991 är hobbybiodling\r\nskattepliktigt fr.o.m. första bikupan. I princip är\r\nalla inkomster skattepliktiga och alla utgifter\r\navdragsgilla. Tidigare undantogs hobbybiodling\r\nmed upp till 15 bikupor från redovisnings- och\r\nskattskyldighet.</pre><pre>Det är orimligt att alla hobbybiodlare skall behöva\r\nutsättas för krav på kontroll, uppgiftslämnande och\r\nbeskattning för en fritidssyssla som i de flesta fall\r\ninte ger något överskott.</pre><pre>När är biträdande finansministern beredd att\r\navskaffa skattskyldigheten för sådan biodling som\r\nej är näringsverksamhet?</pre><pre>den 14 oktober</pre><pre>1991/92:32 av Eva Johansson (s) till\r\nbostadsministern om hyresnivåerna för\r\nnyproducerade bostäder:</pre><pre>Jag vill fråga bostadsministern om hon tänker vidta\r\nnågra omedelbara åtgärder för att förhindra att\r\nhyresnivåerna i nyproducerade bostäder stiger\r\nkraftigt, i så fall vilka?</pre><pre>1991/92:33 av Widar Andersson (s) till statsrådet\r\nBeatrice Ask om skolans ansvar för elevers hyfs och\r\nuppträdande:</pre><pre>Regeringen vill i sin regeringsförklaring starkt\r\nbetona skolans uppgift som kunskapsgivare. Enligt\r\nmin mening går kunskap och hyfs hand i hand.\r\nMobbning, vandalism, översitteri, skolk är\r\nföreteelser som starkt försvårar\r\nkunskapsinhämtningen. Min fråga till statsrådet\r\nlyder:</pre><pre>Är det statsrådets avsikt att skolan framöver skall\r\nta ett mindre ansvar för elevernas hyfs och\r\nuppträdande?</pre><pre>Ajournering</pre><pre>Kammaren beslöt kl. 14.08 på förslag av tredje vice\r\ntalmannen</pre><pre>att ajournera förhandlingarna till kl. 14.30, då\r\nfrågestunden skulle börja.</pre><pre>Återupptagna förhandlingar</pre><pre>Förhandlingarna återupptogs kl 14.30.</pre><pre></pre><pre>22 § Svar på fråga  1991/92:3 om statschefen\r\nsom företrädare för hela nationen</pre><pre>Anf. 2 Statsminister CARL BILDT (m):</pre><pre>Herr talman! Johan Lönnroth har frågat mig vad\r\njag ämnar göra för att kungens anföranden skall\r\nfölja regeringsformens anda.</pre><pre>Jag ämnar inte göra någonting.</pre><pre>Anf. 3 JOHAN LÖNNROTH (v):</pre><pre>Herr talman! Det var kanske inte ett helt oväntat\r\nsvar för mig, men jag skall ändå dra en liten\r\nhistorisk parallell.</pre><pre>Efter det berömda borggårdstalet 1914 var det\r\ndebatt i andra kammaren. Den hade föregåtts av att\r\nKarl Staaff hade försökt få läsa talet, påverka det\r\noch få kungen att stryka vissa passusar. Han hade\r\ninte fått dessa ändringar till stånd. Karl Staaff sade\r\ndå så här: ''Regeringen bör ha tillfälle att göra sina\r\nerinringar mot tillämnade politiska yttringar av\r\nmonarken till förekommande, om möjligt, av att\r\ndessa kan kunna att stå i strid med regeringens\r\nuppfattning.'' Han tyckte helt enkelt att det var\r\nrimligt att någon företrädare för regeringen läste\r\nkungens tal.</pre><pre>Jag är säker på att Carl Bildt, som jag förmodar är\r\nen sensibel människa, lika väl som Bert Karlsson,\r\nHagge Geigert och Sida-chefen uppfattade de\r\npolitiska vinklingarna i kungens tal. Carl Bildt vill\r\nkanske inte diskutera den här frågan nu. Han\r\ntycker kanske att det är pinsamt, och det kan jag i\r\noch för sig ha en viss förståelse för. Carl Bildt har ju\r\nvarit litet vacklande i frågan om han egentligen är\r\nkonservativ eller liberal. Liberalerna har ju varit\r\nmycket tydliga på den här punkten. Kungen skall\r\ninte uttala sig i politiska frågor. Vad anser Carl Bildt\r\nnu?</pre><pre>Anf. 4 Statsminister CARL BILDT (m):</pre><pre>Herr talman! Jag anser inte att det ingår i\r\nstatsministerns uppgifter att ha synpunkter åt det\r\nena eller det andra hållet på innehållet i\r\nstatschefens anförande.</pre><pre>Sedan vill jag personligen gärna säga, om det tillåts\r\nen statsminister att ha personliga åsikter, att jag har\r\nen mycket hög uppskattning av den insats som\r\nkungen gör som statschef för vårt land.</pre><pre>Anf. 5 JOHAN LÖNNROTH (v):</pre><pre>Herr talman! Så statsministern har ingen\r\nkommentar till formuleringen där kungen ställde\r\ngrannar mot främlingar? Statsministern har ingen\r\nuppfattning om att detta var en olämplig\r\nsammanställning?</pre><pre>Dessutom gäller detta principfrågan: Bör det inte,\r\nmed hänvisning till det som står i regeringsformen,\r\nvara rimligt att åtminstone talmannen eller\r\nstatsministern läser kungens tal vid ett tillfälle som\r\nriksdagens högtidliga öppnande?</pre><pre>Anf. 6 Statsminister CARL BILDT (m):</pre><pre>Herr talman! Jag kan bara upprepa för Johan\r\nLönnroth att jag inte ser det som statsministerns\r\nuppgift att ha synpunkter i den ena eller den andra\r\nriktningen på innehållet i konungens tal. Jag har,\r\nsom sagt, personligen en mycket hög uppskattning\r\nav de insatser som kungen gör som främste\r\nföreträdare för Sverige utom och inom vårt land.</pre><pre>Anf.7 JOHAN LÖNNROTH (v):</pre><pre>Herr talman! Jag hoppas att det inte uppfattas som\r\nen oförskämdhet, men jag uppfattar att\r\nstatsministern i denna fråga uppvisar en viss politisk\r\nfeghet.</pre><pre>Överläggningen var härmed avslutad.</pre><pre>23 § Svar på fråga  1991/92:2 om flykting- och\r\nimmigrationspolitiken i Sverige</pre><pre>Anf. 8 Bostadsminister BIRGIT FRIGGEBO\r\n(fp):</pre><pre>Herr talman! Sten Söderberg har frågat mig hur\r\nstor den s.k. anhöriginvandringen som inte hör till\r\nden asylbeviljades kärnfamilj är.</pre><pre>Jag har fått uppgift om att den ifrågavarande\r\nanhöriginvandringen är 2 000--3 000 personer\r\nårligen.</pre><pre>Anf. 9 STEN SÖDERBERG (nyd):</pre><pre>Herr talman! Tack så mycket.</pre><pre>Överläggningen var härmed avslutad.</pre><pre>24 § Svar på frågorna 1991/92:6 och 24 om\r\nasylrätten</pre><pre>Anf. 10 Bostadsminister BIRGIT FRIGGEBO\r\n(fp):</pre><pre>Herr talman! Eva Zetterberg har frågat mig när\r\nregeringen kommer att besluta om upphävande av\r\nde inskränkningar av asylrätten, som härrör sig från\r\nden dåvarande regeringens beslut från den 13\r\ndecember 1989 i två praxisstyrande enskilda\r\nasylärenden.</pre><pre>Hans Göran Franck har frågat mig samma sak.</pre><pre>Jag besvarar frågorna i ett sammanhang.</pre><pre>En bärande tanke i den nya regeringens invandrar-\r\noch flyktingpolitik är att den skall föras i en anda av\r\ninternationalism och humanitet. I\r\nregeringsförklaringen slås också fast att Sverige\r\näven i fortsättningen kommer att ha en reglerad\r\ninvandring. Men flyktingpolitiken förändras.</pre><pre>I enlighet med regeringsförklaringen kommer en ny\r\npraxis vad gäller behandling av ansökningar om\r\nasyl att etableras successivt efter genomgång land\r\nför land och efter samråd med de nordiska länderna\r\noch med EGs medlemsstater. Därmed sker också\r\nen återgång till prövning enligt normala regler.\r\nTidpunkten för detta är jag dock i dag inte beredd\r\natt närmare ange.</pre><pre>Anf. 11 EVA ZETTERBERG (v):</pre><pre>Herr talman! Fru statsråd! Jag vill tacka för svaret\r\npå min fråga. Jag har väntat på det här svaret med\r\nstort intresse, eftersom regeringsdeklarationen\r\nangav hur rättssäkerheten i flyktingpolitiken skulle\r\nstärkas och hur invandrar- och flyktingpolitiken\r\nskulle föras i en anda av internationalism och\r\nhumanitet. Jag tycker att det är mycket bra. Det är\r\nockså positivt att man i regeringsförklaringen gör\r\nden här bodelningen mellan biståndspengar och\r\npengar för flyktingmottagande. Jag vill nu\r\nlyckönska vår nya invandrarminister till chansen att\r\nfå riva upp det olyckliga beslutet av den 13\r\ndecember 1989.</pre><pre>Då stod ju Birgit Friggebo, vår nuvarande minister,\r\nsjälv tillsammans med Bo Hammar från\r\nvänsterpartiet och Hans Leghammar från\r\nmiljöpartiet för en reservation där man talade om\r\natt det fanns stark anledning att rikta kritik mot de\r\ns.k. decemberbesluten och att påtala det olagliga i\r\nbesluten. Detta gjorde man i den här\r\nreservationen. Jag undrar nu om det som ministern\r\ntalar om i sitt svar och i regeringsdeklarationen om\r\natt återgå till en prövning av normala regler är att\r\nupphäva 13-decemberbeslutet.</pre><pre>Anf. 12 HANS GÖRAN FRANCK (s):</pre><pre>Herr talman! Jag tackar för svaret och gratulerar\r\nBirgit Friggebo till att ha blivit invandrarminister.\r\nJag hoppas att det skall bli ett gott samarbete i en\r\nanda av en generös flykting- och invandrarpolitik.</pre><pre>Det svar som Birgit Friggebo har gett är inte\r\nkristallklart. Det beslut som fattades den 13\r\ndecember av regeringen har fattats utan att\r\nriksdagen har hörts i saken. Regeringen har\r\nmöjlighet att upphäva det här beslutet. Det är den\r\nklara och raka frågan det rör sig om. Sedan gäller\r\ndet om Birgit Friggebo kan ange tidpunkten för\r\ndetta.</pre><pre>Nu lämnas ett svar som kan ge anledning till\r\nmisstolkningar och missförstånd. Det är därför bra\r\nom statsrådet ytterligare utvecklar svaret så att inte\r\nsådana missförstånd uppstår.</pre><pre>Jag menar att beslutet av den 13 december 1989 var\r\nett olyckligt beslut både ur rättslig och saklig\r\nsynpunkt. Vi har inte haft några lagmotiv för hur\r\ndet skall tolkas, och det har inneburit en drastisk\r\nminskning av tillstånden. Nu har det skett\r\nändringar, och det finns därför goda förutsättningar\r\nför att få en återgång till de tidigare reglerna.</pre><pre>Anf. 13 Bostadsminister BIRGIT FRIGGEBO\r\n(fp):</pre><pre>Herr talman! Tanken är alltså att vi skall återgå till\r\nprövning enligt normala regler. Den tidigare\r\nregeringen har däremot inte fattat något beslut i\r\nden meningen att det finns någon förordning eller\r\nannat att upphäva. Det skedde via praxissättande i\r\ntvå enskilda ärenden. Därför finns det inget beslut\r\natt upphäva.</pre><pre>Den nya regeringens bedömning är att de särskilda\r\nskäl som regeringen hänvisade till inte föreligger.\r\nDärmed kommer de särskilda skälen inte att ligga\r\ntill grund för prövning i enskilda fall. Därmed blir\r\ndet en normalisering av beslutsfattandet.</pre><pre>Anf. 14 HANS GÖRAN FRANCK (s):</pre><pre>Herr talman! Jag tycker att det här beskedet från\r\nstatsrådet var tydligare. Det är riktigt att 13-\r\ndecemberbeslutet fattades i anslutning till konkreta\r\nfall, och det fanns också i det sammanhanget en\r\nförklaring. Det är den förklaringen som sedan har\r\nblivit vägledande. Jag uppfattar nu Birgit Friggebo\r\nså, att detta ställningstagande som gjordes den 13\r\ndecember kommer i praxis att förändras så att det\r\ninte skall vara det särskilt starka skyddsbehovet\r\nsom skall gälla, utan den regel som finns i lagen.\r\nOm det är rätt uppfattat är det en framgång för den\r\nopinion som har ansett att beslutet den 13\r\ndecember 1989 gick alldeles för långt.</pre><pre>Anf. 15 EVA ZETTERBERG (v):</pre><pre>Herr talman! Jag tycker, som sagt, att de\r\nuttalanden som regeringen har gjort har varit\r\npositiva och i rätt riktning. Men jag tycker ändå att\r\nBirgit Friggebo svävar litet på målet när det gäller\r\ntidpunkten för upphävandet och att ett upphävande\r\ninte skulle vara möjligt. Jag skulle vilja se ett klart\r\nställningstagande från regeringen och att man\r\nmycket klart uttalar en tidpunkt när besluten\r\nupphör att gälla.</pre><pre>Överläggningen var härmed avslutad.</pre><pre>25 § Svar på fråga  1991/92:7 om förvar av barn\r\ni utlämningsärenden</pre><pre>Anf. 16 Bostadsminister BIRGIT FRIGGEBO\r\n(fp):</pre><pre>Herr talman! Eva Zetterberg har frågat mig om\r\nregeringen kommer att föreslå att förbud införs mot\r\nförvarstagande av barn.</pre><pre>I sin fråga tar Eva Zetterberg upp att antalet barn i\r\nförvar ökat mycket starkt sedan ändrade regler\r\nträdde i kraft den 1 juli 1990 samt att även\r\nförvarstidens längd ökat kraftigt.</pre><pre>Barn tas i förvar i anslutning till att ett\r\navlägsnandebeslut skall verkställas, och det är helt\r\nriktigt att antalet barn som tagits i förvar ökat sedan\r\nden 1 juli 1990. Rikspolisstyrelsen redovisade i en\r\nundersökning i april 1991 att också andelen\r\nförvarstagna barn av det totala antalet barn som\r\nberörts av ett avlägsnandebeslut ökat efter\r\nlagändringarna.</pre><pre>Rikspolisstyrelsens undersökning bygger på en\r\nmycket kort tidsperiod och styrelsen uttalade också\r\natt undersökningen inte gav några klara tendenser.\r\nRikspolisstyrelsen har i juni fått i uppdrag att göra\r\nen fördjupad undersökning avseende barn i förvar.\r\nDetta uppdrag skall redovisas till regeringen senast\r\nden 15 december i år.</pre><pre>Varje barn som tas i förvar drabbas av en\r\nintegritetskränkning och riskerar allvarliga men av\r\ndetta. Resultatet av tillämpningen av de nya\r\nreglerna visar att barn tas i förvar i ökande antal och\r\ndetta kan inte godtas.</pre><pre>Det finns därför anledning att närmare studera\r\nsambandet mellan gällande lagstiftning och praxis.\r\nJag avser därefter att återkomma i frågan.</pre><pre>Anf. 17 EVA ZETTERBERG (v):</pre><pre>Herr talman! Fru statsråd! Jag tackar för svaret\r\näven på den här frågan. Jag vill bara bekräfta hur\r\nökningen av barn i förvar har tilltagit. Med den\r\ngamla lagen, under första halvåret 1990 togs ett 181\r\nbarn i förvar. Med den nya lagen, under första\r\nhalvåret 1991, var det över 300 barn som togs i\r\nförvar. En del av dessa barn förvarades dessutom i\r\nmer än 10 dagar. Det strider mot\r\nbarnkonventionen. Det är inhumant och fel på alla\r\nvis. Därför är jag inte riktigt nöjd med det svar som\r\njag har fått.</pre><pre>Här talar statsrådet om att det finns anledning att\r\nnärmare studera sambandet mellan gällande\r\nlagstiftning och praxis. Jag vill även här hänvisa till\r\nen reservation som fanns i\r\nsocialförsäkringsutskottet i våras. Där föreslog\r\nfolkpartiet, centern, miljöpartiet och vänsterpartiet\r\ngemensamt förbud mot förvar av barn. Jag undrar\r\ndärför varför det inte stod någonting i\r\nregeringsdeklarationen om detta och varför inte\r\nstatsrådet klart och tydligt kan uttala att ett förbud\r\nmot förvar av barn är att vänta.</pre><pre></pre><pre>Anf. 18 Bostadsminister BIRGIT FRIGGEBO\r\n(fp):</pre><pre>Herr talman! Jag vill bekräfta Eva Zetterbergs\r\nsiffror om ökningen och andelen barn som tas i\r\nförvar. Jag har även redovisat i svaret att vi inte kan\r\ngodta den här situationen. Eva Zetterberg vet\r\nockså att vi, när vi befunnit oss i opposition\r\ntidigare, har kritiserat den nya lagstiftningen. Vi\r\nbefarade också den här utveckligen, och den har nu\r\nbekräftats. Det finns alltså anledning att ta itu med\r\nden här frågan. Jag har, här i kammaren, lovat att\r\nåterkomma i den här frågan.</pre><pre>Anf. 19 EVA ZETTERBERG (v):</pre><pre>Herr talman! Jag ser fram emot förslag till beslut i\r\nden här frågan. Jag hoppas att den ton som angavs\r\nav folkpartiledaren i partiledardebatten när han\r\nciterade en mycket känd dikt av Stig Dagerman:\r\n''Jorden kan du icke göra om, stilla din häftiga själ'',\r\nfår bli ledstjärna för flyktingpolitiken framöver. Jag\r\nhoppas att även en annan dikt av Stig Dagerman\r\nkan bli en ledstjärna.</pre><pre>Fågeln väljer flykten, vi valde den icke.</pre><pre>Flykten valde oss, därför är vi här.</pre><pre>Ni som ej blev valda men ändå frihet äger,</pre><pre>hjälp oss att bära den tunga flykt vi bär.</pre><pre>Anf. 20 Bostadsminister BIRGIT FRIGGEBO\r\n(fp):</pre><pre>Herr talman! I min egenskap av kulturminister ber\r\njag att få tacka Eva Zetterberg för detta diktläsande\r\ni kammaren.</pre><pre>Överläggningen var härmed avslutad.</pre><pre>26 § Svar på fråga  1991/92:19 om reglerna för\r\nsvenskt medborgarskap</pre><pre>Anf. 21 Bostadsminister BIRGIT FRIGGEBO\r\n(fp):</pre><pre>Herr talman! Sten Andersson i Malmö har frågat\r\njustitieministern om hon är beredd att se över\r\nreglerna för erhållande av svenskt medborgarskap.</pre><pre>Arbetet inom regeringen är så fördelat att det är jag\r\nsom skall svara på frågan.</pre><pre>Bakgrunden till frågan är att en tingsrätt dömt sju\r\npersoner för grovt narkotikabrott. Två av dem har\r\nunder de senaste sex månaderna beviljats svenskt\r\nmedborgarskap. En av dem beviljades svenskt\r\nmedborgarskap under tiden han satt häktad.</pre><pre>Det inträffade ger inte anledning till en översyn av\r\nlagreglerna om villkoren för förvärv av svenskt\r\nmedborgarskap. En person som är misstänkt eller\r\ndömd för ett sådant brott som det här är fråga om\r\nskall nämligen inte beviljas svenskt\r\nmedborgarskap. Den aktuella bestämmelsen i\r\nlagen om svenskt medborgarskap är otvetydig.</pre><pre>Det är anmärkningsvärt att en person blir svensk\r\nmedborgare under den tid han är häktad. Jag skall\r\nomedelbart kontakta invandrarverket för att höra\r\nom åtgärder vidtagits för att förhindra en\r\nupprepning.</pre><pre>Anf. 22 STEN ANDERSSON i Malmö (m):</pre><pre>Herr talman! Jag tackar statsrådet för svaret. Med\r\ntanke på den betoning statsrådet gör om att så här\r\nskall man inte förfara, kan jag bara hoppas att hon\r\nlyckas i sitt värv att se till att detta inte inträffar\r\nframöver. Med detta tackar jag för det svaret.</pre><pre>Överläggningen var härmed avslutad.</pre><pre>27 § Svar på fråga  1991/92:20 om utvisning på\r\ngrund av brott</pre><pre>Anf. 23 Bostadsminister BIRGIT FRIGGEBO\r\n(fp):</pre><pre>Herr talman! Sten Andersson i Malmö har frågat\r\njustitieministern om hon är beredd att se över\r\nreglerna avseende utvisning av utlänningar som har\r\nbegått grova brott. Arbetet inom regeringen är så\r\nfördelat att det är jag som skall svara på frågan.</pre><pre>Bakgrunden till frågan är densamma som i den\r\nfråga av Sten Andersson som jag nyss har besvarat.\r\nIngen av de dömda utvisades.</pre><pre>I utlänningslagen finns klara regler om\r\nförutsättningarna för att ett beslut om utvisning på\r\ngrund av brott skall kunna meddelas. I den\r\nbedömningen skall domstolen ta hänsyn till det\r\nbrott som utlänningen har begått, hans levnads- och\r\nfamiljeförhållanden, den tid han har vistats i\r\nSverige samt i vissa fall även faran för att\r\nutlänningen kommer att fortsätta sin brottsliga\r\nverksamhet här i landet. Ju grövre brott desto\r\nstarkare är skälen för utvisning. Personer som\r\nriskerar dödsstraff eller tortyr skall dock inte\r\nutvisas. Reglerna i utlänningslagen i det här\r\navseendet och förarbetena till dessa regler är, såvitt\r\njag har hunnit ta reda på, klart och redigt\r\nutformade.</pre><pre>I dagsläget är jag inte beredd att uttala mig om\r\nnågra förändringar av utlänningslagen såvitt gäller\r\nutvisning på grund av brott.</pre><pre>Anf. 24 STEN ANDERSSON i Malmö (m):</pre><pre>Herr talman! Jag tackar även för detta svar. Ju\r\ngrövre brott desto starkare är skälen för utvisning,\r\nsäger statsrådet. Här handlar det om sju personer\r\nsom smugglade in och började sälja 60 kg cannabis.\r\nDet innebär 60 000 användartillfällen till ett värde\r\nav 6 milj.kr. Det rör sig om människor som\r\nbevisligen har åkt tillbaka till sitt hemland och\r\nhämtat cannabis, och ändå blir de inte utvisade.</pre><pre>Herr talman! Jag tror att ett agerande av detta slag\r\nfrån svenska domstolars sida innebär att misstron\r\nmot invandrare och flyktingar tilltar. Den tilltar när\r\nman är så här blöt, om jag får lov att använda ett\r\nadekvat uttryck. Detta är ett brott där man\r\ndefinitivt skulle kräva att åtminstone ledarna i ligan\r\ndöms till utvisning. Jag har svårt att förstå att man\r\nhär har följt gällande regler. Om så är fallet bör,\r\nenligt min och mångas uppfattning, lagstiftningen\r\nändras.</pre><pre>Anf. 25 Bostadsminister BIRGIT FRIGGEBO\r\n(fp):</pre><pre>Herr talman! Som Sten Andersson i Malmö väl\r\nkänner till är jag förhindrad, på samma sätt som\r\nSten Andersson, att göra uttalanden om\r\ntillämpning av gällande lagar.</pre><pre>Anf. 26 STEN ANDERSSON i Malmö (m):</pre><pre>Herr talman! Så säger alla statsråd. När inte\r\nfrågorna passar dem, handlar det om enskilda fall.\r\nNär frågorna passar dem, kan de kommentera det\r\nenskilda fallet.</pre><pre>Anf. 27 Bostadsminister BIRGIT FRIGGEBO\r\n(fp):</pre><pre>Herr talman! Som tidigarevarande ledamot av\r\nriksdagens konstitutionsutskott tänker jag inte\r\nförledas av den inbjudan som Sten Andersson i\r\nMalmö ger mig att göra ett uttalande i ett enskilt\r\nfall.</pre><pre>Överläggningen var härmed avslutad.</pre><pre>28 § Svar på frågorna 1991/92:5 och 17 om\r\npappersbruket i Karlsborg, Kalix</pre><pre>Anf. 28 Industriminister PER WESTERBERG\r\n(m):</pre><pre>Herr talman! Monica Öhman har frågat mig om\r\nägaren, staten, är beredd att ta sitt ansvar vad gäller\r\nekonomiska medel för nödvändiga investeringar\r\nvid pappersbruket i Karlsborg. Bengt Hurtig har\r\nfrågat mig vilka åtgärder regeringen avser vidta för\r\natt stödja vidareförädlingen vid Karlsborgs bruk.\r\nJag besvarar frågorna i ett sammanhang.</pre><pre>Sedan hösten 1990 är AB Statens Skogsindustrier\r\n(ASSI) ett majoritetsägt dotterbolag till det statliga\r\nförvaltningsaktiebolaget Fortia. Det ankommer\r\ndärför enligt gällande regler på ledningarna och\r\nstyrelserna för ASSI och Fortia att besluta om den\r\nframtida utvecklingen av pappersbruket i\r\nKarlsborg och därmed även över tillgängliga\r\ninvesteringsmedel i företagsgruppen. Jag ser ingen\r\nanledning att ingripa i denna beslutsordning som\r\ngäller för såväl privat ägda som statligt ägda\r\nföretag.</pre><pre>Anf. 29 MONICA ÖHMAN (s):</pre><pre>Herr talman! Jag tackar statsrådet för svaret, även\r\nom jag måste säga att jag är mycket besviken. Som\r\nkalixbo kan jag inte låta bli att säga det. Även om\r\nvi har satt en styrelse att förvalta ASSI och vi har\r\nen styrelse som sköter om Fortia, kan ägaren inte\r\navsvära sig ansvaret och säga att det är de\r\nstyrelserna som har ansvaret.</pre><pre>Det är litet märkligt att man från regeringens sida\r\ninte är intresserad av att se om det verkligen finns\r\nlönsamhet i det s.k. KP 92, som jag vet att ministern\r\nhar fått ta del av i förra veckan. Även om\r\nregeringen inte skall gå in och styra i företagen kan\r\nregeringen ändå uttrycka en vilja och tala om för\r\nASSI att företaget bör titta närmare på förslaget\r\noch se om det är bärigt. Ett är säkert, om de 315 på\r\npappersbruket som nu är direkt berörda ställs\r\narbetslösa blir det minsann inte billigare för staten,\r\nmed alla kringeffekter. Därför tycker jag staten\r\nsom ägare borde vara intresserad av att se om det\r\nfinns lönsamhet i detta.</pre><pre>Anf. 30 BENGT HURTIG (v):</pre><pre>Herr talman! Jag får också tacka för svaret och\r\ninstämma i den besvikelse som Monica Öhman\r\nredovisade. Vidareförädlingen av råvaror i\r\nNorrland har varit en övergripande strategi under\r\nen lång följd av år, under flera decennier, som har\r\nmotiverat de statliga insatserna i detta område. Vi\r\nser nu att en förändring tydligen är på gång. Det\r\ninnebär att vi går tillbaka till en större produktion\r\nav halvfabrikat som är svåra, för att inte säga\r\nomöjliga att sälja på världsmarknaden. Vi går\r\ntillbaka till att använda regionalpolitiska och\r\narbetsmarknadspolitiska medel för att hålla\r\nsysselsättningen i gång i viss mån, i stället för att\r\neffektivt satsa på en utbyggnad av vidareförädling.\r\nJag tycker att det är en beklaglig utveckling.</pre><pre>Troligen kommer samhället att drabbas av de redan\r\nnu vidtagna åtgärderna med utgifter i\r\nstorleksordningen en halv miljard. Det skall ställas\r\nmot de investeringar som personalorganisationerna\r\nhar föreslagit på ungefär 400 milj.kr. Stöd den\r\nopartiska utredning som personalorganisationerna\r\nhar begärt och som de gärna ser att en auktoriserad\r\noch känd firma kan göra!</pre><pre>Anf. 31 Industriminister PER WESTERBERG\r\n(m):</pre><pre>Herr talman! Enligt aktiebolagslagens regler är det\r\nstyrelsen och den verkställande ledningen som har\r\nansvaret för skötsel och drift av företaget.\r\nÄgarinflytandet skall utövas på resp.\r\nbolagsstämma, där ägaren har möjligheter att byta\r\nstyrelse och ledning om ägaren inte har förtroende\r\nför dem. Jag har ingen anledning att misstro\r\nledningen. Den verkar sköta sitt jobb på ett\r\nutomordentligt bra sätt. Ledningen får göra de\r\nvärderingar och ekonomiska avvägningar som är de\r\nbästa för ASSI, som tryggar dess sysselsättning och\r\nlönsamhet och kan göra ASSI till ett ännu starkare\r\nbolag.</pre><pre>Anf. 32 MONICA ÖHMAN (s):</pre><pre>Herr talman! Jag skulle vilja utvidga detta något\r\noch peka på vad det stod i regeringsförklaringen.\r\nDär stod -- och jag antar att hela regeringen står\r\nbakom det -- att hela Sverige skall leva. De senaste\r\ndagarna har massmedia varit fyllda av Karlsborgs\r\nsituation. Det här är ingen lätt match för den\r\nkommunen. Man har kunnat se uttalanden av olika\r\npersoner. Jag måste säga att jag ställer mig frågan:\r\nVilken är regeringens egentliga mening?</pre><pre>När man lyssnar till industriministern är det strikt,\r\nhårt. Han säger att det är bolagen som skall sköta\r\ndetta. Sedan lyssnar man till\r\narbetsmarknadsminister Börje Hörnlund. Han\r\nsäger: Jag skall besöka Kalix den 23 oktober. Jag\r\nvill ha alla papper på bordet. Jag vill se om det finns\r\nnågra möjligheter att klara detta via\r\nregionalpolitiken. Han pratar också om ett tredje\r\nskogsblock. Vilken mening har regeringen\r\nsammantaget?</pre><pre>Anf. 33 BENGT HURTIG (v):</pre><pre>Herr talman! Aktiebolagslagen skall gälla, säger\r\nindustriministern. Självfallet måste vi följa de lagar\r\noch förordningar som finns i landet. Men vi får\r\nheller inte i politiken förfalla till någon sorts\r\naktiebolagslagsdogmatism. Det räcker inte i\r\npolitiken. Inom Norrland har vi satsat en hel del på\r\nstimulans av vidareförädling genom statens\r\nindustriverk tidigare, som har lett till fördelar för\r\nt.ex. sågade trävaror. Vad jag förstår görs också\r\nsatsningar inom EG till stöd för vidareförädling av\r\nskogsråvara.</pre><pre>Anf. 34 Industriminister PER WESTERBERG\r\n(m):</pre><pre>Herr talman! Jag har inte för avsikt att gå in i resp.\r\nbolags styrelse och försöka styra. Jag följer de\r\nregler som gäller i aktiebolagslagen. Så länge man\r\nhar förtroende för styrelse och ledning får de också\r\nfortsätta att styra företaget på det sätt som är bäst\r\nför företaget och skapar den bästa utvecklingen.</pre><pre>Jag noterar självfallet att vi har en passus i\r\nregeringsförklaringen om att hela Sverige skall\r\nleva. Men det är inte via industristödspolitik som\r\ndet skall ske. Det är inte genom att vi skapar nya\r\nstatliga bolag i varje buske. Jag anser att vi har lika\r\nstort ansvar för dem som hotas att friställas via\r\npermitteringar i Sandarne utanför Söderhamn, när\r\nStora vill lägga ner ett bruk.</pre><pre>Anf. 35 MONICA ÖHMAN (s):</pre><pre>Herr talman! Jag har aldrig krävt att\r\nindustriministern skall gå in och styra i varje bolag.\r\nVad jag fortfarande efterlyser är ett svar på frågan\r\nvilken regeringens vilja är. Jag har ingen anledning\r\natt betvivla att det förslag jag talade om är ett\r\nprojekt som blir lönsamt. Nog måste väl regeringen\r\nvara intresserad av det, hellre än att få en kostnad\r\npå kanske en halv miljard för\r\narbetsmarknadspolitiken.</pre><pre>Jag var med när sågen lades ner för ett antal år\r\nsedan. Då hade vi en annan industriminister. Då\r\nsades det till mig, från riksdagens talarstol, att det\r\nvar en nödvändig åtgärd för att vi skulle kunna satsa\r\npå massa och papper. Nu är vi färdiga att lägga ner\r\nden första pappersmaskinen. Om ett par tre år\r\nmåste vi förmodligen lägga ner den andra, om inte\r\ninvesteringar görs. Sedan är det dags för massan.\r\nDå är detta samhälle dött. Jag frågar mig: Har man\r\ninte från regeringens sida ansvar för det?</pre><pre>Anf. 36 BENGT HURTIG (v):</pre><pre>Herr talman! Såvitt jag förstår har ASSIs styrelse\r\ninte sagt att KP 92, löntagarorganisationens\r\nutredning, är felaktig eller att projektet inte är\r\nlönsamt. Det man har sagt är att man inte har\r\ninvesteringsmedel. Sedan har ASSI också sagt att\r\nman avser att MBL-förhandla om avstängning av\r\npappersmaskinen PM 1. Det finns inte några\r\nuppenbara motsättningar mellan\r\npersonalorganisationen och styrelsen när det gäller\r\nsynen på lönsamheten i programmet. Då finns\r\nanledning också för regeringen att redovisa en\r\nmening om det, att det bör utredas ytterligare.</pre><pre>Anf. 37 Industriminister PER WESTERBERG\r\n(m):</pre><pre>Herr talman! Nej, vi kommer inte att gå in i resp.\r\nbolag och försöka ta bort ansvaret och överta det på\r\nindustridepartementet. Det gäller både ASSI och\r\nandra statliga företag. Vi tänker föra samma\r\nansvarsfulla ägarpolitik som gäller för vilket annat\r\nprivat eller statligt företag som helst.</pre><pre>Jag noterar diskussionen om lönsamheten av\r\ninvesteringar i ASSI Karlsborg. Jag är fullständigt\r\növertygad om att ASSI är berett att avyttra den\r\nanläggningen om det finns andra intressenter som\r\när beredda att ta fram det riskkapital som erfordras\r\noch anser det vara en bra investering i fråga om\r\nförhållandet mellan risk och lönsamhet. Problemet\r\när att ASSI uppenbarligen inte anser att detta är en\r\nbra investering för ASSI. Det är inte en investering\r\nsom tryggar lönsamheten, ASSIs överlevnad och\r\nfortsatta expansion.</pre><pre>Anf. 38 BENGT HURTIG (v):</pre><pre>Herr talman! Det finns, såvitt jag har sett, i den\r\npressrelease som ASSIs styrelse har släppt ut inget\r\npåstående om att programmet inte skulle kunna\r\nvara lönsamt. Det är fortfarande en öppen fråga.\r\nDet vore rimligt med ett ställningstagande från\r\nregeringens sida som går ut på att en opartisk\r\nutredning kan visa vilken ståndpunkt som är rimlig\r\nnär det gäller KP 92.</pre><pre>Anf. 39 MONICA ÖHMAN (s):</pre><pre>Herr talman! Jag säger ungefär som Bengt Hurtig.\r\nJag har pressmeddelandet från ASSIs\r\nstyrelsesammanträde den 10 oktober. Där sägs inte\r\nett ord om att detta inte är lönsamt. Det som sägs\r\när att MBL-förhandlingar skall inledas omedelbart.\r\nDe skall leda till att pappersmaskinen PM 1 stängs,\r\noch detta skall vara gjort till den 13 juni 1992. Det\r\när vad som sägs.</pre><pre>I pressmeddelandet diskuteras också Kilanders\r\nkonsekvensutredning. Det är en mycket märklig\r\nhistoria, eftersom styrelseledamöterna icke har fått\r\nden i form av ett papper. De har bara fått en\r\nmuntlig föredragning. Även om regeringen inte\r\nskall gå in och styra i resp. bolag -- det har jag hört\r\nså många gånger nu, så det kan jag -- kvarstår\r\nfrågan om det är mer lönsamt för staten att satsa en\r\nhalv miljard i arbetsmarknadspolitiska medel än att\r\nsatsa 420 milj.kr. på en investering som är bärig\r\ninför framtiden.</pre><pre></pre><pre>Anf. 40 Industriminister PER WESTERBERG\r\n(m):</pre><pre>Herr talman! Vad Monica Öhman föreslår är att\r\nstaten skall gå in och pröva investeringar i princip i\r\nvart enda bolag som har något förslag till\r\npermitteringar eller nedläggning. Det är\r\nfullständigt orimligt och i strid med gällande\r\nlagstiftning. Det ankommer på bolagets styrelse\r\noch ledning att fatta de besluten.</pre><pre>Vid varje investering måste en avvägning ske\r\nmellan risk och lönsamhet. Så gör ASSI. Jag är helt\r\növertygad om att ASSI är berett att avyttra, om det\r\nfinns någon annan som ser detta som en så god affär\r\natt man vill göra investeringarna i Karlsborg.</pre><pre>Anf. 41 BENGT HURTIG (v):</pre><pre>Herr talman! Jag skulle vilja ha en viljeyttring från\r\nindustriministern att han anser det vara en ur\r\nnationalekonomisk synpunkt viktig strategi att så\r\nlångt som möjligt vidareförädla de råvaror som\r\nfinns i Norrland.</pre><pre>Anf. 42 MONICA ÖHMAN (s):</pre><pre>Herr talman! Jag ställde frågan tidigare om ett\r\ntredje skogsblock. Där kanske någon annan finns.\r\nMen regeringen måste uttrycka en vilja åt det\r\nhållet. Det kan inte hjälpas att ni ytterst är\r\nansvariga såsom ägare.</pre><pre>Industriministern säger att ASSI är berett att\r\navyttra om någon annan vill göra investeringen.\r\nEftersom det inte finns några klara ekonomiska\r\nkalkyler som strider mot det, tror jag att ASSIs\r\npappersbruk i Karlsborg inte riktigt passar in i de\r\nkärnaffärer som ASSI vill driva i dag.</pre><pre>Jag kan bara vädja till ministern att han försöker\r\nlösa situationen i den här delen. Hur som helst blir\r\ndet en kostnad för staten, för att inte prata om det\r\nmänskliga lidandet. Det handlar inte bara om Kalix\r\nkommun. När det gäller skogsbruket handlar det\r\nom hela östra Norrbotten.</pre><pre>Anf. 43 Industriminister PER WESTERBERG\r\n(m):</pre><pre>Herr talman! Regeringen har självfallet ansvar vid\r\nvarje industrinedläggelse oavsett om det är ett\r\nstatligt bolag eller ett privat. Jag vill ånyo upprepa\r\nexemplet Sandarne utanför Söderhamn. Där finns\r\nsamma ansvar.</pre><pre>Behovet av vidareförädling är ett\r\nföretagsekonomiskt avgörande. Det vore ren\r\nplanhushållning från min ståndpunkt sett att säga\r\natt råvaran till varje pris skall vidareförädlas. Det\r\nmåste grundas på företagsekonomiska\r\növerväganden.</pre><pre>När det gäller en eventuell köpare till\r\npappersbruket i Karlsborg är det upp till vem som\r\nhelst att komma fram, om det finns någon som är\r\nberedd att göra denna investering. Det har ännu\r\ninte kommit fram någon som är beredd att göra det,\r\nvilket jag tycker är ett bra svar när det gäller frågan\r\nom lönsamheten i förhållande till risktagandet vid\r\nen investering i Karlsborg.</pre><pre>Anf. 44 BENGT HURTIG (v):</pre><pre>Herr talman! Under en lång följd av år har staten\r\nbl.a. genom statens industriverk och\r\nutvecklingsfonderna försökt stimulera företagen\r\nsom arbetar med sågade trävaror att fortsätta med\r\nvidareförädling. Inte anser väl industriministern att\r\ndet har varit en felaktig satsning?</pre><pre>Anf. 45 MONICA ÖHMAN (s):</pre><pre>Herr talman! Jag har frågat vems linje i regeringen\r\nsom gäller, men jag har inte fått något svar. Jag kan\r\nändå konstatera att det är den nya formen av\r\nregionalpolitik som vi i Kalixbygden nu skall få\r\nuppleva. Jag efterlyser fortfarande envist\r\nregeringens ansvar.</pre><pre>Anf. 46 Industriminister PER WESTERBERG\r\n(m):</pre><pre>Herr talman! När det gäller vems linje som gäller i\r\nregeringen är det helt uppenbart att vi är på samma\r\nlinje. Regionalpolitik och arbetsmarknadspolitik\r\nsköter Börje Hörnlund. Jag har ansvaret för de\r\nstatliga företagen. Det är ungefär samma\r\ngrundinställning som gäller den som Monica\r\nÖhmans partivänner tidigare har givit uttryck för,\r\natt industristödspolitiken är slut. Det är dessutom\r\nMonica Öhmans partikamrater som har tillsatt den\r\nstyrelse som ASSI har och visat förtroende för\r\ndenna.</pre><pre>Förutsatt att vidareförädlingen är\r\nföretagsekonomisk lönsam skall den självfallet äga\r\nrum, annars ej.</pre><pre>Anf. 47 MONICA ÖHMAN (s):</pre><pre>Herr talman! Det är helt klart att det var mina\r\npartikamrater som satt i regeringen som tillsatte\r\ndenna styrelse. Men efter den 15 september, och\r\nallra helst efter den 4 oktober, är det några andra\r\nsom har ansvar för den styrelsen. Det är inte längre\r\nsocialdemokraterna. Nu är det de borgerliga som\r\nhar ansvaret.</pre><pre>Om vidareförädling är lönsam skall det naturligtvis\r\nske, sade statsrådet. Men om vi stänger PM 1 tar vi\r\nbort möjligheterna till vidareförädling -- det är det\r\nvansinniga i hela den här affären. Konsekvensen av\r\nde här resonemangen blir att man skjuter ifrån sig\r\nansvaret för det här, även om man kan se att det\r\nfinns lönsamhet i vidareförädlingen.</pre><pre>Anf. 48 BENGT HURTIG (v):</pre><pre>Herr talman! Min fråga till industriministern gällde\r\nom han anser att det statliga programmet för att\r\nstimulera vidareförädling av sågade trävaror har\r\nvarit felaktigt.</pre><pre>Anf. 49 Industriminister PER WESTERBERG\r\n(m):</pre><pre>Herr talman! Svaret på den senaste frågan är att\r\njag inte har haft anledning att utvärdera det; jag\r\nkan därför i dag inte lämna något svar på den.</pre><pre>Frågan om stödet till industrin ligger däremot på\r\nmitt eget bord, och jag anser att man icke skall\r\nbedriva industristödspolitik. Jag har fortsatt\r\nförtroende för ledning och styrelse i ASSI.</pre><pre>Överläggningen var härmed avslutad.</pre><pre>29 § Svar på fråga  1991/92:11 om\r\nprospekteringen av sulfidmalm</pre><pre>Anf. 50 Industriminister PER WESTERBERG\r\n(m):</pre><pre>Herr talman! Rinaldo Karlsson har frågat mig om\r\njag är beredd att lägga fram en proposition som\r\nunderlättar prospekteringen av sulfidmalm, så att\r\nman kan ha en framställning som ger trygghet och\r\ntilltro för näringen.</pre><pre>Jag har för avsikt att i budgetpropositionen för\r\nbudgetåret 1992/93 anmäla mitt ställningstagande i\r\nfråga om inriktningen och omfattningen av\r\nprospekteringsverksamheten i statlig regi.</pre><pre>Jag vill dock redan nu framhålla att jag anser att\r\nansvaret för framtagning av den långsiktiga\r\nråvarubasen för gruvnäringen i första hand skall\r\nligga på företagen själva.</pre><pre>Anf. 51 RINALDO KARLSSON (s):</pre><pre>Herr talman! Jag får tacka industriministern för\r\nsvaret. Det är glädjande att det åtminstone\r\nkommer en proposition -- sedan får vi väl tid att\r\ndiskutera vad den innehåller.</pre><pre>Låt mig bara helt kort säga att staten har ett visst\r\nansvar när det gäller prospekteringen. Man\r\nbehöver från statens sida inte vara ute och söka\r\nmalm på olika sätt ända tills en gruva öppnas, men\r\nman måste ändå vara beredd att ta fram de kartor\r\noch liknande som behövs för det man söker efter.</pre><pre>Vi skall också komma ihåg att gruvnäringen\r\nbetyder mycket, inte minst i Västerbottens inland.\r\nJag har själv i trettiofem år jobbat inom Boliden\r\noch tillhör därmed ''verkligheten'', som en man i\r\nden här lokalen brukar uttrycka det. Jag vet därför\r\nvilken betydelse det har. Jag vet också att man inom\r\nBolidenbolaget har ett förädlingsvärde på 800 000\r\nkr. per anställd. Det är kanske mer än vad man har\r\ninom andra branscher som skogen och liknande.</pre><pre>Jag hoppas att man tar hänsyn till MIR-\r\nutredningen, alltså den mineralutredning där jag\r\nsjälv satt med som ledamot, och att man också\r\nunderlättar för näringen att fortsätta, detta för att\r\nskapa en långsiktig tilltro hos de anställda men\r\nockså hos ägarna inom Boliden. Därmed får jag än\r\nen gång tacka industriministern för svaret.</pre><pre>Anf. 52 Industriminister PER WESTERBERG\r\n(m):</pre><pre>Herr talman! Jag vill här bara notera att riksdagens\r\nrevisorer för ett par år sedan gjorde en utvärdering,\r\nsom var tämligen nedslående, av det sista\r\nprospekteringsprogrammet. Man hade satsat\r\nungefär 423 milj.kr. i det utan att det, enligt vad\r\nriksdagens revisorer kunde konstatera, hade lett till\r\natt någon enda fyndighet hade kommit att bli\r\nexploaterad. Det finns därför en hel del som talar\r\nför att mer gå in för grundkartering och mer\r\növerlåta den rena prospekteringen till de enskilda\r\nföretagen, precis som riksdagens revisorer antydde.</pre><pre>Anf. 53 RINALDO KARLSSON (s):</pre><pre>Herr talman! Det är klart att man måste göra båda\r\ndelarna. Om staten går in och skapar\r\ngrundförutsättningarna för en prospektering är jag\r\nockså nöjd.</pre><pre>Vi vet också att det i dag finns många nya tekniker\r\nnär det gäller gruvprospektering. Terra Mining\r\nhittar ju i dag 1--2 ton guldmahn i Skelleftefälten;\r\ndet finns onekligen fortfarande mycket att göra där.</pre><pre>Överläggningen var härmed avslutad.</pre><pre>30 § Svar på fråga  1991/92:14 om\r\narbetslösheten i Norrlands inland</pre><pre>Anf. 54 Arbetsmarknadsminister BÖRJE\r\nHÖRNLUND (c):</pre><pre>Herr talman! John Andersson har frågat mig om\r\njag är beredd att ta nödvändiga initiativ för att\r\nsnabbt göra speciella insatser i områden som t.ex.\r\nDorotea.</pre><pre>Liksom John Andersson är jag väl medveten om\r\ndet besvärliga läget på arbetsmarknaden, inte minst\r\ni Norrlands inland.</pre><pre>Som framgår av regeringsförklaringen avser\r\nregeringen att tillföra arbetsmarknadsstyrelsen mer\r\nresurser. Det är ett ansvar för AMS att fördela\r\nresurserna för de arbetsmarknadspolitiska\r\nåtgärderna efter behovet i olika delar av landet.</pre><pre>Möjligheten att tidigarelägga nödvändiga\r\ninvesteringar kommer också att användas. Jag är\r\ninte beredd att nu redovisa ett färdigt förslag när\r\ndet gäller inriktningen på planerade, ökade\r\nsatsningar. Regeringen kommer emellertid inom en\r\nmånad att presentera ett sådant förslag.</pre><pre>Arbetsmarknadspolitiken syftar till att underlätta\r\narbetsmarknadens funktion och att mildra\r\neffekterna för den enskilde av den pågående\r\nstrukturomvandlingen. Arbetsmarknadspolitiken\r\nhar inte till uppgift att skapa varaktiga trygga jobb.\r\nDen uppgiften kan bara klaras genom en\r\nekonomisk politik som tillsammans med\r\narbetsmarknadspolitiken skapar förutsättningar för\r\nett framgångsrikt företagande och en hållbar\r\nekonomisk tillväxt.</pre><pre>I kommunerna Dorotea, Malå, Storuman och\r\nÅsele genomförs för närvarande det s.k. ANNA-\r\nprojektet, som syftar till att skapa sysselsättning för\r\nkvinnor i Västerbottens inland. Goda resultat har\r\nuppnåtts när det gäller starta-eget-verksamheten\r\noch när det gäller att utforma utbildningsutbudet\r\nutifrån deltagarnas och det lokala näringslivets\r\nbehov av kompetens. Det är viktigt att även\r\nkommunerna drar nytta av de kunskaper och det\r\nnytänkande som utvecklats i projektet och länkar\r\nin detta i den ordinarie kommunala verksamheten\r\noch i samarbetet med arbetsförmedlingen.</pre><pre>Det är nödvändigt att genom olika åtgärder både på\r\nlokal nivå och från regeringens sida motverka den\r\nökande arbetslösheten. Regeringen kommer att\r\narbeta för att skapa förutsättningar för en\r\nbreddning och utveckling av mindre, lokala\r\narbetsmarknader. Sysselsättningen kan endast\r\nklaras av genom att det skapas flera arbetstillfällen,\r\ninte minst i småföretagen, på robusta, lokala\r\narbetsmarknader.</pre><pre>Anf. 55 JOHN ANDERSSON (v):</pre><pre>Herr talman! Jag får börja med att tacka\r\narbetsmarknadsministern för svaret på min fråga.\r\nJag vill också gratulera min f.d. bänkkamrat till\r\nhans nya arbetsuppgift.</pre><pre>Sedan till vardagens allvar. Bakgrunden till min\r\nfråga är att vi på vissa platser i vårt land har en\r\nsärskilt hög arbetslöshet. T.ex. i Dorotea, som jag\r\nsjälv är ifrån, har vi en arbetslöshet på ungefär 8 %\r\noch en ungdomsarbetslöshet på ca 20 %. Trots att\r\ndet har vidtagits ganska omfattande åtgärder -- det\r\när många som går på utbildning; det är ca 100\r\npersoner i kommunen -- räcker detta inte till. Man\r\nkommer då osökt att tänka på ordspråket: Medan\r\ngräset gror dör kon.</pre><pre>Vad jag är ute efter är att man mycket snabbt måste\r\nsätta in särskilda åtgärder på just sådana platser\r\nsom t.ex. Dorotea. Det finns säkert andra ställen --\r\nt.ex. Vilhelmina -- som har en lika svår situation.</pre><pre>Nu säger arbetsmarknadsministern att man skall\r\ntidigarelägga vissa investeringar -- det är bra -- och\r\natt man inom en månad skall lägga fram förslag om\r\nsådana ökade satsningar. Det jag fortfarande\r\nsaknar är ett klart löfte om att man snabbt skall\r\nsätta in åtgärder på just sådana platser som\r\nDorotea, där arbetslösheten är så hög. Annars\r\ntappar vi en mängd människor, och då särskilt vår\r\nungdom, som då söker sig till andra platser där det\r\nfinns möjlighet att få jobb. Jag skulle vara mycket\r\nglad om arbetsmarknadsministern kunde ge ett\r\nlöfte om att på just sådana platser göra snabba\r\ninsatser.</pre><pre>Anf. 56 Arbetsmarknadsminister BÖRJE\r\nHÖRNLUND (c):</pre><pre>Herr talman! Jag tackar för välgångsönskningen,\r\nJohn, och jag hoppas att John Andersson hemma i\r\nDorotea tar sin del av ansvaret.</pre><pre>Jag betonade i slutet av svaret att det är mycket\r\nviktigt att bredda de små, lokala\r\narbetsmarknaderna. De har förlorat många\r\nungdomar under ca 30 års tid, och fortsätter den\r\nutvecklingen blir dessa lokala arbetsmarknader\r\nalltför bräckliga.</pre><pre>Jag noterar med stor tillfredsställelse att regeringen\r\ni regeringsförklaringen har en stark skrivning om\r\natt hela landet skall utvecklas. Jag har fått på mitt\r\nansvar att samordna insatserna i olika departement\r\nför en regional utveckling, och jag hoppas och tror\r\natt mina regeringskamrater kommer att samarbeta\r\nmed mig på ett positivt sätt. Vi skall tillsammans\r\ngöra så gott vi kan.</pre><pre>Anf. 57 JOHN ANDERSSON (v):</pre><pre>Herr talman! Arbetsmarknadsministern sade att\r\nman skall göra sitt också på lokal nivå. Eftersom jag\r\när aktiv även inom kommunalpolitiken kan jag\r\ndirekt säga att vi gör det också. Det är bara så att\r\nstaten har varit ganska njugg mot kommunerna, så\r\nvi har väldigt litet pengar att göra någonting för.\r\nMen vi gör allt vad vi kan.</pre><pre>Jag fick inte något direkt besked om att regeringen\r\nsärskilt skulle se på orter där man har mycket hög\r\narbetslöshet. Men eftersom\r\narbetsmarknadsministern sade att hela Sverige\r\nskall leva vill jag ändå utgå från att det också gäller\r\nde här orterna. Jag väntar mig då att just dessa orter\r\nfår en extra hjälp när förslaget kommer om en\r\nmånad.</pre><pre>Överläggningen var härmed avslutad.</pre><pre></pre><pre>31 § Svar på fråga  1991/92:13 om\r\netanolproduktionen i Sverige</pre><pre>Anf. 58 Jordbruksminister KARL ERIK\r\nOLSSON (c):</pre><pre>Herr talman! Göran Magnusson har frågat mig\r\nvilka ytterligare åtgärder, förutom stöd inom ramen\r\nför det s.k. omställningsprogrammet, som\r\nregeringen är beredd att vidta för att genom\r\netanolproduktion medverka dels till sysselsättning\r\ninom jordbruket, dels till att bevara det öppna\r\nlandskapet.</pre><pre>Jag vill börja med att erinra om att, som framgår av\r\nregeringsförklaringen, energiöverenskommelsen\r\nligger fast. Den innebär bl.a. att det ges möjligheter\r\natt utveckla en svensk etanolproduktion genom att\r\nbidrag kan lämnas till etanolframställning inom\r\nramen för omställningsprogrammet för jordbruket.</pre><pre>Jag är väl medveten om de planer som finns på att\r\nstarta etanolproduktion i landet. Sådana satsningar\r\nkräver dock noggranna bedömningar av marknad\r\noch förväntad lönsamhet, och detta arbete pågår\r\nför närvarande bl.a. inom lantbrukarnas\r\nföreningsrörelse. Det är emellertid naturligt att en\r\növergång från en i hög grad reglerad marknad till\r\nen friare sådan också medför ett större risktagande.</pre><pre>Frågan om energigrödor och öppna landskap bör\r\ndock ses i ett bredare perspektiv än enbart\r\netanolproduktionens. Regeringen kommer att\r\naktivt arbeta för att utveckla och stimulera\r\nmiljövänlig energiproduktion, bl.a. biobränslen.</pre><pre>I dag pågår omfattande forskningsinsatser inom\r\nbiobränsleområdet, bl.a. inom ramen för\r\nenergiforskningsprogrammet. Vidare tillsattes i\r\nvåras en biobränslekommission, som har till uppgift\r\natt analysera de långsiktiga förutsättningarna för en\r\nökad kommersiell användning av biobränslen.\r\nKommissionen skall också lämna förslag till\r\nåtgärder för att stärka biobränslenas\r\nkonkurrenskraft. Riksdagen har dessutom nyligen\r\nbeslutat att införa ett stöd för att främja\r\ninvesteringar i anläggningar för\r\nkraftvärmeproduktion med biobränslen.</pre><pre>Många åtgärder har alltså vidtagits för att etablera\r\nbiobränslena på energimarknaden, men det\r\nåterstår fortfarande ett stort arbete på detta\r\nområde. Jag anser att det är nödvändigt att dels\r\ngenom forsknings- och utvecklingsåtgärder, dels\r\ngenom justeringar av skatter eller avgifter, bidra till\r\nbiobränslenas konkurrenskraft på\r\nenergimarknaden. Av regeringsförklaringen\r\nframgår att miljövänliga bränslen skall gynnas\r\nsärskilt. Därmed underlättas även uppfyllandet av\r\nmålsättningen i 1990 års livsmedelspolitiska beslut,\r\natt skapa en varaktig marknad för inhemska\r\ndrivmedel, bl.a. etanol, vilket är av grundläggande\r\nbetydelse för att omställningsarbetet skall bli\r\nframgångsrikt och för att jordbruket skall kunna\r\nmedverka i produktionen av miljövänliga\r\nenergiformer.</pre><pre>Anf. 59 GÖRAN MAGNUSSON (s):</pre><pre>Herr talman! Jag vill börja med att tacka statsrådet\r\nför svaret på min fråga.</pre><pre>Bakgrunden till att jag har frågat om det här är bl.a.\r\natt jag bor och verkar i Västmanland, där ju\r\njordbruksarealen är av stor omfattning men där\r\nockså omställningsprogrammet kommer att spela\r\nen stor roll för det framtida landskapet och\r\nmöjligheterna att bevara det öppna landskapet.\r\nDet är naturligtvis också så att man från\r\nVästmanslands sida har arbetat och arbetar hårt för\r\natt få den etanolfabrik som så att säga ligger om\r\nhörnet i det här resonemanget. Dels är själva\r\nfabriken ett sysselsättningsintresse, dels innebär\r\nden en möjlighet att bevara sysselsättningen inom\r\njordbruket.</pre><pre>Jag konstaterar att statsrådet är väl medveten om\r\nde planer som finns. Jag delar uppfattningen att det\r\nkan vara svårigheter att övergå från en reglerad\r\nmarknad till en fri marknad med ett ökat\r\nrisktagande.</pre><pre>Den redogörelse som statsrådet har lämnat är\r\nnaturligtvis intressant. Jag kanske kan få\r\nkomplettera den på någon punkt genom att säga att\r\ndet i bl.a. Hallstahammars kommun pågår ett\r\nintressant försök, där ett antal lantbrukare träffat\r\navtal med kommunen om att försörja delar av\r\nkommunens bostadsområde med fjärrvärme\r\nbaserad på biobränsle. Det tycker jag är en mycket\r\nbra utveckling.</pre><pre>Den fråga som inställer sig efter de senaste\r\ndagarnas tidningsuppgifter på det här området är\r\nvarför det nu i svaret inte klart kan deklareras att\r\nskatten på 80 öre på etanol skall tas bort. Det har\r\nju sagts åtminstone av ett statsråd -- Bo Lundgren --\r\noch jag har uppfattat det så att också Olof\r\nJohansson uttalat sig i samma riktning. Det vore\r\nintressant, herr talman, om jordbruksministern i\r\nden här debatten kunde bekräfta det och ge\r\nlantbrukarna indikationen att etanolskatten\r\nförsvinner.</pre><pre>Anf. 60 Jordbruksminister KARL ERIK\r\nOLSSON (c):</pre><pre>Herr talman! Som Göran Magnusson säger har det\r\nredan tidigare av media framgått att det finns\r\nplaner på att slopa punktskatten på etanol. Det har\r\nsagts av bl.a. Bo Lundgren att ett sådant beslut är\r\npå väg. Det beslutet har dock ännu inte fattats.\r\nMen en sådan åtgärd kommer att ge ett visst stöd\r\ntill ökad försöksverksamhet på etanolområdet. Det\r\nligger i linje med de uttalanden som vi har gjort i\r\nregeringsförklaringen.</pre><pre>Samtidigt tycker jag att det är värt att notera att en\r\nsänkt skatt på etanol framför allt medverkar till att\r\nöka användningen av och konkurrenskraften hos\r\netanolen. Det är en förutsättning för att också en\r\nproduktion skall komma till stånd, även om det\r\nomedelbart innebär att priset på den inhemskt\r\nproducerade etanolen ökar.</pre><pre>Jag vill till Göran Magnusson också säga att jag vet\r\natt Västmanland är ett av de län där man har ställt\r\nom allra mest areal. Därför kan det där vara mycket\r\nintressant med den här typen av produktion,\r\nsamtidigt som en framtida etanolproducents ansvar\r\noch bedömning måste vara det som blir avgörande\r\nför var i landet en etanolanläggning skall\r\nlokaliseras. Vi tycks också vara överens om att det\r\nkrävs mer än etanolproduktion. Fast bränsle från\r\njordbruket för t.ex. fjärrvärmeanläggningar är i det\r\nhär sammanhanget mycket värdefullt.</pre><pre>Anf. 61 GÖRAN MAGNUSSON (s):</pre><pre>Herr talman! Jag vill börja med att säga att det av\r\nsvaret av döma är så att basen för utvecklingen av\r\nbiobränslen, etanol och annat, uppenbarligen är\r\ndels den energiöverenskommelse som träffades\r\nmellan tre partier, dels de överenskommelser som\r\nträffats mellan centerpartiet och\r\nsocialdemokraterna.</pre><pre>Jag tycker att det vore välgörande för hela den här\r\nmarknaden och diskussionen om statsrådet kunde\r\nge ett klart besked beträffande skatten på etanol.\r\nDet är uppenbart att det är av betydelse för bl.a.\r\nutvecklingen av själva marknaden, om det här\r\nbeskedet kan komma snabbt. Det finns ju behov av\r\natt få i gång ersättningsodlingarna, och det finns\r\nockså behov av att kunna fullfölja projekteringen\r\nav etanolfabriken.</pre><pre>Jag noterar också med viss glädje att statsrådet är\r\nintresserad av att en etanolfabrik kan diskuteras i\r\njust Västmanland. Jag hoppas att vi kan räkna med\r\nstatsrådets välvilliga medverkan till en etablering i\r\nKöping.</pre><pre>Anf. 62 Jordbruksminister KARL ERIK\r\nOLSSON (c):</pre><pre>Herr talman! Jag kan gärna säga att detta har\r\ndiskuterats inom regeringskretsen, och det har\r\nfullständigt tydligt framgått av uttalanden från Bo\r\nLundgren att denna skatt kommer att slopas. Jag\r\nkan verifiera detta nu.</pre><pre>Samtidigt vill jag säga att mellansvenska\r\nslättbygder är de områden som ligger bäst till när\r\ndet gäller en sådan här lokalisering, men det är inte\r\nmin och regeringens sak att bedöma var en\r\nanläggning skall ligga.</pre><pre>Överläggningen var härmed avslutad.</pre><pre>32 § Svar på fråga  1991/92:28 om användning\r\nav vissa tillväxthormoner inom EG</pre><pre>Anf. 63 Jordbruksminister KARL ERIK\r\nOLSSON (c):</pre><pre>Herr talman! Annika Åhnberg har frågat om\r\nregeringen avser att vidta åtgärder för att påverka\r\nEG till ett fortsatt förbud mot användning av\r\ntillväxthormonet BST (Bovint Somatotropin).</pre><pre>Annika Åhnbergs fråga avser gentekniskt\r\nframställt BST, som i USA används för att\r\nstimulera mjölkproduktionen hos kor.</pre><pre>I Sverige, liksom i EG, är det förbjudet att använda\r\nhormoner i tillväxtbefrämjande syfte.</pre><pre>I anslutning till de nu pågående förhandlingarna\r\nmellan EFTA och EG om ett EES-avtal har frågan\r\nom tillväxthormoner berörts. Den svenska\r\ninställningen i dessa frågor har i dessa sammanhang\r\nframförts.</pre><pre>Under förutsättning av att EES-avtalet beslutas\r\nkommer det att vara möjligt för Sverige att inom\r\navtalets ram delta och påverka utformningen av\r\nEGs regelverk. Det kommer även att fastställas en\r\nordning för samråd under tiden fram till det att\r\navtalet träder i kraft.</pre><pre>Om det skulle bli aktuellt att EG avser att ompröva\r\nsin syn på BST kommer Sverige naturligtvis att\r\nverka för ett fortsatt förbud inom ramen för EES-\r\narbetet.</pre><pre>Anf. 64 ANNIKA ÅHNBERG (v):</pre><pre>Herr talman! ''Om det skulle bli aktuellt att EG\r\navser att ompröva sin syn -- -- --'', säger\r\njordbruksministern. Men jag har redan i min fråga\r\nförklarat att det är i högsta grad aktuellt med en\r\nsådan omprövning av EGs ställningstagande. Det\r\när nämligen så att detta gentekniskt framställda\r\ntillväxthormon inom EG har belagts med ett\r\nmoratorium, och det går ut nu i november. I hela\r\nEuropa arbetar nu producent-, konsument-,\r\ndjurskydds- och miljöorganisationer för att detta\r\ntillväxthormon även i fortsättningen skall vara\r\nförbjudet.</pre><pre>Jag finner därför svaret litet märkligt. Jag har inte\r\nfrågat om regeringen tänker göra något, utan jag\r\nvill ha svar på frågan om vad regeringen och\r\njordbruksministern tänker göra för att bidra till att\r\ndetta tillväxthormon inte tillåts.</pre><pre>Avsikten med tillväxthormonet, som tillverkas av\r\nbl.a. Monsanto i USA, är att det skall öka\r\nproduktionen av mjölk hos mjölkkor. När man\r\nbörjade arbeta med det här trodde man på en\r\nökning med 40 %, men nu inser man att det handlar\r\nom kanske 20 %. Det är i alla fall en stor ökning\r\nav produktionen, och den går inte omärkt förbi för\r\ndjuren, utan innebär ganska stora påfrestningar.\r\nVilka effekter det i övrigt kan ha vet man ännu\r\nväldigt litet om, och det är anledningen till att så\r\nmånga grupper känner stor oro.</pre><pre>En ökning av mjölkproduktionen är knappast\r\nbefogad. När såväl EG och Sverige som USA har\r\nproblem med överproduktion av mjölk, är det\r\negentligen oerhört att enorma summor läggs ned på\r\natt forska fram preparat som ytterligare skall öka\r\nmjölkproduktionen. Det finns sannerligen andra\r\nproblem när det gäller den globala\r\nlivsmedelsförsörjningen som man borde ägna sig\r\nåt.</pre><pre>Min fråga är alltså: Vad avser jordbruksministern\r\natt göra?</pre><pre>Anf. 65 Jordbruksminister KARL ERIK\r\nOLSSON (c):</pre><pre>Herr talman! Först och främst är det viktigt att slå\r\nfast att BST kan tas fram både gentekniskt och på\r\nannat sätt, men det spelar mindre roll i den här\r\ndebatten, därför att i båda fallen handlar det om\r\nsamma ämne, som är ett tillväxthormon. Annika\r\nÅhnberg och jag är säkert helt överens om\r\nmålsättningen att denna typ av preparat inte skall\r\nanvändas i livsmedelsproduktionen.</pre><pre>Mitt svar innebär ett klart ställningstagande för att\r\nden svenska regeringen kommer att motarbeta\r\nvarje sådant försök att ändra de regler som för\r\nnärvarande gäller.</pre><pre>Anf. 66 ANNIKA ÅHNBERG (v):</pre><pre>Herr talman! Jag tycker att det svar som\r\njordbruksministern nu ger muntligen är något\r\nklarare än det skriftliga svaret. Jag utgår då från att\r\njag snarast, t.ex. i massmedia, kommer att kunna\r\nta del av de kraftfulla åtgärder som regeringen har\r\nvidtagit på den här punkten.</pre><pre>Överläggningen var härmed avslutad.</pre><pre>33 § Svar på fråga  1991/92:30 om\r\nskatteutjämningsavgiften</pre><pre>Anf. 67 Finansminister ANNE WIBBLE\r\n(fp):</pre><pre>Herr talman! Chris Heister har frågat mig om när\r\nregeringen är beredd att ändra reglerna om den\r\nsärskilda skatteutjämningsavgiften för 1992 så att\r\nåtminstone den s.k. Pomperipossa-effekten\r\nförsvinner.</pre><pre>Mitt svar är kort och gott att regeringen snarast\r\navser att föreslå riksdagen en sådan lagändring.\r\nDen s.k. Pomperipossa-effekten försvinner således\r\nredan nästa år.</pre><pre>Anf. 68 CHRIS HEISTER (m):</pre><pre>Herr talman! Fru statsråd! Jag tackar för det\r\npositiva svaret. Genom detta svar kommer i alla fall\r\nden mest absurda effekten av den särskilda\r\nskatteutjämningsavgiften att försvinna, även om\r\njag helst hade sett att regeringen hade avskaffat den\r\nhelt redan fr.o.m. nästa år.</pre><pre>Sedan Robin Hood-skatten, som den oftast kallas,\r\ninfördes 1986 har konsekvenserna blivit alltmer\r\norimliga. Min hemkommun Danderyd är den\r\nkommun som har drabbats allra hårdast av Robin\r\nHood-skatten. Bara i år betalar kommunen 131\r\nmilj.kr. Det motsvarar 4 681 kr. per invånare eller\r\n3:56 kr. i kommunalskatt. Nästa år väntas den öka\r\nytterligare, till 145 milj.kr. Eftersom Robin Hood-\r\nskatten dessutom är progressiv tvingas vissa\r\nkommuner betala mer än vad kommunalskatten\r\nger i intäkter i vissa intervall. För Danderyd\r\nbetyder denna Pomperipossa-effekt 15,5 milj.kr.\r\nnästa år, eller ca 10 % av den särskilda\r\nskatteutjämningsavgiften. Därutöver betalar ju\r\nkommunen den allmänna skatteutjämningsavgiften\r\noch numera också den s.k. avräkningsskatten. Det\r\ninnebär -- vilket är mycket uppseendeväckande --\r\natt av de 578 miljoner som kommunen får in totalt\r\ni skatteintäkter nästa år, går 241 miljoner till dessa\r\navgifter och skatter, dvs. så mycket som drygt 40 %\r\nav skatteintäkterna.</pre><pre>Jag kan bara konstatera att det för Danderyd och\r\nandra kommuner med liknande situation inte\r\nlängre finns någon kommunal självstyrelse att tala\r\nom. Den kommunalekonomiska kommittén har\r\ndärför en viktig uppgift när den skall ta fram ett nytt\r\nskatteutjämningssystem. Det måste bli robust och\r\nväl fungerande, som utjämnar objektiva och\r\nfaktiska skillnader mellan kommuner -- först då kan\r\nvi komma ifrån de orimliga effekterna på detta\r\nområde.</pre><pre>Tack än en gång så mycket för svaret.</pre><pre>Överläggningen var härmed avslutad.</pre><pre>34 § Svar på fråga  1991/92:25 om kuststationen\r\ni Sundsvall</pre><pre>Anf. 69 Försvarsminister ANDERS BJÖRCK\r\n(m):</pre><pre>Herr talman! Jan Jennehag har frågat mig vilka\r\nåtgärder jag planerar för att bibehålla kuststationen\r\ni Sundsvall.</pre><pre>Jag vill först erinra om bakgrunden till de\r\norganisationsförändringar som kustbevakningen\r\nkommer att genomföra de närmaste åren. När\r\nkustbevakningen bildades som självständig\r\nmyndighet genom utbrytningen från tullverket\r\nbyggdes en ny organisation upp för den centrala och\r\nregionala ledningen av verksamheten.\r\nKustbevakningskommittén, som förberedde\r\nbildandet av den nya myndigheten, föreslog att\r\ndenna själv skulle se över sin lokala organisation,\r\nvilket nu alltså har skett.</pre><pre>Formellt slutfördes översynen genom att\r\nkustbevakningen i augusti detta år meddelade\r\nbeslut om ny lokal organisation med inriktningen\r\natt genomförandet skall vara klart senast den 31\r\ndecember 1993.</pre><pre>Om en central myndighet har meddelat beslut som\r\nrör lokalisering av en anläggning eller fördelning av\r\nresurser inom ett län, kan emellertid länsstyrelsen\r\nbegära att regeringen omprövar beslutet om det\r\nfinns skäl för detta med hänsyn till länets utveckling\r\noch befolkningens bästa. Länsstyrelsen i\r\nVästernorrlands län har inte begärt att regeringen\r\nskall ompröva kustbevakningens beslut om\r\nkuststationen i Sundsvall.</pre><pre>Det är viktigt att komma ihåg att syftet med\r\norganisationsöversynen är att åstadkomma en\r\neffektivare verksamhet genom en ökad närvaro till\r\nsjöss och en förbättrad beredskap för\r\nsjöräddningstjänst. Jag delar kustbevakningens\r\nuppfattning att detta kräver en koncentration av\r\nresurserna till ett färre antal anläggningar i land.\r\nKustbevakningen anger i den programplan som i\r\nseptember överlämnades till regeringen att målet är\r\natt man i mitten av 1990-talet, som en följd av bl.a.\r\növersynen av den lokala organisationen, skall\r\nkunna producera ytterligare 20 000 fartygstimmar,\r\nvilket motsvarar en ökning om inte mindre än 20 %.</pre><pre>Jag anser att kustbevakningen skall inrikta sin\r\növersyn av den lokala organisationen själv med så\r\nliten påverkan från regeringen på\r\ndetaljutformningen som möjligt. Jag har\r\nförtroende för att myndigheten kan göra de\r\navvägningar som är nödvändiga för att syftet, en\r\neffektivare sjöräddning, skall uppnås. Om inte\r\nnågra särskilda omständigheter tillkommer, som\r\njag i dag inte kan förutse, har jag inte för avsikt att\r\nföreslå någon ändring i kustbevakningens beslut\r\navseende kuststationen i Sundsvall.</pre><pre></pre><pre>Anf. 70 JAN JENNEHAG (v):</pre><pre>Herr talman! Jag tackar försvarsministern för\r\nsvaret på frågan. Tyvärr blev det som jag hade\r\nanledning att frukta.</pre><pre>Det är bra att regeringen har förtroende för statliga\r\nmyndigheter, men det är inte så enkelt som att en\r\nstatlig myndighet är något enhetligt, som tycker\r\nnågot -- man måste naturligtvis besluta och\r\nbestämma. I detta fall är det den centrala\r\nmyndigheten som tycker något, som\r\nförsvarsministern har redovisat. Men det finns\r\nockså inom kustbevakningen andra åsikter om hur\r\ndenna organisationsförändring bör gå till.</pre><pre>Man kan säga att målet med all\r\norganisationsförändring är en effektivare\r\nverksamhet, och i det här fallet nämnde\r\nförsvarsministern att det kommer att produceras\r\nytterligare ett antal tusen fartygstimmar. Frågan är\r\ndå i vilket syfte och i vilken verksamhet dessa\r\nfartygstimmar produceras. Om det är så att en stor\r\ndel av tiden går åt för transporter till det egentliga\r\nverksamhetsområdet är det naturligtvis inte en\r\nökning av produktiviteten utan en sänkning.</pre><pre>Låt mig dra en parallell. Om man skulle föreslå att\r\nden statliga myndigheten polisen i Sundsvalls\r\nkommun skulle lokalisera sin verksamhet till Ånge\r\noch sedan öka antalet biltimmar på vägarna genom\r\ntransporter från Ånge till Sundsvall, där en stor del\r\nav verksamheten utförs, är det naturligtvis inte\r\nnågon effektivisering.</pre><pre>I Sundsvalls hamn hanteras flera tusentals ton gods,\r\nsom transporteras till exempelvis Härnösand. Där\r\nfinns färjetrafik med mer än 175 000 personer per\r\når. Här sker alltså en del av\r\nkustbevakningsverksamheten, där stationen inte\r\nkommer att ligga.</pre><pre>Anf. 71 Försvarsminister ANDERS BJÖRCK\r\n(m):</pre><pre>Herr talman! Enligt kustbevakningen kan ett sätt\r\natt öka sjöbevakningstiden vara att i större\r\nutsträckning än tidigare göra besättningsbyten på\r\nandra platser än kuststationerna. Då kan man alltså\r\nuppnå den ökade effektiviteten och minska det som\r\nJan Jennehag talar om, nämligen att producera\r\nsjöbevakningstimmar som inte är effektiva med\r\ntanke på syftet.</pre><pre>Skulle det ha funnits starka regionala skäl för att\r\ninte göra denna förändring, förutsätter jag att\r\nlänsstyrelsen i Västernorrlands län i så fall hade\r\növerklagat beslutet. Då hade det varit självklart för\r\nregeringen att ta ställning till detta, genom att\r\nförutsättningslöst utreda frågan på nytt.\r\nLänsstyrelsen har alltså inte överklagat.</pre><pre>Anf. 72 JAN JENNEHAG (v):</pre><pre>Herr talman! Länsstyrelsen i Västernorrlands län\r\nhar uttryckt en åsikt, och man är inte för denna\r\nlokalisering. Jag tror att försvarsministern känner\r\ntill det. Att man inte har överklagat beslutet är en\r\nannan sak. Däremot har regeringen möjlighet att ta\r\negna initiativ om man tycker att den föreslagna\r\nordningen är mindre bra, och det är det som är\r\nknäckfrågan. Försvarsministern tycker, med\r\nsamma argument som kustbevakningens centrala\r\nledning, att det här nog skall ordna sig och bli bra\r\nmed tiden. Jag tror inte att det gör det.</pre><pre>Jag tror inte att den regionala ledningen har haft\r\nfel. Jag tror inte heller att personalen i Sundsvall\r\nhar haft fel. Jag är helt övertygad om att en rationell\r\nordning när det gäller kustbevakningen är att\r\nresurserna skall finnas där problemen finns -- och\r\ndet är i Sundsvallsområdet. Det gäller oljehamnen;\r\npraktiskt taget all oljetillförsel till Mellannorrland\r\ngår via Sundsvall. En stor del av de miljöfarliga\r\ntransporterna går också här, liksom\r\npersontransporterna, som jag nämnde förut.</pre><pre>Överläggningen var härmed avslutad.</pre><pre>35 § Svar på fråga  1991/92:27 om\r\nkustbevakningsflyget vid Säve</pre><pre>Anf. 73 Försvarsminister ANDERS BJÖRCK\r\n(m):</pre><pre>Herr talman! Erling Bager har frågat mig om\r\nregeringen avser ompröva beslutet som medför\r\nnedläggning av kustbevakningsflyget vid Säve i\r\nGöteborg.</pre><pre>Det beslut som kustbevakningen i augusti detta år\r\nfattat om ny lokalorganisation innebär att\r\nkustbevakningen skall ha flygkuststationer i\r\nBromma och vid Sturup. Den nuvarande stationen\r\nvid Säve avses avvecklas.</pre><pre>Om en central myndighet har meddelat ett beslut\r\nsom rör lokalisering av en anläggning eller\r\nfördelning av resurser inom ett län, kan\r\nlänsstyrelsen begära att regeringen omprövar\r\nbeslutet om det finns skäl för detta med hänsyn till\r\nlänets utveckling och befolkningens bästa.\r\nLänsstyrelsen i Göteborgs och Bohus län har\r\nutnyttjat denna möjlighet och hemställt att\r\nregeringen omprövar kustbevakningens beslut,\r\nsom omfattar indragning av flygkuststationen i\r\nSäve. Länsstyrelserna i Hallands, Älvsborgs,\r\nSkaraborgs och Värmlands län har även de\r\nförklarat att de står bakom framställningen.</pre><pre>Beredningen av länsstyrelsens framställning pågår\r\ninom regeringskansliet. Jag tar därför inte ställning\r\ntill ärendet nu.</pre><pre>Anf. 74 ERLING BAGER (fp):</pre><pre>Herr talman! Jag vill tacka statsrådet för svaret.\r\nJag vill också passa på att gratulera till\r\nutnämningen. Svaret inger visst hopp, och den\r\nberedning som nu pågår inom departementet har\r\nstarka skäl att komma fram till ett positivt beslut.</pre><pre>Västkusten har haft många stora fartygsolyckor och\r\noljeskador. Skagerrak och Kattegatt hör till de mest\r\ntrafikerade sjöområdena i Europa, vid sidan av\r\nEngelska kanalen. I området finns Sveriges\r\npetrologiska centrum, med tre stora raffinaderier.\r\nDet har inte gjorts någon rejäl riskanalys, även om\r\nman i detta underlag har konstaterat att den här\r\ntrafiken finns så nära.</pre><pre>Nedläggningsbeslutet i kombination med ständiga\r\nförslag om nedläggning av helikopterdivisionen på\r\nSäve flygplats liksom att polisens helikoptrar nu har\r\nflygförbud nattetid, slår mycket hårt i\r\nvästkustområdet. Vi har varit vana vid att både\r\ninom totalförsvaret och inom civilförsvaret få dras\r\nmed många nedskärningar, och detta är djupt\r\nolyckligt.</pre><pre>Jag hoppas verkligen att regeringen nu kan\r\nompröva förslaget om att göra inskränkningar som\r\nberör räddningstjänsten. Vi vet att det vid allvarliga\r\ntillbud är viktigt att snabbt kunna komma ut. Jag\r\nvill peka på den svåra olyckan med Scandinavian\r\nStar för några år sedan, då det var värdefullt att\r\nman kunde klarlägga var passagerarfartyget fanns\r\noch därefter sätta in hjälpinsatser. Med detta\r\nkustbevakningsflyg, med sensorer för att avspana\r\nstora vattenområden och med stor uthållighet att\r\nligga ute, finns den möjligheten.</pre><pre>Jag hoppas alltså att vi får ha kvar denna\r\nkustbevakningsstation vid Säve.</pre><pre>Anf. 75 Försvarsminister ANDERS BJÖRCK\r\n(m):</pre><pre>Herr talman! I och med att beslutet nu har\r\növerklagats kan jag bara försäkra Erling Bager att\r\nen helt förutsättningslös utredning av saken\r\nkommer att ske i regeringskansliet. Jag ber att få\r\nåterkomma när den utredningen är klar.</pre><pre>Anf. 76 ERLING BAGER (fp):</pre><pre>Herr talman! Jag tackar för försvarsministerns\r\ninställning. Det var bra att den nye\r\nförsvarsministern tog chansen att verkligen pröva\r\nunderlaget, för att vi skall få ha kvar\r\nkustbevakningsflyget vid Säve.</pre><pre>Överläggningen var härmed avslutad.</pre><pre>36 § Svar på fråga  1991/92:15 om utbyggnaden\r\nav barnomsorgen</pre><pre>Anf. 77 Socialminister BENGT\r\nWESTERBERG (fp):</pre><pre>Herr talman! Gudrun Schyman har frågat om jag\r\navser att vidta några åtgärder för att verkställa\r\nriksdagens beslut om förskola för alla barn.</pre><pre>Flertalet kommuner har under de senaste åren gjort\r\nkraftfulla insatser för att möta efterfrågan på\r\nbarnomsorg. Enligt kommunernas preliminära\r\nstatsbidragsansökningar har under perioden juli\r\n1990 till oktober 1991 ytterligare 36 000 barn\r\nberetts plats i heldagsomsorgen. Men alltjämt finns\r\nen dagiskö på flera tusental barn. Det är\r\notillfredsställande. Regeringens ambition är att de\r\nsom vill skall kunna få dagisplats.</pre><pre>I syfte att öka både tillgång och valfrihet kommer\r\njag inom kort att föreslå regeringen att lägga fram\r\nett förslag för riksdagen, som innebär att\r\nexisterande hinder för fri etablering och fritt\r\nutnyttjande av olika former av barnomsorg tas\r\nbort.</pre><pre>Anf. 78 GUDRUN SCHYMAN (v):</pre><pre>Herr talman! Även jag skall be att få gratulera till\r\nutnämningen. När det i den borgerliga regeringen\r\nblir fråga om ett val mellan många olika faror är jag\r\nglad över att Bengt Westerberg blev socialminister.\r\nDet bådar gott för de sociala frågorna.</pre><pre>Jag är emellertid ändå inte nöjd med svaret.\r\nBeskrivningen i svaret är enligt min mening väl\r\nglättad.</pre><pre>Kommunförbundet har kommit med en ny\r\nundersökning av vilken framgår att 55 % av\r\nkommunerna inte klarar av utbyggnaden enligt\r\nriksdagsbeslutet. Detta är fallet trots att man har\r\nräknat mycket ''snällt''. Man har inte brytt sig om\r\ndet faktum att många kommuner i dag bara ger\r\nbarnomsorg till barn under ett och ett halvt år trots\r\natt föräldraförsäkringen inte är utbyggd. Man har\r\ninte brytt sig om att titta på kvaliteten i omsorgen.\r\nMan vet att överinskrivningar, som alltså försämrar\r\nkvaliteten, förekommer i mycket stor utsträckning.\r\nMan har över huvud taget inte brytt sig om att titta\r\npå förskoleplatserna. Att säga att 55 % av\r\nkommunerna inte klarar utbyggnaden är alltså en\r\nmycket ''snäll'' beskrivning.</pre><pre>Det är känt att bara 4 % av barnen har någon form\r\nav alternativ barnomsorg. Samtidigt vet man att\r\nefterfrågan på alternativ barnomsorg inte är större.\r\nDet finns i dag ingen efterfrågan på alternativ\r\nbarnomsorg, utan det som efterfrågas är den\r\nvanliga, traditionella men kvalitativt sett goda\r\nkommunala barnomsorgen. Det är vad föräldrarna\r\nefterfrågar. Jag tror att dessa siffror har\r\npresenterats på den barnomsorgsmässa där jag\r\nförmodar att Bengt Westerberg har varit i dag.</pre><pre>Det är därför märkligt att säga att\r\n''valfrihetsrevolutionen'' i fråga om nyetableringar\r\noch fri etablering skall lösa problemen. Det kan\r\nvara bra med alternativ, men det löser inte\r\nproblemet med de långa köerna. Om man skulle\r\nvara riktigt marknadsinriktad borde man väl\r\ntillmötesgå den stora efterfrågan på kommunal\r\nbarnomsorg som faktiskt finns i dag.</pre><pre>Anf. 79 Socialminister BENGT\r\nWESTERBERG (fp):</pre><pre>Herr talman! Först vill jag tacka så mycket för\r\nvälkomsthälsningen från Gudrun Schyman.</pre><pre>Det är alldeles riktigt att alternativen kanske inte\r\nlöser alla problem. Vi har verkligen inte sagt att\r\nkommunerna inte skall fortsätta att bygga ut\r\nbarnomsorgen. Jag är helt övertygad om att om vi\r\ntidigare hade haft en större etableringsfrihet, hade\r\nvi nu inte haft de köer vi har. Jag kommer\r\nnaturligtvis inte att på något sätt försvara dagens\r\nsituation. Jag har tvärtom, innan jag hamnade i den\r\nhär positionen, mycket starkt kritiserat bristerna\r\ninom barnomsorgen. Vi har en kö på 50 000--60 000\r\nbarn, och det krävs en betydande ansträngning från\r\nbåde staten och kommunerna under de kommande\r\nåren för att vi skall kunna möta den efterfrågan som\r\nfinns.</pre><pre>Jag är alltså övertygad om att alternativ\r\nbarnomsorg är ett sätt att göra detta. Jag tror att\r\nden brist på efterfrågan som Gudrun Schyman\r\npåtalar beror på att det inte finns några alternativ\r\natt efterfråga. När de dyker upp kommer det också\r\natt visa sig att föräldrarna gillar dem.</pre><pre>Anf. 80 GUDRUN SCHYMAN (v):</pre><pre>Herr talman! Det återstår naturligtvis att se. Men i\r\ndet omedelbara perspektivet är vi alltså överens om\r\natt det finns stora problem, att det finns långa köer\r\noch att många barn i dag står utan plats. Vad vill\r\nman då göra på kort sikt för att lösa problemet?</pre><pre>Jag tror att alternativen även i fortsättningen\r\nkommer att vara just alternativ. Jag tror inte att en\r\nsatsning på alternativen kortar köerna. Vi har sett\r\natt Uppsalamodellen, som var ett alternativ, inte\r\nkortade köerna och att det dessutom blev för dyrt.</pre><pre>Jag undrar också hur det går ihop att man skall sätta\r\nfart på utbyggnaden samtidigt som man förväntas\r\nsänka skatterna och hur det går ihop med\r\nvårdnadsbidraget, som efter vad jag förstår också\r\när en del av ett paket som syftar till en ökning av\r\nvalfriheten. Det behövs enligt min uppfattning i dag\r\npengar för att få fart på utbyggnaden av\r\nbarnomsorgen. Hur har man tänkt lösa problemet\r\nför alla de 50 000--60 000 barn som inte har någon\r\nbarnomsorg? Dessa barn har ju föräldrar som\r\nfaktiskt inte kan arbeta på grund av att de saknar\r\nbarnomsorg för sina barn.</pre><pre>Anf. 81 Socialminister BENGT\r\nWESTERBERG (fp):</pre><pre>Herr talman! Jag tror att kombinationen av en\r\nfortsatt utbyggnad i kommunerna enligt de planer\r\nsom finns och tillkomsten av nya alternativ, som\r\nregeringen så småningom kommer att föreslå i en\r\nproposition till riksdagen, kommer att innebära att\r\nvi snabbare kan skapa den fulla behovstäckning\r\nsom vi eftersträvar inom barnomsorgen.</pre><pre>Jag har många gånger hört argumentet att föräldrar\r\ninte efterfrågar alternativ barnomsorg, men jag tror\r\natt det helt enkelt beror på att det inte finns\r\nalternativ. Jag tror att alla föräldrar gärna skulle gå\r\nrunt och titta på några olika dagis för att se vilket\r\nsom kan passa för deras barn. Men i dag är ju den\r\nfaktiska verkligheten den att föräldrar får hålla till\r\ngodo med den barnomsorgsplats som kommunen\r\nerbjuder.</pre><pre>Vi vill alltså ändra på detta både kvantitativt,\r\ngenom att se till att det finns full behovstäckning,\r\noch kvalitativt, genom att se till att föräldrarna får\r\nen ökad valfrihet.</pre><pre></pre><pre>Anf. 82 GUDRUN SCHYMAN (v):</pre><pre>Herr talman! Socialministern talar om en fortsatt\r\nutbyggnad i kommunerna. Men de kommuner som\r\ni dag inte har klarat av utbyggnaden säger sig inte\r\nkunna klara det. Detta handlar ju om pengar, det\r\nhandlar om ett kommunalt skattestopp och om att\r\nkommunerna inte får några nya pengar för\r\nutbyggnaden av barnomsorgen. Jag förstår därför\r\ninte hur det skall gå ihop.</pre><pre>Vad gäller alternativen måste man väl också litet\r\ngrand se vad som är möjligt. Det är en sak i en\r\nstorstad, där man kanske kan röra sig inom en viss\r\nradie och titta på olika alternativ. Men för de flesta\r\nföräldrar gäller att man vill ha barnomsorg i\r\nnärheten av den plats där man bor och att barnet\r\nskall kunna gå tillsammans med de barn som han\r\nsedan skall gå i förskola och skola med. Utanför\r\nstorstadsregionerna finns det för föräldrarna ett\r\ndagis och inte mer, och det finns inte heller\r\nutrymme för mer. Det är därför verkligen en\r\nvalfrihet med modifikation som man talar om.</pre><pre>Det finns i dag ingenting som tyder på att det är just\r\nvalfriheten som är det avgörande, utan det är\r\nbristen på kommunal barnomsorg som är det stora\r\nproblemet.</pre><pre>Anf. 83 Socialminister BENGT\r\nWESTERBERG (fp):</pre><pre>Herr talman! Låt mig göra tre korta anmärkningar\r\ntill detta.</pre><pre>För det första tror jag att valfrihet är en viktig del\r\nav kvaliteten. Jag tror att alla föräldrar känner att\r\nde gärna skulle vilja få större valfrihet. Det är\r\nemellertid riktigt att den inte finns i dag. Så långt är\r\nGudrun Schyman och jag helt överens.</pre><pre>\r\nFör det andra är min erfarenhet att alternativ ofta\r\när en framkomlig väg just när man kommer ut i\r\nmindre bebyggda orter ute i glesbygden. Där\r\nfungerar inte de vanliga kommunala modellerna,\r\nmen där kan t.ex. idrottsföreningar i samverkan\r\nmed föräldrar skapa bra alternativ för barnen. Att\r\nvi öppnar för fler alternativ kommer därför enligt\r\nmin mening i själva verket att lösa problem på\r\nmånga håll i Sverige där man i dag inte har löst\r\nproblemen.</pre><pre>För det tredje vill jag säga att barnomsorg ju är\r\nsamhällsekonomiskt lönsamt och ingen belastning\r\nför stat och kommun. Därför kan kommunerna,\r\näven om det råder skattestopp, med gott samvete\r\nfortsätta att bygga ut barnomsorgen.</pre><pre>Anf. 84 GUDRUN SCHYMAN (v):</pre><pre>Herr talman! Jag tror att vi är överens om att\r\nbarnomsorg är samhällsekonomiskt lönsamt. Men\r\ndet är ändå en utgiftspost i den kommunala\r\nbudgeten. Svårigheten för kommunerna är att få\r\npengarna att räcka till, eftersom staten under så\r\nlång tid har dragit in mycket pengar för\r\nkommunerna och eftersom kommunerna dessutom\r\ni dag är belagda med skattestopp. Detta gör att\r\nkommunerna befinner sig i en mycket svår\r\nsituation.</pre><pre>Många kommuner har löst problemet just när det\r\ngäller barnomsorgen genom att dra ned på\r\nöppettiderna, ha överinskrivningar och att erbjuda\r\nt.ex. föräldrakooperativ inte som en valfrihet utan\r\nsom ett tvång för föräldrar. Man säger till\r\nföräldrarna att om de vill ha en barnomsorgsplats,\r\nfår de lov att starta ett kooperativ. Dessa alternativ\r\när därför enligt min uppfattning ingen valfrihet,\r\nutan det är något påtvingat, som man väljer bara\r\ndärför att inget annat står till buds och därför att det\r\när det billigaste alternativet för kommunen.</pre><pre>Jag menar därför att regeringen måste göra något\r\nmycket konkret och aktivt om man skall få fart på\r\nutbyggnaden.</pre><pre>Anf. 85 Socialminister BENGT\r\nWESTERBERG (fp):</pre><pre>Herr talman! Låt mig till sist säga att valfrihet är\r\nviktigt för föräldrarna, men att vi får fram fler\r\nalternativ är också viktigt av den anledningen att\r\ndet innebär en viss konkurrens i produktionen av\r\ntjänster på det här området. Jag är helt övertygad\r\nom att det på detta område liksom på andra\r\nområden där vi i dag i praktiken har ett monopol,\r\när fråga om ett slöseri med resurser. Detta går ut\r\növer de föräldrar som inte får barnomsorg. Vi har\r\npå olika håll i Sverige många goda exempel på att\r\nen stark decentralisering av besluten inom\r\nbarnomsorgen, ett eget budgetansvar och enskilda\r\nalternativ har lett till lägre kostnader. Detta är\r\nsjälvfallet viktigt på ett område där det på senare år\r\nhar funnits en tendens till starkt ökade kostnader.</pre><pre>Anf. 86 GUDRUN SCHYMAN (v):</pre><pre>Herr talman! Jag tror att socialministern känner till\r\natt köerna till barnomsorgen i väldigt många\r\nkommuner i dag har försvunnit som en följd av en\r\nkombination av olika faktorer. Det är fråga om dels\r\nförkortade öppettider, dels överinskrivningar, dvs.\r\nsämre kvalitet, dels ökade avgifter, vilket leder till\r\natt många föräldrar inte anser sig ha råd med\r\nbarnomsorgen och att det därför blir mer lönande\r\natt försöka ordna den på privat väg, att slussa\r\nbarnen mellan olika bekanta eller far- och\r\nmorföräldrar eller att hämta hem dem tidigare.</pre><pre>Detta går ut över kvaliteten i barnomsorgen, och\r\ndet går framför allt ut över barnen. Så här ser det\r\nut i väldigt många kommuner, och här är den stora\r\nbristen att det över huvud taget inte finns en plats\r\natt erbjuda. Skall man lösa detta måste det till\r\npengar.</pre><pre>Jag undrar också hur socialministern ser på det\r\nfaktum att det finns ett enigt riksdagsbeslut som går\r\nut nu vid årsskiftet. Jag antar att det vore på sin\r\nplats att riva upp det beslutet, eftersom det ser\r\nväldigt illa ut att ha ett sådant riksdagsbeslut om\r\nman är medveten om att det inte uppfylls.</pre><pre>Vi menar från vänsterpartiet att det krävs en ny\r\nplanperiod, i vilken vi lägger fast hur vi skall uppnå\r\nfull behovstäckning. Det finns ju tydligen ändå en\r\nenighet om detta. Vi vill dessutom ha en lagstiftning\r\nsom ser till att detta verkligen blir gjort.</pre><pre>Anf. 87 Socialminister BENGT\r\nWESTERBERG (fp):</pre><pre>Herr talman! Vi skall se till att behoven täcks så\r\nsnabbt som möjligt. Med det beskedet slutar jag\r\ndebatten, eftersom min erfarenhet säger mig att\r\nGudrun Schyman ändå alltid kommer att begära\r\nsista ordet.</pre><pre>Anf. 88 GUDRUN SCHYMAN (v):</pre><pre>Herr talman! Då skall jag väl göra det igen, så att\r\njag inte gör socialministern besviken. Jag förväntar\r\nmig genast kraftfulla åtgärder från den nya\r\nregeringen som gör att utbyggnaden av en\r\nkvalitativt bra barnomsorg kommer i gång ute i\r\nkommunerna.</pre><pre>Överläggningen var härmed avslutad.</pre><pre></pre><pre>37 § Svar på fråga  1991/92:8 om\r\nnedskräpningen av stränder</pre><pre>Anf. 89 Miljöminister OLOF JOHANSSON\r\n(c):</pre><pre>Herr talman! Kenth Skårvik har frågat mig vilka\r\nåtgärder jag ämnar vidta för att motverka\r\nnedskräpningen längs stränderna samt för att ge\r\nkommunerna det stöd som de behöver i det arbete\r\nsom uppstår.</pre><pre>Låt mig inledningsvis konstatera att inte bara den\r\ninternationella sjötrafiken utan även bl.a. det\r\nrörliga friluftslivet bidrar till nedskräpningen längs\r\nstränderna. Naturvårdslagens förbud mot\r\nnedskräpning gäller inom svenskt territorium och\r\ngivetvis även för strandområdena längs våra kuster.</pre><pre>Sverige ställer i dag mycket höga krav på sjöfarten\r\nför att motverka förorening av stränderna och den\r\nmarina miljön. Problemet är snarare\r\nefterlevnaden.</pre><pre>Sedan den 18 februari 1991 råder förbud mot\r\nutsläpp av fast avfall från svenska och utländska\r\nfartyg i Nordsjö- och Östersjöområdena som en\r\nföljd av överenskommelser inom IMO,\r\nHelsingforsöverenskommelsen om skydd av\r\nÖstersjöns marina miljö och Nordsjökonferensen.</pre><pre>Jag har förståelse för att kommunernas ansvar för\r\nstädning av stränder kan vara ekonomiskt\r\nbetungande. Emellertid kan i vissa fall medel för\r\nmiljövårdsåtgärder som avsätts genom\r\npantsystemet för aluminiumburkar användas för att\r\nbidra till finansiering av kommunala insatser för\r\nstädning akuta nedskräpningssituationer.</pre><pre>Avslutningsvis vill jag påpeka att det långsiktiga\r\nresultatet beträffande frågan om nedskräpning\r\nberor på den enskilda människans ansvar för\r\nmiljön.</pre><pre>Anf. 90 KENTH SKÅRVIK (fp):</pre><pre>Herr talman! Jag tackar för svaret. Det var väl inte\r\nriktigt vad jag hade hoppats, men väl vad jag hade\r\nväntat. Jag är glad att det är en borgerlig minister\r\nsom nu svarar på denna angelägna fråga angående\r\nförhållandena för våra svenska kustbor,\r\nkustkommuner och miljön på de svenska\r\nstränderna och för dem som vistas här i andra\r\nangelägenheter. Kustkommunerna hoppas nu på\r\nkraftfulla insatser och hjälp. Därför välkomnar vi\r\nvår nye miljöminister även till att svara vid\r\nfrågestunderna här i riksdagen.</pre><pre>Trots överenskommelser mellan Nordsjöländerna\r\nom dumpning och nedskräpning, trots ett hårt och\r\nkostnadskrävande arbete utfört av de bohuslänska\r\nkommunerna och trots beundrandsvärda insatser\r\nav ideella krafter, hinner man inte med att hålla\r\nrent. Resurserna räcker inte till i något avseende,\r\nvare sig när det gäller ekonomin eller i fråga om att\r\nfå fram tillräckligt med ideellt arbete.</pre><pre>Enligt BOSAM (Bohusläns\r\nsamarbetsorganisation), som på uppdrag av\r\nstiftelsen Håll Sverige rent har undersökt\r\nnedskräpningen av Bohusläns stränder, är kusten\r\ndär fyra gånger mer nedskräpad än övriga kuster i\r\nSverige. Detta gäller förmodligen hela västkusten.\r\nDenna rapport presenterades i början av\r\nseptember i år.</pre><pre>Våra kuster håller på att bli inplastade, nedsmetade\r\noch överhopade av alla sorters skräp och\r\nkemikalier, som båtägare av alla de slag vill bli av\r\nmed från sina båtar. De som utför dessa illdåd mot\r\nvåra svenska kuster och framför allt västkusten har\r\nsäkert inte ens en tanke på att denna slapphet\r\ndrabbar förut hårt prövade kustkommuner, som får\r\nta hand om skräpet eller göra rent efter dem.</pre><pre>I detta sammanhang har jag utelämnat all\r\ndumpning av olja, som är en katastrof av helt annat\r\nslag när det drabbar våra kuster och som får\r\nbehandlas på ett helt annat sätt.</pre><pre>Rena stränder är en tillgång för kustborna själva\r\nmen också en nödvändighet för att vi skall kunna\r\nbehålla den turism som vi så gärna vill ha kvar i\r\nSverige.</pre><pre>Västkusten ligger illa till med tanke på de starka\r\nvästliga vindar och de starka strömmar som finns i\r\nSkagerrak och Nordsjön, vilka drar med sig allt som\r\nhamnar i vattnet.</pre><pre>Jag vill fråga miljöministern: Vad tänker\r\nmiljöministern göra för att påverka människorna\r\nsom ligger bakom nedskräpningen?</pre><pre>Anf. 91 Miljöminister OLOF JOHANSSON\r\n(c):</pre><pre>Herr talman! Jag tror att vi båda två är angelägna\r\nom att hålla de förmaningstal som behövs för att\r\nmänniskor som vi kan nå skall göra det bästa\r\nmöjliga av situationen.</pre><pre>Det jag har ägnat mig åt är i första hand de regler\r\nsom man internationellt har kommit överens om\r\noch som man använder för att försöka hantera\r\nsituationen. Precis som Kenth Skårvik säger är en\r\nstor del av föroreningarna sådant som driver in från\r\nhavet. Det handlar om att även företrädarna för\r\nfärjetrafiken och båttrafiken i allmänhet skall\r\nkunna hantera sitt ansvar.</pre><pre>Det vi gör konkret, utöver vad jag har nämnt, är\r\nnaturligtvis att vi övervakar läget så att vi kan slå\r\nlarm och hitta syndaren. Vi har i samarbete med\r\nDanmark och Norge en ständig flygövervakning\r\növer både Skagerrak och Kattegatt och för den\r\ndelen även över Östersjön i enlighet med\r\nHelsingforsöverenskommelsen. Det är viktigt att vi\r\ndå försöker nå dem som inte tar sitt ansvar och se\r\ntill att också de får bära bördan av sin felaktiga\r\nhandling.</pre><pre>Anf. 92 KENTH SKÅRVIK (fp):</pre><pre>Herr talman! Jag besökte för ett tag sedan\r\nkustbevakningen. Vi fick i samband med en\r\ntidigare fråga höra vilken betydelse\r\nkustbevakningen har i detta sammanhang. Man är\r\ninom kustbevakningen bekymrad över att man inte\r\nfår de resurser man behöver för att ha möjlighet att\r\növervaka även sådana här saker. När man från\r\nkustbevakningen övervakar västkustens vatten ser\r\nman nämligen stora områden som är nedskräpade\r\noch som med strömmarna rör sig in mot kusterna.</pre><pre>Den utredning som har gjorts visar att\r\nnedsmutsningen på västkusten är betydligt värre än\r\npå andra håll på grund av vindarna och strömmarna\r\nin mot kusten. Med tanke på detta kanske man\r\nskulle kunna göra någon speciell insats just för\r\ndessa kommuner, som alltså får betydligt mer av\r\nnedsmutsning än andra kommuner utefter den\r\nsvenska kusten.</pre><pre>Anf. 93 Miljöminister OLOF JOHANSSON\r\n(c):</pre><pre>Herr talman! Jag vill gärna instämma i den\r\nbeskrivning som Kenth Skårvik ger.\r\nVästkustkommunerna har speciella problem. Jag\r\nvill också understryka hur viktigt det är att\r\nkustbevakningen håller ett öga på syndarna i det\r\nhär fallet, och man gör också ett mycket viktigt\r\narbete i detta avseende.</pre><pre>Om det skulle finnas möjlighet att inrymma\r\nexempelvis insatser för strandstädning inom ramen\r\nför våra arbetsmarknadspolitiska åtgärder är jag\r\nför min del beredd att försöka främja detta. Men\r\nbåde Kenth Skårvik och jag vet att sådana åtgärder\r\nmåste sättas in med utgångspunkt i det\r\narbetsmarknadspolitiska läget. Finns sådana\r\nmöjligheter tycker jag att man skall pröva det för\r\natt t.ex. bistå i en akut nedskräpningssituation.</pre><pre>Anf. 94 KENTH SKÅRVIK (fp):</pre><pre>Herr talman! Jag är mycket tacksam för det sista\r\nbeskedet. Det var en av de åtgärder jag hade\r\nhoppats att man i det arbetsmarknadspolitiska läge\r\nsom Sverige just nu befinner sig i skulle kunna\r\ntillgripa för att hjälpa kommunerna.</pre><pre>Jag är också glad över att kustbevakningen togs upp\r\ni debatten. Kustbevakningen behöver resurser för\r\natt man skall kunna hjälpa till i den verksamhet som\r\nsyftar till att hålla våra kuster rena från den\r\nnedskräpning som kommer från våra grannländer\r\noch som kommer med vindarna in mot bl.a.\r\nvästkusten.</pre><pre>Jag hoppas att miljöministern fortsätter att tänka\r\npå dessa frågor. Detta är viktigt för våra kuster, och\r\nvi vill alla ha rena kuster runt omkring Sverige.</pre><pre>Överläggningen var härmed avslutad.</pre><pre>38 § Svar på fråga  1991/92:26 om\r\nÖresundsbron</pre><pre>Anf. 95 Miljöminister OLOF JOHANSSON\r\n(c):</pre><pre>Herr talman! Bengt Hurtig har frågat mig om nya\r\nfakta har framkommit som visar att en\r\nÖresundsbros miljöpåverkan eventuellt är\r\nförsumbar och att bron därmed kan byggas.</pre><pre>Låt mig börja med att erinra om att kunskaperna\r\nom miljöförhållandena i Öresund och Östersjön\r\nökar successivt. Den miljöprövning som nu skall\r\ngöras innebär att all väsentlig kunskap om\r\nmiljökonsekvenserna av en Öresundsförbindelse\r\nskall tas till vara och beaktas.</pre><pre>I regeringsförklaringen slås fast att det konkreta\r\nförslag till utformning av förbindelsen som skall\r\nutarbetas skall bli föremål för prövning enligt\r\nnaturresurslagen, miljöskyddslagen och\r\nvattenlagen. En bred miljökonsekvensbedömning\r\nkommer därmed att ske. Detta är helt i enlighet\r\nmed det avtal med Danmark om byggandet av en\r\nfast förbindelse över Öresund som riksdagen har\r\ngodkänt.</pre><pre>Miljöprövningen skall gälla en fast förbindelses\r\nregionala påverkan samt effekter på Öresund och\r\nÖstersjöns miljö. Avgörande för bedömningen blir\r\nbl.a. att den s.k. nollösningen vad gäller\r\nvattengenomströmningen mellan Östersjön och\r\nKattegatt kan säkerställas. Detta överensstämmer\r\nhelt med vad som regleras i den nyligen\r\nundertecknade Esbo-konventionen, vilken för\r\növrigt ligger på riksdagens bord, rörande\r\nmiljökonsekvensbeskrivningar i ett\r\ngränsöverskridande sammanhang.</pre><pre>Regeringsförklaringen anger också att respekten\r\nför det med Danmark träffade avtalet kräver att\r\nmiljöprövningen görs med största möjliga\r\nnoggrannhet. I detta sammanhang skall även andra\r\nstater än Sverige och Danmark ha möjlighet att\r\nyttra sig om projektet.</pre><pre>Med stöd av regeringsförklaringen och fattade\r\nbeslut i fråga om prövningen av den aktuella\r\nÖresundsförbindelsen kan jag således bestämt\r\nhävda att regeringen kommer att se till att\r\nmiljökonsekvenserna av denna förbindelse\r\nkommer att bli mycket grundligt utredda.</pre><pre>Anf. 96 BENGT HURTIG (v):</pre><pre>Herr talman! Jag vill också gratulera Olof\r\nJohansson till hans nya ställning som miljöminister.</pre><pre>I våras när vi förde diskussionen om Öresundsbron\r\nkonstaterade flera av oss här i kammaren att\r\nÖstersjön har ett ytterst känsligt ekosystem som är\r\nnära en kollaps och att vi kan drabbas av en\r\noåterkallelig förstörelse av Östersjön. Det\r\nviktigaste problemet är syre- och saltbalansen, som\r\nintimt sammanhänger med genomströmningen\r\ngenom Öresund. Många bedömde då att det var\r\nomöjligt att åstadkomma den reducering av\r\ngenomströmningen som blir en följd av brobygget.</pre><pre>Kväveutsläppen i södra Sverige ligger på ungefär 25\r\nkilo per hektar och måste enligt de flesta\r\nbedömarna minskas till 10 kilo per hektar för att vi\r\nskall klara försurningen. I vissa områden i Skåne är\r\nnedfallet upp till 60 kilo per hektar. 40 % av\r\ngranarna är allvarligt skadade. Bly, svavel,\r\nkoldioxid, ozon och kolväteutsläppen ökar.</pre><pre>En rad forskningsinstitut -- däribland STU,\r\nhavsforskningsföreningen och fiskeristyrelsen --\r\nifrågasatte hela broutredningen. Flera viktiga\r\ninstanser avstyrkte också. Jag har här\r\ncenterpartiets motion när det gäller propositionen\r\nom brobygget. Man konstaterade i denna i våras att\r\ndet var ytterst oansvarigt och miljöfientligt av\r\nregeringen att föreslå ett brobygge. Har Olof\r\nJohansson ändrat uppfattning?</pre><pre>Anf. 97 Miljöminister OLOF JOHANSSON\r\n(c):</pre><pre>Herr talman! Som Bengt Hurtig känner till så har\r\nen riksdagsmajoritet i Sverige numera, dvs. efter\r\nden där motionen, beslutat att godkänna ett avtal\r\nom en fast förbindelse över Öresund. Detsamma\r\ngäller en folketingsmajoritet i Danmark. Det är\r\nfråga om ett folkrättsligt bindande avtal mellan två\r\nstater. Jag antar att vi är överens på den punkten.</pre><pre>Miljöprövningen återstår emellertid. Man kan ha\r\nolika uppfattningar om huruvida vi har rätt system\r\ni Sverige. Men nu är det ett faktum att\r\nregelsystemet är så här och att vi har tillämpat det.</pre><pre>Frågan om projektets tillåtlighet avgörs i Sverige i\r\nenlighet med naturresurslagen och vattenlagen,\r\nmedan prövningen enligt miljöskyddslagen handlar\r\nom de närmare villkor som behövs för miljön.\r\nDenna legala grund för miljöprövningen gäller\r\nbl.a. det i regeringsförklaringen angivna och\r\navgörande kravet att vattenströmningen mellan\r\nÖstersjön och Kattegatt kan säkerställas. Innan\r\nprojekteringen har redovisats och innan prövningar\r\nhar skett är det naturligtvis möjligt att göra olika\r\nbedömningar om miljökonsekvenserna. Det är\r\nprecis det som har skett.</pre><pre>Anf. 98 BENGT HURTIG (v):</pre><pre>Herr talman! I våras gjorde centerpartiets\r\nföreträdare bedömningen att det här är ett omöjligt\r\nprojekt ur miljösynpunkt. Man kan då välja olika\r\nstrategier för hur man skall agera som parti. Jag\r\nmåste konstatera att man i det här fallet ställer upp\r\noch är beredd att i värsta fall administrera ett\r\ngenomförande, trots det motstånd man tidigare har\r\nhaft. Detta gör man trots att EG under sommaren\r\nhar skärpt kraven när det gäller villkoren för brons\r\ngenomförande. Det har också krävts att andra\r\nalternativ skall utredas. Det gäller EG-\r\nparlamentets miljökommitté.</pre><pre>Anf. 99 Miljöminister OLOF JOHANSSON\r\n(c):</pre><pre>Herr talman! Jag är helt medveten om det Bengt\r\nHurtig säger, nämligen att även EG har agerat och\r\nhaft olika synpunkter i den här frågan. Vi har\r\nlyssnat till dessa synpunkter. Skulle man vilja ha en\r\ninternationell panel, vilket vi har inbjudit till i\r\nregeringsförklaringen, handlar det naturligtvis i\r\nförsta hand om Östersjöns strandstater. Ett par av\r\nde stater som är berörda ingår i EG. Skulle de också\r\nvilja vara med i det här sammanhanget är jag för\r\nmin personliga del öppen på den punkten.</pre><pre>Låt mig bara säga att vi naturligtvis har olika roller\r\ni det här sammanhanget. Jag är nu ansvarig för den\r\nmiljöprövning som snarast är ett beslut i en\r\ndomstolsprocess. Detta medför att jag yttrar mig\r\nmed utgångspunkt i regeringsförklaringen, även\r\nom det skulle vara lockande att ha en politisk\r\ndebatt med andra förtecken.</pre><pre>Anf. 100 BENGT HURTIG (v):</pre><pre>Herr talman! Jag konstaterar att miljöministern är\r\nberedd att släppa in de krav som EG-parlamentets\r\nmiljökommitté har ställt i den här frågan. Det\r\ninnebär att man också önskar en prövning av andra\r\nalternativ. Är det rätt uppfattat att regeringen i så\r\nfall skulle vara beredd att ge sig in på en sådan\r\nprövning?</pre><pre>Anf. 101 Miljöminister OLOF JOHANSSON\r\n(c):</pre><pre>Herr talman! Jag tycker att man skall ta en sak i\r\ntaget och i rätt ordning. Det innebär att\r\nmiljöprövningen ger svaret på den fråga som Bengt\r\nHurtig har ställt.</pre><pre>Överläggningen var härmed avslutad.</pre><pre>Ajournering</pre><pre>Kammaren beslöt kl. 16.16 på förslag av tredje vice\r\ntalman att ajournera frågestunden till kl. 18.00.</pre><pre></pre><pre>Återupptagna förhandlingar</pre><pre>Förhandlingarna återupptogs kl. 18.00.</pre><pre>39 § Svar på fråga  1991/92:1 om den framtida\r\npolisdistriktsindelningen</pre><pre>Anf. 102 Justitieminister GUN HELLSVIK\r\n(m):</pre><pre>Herr talman! Sten Söderberg har frågat mig om jag\r\ntänker ta initiativ till att låta utreda frågor om\r\nsammanslagningar av polismyndigheter.</pre><pre>Låt mig först säga att organisationsstrukturen inom\r\npolisväsendet har betydelse när det gäller bl.a.\r\nfrågor om hur polisen på bästa sätt skall använda\r\nsina resurser.</pre><pre>Jag kan informera Sten Söderberg om att det pågår\r\nett översynsarbete inom regeringskansliet.\r\nMålsättningen är att lägga fram förslag till\r\nförändringar i fråga om organisation och uppgifter\r\npå alla nivåer inom polisväsendet.</pre><pre>Syftet är att åstadkomma de förändringar som kan\r\nbehövas just för att de samlade polisresurserna\r\nskall kunna utnyttjas på ett mer ändamålsenligt och\r\neffektivt sätt.</pre><pre>I uppdraget ligger bl.a. att se över den regionala\r\npolisorganisationen. Det handlar främst om vilka\r\nförändringar som kan behövas i fråga om polisens\r\nledningsstruktur och administrativa förhållanden\r\ninom länen.</pre><pre>Jag vill tillägga att hittills vunna erfarenheter visar\r\natt den s.k. länspolismästarmodellen är den\r\norganisationsform som bäst svarar mot de krav på\r\npolisväsendet som ställs i dag. Den visar att det är\r\nmöjligt att genom samordning och samverkan\r\nuppnå en totalt sett effektivare polisverksamhet.\r\nDet är därför min uppfattning att den s.k.\r\nlänspolismästarmodellen, i linje med vad riksdagen\r\nuttalat, bör införas i hela landet, samtidigt som\r\npolisväsendet övergår till systemet med treåriga\r\nbudgetramar.</pre><pre>Det finns i detta läge inte skäl att tillsätta ytterligare\r\nen utredning för översyn av de frågor som Sten\r\nSöderberg tar upp.</pre><pre>Anf. 103 STEN SÖDERBERG (nyd):</pre><pre>Herr talman! Fru minister!</pre><pre>Undan för undan ställs krav på resursförstärkning\r\ntill polisen. Detta är bara en del av de problem som\r\nbeskrivs. Vad som är minst lika viktigt är att\r\nanvända resurserna på ett effektivare sätt. Den\r\nnuvarande organisationen av svensk polis, med en\r\nstor central och lokal byråkrati som tar resurser,\r\nkan med rätta ifrågasättas. Den resulterar i att\r\nresurserna inte räcker till förebyggande, direkt\r\nutredande eller övervakande verksamhet. Jag tror\r\natt polisverksamheten i år kommer att kosta ca 10\r\nmiljarder kronor.</pre><pre>Beträffande distriktsindelningen vill jag ge ett\r\nkonkret exempel. I den norra regionen har vi ett\r\nåklagardistrikt, Sollentuna åklagardistrikt, som\r\nomspänner polismyndigheterna i Sollentuna,\r\nJakobsberg och en grannkommun. Det rör sig alltså\r\nom tre polisdistrikt och ett åklagardistrikt. Man har\r\nen uppdelning på två domstolar, med en tingsrätt i\r\nJakobsberg och en tingsrätt i Sollentuna, som\r\nsvarar för Sollentuna och Märsta polisdistrikt.</pre><pre>Detta är inte bra från resurssynpunkt. Flera distrikt\r\nbehöver sammanföras så att det blir en\r\növerensstämmelse mellan domstolens\r\nverksamhetsområde, åklagarmyndighetens\r\nverksamhetsområde och polisdistriktet för att\r\ndärigenom erhålla effektivitet. I t.ex. Sollentuna\r\npolisdistrikt innebär byråkratin att det sommartid\r\nfinns fler personer verksamma på det byråkratiska\r\nplanet, på ledningsplanet, än vad det finns poliser i\r\nradiobilarna. Det är av det skälet som jag har tagit\r\nupp denna fråga.</pre><pre>Anf. 104 Justitieminister GUN HELLSVIK\r\n(m):</pre><pre>Herr talman! Det finns en hel del intressant i det\r\nsom Sten Söderberg förde fram. I detta\r\nsammanhang kan jag också nämna att det har förts\r\nfram tankegångar om att varje län skall utgöra ett\r\ndistrikt, en s.k. länspolismyndighet. Det kan i och\r\nför sig kunna vara en organisationsform som\r\ninnebär många fördelar, inte minst med tanke på\r\nsamordningsvinsterna och möjligheterna att dra\r\nner på den totala administrationen. Men jag är av\r\nden uppfattningen att ett införande av\r\nlänspolismästarmodellen i hela landet i mångt och\r\nmycket tillgodoser de samordningsfördelar som\r\nkan rymmas inom modellen med\r\nlänspolismyndigheter.</pre><pre>Vi bör i första hand avvakta en utvärdering av\r\ninförande av länspolismästarmodellen i hela landet.\r\nOm det skulle visa sig att det inte leder till avsett\r\nresultat, bör frågan om införande av\r\nlänspolismyndighet övervägas.</pre><pre>Anf. 105 STEN SÖDERBERG (nyd):</pre><pre>Herr talman! Vad jag också efterlyst, fru minister,\r\nvar en ekonomisk granskning av verksamheterna.\r\nDe här byråkratierna är ju väldigt starka.\r\nLänspolismästare, polismästare och polisledningar\r\nslåss som djur och värnar sina verksamheter. Det\r\nskulle vara värdefullt att höra om man från\r\nregeringens sida är beredd att ta in en oberoende\r\nkonsult, en ekonomisk expert, som kan se om det\r\när vettigt ekonomiskt så som det fungerar i dag.</pre><pre>Anf. 106 Justitieminister GUN HELLSVIK\r\n(m):</pre><pre>Herr talman! Jag har faktiskt inte uppfattat frågan\r\nsom en fråga direkt om ekonomin. I mitt svar tog\r\njag upp frågan om oberoende experter och\r\npåpekade att med tanke på det utredningsarbete\r\nsom vi har finns det just nu inte skäl att tillsätta\r\nytterligare utredningar.</pre><pre>Överläggningen var härmed avslutad.</pre><pre>40 § Svar på fråga  1991/92:12 om mutbrott</pre><pre>Anf. 107 Justitieminister GUN HELLSVIK\r\n(m):</pre><pre>Herr talman! Lars-Erik Lövdén har frågat mig om\r\njag delar statsministerns uppfattning att de svenska\r\nmutbestämmelserna är ''kineseribestämmelser''\r\nsom kan likställas med felparkering och om jag i så\r\nfall avser att ta initiativ till ändring av\r\nbestämmelserna.</pre><pre>För mig är detta första dagen som jag har ordet i\r\nriksdagen. Jag vill därför säga att jag för egen del\r\nser fram emot vad jag hoppas kommer att bli en\r\nsaklig, öppen och konstruktiv debatt kring de\r\nmånga viktiga frågor som regering och riksdag\r\nkommer att behöva ta ställning till i en nära\r\nframtid. Detta gäller inte minst i förhållande till det\r\nsocialdemokratiska partiet. Även om vi kan ha\r\nolika åsikter om mycket, har vi ett gemensamt\r\nintresse av att den politiska debatten präglas av\r\nrespekt och lyhördhet för synpunkter och åsikter\r\nsom framförs av andra grupperingar och partier.\r\nDet är då också viktigt att undvika att försöka vinna\r\nenkla politiska poäng genom polemiska överdrifter.</pre><pre>Tyvärr måste jag säga att Lars-Erik Lövdéns fråga\r\när av just detta slag som jag hoppas vi skall slippa\r\nframöver. Lars-Erik Lövdén vet naturligtvis att\r\nvarken statsministern eller jag anser att den\r\nsvenska mutlagstiftningen är ''kineseri''. I många\r\nländer är mutor och korruption ett av de allra\r\nallvarligaste samhällsproblemen. Bl.a. till följd av\r\nvår stränga lagstiftning gäller detta inte i Sverige.\r\nDet är en av de erfarenheter som vi förmedlar i det\r\ninternationella samarbete som Sverige nu deltar i\r\npå detta område.</pre><pre>All lagstiftning måste emellertid tillämpas med\r\nförstånd och förnuft. Det är viktigt att undvika\r\npedantisk formalism, eller ''kineseri'' om man så\r\nvill. Om vi skall kunna nå framgång i kampen mot\r\nden alltför utbredda allvarliga brottslighet som vi\r\nhar, är det viktigt att kunna skilja mellan stort och\r\nsmått. Det är något som jag hoppas att även Lars-\r\nErik Lövdén anser.</pre><pre>Anf. 108 LARS-ERIK LÖVDÉN (s):</pre><pre>Herr talman! Jag skulle vilja börja med att hälsa\r\njustitieministern välkommen till rikspolitiken. Det\r\när ju Gun Hellsviks debatt i kammaren, och jag ser\r\nfram emot många spännande och konstruktiva\r\ndebatter framöver.</pre><pre>Jag har inte ställt min fråga för att på något sätt\r\nmisstänkliggöra justitieministern. Jag har över\r\nhuvud taget inte yttrat mig om den förundersökning\r\nsom har bedrivits och som nu har lagts ner. Jag\r\nreagerade mycket hårt -- jag var inte ensam om\r\ndet -- mot statsministerns uttalande där han, som\r\njag och många uppfattade det, dömde ut de svenska\r\nmutbestämmelserna som ''kineseribestämmelser''.\r\nAtt han sedan gjorde det under en pågående\r\nförundersökning var naturligtvis än allvarligare.</pre><pre>Vi har i Sverige av tradition hårda regler för\r\nmutbrott. Det är min bestämda uppfattning att vi\r\nskall ha det så också framöver. Får jag tolka\r\njustitieministerns svar på min fråga så, att hon delar\r\nuppfattningen att vi skall ha hårda och restriktiva\r\nregler framöver och att hon ser det som en\r\nangelägen uppgift att vi bedriver ett aktivt\r\nbrottsbekämpande arbete även på det här\r\nområdet? Jag skulle vilja att justitieministern\r\nbekräftade att jag har tolkat hennes uttalande\r\nriktigt i detta avseende.</pre><pre>Anf. 109 Justitieminister GUN HELLSVIK\r\n(m):</pre><pre>Herr talman! Mitt uttalande är rätt tolkat.</pre><pre>Anf. 110 LARS-ERIK LÖVDÉN (s):</pre><pre>Herr talman! Jag är glad över att justitieministern\r\ngör detta klarläggande. Det innebär också att\r\njustitieministern inte delar statsministerns mer\r\ngenerella omdömen om mutbestämmelserna.</pre><pre>Anf. 111 Justitieminister GUN HELLSVIK\r\n(m):</pre><pre>Herr talman! Jag tänker över huvud taget inte\r\nkommentera det sista som Lars-Erik Lövdén sade.\r\nDå var han på nytt inne i polemik.</pre><pre>Överläggningen var härmed avslutad.</pre><pre>41 § Svar på fråga  1991/92:10 om\r\nförmånstagarförordnande i privata\r\npensionsförsäkringar</pre><pre>Anf. 112 Statsrådet REIDUNN LAURÉN:</pre><pre>Herr talman! Enligt gällande rätt kan enskild\r\negendom inte tillskapas genom ett\r\nförmånstagarförordnande i en försäkring.\r\nCharlotte Cederschiöld menar att detta borde vara\r\nmöjligt och har frågat justitieministern när en\r\nproposition kan bli aktuell. Arbetet i regeringen är\r\nså fördelat att det är jag som skall svara på frågan.</pre><pre>Egendom som makar äger är antingen\r\ngiftorättsgods eller enskild egendom. Det är bara\r\nsådan egendom som är giftorättsgods som skall ingå\r\ni bodelning efter en upplösning av äktenskapet.</pre><pre>Egendom kan göras enskild genom ett\r\näktenskapsförord mellan makarna. Egendom kan\r\nockså bli enskild genom att en givare i en\r\ngåvohandling föreskriver att den bortgivna\r\negendomen skall vara mottagarens enskilda\r\negendom. På motsvarande sätt kan egendomen bli\r\nenskild genom villkor i testamente. Vidare kan\r\negendom som har kommit i stället för enskild\r\negendom vara enskild. Vid sidan av detta finns det\r\ni dag ingen möjlighet att göra egendom enskild.</pre><pre>Jag anser att det är mycket som talar för att enskild\r\negendom bör kunna tillskapas även genom\r\nförmånstagarförordnanden i försäkringar. De skäl\r\nsom tidigare har anförts som stöd för att göra\r\nskillnad mellan å ena sidan villkor i samband med\r\ngåva och testamente och å andra sidan\r\nförmånstagarförordnanden framstår numera inte\r\nsom så starka.</pre><pre>Jag tänker genast ta initiativ till att frågan bereds i\r\njustitiedepartementet. Men en lagändring kommer\r\natt ha en sådan betydelse att ett förslag till\r\nlagändring bör granskas i ett remissförfarande.\r\nBl.a. därför kan jag inte i dag lämna något besked\r\nom när en proposition kommer att lämnas.</pre><pre></pre><pre>Anf. 113 CHARLOTTE CEDERSCHIÖLD\r\n(m):</pre><pre>Herr talman! Jag får tacka så mycket för svaret.\r\nStatsrådet gav ett helt annat svar än de svar som vi\r\nhörde från den tidigare majoriteten. Vi går nu in i\r\nen ny tid med en ny principiell inställning.</pre><pre>Försäkringssparande är uppskjuten konsumtion\r\noch bör så behandlas. Samma regler skall gälla som\r\nför testamente och gåvobrev. I testamente och\r\ngåvobrev kan man förordna om att viss egendom\r\nskall utgöra enskild egendom. Det är inkonsekvent\r\natt inte samma juridiska villkor gäller på\r\nförsäkringsområdet.</pre><pre>Det nuvarande förhållandet har kritiserats av\r\nrättslig expertis, bl.a. av Gösta Walin i supplement\r\ntill ärvdabalken 1988 och relativt nyligen av Anders\r\nAgell i Svensk Juristtidning 1/1990. Båda påtalar att\r\nen förändring av lagen är befogad, och att det\r\nföreligger ett stort praktiskt behov. Detta har också\r\nverifierats av försäkringsbolagen och\r\nförsäkringsinspektionen.</pre><pre>Under förra mandatperioden hade vi en utfrågning\r\ni lagutskottet. Från försäkringsinspektionen talade\r\nman mycket om behovet. Man sade: Om man skall\r\nkunna säga nej på ett sådant här område, måste\r\nman -- eftersom behovet är så stort -- ha mycket\r\nstarka skäl för att kunna göra det. Sådana skäl\r\nförelåg inte.</pre><pre>För att göra det här litet lättare för oppositionen --\r\ndvs. den andra sidan -- vill jag ta upp ett exempel.\r\nMan får så ofta höra att det här rör bara de rika.\r\nEn ensamstående mamma som är oroad för ATP-\r\nsystemets urholkning sparar i en\r\npensionsförsäkring. Mamman sliter, ligger i och dör\r\nganska tidigt och efterlämnar en nygift dotter.\r\nDotterns äktenskap spricker strax efter dödsfallet,\r\noch hennes man har då rätt till den ensamstående\r\nmammans halva sparkapital. Jag tror inte att\r\nspararen hade tänkt sig att så skulle bli fallet.\r\nSådana förhållanden är inte särskilt bra.</pre><pre>Jag önskar statsrådet lycka till i ansträngningarna\r\natt förändra detta kollektivistiska samhälle till ett\r\nsamhälle som bygger på frihet, rättssäkerhet och\r\nfamiljeansvar. Jag är glad att bollen nu börjat rulla\r\ni vad gäller förmånstagarförordnande.</pre><pre>Anf. 114 Statsrådet REIDUNN LAURÉN\r\n(m):</pre><pre>Herr talman! Såvitt jag kan se har Charlotte\r\nCederschiöld och jag ungefär samma uppfattning.</pre><pre>Överläggningen var härmed avslutad.</pre><pre>42 § Svar på fråga  1991/92:22 om\r\nfolkrörelsernas roll i samhället</pre><pre>Anf. 115 Civilminister INGER DAVIDSON\r\n(kds):</pre><pre>Herr talman! Göran Magnusson har frågat\r\nstatsministern om följande formulering i\r\nregeringsförklaringen beträffande folkrörelser:\r\n''De ideella och frivilliga insatsernas roll i\r\nfolkrörelser som idrottsrörelsen, kyrkorna och de\r\nfria samfunden spelar en ovärderlig roll i ett\r\nsamhälle''.</pre><pre>Göran Magnusson undrar om innebörden i den\r\nciterade meningen är att det frivilliga och ideella\r\narbetet i andra, ej nämnda folkrörelser som t.ex.\r\nnykterhetsrörelsen, miljörörelsen, de partipolitiska\r\nungdomsförbunden samt barn- och\r\nungdomsorganisationerna med olika idéinriktning,\r\när mindre värdefulla i ett gott samhälle?</pre><pre>Arbetet inom regeringen är så fördelat att det är jag\r\ni stället för statsministern som skall svara på frågan.</pre><pre>Regeringen anser att de ideella och frivilliga\r\ninsatserna i våra folkrörelser spelar en ovärderlig\r\nroll i vårt samhälle. Formuleringen i\r\nregeringsdeklarationen skall självfallet uppfattas\r\nsom att detta gäller insatser i många olika typer av\r\nfolkrörelser, inte minst de som bedriver barn- och\r\nungdomsverksamhet.</pre><pre>Anf. 116 GÖRAN MAGNUSSON (s):</pre><pre>Herr talman! Jag vill först tacka statsrådet för\r\nsvaret. Det är litet trist att behöva ställa den här\r\ntypen av fråga och att regeringsförklaringen är så\r\nilla formulerad. Det står faktiskt att det enbart är\r\nidrottsrörelsen, kyrkorna och de fria samfunden\r\nsom utför ett ovärderligt arbete. Jag har fått flera\r\npåringningar från och haft kontakter med\r\nmänniskor som ställt sig mycket förvånade till hur\r\nregeringen har kunnat klara denna formulering.</pre><pre>Vi har nu fått ett bra svar från det statsråd som är\r\nansvarigt för folkrörelser och barn- och\r\nungdomsverksamhet. Därför finns det inte någon\r\nanledning att föra diskussionen vidare. Som jag ser\r\ndet har vi fått en läsanvisning till\r\nregeringsförklaringen. Det som står i\r\nregeringsförklaringen skall inte tolkas bokstavligt\r\nutan det skall uppfattas som att det avser\r\nfolkrörelser i allmänhet. Man får då en helt annan\r\nuppfattning om regeringens inställning på den här\r\npunkten. Det är bra, men jag kan inte underlåta att\r\nställa frågan: Varför formulerade regeringen sig så\r\nilla på det här punkten?</pre><pre>Anf. 117 Civilminister INGER DAVIDSON\r\n(kds):</pre><pre>Herr talman! Regeringens avsikt med att ta med\r\ndetta i regeringsförklaringen var naturligtvis att\r\nmarkera att folkrörelserna har en ovärderlig\r\nbetydelse för samhället. Om det har kunnat\r\nmissuppfattas är detta att beklaga.</pre><pre>Jag håller inte riktigt med om att formuleringen är\r\nså dålig. Det beror på hur man behandlar svenska\r\nspråket. ''Som'' kan också tydas såsom ''t.ex.'', och\r\nman kan skriva ''som'' i stället för ''såsom''.</pre><pre>Intentionen är i alla fall helt klart den att man i\r\nregeringsförklaringen ville markera att\r\nfolkrörelserna betyder otroligt mycket för ett\r\ndemokratiskt samhälle. Det är vad man skall ta till\r\nsig.</pre><pre>Anf. 118 GÖRAN MAGNUSSON (s):</pre><pre>Herr talman! Jag tycker inte formuleringen blir\r\nbättre om man i stället för ''som'' använder\r\n''såsom''. Det handlar ju om folkrörelser såsom\r\nidrottsrörelser, kyrkorna och de fria samfunden.\r\nÖvriga folkrörelser omnämns inte och exkluderas\r\nsåledes genom det sätt varpå man har formulerat\r\nsig.</pre><pre>Vi skall emellertid inte strida om vad som står i\r\nregeringsförklaringen. Vi har fått en rejäl rättelse\r\noch en ordentlig läsanvisning. För min del tolkar\r\njag nu det så att regeringen avsåg alla folkrörelser,\r\nmen att man inte nådde ända fram utan omnämnde\r\nen del. I efterhand har man gjort en korrigering.\r\nMan har ungefär den inställning som regeringar\r\nbrukar ha till folkrörelser, nämligen att de i\r\nallmänhet gör ett bra och värdefullt arbete i vårt\r\nsamhälle. Därmed låter jag mig nöja i denna\r\nomgång.</pre><pre>Anf. 119 Civilminister INGER DAVIDSON\r\n(kds):</pre><pre>Herr talman! Det är jag tacksam för. Det finns ca\r\n200 000 föreningar i vårt land. Vi hade därför fått\r\nvissa svårigheter om vi hade gjort ett större urval.\r\nJag tror att Göran Magnusson och jag är överens\r\noch att han har uppfattat intentionen i det som står\r\ni regeringsförklaringen. Därmed är jag nöjd.</pre><pre>Anf. 120 GÖRAN MAGNUSSON (s):</pre><pre>Herr talman! Jag hade inte väntat mig att man\r\nskulle räkna upp alla folkrörelser. Det är ju alldeles\r\norimligt. Det finns ju tidigare regeringsförklaringar\r\natt tillgå, där man inte har exkluderat några\r\nfolkrörelser genom sin formulering. Det hade varit\r\ntillräckligt att titta på dem, vilket inte hade bidragit\r\ntill att göra denna regeringsförklaring längre.</pre><pre>Vi har nu fått ett auktoritativt uttalande och en\r\nläsanvisning. Därmed får vi i Folkrörelsesverige\r\nlåta oss nöja.</pre><pre>Överläggningen var härmed avslutad.</pre><pre>43 § Svar på fråga  1991/92:16 om fri abort</pre><pre>Anf. 121 Statsrådet BO KÖNBERG (fp):</pre><pre>Herr talman! Gudrun Schyman har frågat\r\nsocialministern om han kan garantera att rätten till\r\nfri abort inte kommer att inskränkas. Arbetet inom\r\nregeringen är så fördelat att jag skall svara på\r\nfrågan.</pre><pre>Några planer på att inskränka rätten till fri abort\r\nföreligger inte.</pre><pre>Anf. 122 GUDRUN SCHYMAN (v):</pre><pre>Herr talman! Jag skall be att få tacka statsrådet Bo\r\nKönberg för svaret. Jag visste inte vilken fördelning\r\nav ärendena som skulle gälla när jag ställde frågan.\r\nDärför adresserade jag den inte till rätt statsråd.\r\nJag skall emellertid be att få hälsa detta statsråd\r\nvälkommen till denna kammare.</pre><pre>Jag är naturligtvis oroad över skrivningen i\r\nregeringsförklaringen, vilket jag också har tagit\r\nupp i min fråga. Det finns en del skrivningar som\r\ntidigare inte har förekommit i\r\nregeringsdeklarationen, bl.a.: ''Den snabba\r\nutvecklingen inom den medicinska och biologiska\r\nforskningen reser ständigt nya och svåra etiska\r\nproblem. Denna utveckling ställer krav på en\r\nsammanhållen och etiskt förankrad politik.\r\nUtgångspunkten skall alltid vara den syn på\r\nmänniskan och på människolivets helgd som har sin\r\nförankring i den kristna etiken och den\r\nvästerländska humanismen. Alla människor har\r\nsamma värde. Den grundläggande mänskliga\r\nrättigheten är rätten till liv''.</pre><pre>Denna formulering har väckt farhågor för att det\r\nborgerliga parti som heter kds och som också ingår\r\ni regeringen på detta sätt har fått in sin syn på just\r\nabortfrågan, rätten till liv och rätten för kvinnan att\r\nsjälv avgöra om hon skall genomgå abort eller inte.</pre><pre>Bo Könberg sade i svaret att ''några planer på att\r\ninskränka rätten till fri abort föreligger inte'', och\r\ndet låter ju betryggande. Jag undrar då vad\r\nskrivningen i regeringsförklaringen egentligen\r\nbetyder. Hur har man hanterat det faktum att ett\r\npolitiskt parti som ingår i regeringen har tagit upp\r\njust frågan om abort i sitt valmanifest? Man vill\r\nalltså koppla ihop abortfrågan med att livet startar\r\nvid befruktningen, vilket innebär att abort är att\r\njämställa med mord.</pre><pre>Det finns också företrädare för detta parti som\r\nuttalat sig på smma sätt i pressen. En journalist har\r\nunder avdelningen Kyrkonytt i Dagens Nyheter\r\nskrivit att man vet att kds utövat påtryckningar för\r\nen ny abortlag. Jurister undersöker redan hur en\r\nsådan lagändring skall kunna genomföras.</pre><pre>Jag undrar hur ni i regeringen har diskuterat kring\r\nden här frågan. Jag antar att ni har fört en\r\ndiskussion, eftersom denna formulering finns med i\r\nregeringsförklaringen. Jag skulle vilja ha litet mera\r\nbakgrund till detta utmärkta uttalande, dvs. att det\r\ninte finns någon risk.</pre><pre>Anf. 123 Statsrådet BO KÖNBERG (fp):</pre><pre>Herr talman! Bakgrunden är det besked som jag\r\nnu har lämnat.</pre><pre>Regeringsförklaringen har naturligtvis formulerats\r\npå grundval av vad fyra olika partier har skrivit sig\r\nsamman om. Det är inte något märkligt att det i en\r\nsådan regeringsförklaring markerats att man skall\r\nse på frågor som rör medicinsk forskning med ett\r\netiskt synsätt. Jag tror att flertalet här i kammaren\r\nkan ställa sig bakom att detta skall vara förankrat i\r\nkristen etik och västerländsk humanism.</pre><pre>Inom detta ämnesområde kan det förstås komma\r\natt dyka upp olika typer av etiska implikationer. En\r\nsådan inplikation som nyligen prövades av den\r\nutredning som lade fram sitt förslag i höstas handlar\r\nom att vi allt tidigare kan rädda för tidigt födda\r\nbarn, vilket auktualiserat frågeställningen kring\r\ngränsen för de sena aborterna. I det förslag som\r\nlades fram konstaterade man att det inte behövdes\r\nnågon ändring på den här punkten.</pre><pre>I övrigt tänker jag inte närmare gå in på innehållet\r\ni regeringsförhandlingarna. Jag nöjer mig med att\r\nsvara på frågan om vad som skall hända och om det\r\nförbereds några ändringar i politiken på det här\r\nområdet, och den har jag redan svarat på.</pre><pre>Anf. 124 GUDRUN SCHYMAN (v):</pre><pre>Herr talman! Vi kanske får läsa om hur det gick\r\ntill på dessa överläggningar i någon memoarbok så\r\nsmåningom.</pre><pre>Det är möjligt att många här i kammaren kan ställa\r\nsig bakom det här med kristen etik. För mig är\r\nreligionen en privatfråga. Jag anser att etik är\r\nnågonting annat. Det handlar om rätt och fel. Man\r\nmåste inte nödvändigtvis blanda ihop etik med\r\nreligion.</pre><pre>Jag är medveten om dessa landvinningar när det\r\ngäller att rädda barn som är för tidigt födda och att\r\ndet ger upphov till diskussioner. Men detta behöver\r\ninte blandas ihop med frågan om rätten till abort\r\noch vem som skall fatta beslut om abort. Det är\r\nväldigt olyckligt att blanda samman dessa två\r\nfrågor. Jag kan inte se någon motivering till att över\r\nhuvud taget göra en sådan sammanblandning.</pre><pre>Rätten till abort är en fråga för sig, oavsett när man\r\nfattar beslutet. Att man sedan gör medicinska\r\nframsteg när det gäller att rädda barn som är för\r\ntidigt födda är naturligtvis någonting som vi kan\r\nvälkomna. Jag kan inte riktigt förstå\r\nsammankopplingen av dessa två frågor.</pre><pre>Anf. 125 Statsrådet BO KÖNBERG (fp):</pre><pre>Herr talman! Det är självklart att religion och\r\nmoral inte alltid är samma sak. Samtidigt har alla\r\nreligioner som jag känner till moral. Den\r\nmoralbildning som vi har i vårt land har i huvudsak\r\ngrundat sig på vår kulturtradition, vilket innebär att\r\nden har grundats på kristen etik och västerländsk\r\nhumanism -- precis som det står i\r\nregeringsförklaringen.</pre><pre>Jag är något förvånad över att Gudrun Schyman\r\ninte ser den komplikation som kan uppstå. När det\r\nnu sker sådana landvinningar när det gäller att\r\nrädda för tidigt födda barn kommer man mycket\r\nnära gränsen för sen abort -- gränserna överlappar\r\nt.o.m. varandra. Det är väl ingen slump att JO Tor\r\nSverne belyste den här frågeställningen i den\r\nutredning som han gjorde häromåret. Jag har bara\r\nnämnt denna utredning som ett exempel på att det\r\ni detta sammanhang förstås kan finnas och komma\r\natt finnas etiska implikationer som behöver\r\nbelysas. Men låt oss inte i denna debatt komma\r\nalltför långt från den ursprungliga frågan som jag\r\nhar givit ett mycket klart besked på.</pre><pre>Anf. 126 GUDRUN SCHYMAN (v):</pre><pre>Herr talman! Jag talade inte om moral utan om\r\netik. Etik är läran om rätt och fel. Moral är väl vad\r\nman i praktiken håller sig till.</pre><pre>Det är möjligt att vi inte kommer längre i denna\r\ndebatt. Jag utgår ifrån att utfästelsen om att det inte\r\nfinns några planer på att inskränka rätten till fri\r\nabort är väl förankrad i den nya regeringen, och då\r\nbehöver vi väl inte föra den här debatten något\r\nmera.</pre><pre>Överläggningen var härmed avslutad.</pre><pre></pre><pre>44 § Svar på fråga  1991/92:29 om oseriös\r\nmedicinsk verksamhet, s.k. hälsofirmor</pre><pre>Anf. 127 Statsrådet BO KÖNBERG (fp):</pre><pre>Herr talman! Gudrun Schyman har frågat\r\nsocialministern om han avser att vidta några\r\nåtgärder för att sätta stopp för viss typ av oseriös\r\nmedicinsk verksamhet. Arbetet inom regeringen är\r\nså fördelat att det är jag, som skall svara på frågan.</pre><pre>Bakgrunden till Gudrun Schymans fråga är\r\nuppgifter i pressen om att oseriösa s.k. hälsofirmor\r\nhar polisanmälts för kvacksalveri och grovt\r\nbedrägeri av en läkare vid Rättviks vårdcentral.</pre><pre>Den typ av verksamhet, som beskrivs här, faller in\r\nunder den s.k. kvacksalverilagens\r\ntillämpningsområde men även under brottsbalken.\r\nKvacksalverilagen innehåller vissa begränsningar\r\nnär det gäller hälso- och sjukvård som bedrivs mot\r\nersättning och inte står under socialstyrelsens\r\ntillsyn, t.ex. förbud mot behandling av patienter\r\nunder åtta års ålder och patienter med vissa\r\nsjukdomar som cancer eller diabetes.</pre><pre>Hälsokostrådet, som är en branschorganisation för\r\nhälsohem och naturmedelsföretag, har en egen\r\nuppföljning och kontroll av sina medlemmar och\r\nderas produkter. Jag har blivit informerad om att de\r\nnamngivna företagen inte är anslutna till\r\nbranschorganisationen. Hälsokostrådet tar också\r\nstarkt avstånd från denna typ av oseriös\r\nverksamhet.</pre><pre>Utan någon koppling till de relaterade fallen, som\r\nju är föremål för rättslig prövning, vill jag säga att\r\njag anser att det är upprörande om sjuka människor\r\nutnyttjas och luras. Det finns anledning att\r\ndiskutera en ny lag om alternativmedicinsk\r\nverksamhet i samband med beredningen av\r\nalternativmedicinkommitténs betänkande.</pre><pre>Anf. 128 GUDRUN SCHYMAN (v):</pre><pre>Herr talman! Jag skall be att få tacka även för detta\r\nsvar. Vi är väl överens i sakfrågan: sådant här skall\r\ninte förekomma. Jag delar den uppfattning som\r\nstatsrådet ger uttryck för, när han säger att ''det är\r\nupprörande om sjuka människor utnyttjas och\r\nluras''. Nu är det ju inte fråga om ''om'' utan fråga\r\nom ''att''.</pre><pre>Det exempel som jag har tagit upp är ju inte det\r\nenda exemplet utan ett bland många. Sådant här\r\nförekommer. Det går tydligen att starta sådana här\r\nfirmor hur som helst och genom annonser locka till\r\nsig människor, som inte mår bra, som känner sig\r\noroliga och som inte anser sig riktigt bemötta i den\r\nordinarie sjukvården.</pre><pre>Jag diskuterade för två år sedan denna fråga med\r\nden föregående regeringen. Då fick jag till svar att\r\nman skulle se på detta igen när\r\nalternativmedicinkommittén hade kommit med sitt\r\nbetänkande. Kvacksalverilagen är uppenbarligen\r\ninte tillräcklig i detta fall.</pre><pre>Det går säkert att komma åt dessa fall med andra\r\nrättsliga medel, t.ex. bestämmelserna om\r\nbedrägeri. Men problemet är att man måste komma\r\ntill rätta med dessa fall innan de sker. Den\r\nnuvarande lagstiftningen medger endast att man\r\nkan ingripa efteråt, t.ex. genom att anmäla någon\r\nför bedrägeri. Det måste finnas någon form av\r\netableringskontroll eller liknande. Jag vill fråga:\r\nDen nya lag som statsrådet flaggar för, vad skall den\r\ninnehålla och när kommer den? Det är ju väldigt\r\nallvarligt att denna verksamhet pågår och att\r\nmänniskor lider. Går det inte att stärka\r\nkvacksalverilagen tills vidare så att vi slipper att\r\nsopa efteråt?</pre><pre>Anf. 129 Statsrådet BO KÖNBERG (fp):</pre><pre>Herr talman! Min bedömning är att det är svårt att\r\ntillfälligt förstärka lagen. Frågan om alternativ\r\nmedicin i stort bereddes av\r\nalternativmedicinkommittén. Om man skall tolka\r\ndet lagförslag som kommittén lade fram, ville den\r\nväl närmast ha en uppluckring av de nuvarande\r\nreglerna, dvs. en utveckling i motsatt riktning mot\r\nden som Gudrun Schyman antyder. Jag har velat\r\npeka på att man får se på detta förutsättningslöst i\r\nsamband med att man bereder kommitténs\r\nbetänkande.</pre><pre>Förutom att det finns ett problem som består i att\r\nmänniskor luras är det också så att många\r\nmänniskor ibland vill ha mer av alternativ medicin\r\nän för närvarande. Det finns alltså olika\r\nuppfattningar bland befolkningen i stort om dessa\r\nfrågor. Den avvägning som samhället enligt min\r\nmening måste stå för är att inte ha alltför mycket av\r\nregler och etableringskontroll samtidigt som man\r\nmåste stoppa bedrägerier riktade mot människor.\r\nHur kvacksalverilagen skall se ut får man pröva i\r\ndet sammanhanget. Någon tillfällig ändring av den\r\nkan jag inte se att det just nu finns utrymme för.</pre><pre>Anf. 130 GUDRUN SCHYMAN (v):</pre><pre>Herr talman! Det låter som en mycket liberal\r\ntolkning. Jag vet att det finns människor som är\r\nintresserade av alternativ medicin, som kan vara ett\r\nmycket bra komplement. Men det är under\r\nförutsättning att man ändå har kontroll över vad\r\nsom pågår. Den typ av hälsofirmor som jag har tagit\r\nsåsom exempel är rena rama kvacksalveriet. Man\r\nsäljer mineralsoppa utifrån några blodanalyser som\r\ningen förstår sig på. Man representerar på ett\r\noseriöst sätt en form av sjukvård. Det måste vara\r\nmöjligt att införa någon form av kontroll, innan\r\nmänniskor får börja annonsera ut sina tjänster på\r\ndetta sätt. Jag vill ha ett uttalande från statsrådet\r\nom att man omedelbart skall se på detta problem\r\noch göra något åt det.</pre><pre>Anf. 131 Statsrådet BO KÖNBERG (fp):</pre><pre>Herr talman! Det torde vara väldigt svårt att införa\r\nen ordning, där man skulle kontrollera allt sådant\r\nhär i förväg. Den metodik som finns i\r\nkvacksalverilagen, dvs. att tala om vad man får och\r\ninte får göra, tror jag är den enda framkomliga\r\nvägen.</pre><pre>Vad vi nu har att göra är att vi på grundval av en\r\nmycket gammal lagstiftning -- som\r\nkvacksalverilagen är -- måste söka bedöma vad som\r\nhar hänt under den tid som lagen har funnits för att\r\nse vilka ändringar som kan göras. Jag har väldigt\r\nsvårt att tänka mig ett generellt system för att\r\nkunna kontrollera alla de olika metoder som finns\r\nför människor som tror att de kan bli bättre. Det\r\nskulle såvitt jag förstår innebära en total\r\nläkemedelsprövning av alla former av\r\nnaturläkemedel. Det tror jag inte att något land i\r\nvärlden kan tänka sig.</pre><pre>Anf. 132 GUDRUN SCHYMAN (v):</pre><pre>Herr talman! Jag skall då kanske koncentrera mig\r\npå att diskutera kvacksalverilagen. Det är riktigt att\r\ndet talas om en uppluckring. Men jag påstår att det\r\ninnebär ett problem att lagen är så gammal och\r\notidsenlig att man inte kan använda den i sådana\r\nhär fall. Då undrar jag om statsrådet kan tänka sig\r\natt flagga för en skärpning så att kvacksalverilagen\r\nkommer att innehålla effektivare regler. Frågan är\r\nockså vem som skall utöva tillsyn över sådan här\r\nverksamhet.</pre><pre>Anf. 133 Statsrådet BO KÖNBERG (fp):</pre><pre>Herr talman! Alternativmedicinkommitténs\r\nbetänkande bereds i regeringskansliet. Det har\r\nvarit föremål för remissbehandling. Vad den nya\r\nregeringen nu har att göra är att gå igenom\r\nremissvaren och ta ställning till dem. För dagen kan\r\njag inte ge något besked om huruvida det förslag\r\nsom vi kommer att lägga fram kommer att innebära\r\nsådana skärpningar som Gudrun Schyman önskar.\r\nJag vill åter understryka att vi skall se över lagen\r\nmen inte införa ett stort kontrollsystem.</pre><pre>Anf. 134 GUDRUN SCHYMAN (v):</pre><pre>Herr talman! Jag får väl nöja mig med det\r\nbeskedet. Jag väntar med spänt intresse på det\r\nförslag som kommer från regeringen.</pre><pre>Överläggningen var härmed avslutad.</pre><pre>45 § Svar på fråga  1991/92:4 om postverkets\r\nregionala organisation i Norrland</pre><pre>Anf. 135 Kommunikationsminister MATS\r\nODELL (kds):</pre><pre>Herr talman! Sten-Ove Sundström har frågat mig\r\nom jag är beredd att vidta åtgärder för att få en\r\nordentlig analys av postverkets regionala\r\norganisation i Norrland, med regionkontorens\r\nlokalisering.</pre><pre>Postverket är ett affärsverk med uppgift att\r\nbefordra brev och distribuera paket samt förmedla\r\nbetalningar. Riksdag och regering anger mål för\r\nverksamheten och det överlåts sedan på\r\npostverkets styrelse och ledning att uppfylla målen.\r\nRiksdag och regering skall således inte detaljstyra\r\nverksamheten.</pre><pre>I 7 § förordningen (1988:79) med instruktion för\r\npostverket anges följande:</pre><pre>''För poströrelsen är landet indelat i postregioner.\r\nPostverket bestämmer närmare om den regionala\r\noch lokala verksamhetens organisation samt -- efter\r\nsamråd med berörd kommun -- namn på\r\npostkontor.''</pre><pre>Frågan om den regionala indelningen av\r\nverksamheten har alltså delegerats till postverkets\r\nkoncernstyrelse.</pre><pre>Den nya regionindelningen innebär inte någon\r\nförändring av det regionalpolitiska ansvar som\r\nålagts postverket av riksdag och regering, nämligen\r\natt brev och paket samt betalningar skall förmedlas\r\nså att alla kan nå alla.</pre><pre>Jag förutsätter att postverkets styrelse gjort den\r\naffärsmässiga bedömningen att den nya\r\nregionindelningen är den mest lämpliga för\r\nverksamheten.</pre><pre>Anf. 136 STEN-OVE SUNDSTRÖM (s):</pre><pre>Herr talman! Jag tackar kommunikationsministern\r\nför svaret på min fråga. Det var dock ett väldigt tunt\r\nsvar, i princip ett citat ur postverkets instruktion.\r\nDet kan kanske vara värt att återge för några. Men\r\nvi som bor i de norra delarna av detta land har\r\nupptäckt att av de tretton nya regionkontor som\r\nskall lokaliseras har ett enda placerats i landets\r\nnordligaste del och de övriga tolv i Mellan- och\r\nSydsverige. Då skall man komma ihåg att den\r\nnordligaste delen representerar en tredjedel av\r\nlandets yta. Om en kirunabo vill ha någon form av\r\nkontakt med postens regionkontor, måste han flyga\r\n65 mil för att uppnå denna kontakt. Jag har väldigt\r\nsvårt att översätta detta till regionalpolitik, för det\r\när ju det ansvaret som vi såsom politiker til syvende\r\nog sidst har.</pre><pre>Regionalpolitiken kan inte helt överlämnas till\r\npostverket och dess styrelse. Vi måste såsom\r\npolitiker ha en åsikt. Därför frågade jag statsrådet\r\nom han inte kunde göra en ordentlig analys av\r\nsituationen. Detta är för oss början till en\r\nregionalpolitisk nedrustning. Det är lika dumt som\r\natt påstå att stockholmarna får lika bra service av\r\nposten, om man lägger stockholmarnas\r\nregionkontor i Köpenhamn. Det är ju sådant\r\navstånd det är fråga om. Jag måste därför upprepa\r\nmin fråga, som jag tycker är oerhört viktig, i\r\nförhoppning om att få ett bredare svar: Känner\r\nstatsrådet någon form av engagemang i den viktiga\r\nsamhällsuppgift som postens service är?</pre><pre>Anf. 137 Kommunikationsminister MATS\r\nODELL (kds):</pre><pre>Herr talman! Jag kan försäkra Sten-Ove\r\nSundström att jag och regeringen känner ett\r\noerhört starkt ansvar för regionalpolitiken i\r\nNorrland. Men till skillnad från Sten-Ove\r\nSundström tror jag inte att vi förbättrar den genom\r\natt placera ut ett antal regionkontor för postverket\r\ni den norrländska terrängen. Helt andra åtgärder\r\nmåste till. Jag skall gärna svara bredare på frågan\r\nom vi är beredda att göra en analys av detta. Jag\r\nkan svara ja på den frågan. Jag skall ta upp denna\r\nsak med postverket och höra vad som ligger bakom.\r\nMen vi måste vara eniga om en sak: vi löser inte\r\nNorrlands regionalpolitiska problem genom att\r\nvidta denna typ av åtgärder.</pre><pre>Däremot finns det en risk med den linje som Sten-\r\nOve Sundström företräder, alltså att regeringen\r\nskall gå in och ta över ett detaljstyrande ansvar för\r\nverket. Jag har den uppfattningen att ju mer vi\r\nblandar oss i organisationsfrågorna, desto större är\r\nrisken för en helt motsatt effekt. Det arbete som\r\nbedrivs inom regeringen för att tydliggöra statens,\r\ndvs. ägarens, roll och postverkets roll blir då\r\ndiffusare. Ju mer vi blandar oss i den löpande\r\ndriften, desto mindre möjligheter har vi sedan att\r\nkritisera det sätt varpå verksamheten bedrivs.</pre><pre>Vad jag framför allt skall kontrollera är att brev,\r\npaket och betalningar förmedlas så att alla kan nå\r\nalla. Det är den viktigaste uppgiften.\r\nRegionalpolitiken sköter vi genom andra metoder\r\nän att gå in och detaljstyra postens verksamhet.</pre><pre>Anf. 138 STEN-OVE SUNDSTRÖM (s):</pre><pre>Herr talman! Jag tackar för denna komplettering\r\nav svaret. Jag delar naturligtvis\r\nkommunikationsministerns syn när det gäller\r\ndetaljstyrning. Riksdag och regering skall\r\nsjälvfallet inte detaljstyra verken. Men det är ändå\r\nviktigt att man följer verksamheten i de fall man\r\nkan tvingas att gå in och ta några i örat, om de\r\ndirekt motarbetar den regionalpolitik som förs av\r\nriksdag och regering. Det är väldigt viktigt att vi är\r\nobservanta på detta.</pre><pre>Jag anser inte att man kommer åt problemen\r\ngenom att inrätta en massa regionkontor i\r\nNorrland -- tvärtom. Men det är viktigt hur man\r\nplacerar dem. När det gäller en så pass stor yta som\r\ndet här trots allt är fråga om med ett enda kontor,\r\nmåste man se till att man får en någorlunda central\r\nplacering, i detta fall i Luleå. Då hade kirrunabon\r\nbara haft 35 mil till kontoret och hade haft mycket\r\nlättare att nå den service som ett regionkontor\r\nerbjuder. Det är inte antalet regionkontor som är\r\ndet viktiga utan hur man placerar dem. Det gläder\r\nmig att statsrådet tydligen skall se på denna bit. Det\r\när väldigt angeläget att man observerar just\r\nlokaliseringen av regionkontoren.</pre><pre>Anf. 139 Kommunikationsminister MATS\r\nODELL (kds):</pre><pre>Herr talman! Vi börjar tydligen bli eniga. Vi gör\r\nbefolkningen på alla andra orter utom Luleå\r\nbesvikna, om vi lägger regionkontoret där. Om det\r\nskulle bli så som Sten-Ove Sundström vill, fick jag\r\nantagligen nya frågor om varför regionkontoren\r\ninte läggs på den plats som postverket från början\r\nhade avsett.</pre><pre>Avsikten är att göra Sverige rundare utan att\r\nkostnaderna för postverket ökar på ett orimligt\r\nsätt. Jag tror att Sten-Ove Sundström kommer att\r\nbli nöjd, om vi håller portoutvecklingen inom\r\nrimliga gränser och överlåter organisationen åt\r\npostverket. Om vi tar över detaljregleringen, har vi\r\ntill slut postens hela administration på\r\nkommunikationsdepartementet. Den utvecklingen\r\nvill vi inte se.</pre><pre>Anf. 140 STEN-OVE SUNDSTRÖM (s):</pre><pre>Herr talman! Det senaste kan jag instämma i. Det\r\när riktigt att man skall vara försiktig med att\r\ndetaljstyra. Men ibland måste man gå in, när saker\r\nuppenbarligen blir fel såsom i detta fall. Men när\r\ndet gäller en så här stor del av landet, är jag helt\r\növertygad om att vi åstadkommer minsta möjliga\r\nmissnöje, om vi lägger regionkontoret i mitten, i\r\ndetta fall i Luleå. Denna typ av struktureringar\r\nåstadkommer trots allt missnöje.</pre><pre>Överläggningen var härmed avslutad.</pre><pre></pre><pre>46 § Svar på fråga  1991/92:21 om\r\nsambeskattningen av makars förmögenhet</pre><pre>Anf. 141 Statsrådet BO LUNDGREN (m):</pre><pre>Herr talman! Hugo Hegeland har frågat mig när\r\nregeringen avser att föreslå riksdagen att avskaffa\r\nsambeskattningen av makars förmögenhet.</pre><pre>Redan till 1992 års taxering slopas\r\nförmögenhetsskatten på arbetande kapital. Förslag\r\nom detta bereds för närvarande inom\r\nregeringskansliet. I det sammanhanget prövar vi\r\nockså förusättningarna -- bl.a. det statsfinansiella\r\nutrymmet -- för att redan nu ta ytterligare steg mot\r\nförmögenhetsskattens slopande. En fråga som\r\nnaturligt kommer upp i en sådan diskussion är\r\nsambeskattningen. Innan beredningen har\r\navslutats inom några veckor kan jag inte lämna\r\nHugo Hegeland det exakta besked han efterlyser.\r\nSom framgår av regeringsförklaringen kommer vi\r\nemellertid på några års sikt att avskaffa\r\nförmögenhetsskatten.</pre><pre>Anf. 142 HUGO HEGELAND (m):</pre><pre>Herr talman! Jag får väl börja med att gratulera Bo\r\nLundgren till utnämningen som statsråd. Jag vill\r\nockså tillägga att det gläder mig att åtminstone\r\nnågra statsråds utnämning bottnar i en obestridlig\r\nkompetens på det område de är satta att sköta.</pre><pre>Beträffande svaret får jag väl tacka för att Bo\r\nLundgren har kommit hit och försökt att svara på\r\nmin fråga, men jag kan ju inte hoppa i taket för\r\nsvaret, eftersom jag inte får något positivt besked.</pre><pre>Man skall tänka på att denna sambeskattning av\r\nförmögenhet har funnits mycket länge, men 1970,\r\nom jag inte minns fel, infördes särbeskattning när\r\ndet gäller inkomster. Det måste då ha varit ett rent\r\nförbiseende att man inte också införde\r\nsärbeskattning när det gäller förmögenheter. Om\r\näkta makar har var sin förmögenhet och\r\näktenskapsförord är förmögenheterna resp. makes\r\nenskilda egendom, och de har inte giftorätt och än\r\nmindre arvsrätt till varandras enskilda egendom.\r\nDet är alltså resp. makes helt enskilda egendom.\r\nMen trots detta skall en make vara med och betala\r\nförmögenhetsskatt på den förmögenhet som den\r\nandra maken råkar ha med sig i boet. Detta är ju i\r\noch för sig inte en nackdel, men jag tycker ändå att\r\ndet är en orättvisa. Det finns en distinktion. Man\r\nkan i och för sig inte säga att förmögenhetsskatten\r\när orättvis, utan den är orimlig, medan jag anser att\r\nsambeskattningen av förmögenhet är orättvis.\r\nDetta tycker jag är en viktig distinktion att göra.\r\nDistinktioner underlättar livet, medan sanktioner\r\nförsvårar det. Därför undrar jag om Bo Lundgren\r\nändå inte skall anstränga sig att påskynda\r\navvecklingen av denna orättvisa sambeskattning\r\nsom finns. Och det är naturligtvis mycket tacksamt,\r\nmen det kommer naturligtvis att ta tid innan vi får\r\nned förmögenhetsskatten till noll, så det kan ta\r\nmycket lång tid innan denna orättvisa elimineras.</pre><pre>Anf. 143 Statsrådet BO LUNDGREN (m):</pre><pre>Herr talman! Blotta faktum att Hugo Hegeland\r\nskulle hoppa i taket skulle ha fått mig att överväga\r\nett mer konkret svar. Men förmögenhetsskatten\r\nskall ju slopas på några års sikt. Det innebär inte att\r\nman under lång tid kommer att ha kvar\r\nsambeskattning av förmögenhet. Det kommer inte\r\natt finnas någon förmögenhetsskatt över huvud\r\ntaget.</pre><pre>Prioriteringen från regeringens sida måste\r\nsjälvfallet vara att i första hand undanröja den del\r\nav förmögenhetsskatten som är mest negativ ur\r\ntillväxtsynpunkt, dvs. förmögenhetsskatten på\r\narbetande kapital, som låser in kapital som höjer\r\nkostnaderna för mindre företag.</pre><pre>När vi i regeringen sedan går vidare och helt slopar\r\nförmögenhetsskatten måste vi naturligtvis avväga\r\ndet tillgängliga statsfinasiella utrymmet mot vad\r\nsom behövs för tillväxten. Men jag kan försäkra\r\nHugo Hegeland att det är mycket intressant och\r\nstimulerande att hålla på med ett arbete som\r\ninnebär att man på några års sikt helt slopar\r\nförmögenhetsskatten. Då finns inte längre det\r\nproblem som Hugo Hegeland mycket riktigt sade\r\natt vi har haft under hela den tid som vi har haft\r\nförmögenhetsskatt i Sverige.</pre><pre>Anf. 144 HUGO HEGELAND (m):</pre><pre>Herr talman! Det är naturligtvis riktigt som Bo\r\nLundgren säger, nämligen att\r\nförmögenhetsskatten, framför allt på arbetande\r\nkapital, verkar negativt. Däremot kan man säga att\r\nsambeskattningen inte verkar negativt på det sättet\r\natt den har förhindrat några äktenskap. Det tror jag\r\ninte. Det är en börda som man gärna betalar för. På\r\ndet sättet kan man naturligtvis fortsätta med den.\r\nMen jag tycker ändå att detta är ett animalistiskt\r\ninslag i beskattningen. Att man successivt minskar\r\nförmögenhetsskatten och så småningom kommer\r\nned till noll är naturligtvis ett sätt att gå fram. Då\r\nförsvinner givetvis problemet.</pre><pre>Nu säger statsrådet Lundgren att man på några års\r\nsikt kommer att avskaffa förmögenhetsskatten.\r\nMen betyder det att Bo Lundgren räknar med att\r\nhan också kommer att vara statsråd på några års\r\nsikt?</pre><pre>Anf. 145 Statsrådet BO LUNDGREN (m):</pre><pre>Herr talman! Jag förutsätter att den kloka politik\r\nsom regeringen kommer att föra kommer att\r\ninnebära att regeringen sitter kvar under denna\r\nmandatperiod och även under ytterligare\r\nmandatperioder för att kunna föra in Sverige i en\r\nekonomisk situation med ökad tillväxttakt och\r\nannat som ger utrymme för ytterligare\r\nskattesänkningar.</pre><pre>Anf. 146 HUGO HEGELAND (m):</pre><pre>Herr talman! Jag instämmer gärna i den\r\nförhoppningen.</pre><pre>Överläggningen var härmed avslutad.</pre><pre>47 § Svar på fråga  1991/92:31 om\r\nskattskyldigheten för biodling</pre><pre>Anf. 147 Statsrådet BO LUNDGREN (m):</pre><pre>Herr talman! Karin Falkmer har frågat mig om när\r\njag är beredd att avskaffa skattskyldigheten för\r\nsådan biodling som ej är näringsverksamhet.</pre><pre>En förutsättning för att en skattepliktig inkomst\r\nskall uppkomma för en hobbybiodlare är att\r\nverkamheten går med vinst. Avdrag får göras för de\r\nkostnader som uppkommit i verksamheten.Går\r\nverksamheten med förlust ett år får avdrag göras\r\nför underskottet mot intäkten nästa år.</pre><pre>Till grund för reglerna ligger principen om en\r\nlikformig inkomstbeskattning. När det gäller\r\nbiodling missgynnade de tidigare reglerna dem som\r\nbedrev yrkesmässig biodling, eftersom de inte\r\nkunde konkurrera med hobbybiodlarna på\r\nskattemässigt lika villkor.</pre><pre>Av bl. a miljömässiga skäl kan det finnas anledning\r\natt ändra reglerna vad avser några enstaka bikupor.\r\nJag är dock inte beredd att nu ta ställning på denna\r\npunkt.</pre><pre>Anf. 148 KARIN FALKMER (m):</pre><pre>Jag tackar biträdande finansministern för svaret.\r\nÄven om jag jag ser en viss öppenhet för att ändra\r\nreglerna är jag något besviken över att besked inte\r\nvar mer konkret.</pre><pre>Hobbybiodlare är entusiaster. De är ofta\r\npensionärer och upplever sig nu plötsligt vara\r\ndrabbade av två stora hot. Det ena hotet är ett litet\r\nspindelhjul, som dess bättre inte kan skyllas på\r\npolitiska beslut i denna kammare. Det andra hotet\r\när de nya skattereglerna. Enligt dessa skatteregler\r\ntvingas alla hobbybiodlare att föra anteckningar\r\noch spara räkningar, kvitton, m.m. så att kontroll\r\nkan ske av deklarationen. Allt från kostnader för\r\ndrottningbyte, inköp av fodersocker och\r\nhonungskärl, till kostnader för elström, vatten och\r\negen bil måste bokföras liksom intäkter vid\r\nhonungsförsäljning. Vid större inköp, t.ex. av\r\nbikupor, medges förslitningsavdrag som vanligen\r\nfördelas på fem--tio år. Dessa handlingar skall\r\nsparas under upp till sju år. Det är orimligt att alla\r\nhobbybiodlare skall behöva utsättas för denna\r\npappersexercis.</pre><pre>Anf. 149 Statsrådet BO LUNDGREN (m):</pre><pre>Herr talman! Jag kommer att uppehålla mig vid\r\nskattefrågan. Jag inser att det även kan finnas andra\r\nproblem när det gäller biodlingen. Och det är\r\nalldeles uppenbart att det i skattelagstiftningen\r\nibland finns behov av att dra gränser som kan\r\nkomma att påverka en del negativt.</pre><pre>Eftersom det är min ambition att ändra\r\nskattelagstiftningen i en riktning som minskar\r\nkrångel och byråkrati och förenkla tillämpningen\r\nbåde för skattskydliga och för dem som har att\r\nhantera skattelagstiftningen, finns det anledning att\r\nse över gränsdragningen i detta sammanhang.\r\nEftersom jag har haft förhållandevis kort tid på mig\r\natt studera frågan i detalj och eftersom det finns\r\nandra gränsdragningsfrågor som man måste\r\nfundera över när det gäller inkomstbeskattningen,\r\nkommer vi att belysa frågan i en eller annan form.\r\nJag hoppas att förhållandevis snart kunna lägga\r\nfram förslag som innebär förenklingar och minskat\r\nkrångel i detta avseende. Men innan jag närmare\r\nhar studerat vilka problem som finns och vilka\r\ngränsdragningsproblem som kan uppkomma med\r\nen ny gräns, är jag inte beredd att komma med ett\r\nkonkret svar i dennna fråga.</pre><pre>Anf. 150 KARIN FALKMER (m):</pre><pre>Herr talman! Det gläder mig att höra att\r\nöppenheten finns och är tydlig. Kontroll,\r\nuppgiftslämnande och beskattning gör att många\r\nbiodlare som har bara några kupor i dag håller på\r\natt tappa stinget och överväger att avveckla sin\r\nverkamhet. Då finns det risk för att bina och\r\nbikuporna i naturen försvinner. Bina behövs för\r\npollineringen, eftersom det ger frukt på våra\r\nfruktträd. Detta är alltså även ur samhällets\r\nsynvinkel en viktig verksamhet som biodlarna\r\nbedriver.</pre><pre>Anf. 151 Statsrådet BO LUNDGREN (m):</pre><pre>Herr talman! Jag är fullt meveten om de effekter\r\ndet skulle få om man inte får en tillräcklig\r\nomfattning på biodlingen, bl. a. när det gäller\r\npollineringen. Och det är naturligtvis min ambition\r\natt jag, samtidigt som jag ser till att den\r\nyrkesmässiga biodlingen får rimliga arbetsvillkor,\r\nockså ser till att hobbybiodlingen kan ha sting även\r\ni fortsättningen.</pre><pre>Överläggningen var härmed avslutad.</pre><pre>48 § Svar på fråga  1991/92:23 om\r\nmedlemskapsförhandlingarna med EG</pre><pre>Anf. 152 Statsrådet ULF DINKELSPIEL\r\n(m):</pre><pre>Herr talman! Mats Hellström har frågat mig vilken\r\nden svenska regeringens ambition är i fråga om\r\ntidtabellen för svenska medlemskapsförhandlingar\r\nmed EG mot bakgrund av uttalanden av\r\nstatsministern och mig.</pre><pre>Enligt regeringsförklaringen i riksdagen den 4\r\noktober 1991 kommer regeringen med all kraft att\r\nverka för att Sverige snarast möjligt blir fullvärdig\r\nmedlem av EG.</pre><pre>Detta innebär också att vi önskar komma in i en\r\nförhandling med EG så snart som möjligt.</pre><pre>Anf. 153 MATS HELLSTRÖM (s):</pre><pre>Herr talman! Låt mig först gratulera Ulf\r\nDinkelspiel till det mycket viktiga arbetet som EG-\r\nstatsråd i regeringen. Jag hälsar även Ulf\r\nDinkelspiel välkommen till kammaren.</pre><pre>Jag vill också tacka för svaret på frågan som ju rätar\r\nut de frågetecken som onekligen uppstod när Carl\r\nBildt efter besöket i Helsingfors uttalade sig på ett\r\nsådant sätt att man fick ett helt annat intryck än det\r\nsom regeringsförklaringen förmedlade och som Ulf\r\nDinkelspiel själv gav uttryck för i TV-programmet\r\nMagasinet. Jag hade inga som helst invändningar\r\nnär jag såg Ulf Dinkelspiels redovisningar i\r\nMagasinet. Jag blev däremot desto mer förvånad\r\nnär jag nästa morgon kunde läsa Carl Bildts\r\nuttalanden i Helsingfors där ju finska tidningar som\r\nHuvudstadsbladet hävdade att han har sagt att han\r\nkan tänka sig att dröja med de svenska EG-\r\nförhandlingarna om det finns garantier för att\r\növriga Norden satsar på fullvärdigt medlemskap i\r\nEG.</pre><pre>I Svenska Dagbladet talas det om gemensamma\r\nnordiska förhandlingar med turboeffekt. Och i\r\nDagens Nyheter hävdas det som jag har tagit upp i\r\nmin fråga, nämligen att Carl Bildt har uttalat att det\r\nkunde vara en fördel att ta en fördröjning av\r\nförhandlingarna om hela Norden som region kom\r\nin i gemenskapen.</pre><pre>Jag har ställt den här frågan för att få den klarhet\r\nsom Ulf Dinkelspiel nu har skapat. Det är Ulf\r\nDinkelspiels uttalanden och regeringsförklaringen\r\nsom gäller och inte det statsministern sade efter\r\nbesöket i Helsingfors. Det är inte bra om det skapas\r\nintryck av att regeringen ger ett annat besked till\r\nvåra finska vänner i Helsingfors än de besked som\r\nden ger här i Sverige.</pre><pre>Anf. 154 Statsrådet ULF DINKELSPIEL\r\n(m):</pre><pre>Herr talman! Först och främst vill jag tacka Mats\r\nHellström för de vänliga orden och hans\r\nvälkomsthälsning.</pre><pre>Jag tror att missförstånden bottnar inte så mycket i\r\nstatsministerns uttalanden som i olika\r\npressrapporter och tolkningar av vad han sade. På\r\nen fråga vid presskonferensen i Helsingfors sade\r\nstatsministern att det nordiska perspektivet är\r\nviktigt och att det vore en fördel för Sverige om vi\r\nfick en nordisk utveckling i samma riktning. Om en\r\noch annan svensk komplikation uppkommer, vilket\r\njag inte tror, får vi vara beredda att ta den. Vad som\r\nligger i det här är först och främst att det inte kan\r\nbli fråga om gemensamma förhandlingar. Det kan\r\nmöjligen bli fråga om parallella förhandlingar, som\r\ndet förmodligen blir med Österrike. Därnäst\r\nuppstår frågan om ikraftträdandet. Då kan det\r\nexempelvis vara på det sättet att EG vill lägga ihop\r\ndessa tidsmässigt. Man kan inte utesluta att en\r\nsådan situation uppstår. Men vår ambition är och\r\nförblir att bli medlemmar 1995. Och jag tror att\r\nMats Hellström och jag är eniga på den här\r\npunkten, och det framgår också av hans uttalanden.</pre><pre>Anf. 155 MATS HELLSTRÖM (s):</pre><pre>Herr talman! Ja, vi är eniga, och det är bra.\r\nEftersom tre olika tidningar har gjort så olika\r\ntolkningar av vad statsministern har sagt i\r\nHelsingfors vore det bra om denna stramhet i\r\nfortsättningen också präglar regeringens\r\nuttalanden utomlands.</pre><pre>Anf. 156 Statsrådet ULF DINKELSPIEL\r\n(m):</pre><pre>Herr talman! Om detta uttalande har bidragit till\r\natt skapa full klarhet är jag bara tacksam.</pre><pre>Överläggningen var härmed avslutad.</pre><pre>49 § Hänvisning av ärende till utskott</pre><pre>Föredrogs och hänvisades</pre><pre>Förslag</pre><pre>1991/92:11 till utrikesutskottet</pre><pre>50 § Bordläggning</pre><pre>Föredrogs och bordlades</pre><pre>Propositionerna</pre><pre>1991/92:18 Ändringar i försäkringsrörelselagen</pre><pre>1991/92:21 Teckning av aktier m.m. i Nordbanken</pre><pre>1991/92:34 Upphävande av lagen (1983:1053) om\r\nskatt på</pre><pre>omsättning av vissa värdepapper</pre><pre>51 § Kammaren åtskildes kl. 18.58.</pre><pre>Förhandlingarna leddes</pre><pre>av tredje vice talmannen från sammanträdets\r\nbörjan t.o.m.</pre><pre>ajourneringen kl. 18.00,</pre><pre>av förste vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}