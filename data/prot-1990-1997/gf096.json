{"dokumentstatus":{"dokument":{"hangar_id":"2387605","dok_id":"GF096","rm":"1991/92","beteckning":"6","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"6","slutnummer":"0","datum":"1991-10-04 00:00:00","systemdatum":"2005-10-27 13:51:07","publicerad":"1991-10-04 00:00:00","titel":"Riksdagens snabbprotokoll 1991/92:6 Fredagen den 4 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{C8C6733C-DF46-4ED7-9C67-DD0E14ACB929}","dokument_url_text":"http://data.riksdagen.se/dokument/GF096/text","dokument_url_html":"http://data.riksdagen.se/dokument/GF096","dokumentstatus_url_xml":"http://data.riksdagen.se/dokumentstatus/GF096","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:6</div>\r\n<div class=\"sidhuvud_datum\">Fredagen den 4 oktober</div>\r\n<div class=\"sidhuvud_klockslag\">Kl. 9.00--9.49</div>\r\n<hr class=\"sidhuvud_linje\">\r\n<pre>1 § Meddelande om val</pre><pre>Anf. 1 TALMANNEN:</pre><pre>Jag får meddela att val av utskott och\r\nförvaltningsstyrelse kommer att företas vid\r\nkammarens sammanträde tisdagen den 8 oktober.</pre><pre>2 § Ledigheter</pre><pre>Talmannen meddelande att Margareta Israelsson\r\n(s) ansökt om föräldraledighet under tiden den 5\r\noktober--den 29 november.</pre><pre>Kammaren biföll denna ansökan.</pre><pre>Talmannen anmälde att Yngve Wernersson (s)\r\nskulle tjänstgöra som ersättare för Margareta\r\nIsraelsson.</pre><pre>Vidare meddelande talmannen att Karl-Göran\r\nBiörsmark (fp) ansökt om ledighet för FN-uppdrag\r\nunder tiden den 12 oktober--den 11 november.</pre><pre>Kammaren biföll denna ansökan.</pre><pre>Talmannen anmälde att Lola Björkquist (fp) skulle\r\ntjänstgöra som ersättare för Karl-Göran\r\nBiörsmark.</pre><pre>3 § Anmälan om utsedda statsråd</pre><pre>Anf. 2 Statsminister CARL BILDT:</pre><pre>Fru talman! Enligt regeringsformens föreskrift får\r\njag för riksdagen anmäla de statsråd som jag utsett\r\natt tillsammans med mig ingå i regeringen.</pre><pre>Statsråd och chef för justitiedepartementet är Gun\r\nHellsvik</pre><pre>Statsråd och chef för utrikesdepartementet är\r\nMargaretha af Ugglas</pre><pre>Statsråd och chef för försvarsdepartementet är\r\nAnders Björck</pre><pre>Statsråd och chef för\r\nkommunikationsdepartementet är Mats Odell</pre><pre>Statsråd och chef för finansdepartementet är Anne\r\nWibble</pre><pre>Statsråd och chef för utbildningsdepartementet är\r\nPer Unckel</pre><pre>Statsråd och chef för jordbruksdepartementet är\r\nKarl Erik Olsson</pre><pre>Statsråd och chef för\r\narbetsmarknadsdepartementet är Börje Hörnlund</pre><pre>Statsråd och chef för bostadsdepartementet är\r\nBirgit Friggebo</pre><pre>Statsråd och chef för industridepartementet är Per\r\nWesterberg</pre><pre>Statsråd och chef för civildepartementet är Inger\r\nDavidsson</pre><pre>Statsråd och chef för miljödepartementet är Olof\r\nJohansson</pre><pre>Statsråd är:</pre><pre>Reidunn Lauren</pre><pre>Alf Svensson</pre><pre>Ulf Dinkelspiel</pre><pre>Görel Thurdin</pre><pre>Bo Könberg</pre><pre>Bo Lundgren</pre><pre>Beatrice Ask</pre><pre>Regeringen kommer senare att lägga fram förslag\r\nom vissa ändringar i den departementala\r\norganisationen. Detta förutses bl.a. innebära att\r\nbostadsdepartementet upphör och att\r\nbenämningen på industridepartementet ändras till\r\nnäringsdepartementet och att miljödepartementet\r\nblir ett miljö- och resursdepartement. Riksdagen\r\nkommer att på föreskrivet sätt underrättas om\r\ndessa förändringar.</pre><pre>4 § Regeringsförklaring</pre><pre>Anf. 3 Statsminister CARL BILDT:</pre><pre>Fru talman, ledamöter av Sveriges riksdag!\r\nModerata samlingspartiet, folkpartiet liberalerna,\r\ncenterpartiet och kristdemokratiska\r\nsamhällspartiet har enats om att gemensamt bilda\r\nregering för att förändra och för att förnya Sverige.</pre><pre>Det är våra partiers gemensamma avsikt att\r\ngenomföra en kraftfull förnyelse av Sverige i\r\nenlighet med väljarnas i val uttryckta vilja.</pre><pre>Vår politik utformas med siktet inställt på 1990-\r\ntalet i dess helhet. Vi kan inte omedelbart\r\ngenomföra allt som vi anser önskvärt och riktigt.\r\nMen vi lovar att sätta in all vår gemensamma kraft\r\nför att under 1990-talet genomföra den förnyelse av\r\nSverige och den förnyelse av svensk politik som\r\nkrävs.</pre><pre>***</pre><pre>Fyra stora uppgifter kommer att dominera\r\nregeringens arbete under denna mandatperiod.</pre><pre>Den första uppgiften är att fullt ut föra Sverige in i\r\ndet europeiska samarbetet genom förhandlingarna\r\nom medlemskap i den europeiska gemenskapen.</pre><pre>Den andra är att bryta den ekonomiska\r\nstagnationen och att återupprätta Sveige som en\r\ntillväxt- och företagarnation med en stark och\r\nväxande ekonomi.</pre><pre>Den tredje är att förbättra vår välfärd och sociala\r\nomsorg genom den valfrihetsrevolution i\r\nvälfärdspolitiken som vi kommer att inleda och\r\ngenom särskilda insatser för de sämst ställda.</pre><pre>Den fjärde uppgiften är att forma en långsiktig och\r\nhållbar utveckling mot ett samhälle med frisk luft\r\noch rent vatten, med levande sjöar och skogar.</pre><pre>***</pre><pre>Regeringen kommer med all kraft att verka för att\r\nSverige snarast möjligt blir fullvärdig medlem av\r\nden europeiska gemenskapen.</pre><pre>Steget in i det europeiska samarbetets kärna är ett\r\nsteg av historisk betydelse för Sverige. Det kommer\r\natt påverka snart sagt varje del av vårt samhälle\r\nunder det årtionde som nu ligger framför oss.</pre><pre>Europa är statt i stark förändring. Historien\r\naccelererar och det är vår skyldighet att ta till vara\r\nde nya möjligheter som utvecklingen skapar.</pre><pre>De första efterkrigsdecenniernas\r\nintegrationsarbete i Västeuropa syftade till att\r\nsäkra freden i ett Europa som sargats av två\r\nvärldskrig. Integrationen har utvecklats till ett allt\r\nmer framgångsrikt och fördjupat samarbete för att\r\nsäkra frihet, demokrati och ekonomiska framsteg i\r\nallt större delar av Europa.</pre><pre>Sammanbrottet för de socialistiska diktaturerna\r\noch planekonomierna i Central- och Östeuropa\r\ninnebär en historisk möjlighet att etablera en\r\neuropeisk frihets- och samarbetsordning som\r\nsäkrar fred och utveckling under generationer\r\nframöver.</pre><pre>I detta arbete är den europeiska gemenskapen den\r\nsjälvskrivna kärnan. Men också arbetet inom\r\nEuroparådet och inom ramen för den europeiska\r\nsäkerhets- och samarbetskonferensen spelar här en\r\nviktig roll.</pre><pre>Det föreligger en bred enighet i riksdagen om den\r\nsträvan efter medlemskap som kom till uttryck i\r\nSverigens ansökan till den europeiska\r\ngemenskapen. Regeringen avser att under de\r\nkommande åren bygga vidare på denna breda\r\nenighet. Vi söker ett så brett samförstånd som\r\nmöjligt kring Sveriges politik i denna fråga.</pre><pre>Den svenska ansökan om medlemskap är ett\r\nuttryck för att vi delar Gemenskapens långsiktiga\r\nmål, så som dessa har formulerats i Romfördraget\r\noch Enhetsakten, och att vi tillsammans med de\r\nandra medlemsstaterna vill arbeta för dessas\r\nförverkligande.</pre><pre>Ansökan om medlemskap grundas dessutom på\r\ninsikten att Sverige vid inträdet i Gemenskapen\r\nmåste ge sin anslutning till alla delar av samarbetet,\r\ngodta de förändringar som kan följa av de nu\r\npågående regeringskonferenserna och förklara sig\r\nberett att aktivt medverka i Gemenskapens vidare\r\nutveckling i riktning mot de politiska mål som\r\nuppställdes i Romfördraget.</pre><pre>Den svenska utrikes- och säkerhetspolitikens\r\nutformning förändras i ett Europa som förändras.\r\nDen europeiska identiteten i vår utrikespolitik får\r\nökad betydelse. Den nya politiska situationen\r\nskapar nya möjligheter för deltagande också i\r\nutrikes- och säkerhetspolitiskt samarbete med\r\nandra europeiska stater.</pre><pre>Men alltjämt innebär de strategiska realiteterna i\r\ndet nordeuropeiska och nordatlantiska området att\r\nden svenska säkerhetspolitiska huvudlinjen, som\r\nsammanfattats i uttrycket ''alliansfrihet i fred\r\nsyftande till neutralitet i krig'', bibehåller sin\r\ngrundläggande betydelse.</pre><pre>Regeringen avser att omedelbart intensifiera\r\nförberedelserna för förhandlingarna om\r\nmedlemskap i den europeiska gemenskapen. Den\r\nkommer samtidigt att studera och lägga fram\r\nförslag om de förändringar på olika\r\nsamhällsområden som då blir viktiga.</pre><pre>Förändringar i grundlagen kommer att vara\r\nnödvändiga. Frågan om dessa bereds nu i en\r\nparlamentarisk kommitté. Denna ges vidgad\r\nsammansättning. Dess förslag kommer att ligga till\r\ngrund för förslag till riksdagen.</pre><pre>I detta sammanhang prövas också frågan om den\r\nnärmare utformningen av och tidpunkten för en\r\nfolkomröstning. Denna kommer att vara\r\navgörande för det slutgiltiga godkännandet av det\r\navtal om medlemskap som regeringen avser att\r\nträffa med europeiska gemenskapens\r\nmedlemsstater.</pre><pre>Med siktet inställt på medlemskap fr.o.m. 1995 bör\r\ndenna folkomröstning äga rum senast i samband\r\nmed det allmänna valet i september 1994.</pre><pre>***</pre><pre>Den andra stora uppgiften för regeringen blir att\r\nbryta den ekonomiska stagnationen och att lägga\r\ngrunden för en ny period av tillväxt, företagande\r\noch utveckling i Sverige.</pre><pre>I det nya Europa som nu växer fram får inte vårt\r\nland vara en nation som halkar efter. Vi vill att\r\nSverige och Norden skall vara ett kraftfält i den\r\nkommande europeiska utvecklingen.</pre><pre>Efter en lång period av en mycket snabb välstånds-\r\noch välfärdsutveckling har problemen i den svenska\r\nekonomin nu blivit allt tydligare. Utvecklings- och\r\ntillväxtkraften har försvagats.</pre><pre>Försöken att vända utvecklingen har tyvärr\r\nmisslyckats. I början av 1990-talet kännetecknas\r\nvår ekonomiska utveckling av en snabb utslagning\r\nav arbetsplatser och företag, starkt sjunkande\r\ninvesteringar i näringslivet, en minskande\r\nproduktion av varor och tjänster och försämrade\r\nstatsfinanser.</pre><pre>Det är av avgörande betydelse för Sveriges framtid\r\natt denna utveckling kan brytas.</pre><pre>Kan inte tillväxtkrisen hävas kommer 1990-talet att\r\npräglas av en allt högre arbetslöshet i förening med\r\nallt större svårigheter att finansiera också\r\nangelägna offentliga åtaganden.</pre><pre>Det centrala målet för regeringens ekonomiska\r\npolitik blir därmed att återvinna utvecklings- och\r\ntillväxtkraften i den svenska ekonomin.</pre><pre>I en tid av snabba och omfattande förändringar av\r\nde teknologiska och internationella\r\nförutsättningarna för vår ekonomiska utveckling\r\nställer vi upp som mål att för vårt land återerövra\r\nden ledande ställning bland de utvecklade länderna\r\nsom vi en gång hade.</pre><pre>Det innebär att Sverige mot mitten av 1990-talet\r\nmåste komma upp i en varaktig ekonomisk tillväxt\r\npå minst samma nivå som i jämförbara europeiska\r\nländer. Detta bör vara tillväxtpolitikens riktmärke.</pre><pre>En klar och entydig omläggning av kursen i den\r\nekonomiska politiken är därför nödvändig.\r\nAvgörande är en ny syn på enskilt ägande, enskilt\r\nföretagande och enskilt sparande. Det är de\r\nenskilda initiativen, det fria företagandet och det\r\nspridda personliga ägandet och sparandet som kan\r\nlägga grunden för en ny utvecklingskraft.</pre><pre>Avregleringar, en omfattande spridning av ägandet\r\nav i dag statliga företag, utbyggnad av eftersatt\r\ninfrastruktur och ökade satsningar på utbildning\r\noch forskning skapar tillsammans förutsättningar\r\nför nya investeringar och en utveckling som bryter\r\nden industriella nedgången.</pre><pre>Av största vikt för Sveriges ekonomiska utveckling\r\nunder 1990-talet blir att små- och nyföretagandet\r\nfår en renässans. Det är i dessa företag som de nya\r\nmöjligheterna och de nya jobben finns. Det är\r\nnyföretagandet som måste bli ekonomins spjutspets\r\nmot framtiden.</pre><pre>Regeringen kommer redan under denna höst att\r\nlägga fram en rad förslag som tillsammans innebär\r\nen ny start för små- och nyföretagandet.</pre><pre>Löntagarfonderna avvecklas. Detta besked är\r\nsignalen om en avgörande förändring av synen på\r\nföretagande och ägande i Sverige.</pre><pre>Skatterna på småföretagen kommer att sänkas.\r\nFörmögenhetsskatten på arbetande kapital\r\navskaffas redan fr.o.m. detta år. På några års sikt\r\navskaffas hela förmögenhetsskatten.\r\nArvsbeskattningen lindras. Omsättningsskatten på\r\naktier avskaffas. De sociala avgifterna på\r\nindividuella vinstandelar i företag tas bort. Den\r\nallmänna löneavgiften slopas. Nya\r\nskattestimulanser för teknik- och\r\ninnovationsföretag tas skyndsamt fram liksom\r\nförslag om lindrad kapitalbeskattning i övrigt.\r\nRegelverket för de mindre företagen förenklas.\r\nDet utländska intresset för investeringar i Sverige\r\nstimuleras genom att förvärvslagstiftningen för\r\nföretag, aktier och fastigheter i huvudsak avskaffas.</pre><pre>Skattepolitiken inriktas på en successiv sänkning av\r\ndet totala skattetrycket. Detta arbete inleds\r\nomedelbart. Sänkningen av skattetrycket skall ske\r\npå ett sådant sätt att vår ekonomis utvecklings- och\r\nkonkurrenskraft stärks.</pre><pre>Den genomförda sänkningen av den statliga\r\ninkomstbeskattningen ligger fast.</pre><pre>Ett nytt skatteutjämningssystem för kommunen tas\r\nfram skyndsamt. Det skall träda i kraft 1993. I\r\nsamband därmed avskaffas den särskilda\r\nskatteutjämningsavgiften. Det kommunala\r\nskattetrycket får inte höjas.</pre><pre>Skatten på livsmedel, turism, hotell- och\r\nrestaurangtjänster samt inrikes persontransporter\r\nsänks från årsskiftet till 18 %. Kombinationen av\r\nsänkningarna av den s.k. turistmomsen, momsen\r\npå inrikes persontrafik och sänkningen av\r\nlöneskatterna i större delen av Norrlands inland\r\nsom kommer att föreslås ger nya möjligheter för\r\nturismen i exempelvis den svenska fjällvärlden.</pre><pre>Den ekonomiska integrationen i Europa ställer nya\r\nkrav också på vår skattepolitik. På en rad områden\r\nkommer sänkningar av skatter att bli nödvändiga.</pre><pre>Regeringen kommer att i ett sammanhang redovisa\r\nriktlinjer för det framtida arbetet med\r\nEuropaanpassning av skatterna.</pre><pre>Det gäller bl.a. mervärdeskatten. Inför den\r\nsvenska EG-anslutningen måste en betydande\r\nsänkning av den allmänna momssatsen ske.</pre><pre>Även andra indirekta skatter, såsom\r\nenergibeskattningen och kilometerskatten, måste\r\njusteras. En generell sänkning av\r\nkapitalbeskattningen kommer att vara nödvändig.\r\nSverige kan inte ha skatter som leder till att företag\r\noch sparande söker sig till andra länder.</pre><pre>Starka krav ställs därmed på återhållsamhet med\r\noffentliga utgifter. Det kommer att vara nödvändigt\r\nmed omfattande besparingar under de kommande\r\nåren. Regeringen avser att i budgetpropositionen\r\n1992 lägga fram riktlinjer för och förslag till\r\nminskade statsutgifter på 10--15 miljarder kronor.</pre><pre>Regeringens fortsatta prövning av de offentliga\r\nutgifterna kommer att utgå från en strategi som\r\ninnebär att utgifterna skall minska som andel av\r\nlandets samlade produktion. Därmed skapas\r\nutrymme för att inom ramen för en stram\r\nfinanspolitik sänka skattetrycket och därmed\r\nåtervinna utvecklingskraften i ekonomin.</pre><pre>Det stora och snabbt stigande underskottet i\r\nstatsfinanserna kan bara vändas genom en politik\r\nsom åter skapar förutsättningar för tillväxt.</pre><pre>Mot bakgrund av de krav som ställs av den fasta\r\nvalutapolitiken och av vår strävan att Sverige skall\r\nkomma med i det framväxande europeiska\r\nekonomiska och monetära samarbetet måste de\r\noffentliga finanserna på sikt bringas i balans.\r\nNormen att staten inte skall nettolåna i utländsk\r\nvaluta ligger fast.</pre><pre>Arbetslösheten ökar nu snabbt. Vi står inför den\r\nallvarligaste arbeslöshetskrisen under\r\nefterkrigstiden.</pre><pre>Detta ställer krav på en aktiv\r\narbetsmarknadspolitik. Den skall lindra\r\narbetslöshetens sociala konsekvenser, men den\r\nskall också skapa en bättre beredskap för den\r\nuppgång i sysselsättningen som kommer.\r\nRegeringen avser att utnyttja varje del i den\r\nsamlade arbetsmarknadspolitiska arsenalen.</pre><pre>I detta syfte kommer arbetsmarknadsstyrelsen\r\nredan under hösten att tillföras ytterligare resurser.\r\nMöjligheten att tidigarelägga nödvändiga\r\ninvesteringar i bl.a. vägar och järnvägar kommer\r\natt tillvaratas.</pre><pre>Arbetsmarknadspolitiken skapar emellertid inte\r\nvaraktigt trygga jobb. Den uppgiften kan bara\r\nklaras genom en politik som ger oss framgångsrika\r\nföretag och ekonomisk tillväxt.</pre><pre>Konkurrenspolitiken kommer att skärpas. Såväl\r\noffentlig som enskild maktkoncentration kommer\r\natt motarbetas. Förslag läggs fram om skärpt\r\nkonkurrenslag. Etableringsfrihet för butiker införs.</pre><pre>***</pre><pre>Hela Sverige skall leva. Det förutsätter en aktiv\r\nregionalpolitik. Utvecklingskraften i de mindre\r\nföretagen är avgörande också för den regionalt\r\nspridda sysselsättningen, liksom satsningar på\r\nbättre infrastruktur, dvs. moderna järnvägar,\r\nförbättrat vägnät och en utbyggd\r\nhögskoleutbildning.</pre><pre>Sänkningen av socialavgifterna kommer att vidgas\r\ntill större delar av Norrlands inland och omfatta fler\r\nverksamheter än i dag. I syfte att ge rådrum för att\r\npröva framtiden för Inlandsbanan kommer trafiken\r\natt fortsätta under nästa år.</pre><pre>Omställningen av jordbruket fullföljs. Syftet är att\r\nSverige vid inträdet i EG skall ha en stark och\r\nkonkurrenskraftig jordbruksnäring.</pre><pre>Ett öppet och levande kulturlandskap skall\r\nbevaras. Jordbruket skall användas som en resurs i\r\nmiljöarbetet. Det skall producera livsmedel av hög\r\nkvalitet och andra miljövänliga råvaror.</pre><pre>En avstämning av omställningsbesluten sker efter\r\ndet att EG har lagt fast principerna för sin\r\nkommande jordbrukspolitik. Denna förbereds av\r\nen särskild kommission. I detta sammanhang\r\nprövas också frågan om arealersättning som en\r\nmetod att bevara öppna landskap.</pre><pre>Det enskilda skogsbruket ges bättre möjligheter\r\ngenom att skogsvårdsavgiften avskaffas.</pre><pre>***</pre><pre>Grundläggande för den ekonomiska politikens\r\nframgång är att inflation och kostnadsstegringar\r\npressas ned. En framgångsrik\r\ninflationsbekämpning är en förutsättning för full\r\nsysselsättning.</pre><pre>Nedväxlingen av takten i lönekostnadsökningarna,\r\nsom uppnåddes bl.a. som en följd av\r\nRehnbergskommissionens arbete, måste föras\r\nvidare. Statlig inkomstpolitik och ingripanden i\r\navtalsrörelserna måste emellertid avvisas.\r\nArbetsmarknadens parter måste själva finna\r\nformerna för en lönebildning som främjar ökad\r\nproduktivitet, bättre konkurrenskraft och ökad\r\nsysselsättning.</pre><pre>***</pre><pre>Regeringen avser att ge välfärdspolitiken en ny\r\ninriktning.</pre><pre>Välfärdspolitiken gynnar alla, men den betyder\r\nallra mest för de ensamma, fattiga och sjuka och för\r\nalla dem som inte själva kan skapa en rimlig\r\nstandard och som inte har någon som bryr sig om\r\ndem eller tar ansvar för dem.</pre><pre>Men välfärdspolitiken fungerar inte alltid som den\r\nskall. Bristerna är påtagliga. Köerna måste kortas.\r\nServicen skall förbättras. Valfriheten måste öka.</pre><pre>Staten måste ha det yttersta ansvaret för att alla\r\nmedborgare ges en grundläggande trygghet vid\r\narbetslöshet, sjukdom, ålderdom och handikapp.\r\nDessa insatser måste även i framtiden till den\r\nalldeles övervägande delen finansieras gemensamt.</pre><pre>Däremot finns det ingen anledning att själva\r\nproduktionen alltid skall ske i offentlig regi. Att\r\nskilja på offentlig kontroll och finansiering å den\r\nena sidan och en fri produktion med enskilda,\r\nkooperativa och offentliga producenter å den andra\r\nblir därför den grundläggande principen för\r\nförnyelsen av de olika välfärdssystemen.</pre><pre>Därmed uppmuntras också enskilda initiativ och\r\nalternativ. Det ger större möjligheter särskilt för de\r\nmånga kvinnor som arbetar inom vård, omsorg och\r\nutbildning. Det är detta som är\r\nvalfrihetsrevolutionen i välfärdspolitiken.</pre><pre>*</pre><pre>Att ge bättre förutsättningar för trygga familjer och\r\nför barnens uppväxt och omvårdnad i vårt moderna\r\nsamhälle är en av de allra viktigaste uppgifterna för\r\nframtiden. Det är i de små nära gemenskaperna\r\nsom de flesta individer finner trygghet och\r\nförankring. Här möter de uppväxande\r\ngenerationerna kärlek och omtanke och fostras till\r\nansvarstagande för sina medmänniskor och sin\r\nomvärld.</pre><pre>Familjepolitiken skall underlätta för föräldrarna att\r\nsjälva välja den vård och fostran av barnen och den\r\narbetsfördelning som passar dem och barnen bäst.\r\nDet innebär att familjepolitiken skall främja både\r\nvalfrihet och jämställdhet mellan kvinnor och män.\r\nDen som väljer att förvärvsarbeta skall också ha\r\nekonomiskt utbyte av detta.</pre><pre>En ny familjepolitik syftar till att ge ökad valfrihet\r\nför småbarnsföräldrar, att ge en möjlighet för mer\r\ntid åt barnen och att i större utsträckning skapa\r\nrättvisa villkor för alla delar av landet.</pre><pre>Om varje barnfamilj får möjlighet att lösa\r\nbarnomsorgen på det sätt den själv önskar skapas\r\nstörre trygghet. Det innebär att det måste finnas\r\nbarnomsorg utanför hemmet av god kvalitet för\r\ndem som vill ha det och bättre ekonomiska\r\nmöjligheter för dem som så önskar att stanna\r\nhemma när barnen är små.</pre><pre>Omläggningen av familjepolitiken sker i flera steg.</pre><pre>I ett första och omedelbart steg tas existerande\r\nhinder för fri etablering och fritt utnyttjande av\r\nolika former av barnomsorg bort.\r\nBarnomsorgsbidraget följer det val som föräldrarna\r\nträffar. Statsbidrag kommer också att utgå, t.ex. då\r\nförskollärare startar eget och för dagbarnvårdares\r\negna barn. Genom dessa åtgärder skapas\r\nförutsättningar att snabbare nå målet full\r\nbehovstäckning i barnomsorgen.</pre><pre>I ett andra steg införs ett bättre ekonomiskt stöd\r\nsom syftar till att öka småbarnsfamiljernas valfrihet\r\noch rättvisan mellan dem. Detta utformas som ett\r\nvårdnadsbidrag, lika för alla barn.</pre><pre>Detta andra steg påbörjas under mandatperioden.\r\nDen statsfinansiella utvecklingen är av avgörande\r\nbetydelse för i vilken takt detta stöd sedan byggs ut.</pre><pre>*</pre><pre>Regeringen är starkt medveten om de växande\r\nproblemen inom sjukvården och äldreomsorgen.\r\nAtt förbättra och förändra vården blir en av dess\r\nviktigaste uppgifter när det gäller välfärdspolitiken.</pre><pre>Svensk sjukvård präglas i många avseenden av en\r\nhög professionalism och av kvalitet. Det beror inte\r\nminst på en kunnig och engagerad personal.</pre><pre>Men ändå fyller den nuvarande organisationen inte\r\nde krav som måste ställas på en fungerande\r\nsjukvård. Köerna är för långa. Sjukvårdens\r\norganisation präglas i alltför hög grad av\r\ncentralplanering, tröghet och byråkrati.</pre><pre>Mot den bakgrunden avser regeringen att driva på\r\nför att göra det möjligt för alla att få en egen, fritt\r\nvald husläkare. Fri etableringsrätt för läkare\r\nkommer successivt att införas.</pre><pre>Regeringen kommer att genomföra en större\r\növersyn av sjukvårdens organisation och\r\nfinansiering. En ökad samordning mellan sjukvård\r\noch sjukförsäkring kan ge grund för en förnyelse av\r\nsjukvårdens finansieringsformer.\r\nFörutsättningarna att införa en obligatorisk\r\nsjukvårdsförsäkring prövas.</pre><pre>Arbetet med att skapa värdiga villkor för gamla och\r\nsjuka måste nu intensifieras. Det gäller bl.a.\r\ntillskapandet av ålderdomshem och andra trygga\r\nboendealternativ för våra äldre, dagvård och\r\ngruppbostäder för dementa och rätten till ett eget\r\nrum för dem som lever på institution.</pre><pre>Ett viktigt mål är att öka valfriheten för patienter\r\noch äldre. Bättre förutsättningar skapas för att nya\r\nformer av vård och omsorg snabbt kan växa upp.</pre><pre>Människor med handikapp och deras anhöriga skall\r\nges ökade möjligheter till ett gott liv. Regeringen\r\nkommer under 1992 att lägga fram förslag till ett\r\nökat stöd för de handikappade grundat på förslaget\r\nfrån handikapputredningen.</pre><pre>*</pre><pre>En central del av välfärdspolitiken är\r\npensionssystemet. En trygg pensionering är en\r\nrättighet för alla.</pre><pre>Under hösten kommer regeringen att inbjuda\r\nriksdagens partier till samråd om det fortsatta\r\narbetet med att stärka pensionssystemet. Det är\r\nregeringens avsikt att på grundval av remissvaren\r\npå pensionsberedningens betänkande tillsätta en\r\nparlamentarisk arbetsgrupp för att behandla ATP-\r\nsystemets framtid och frågor i anslutning till detta.\r\nDess arbete bör bedrivas så, att förslag kan\r\nföreläggas riksdagen nästa höst.</pre><pre>Samtidigt bör en bred kartläggning ske av\r\npensionärernas levnadsvillkor. Den skall ge\r\nunderlag för arbetet med att förbättra situationen\r\nför de sämst ställda pensionärerna.</pre><pre>I det sammanhanget utreds möjligheterna med en\r\nhöjd grundpension liksom med riktade insatser till\r\ndem som har det sämst ställt. Förslag skall läggas\r\nfram i så god tid att de kan vara i kraft fr.o.m. 1993.</pre><pre>Alkoholmissbruket är vårt största sociala problem.\r\nRegeringen avser att föra en aktiv alkoholpolitik\r\nsom syftar till minskad konsumtion och minskade\r\nalkoholskador.</pre><pre>En bred alkoholpolitisk kommission tillsätts för att\r\nutvärdera den hittillsvarande politiken och för att\r\nforma en framtida stragegi, bl.a. i EG-\r\nperspektivet. Kartläggningen av de familjesociala\r\nkonsekvenserna, t.ex. barnens situation i\r\nmissbrukarfamiljer, bör ingå i uppdraget liksom en\r\nutvärdering av alkoholistvården. Nyttan av\r\ngällande regler bör bedömas och onödigt krångel\r\nundanröjas.</pre><pre>***</pre><pre>Alla har rätt att få leva i en god miljö. Att skydda\r\noch förbättra miljön är en framtidsutmaning i allas\r\nintresse. Den ekonomiska och den tekniska\r\nutvecklingen skapar unikt goda möjligheter för\r\nomställningen till mindre resurskrävande och\r\nmiljöbelastande produktions-, energi- och\r\ntransportsystem.</pre><pre>Regeringen kommer att ange tydliga miljömål,\r\nställa bestämda miljökrav och använda effektiva\r\nstyrmedel, t.ex. miljöavgifter. Miljölagstiftningen\r\nkommer att skärpas och sammanföras i en\r\nmiljöbalk. Inriktningen skall vara att avfall kan\r\nåterföras till naturens kretslopp, återvinnas eller\r\nåteranvändas.</pre><pre>Regeringen avser att återkommande till riksdagen\r\nredovisa miljösituationen. Särskilda\r\nnaturresursräkenskaper tas fram. Redovisningen\r\nav traditionella ekonomiska data kompletteras med\r\nmiljövärden.</pre><pre>Förslag utarbetas till etiska och miljömässiga regler\r\nför biotekniken. Regler läggs fast för ansvarsfull\r\nhantering av genteknik beträffande människor,\r\nväxter, djur och mikroorganismer.</pre><pre>Det globala hotet från ökande utsläpp av koldioxid\r\noch andra växthusgaser måste mötas genom\r\ninternationell samverkan.</pre><pre>FNs roll i miljövårdsarbetet måste stärkas.\r\nRegeringen avser att ta initiativ till en bred\r\ndiskussion om internationella miljöregler för\r\nhandeln.</pre><pre>Regeringen kommer aktivt att delta i\r\nförberedelserna för och vid genomförandet av FN-\r\nkonferensen om miljö och utveckling 1992. Det\r\neuropeiska samarbetet får avgörande betydelse för\r\nmöjligheten att lösa de svåra miljöproblemen, inte\r\nminst i Central- och Östeuropa. En europeisk\r\nluftvårdsfond bör etableras i detta syfte.</pre><pre>Sverige skall spela en pådrivande roll i det\r\neuropeiska miljövårdsarbetet.</pre><pre>Ansvaret för vattenmiljön förenar länderna kring\r\nÖstersjön. Regeringen kommer att verka för ett\r\nutbyggt samarbete och ge stöd för att rena\r\nÖstersjön.</pre><pre>I förhandlingarna om svenskt medlemskap i EG\r\nskall Sverige utgå från att högsta tillämpade\r\nambitionsnivå skall gälla på miljöområdet.</pre><pre>Miljövänlig energi från biobränslen, solenergi och\r\nvindkraft utvecklas och stimuleras. Hushållning\r\nfrämjas.</pre><pre>I samband med EG-anpassningen av\r\nenergibeskattningen genomförs en övergång till ett\r\nsystem med bl.a. koldioxidbaserad beskattning\r\nockså på elkraft.</pre><pre>Naturvården ges en central roll i miljöpolitiken.\r\nDen biologiska mångfalden värnas. En hög\r\nambitionsnivå skall gälla i arbetet med att skydda\r\nvärdefull natur, såsom våra urskogar, hagar och\r\nvåtmarker. De älvar och älvsträckor som har\r\nundantagits från utbyggnad värnas. Fler värdefulla\r\nvattendrag skyddas i naturresurslagen.</pre><pre>En omfattande modernisering av järnvägen sker\r\nunder 1990-talet. Arbetet med att ersätta\r\nfossilbränslen med biobränslen påskyndas. Målet\r\när att nya fordon skall kunna drivas utan\r\nfossilbränslen. Miljövänliga drivmedel skall gynnas\r\nsärskilt.</pre><pre>Miljöpolitiken måste utgå ifrån vad naturen\r\nlångsiktigt tål. Vi har inte rätt att föröda för de\r\ngenerationer som kommer efter oss.\r\nFörsiktighetsprincipen måste vara en viktig\r\nledstjärna.</pre><pre>Miljökonsekvenserna skall redovisas före varje\r\nbeslut som ger större miljöpåverkan.</pre><pre>Riksdagen har godkänt avtalet med Danmark om\r\nbyggandet av en fast förbindelse över Öresund.\r\nEfter godkännande också i folketinget är nu detta\r\nett folkrättsligt bindande internationellt avtal.</pre><pre>I enlighet med detta avtal kommer det konkreta\r\nförslaget till utformning av förbindelsen att bli\r\nföremål för en miljöprövning enligt\r\nnaturresurslagen, miljöskyddslagen och\r\nvattenlagen. En bred miljökonsekvensbedömning\r\nkommer därmed att ske.</pre><pre>Miljöprövningen skall gälla en fast förbindelses\r\nregionala påverkan och effekter på Östersjön.\r\nAvgörande i denna bedömning är att den s.k.\r\nnollösningen vad gäller vattenströmningen mellan\r\nÖstersjön och Kattegatt kan säkerställas.</pre><pre>Respekten för det med Danmark träffade avtalet\r\nkräver att miljöprövningen görs med största\r\nmöjliga noggrannhet. I detta sammanhang skall\r\näven andra stater än Sverige och Danmark ha\r\nmöjlighet att yttra sig om projektet.</pre><pre>Energipolitiken är av stor betydelse för\r\nmöjligheterna till en hållbar ekonomisk tillväxt,\r\nmen den styrs också av starka miljöhänsyn.</pre><pre>Den s.k. energiöverenskommelsen ligger fast.\r\nOmställningen av energisystemet måste, vid sidan\r\nav säkerhetskraven, ske med hänsyn till behovet av\r\nelkraft. Det är viktigt att Sverige har internationellt\r\nkonkurrenskraftiga elpriser.</pre><pre>***</pre><pre>Skol- och utbildningspolitiken inriktas på att stärka\r\nSverige som en kunskapsnation. Under 1990-talet\r\nskall vi skapa Europas bästa skola.</pre><pre>Alla ges rätt att fritt välja skola. De offentliga\r\nbidragen skall i princip följa eleven.</pre><pre>En av skolans huvuduppgifter är att skapa respekt\r\nför och vidareutveckla demokratins principer om\r\ntolerans, samverkan och likaberättigande. Skolan\r\nskall väcka respekt för sanning och rätt, för\r\nmänniskans egenvärde och för människolivets\r\nokränkbarhet. Den personliga integriteten får inte\r\nkränkas.</pre><pre>Program kommer att utarbeas för att höja\r\nkvaliteten på skolans alla stadier. Språkens\r\nställning i hela utbildningsväsendet kommer att\r\nförstärkas.</pre><pre>En ny läroplan för grundskolan med en tydlig\r\nkunskapsprofil kommer att utarbetas. Ett nytt\r\nbetygssystem, där betygen mäter kunskaper och\r\nhar fler steg än i dag, införs snarast.</pre><pre>Förlängningen av de yrkesförberedande linjerna av\r\ngymnasieskolan ligger fast, och kvaliteten på\r\nundervisningen såväl på dessa som på\r\nstudieförberedande linjerna förstärks.\r\nKunskapskraven får inte eftersättas.</pre><pre>Lärarnas möjligheter att få känna engagemang och\r\nstimulans är avgörande för om skolan skall lyckas\r\nmed sin viktiga uppgift. En ny lärarutbildning för\r\ngrundskolan införs parallellt med den nuvarande.\r\nDen syftar till djupare ämneskunskaper hos\r\nlärarna.</pre><pre>Den högre utbildningen och forskningen måste\r\nuppvärderas. Det är en central del i politiken för att\r\nåterupprätta tillväxt- och utvecklingskraften i vårt\r\nsamhälle.</pre><pre>Strävan skall vara att skapa mer autonoma\r\nuniversitet och högskolor. De principiella och\r\npraktiska frågorna vid en omvandling av universitet\r\noch högskolor till fristående stiftelser klarläggs\r\nsnabbt.</pre><pre>Antalet platser vid universitet och högskolor ökar\r\nredan i vår. Medel från avvecklingen av\r\nlöntagarfonderna används till att förstärka\r\nresurserna för bl.a. forskning vid universitet och\r\nhögskolor. Detta gäller även de mindre\r\nhögskolorna.</pre><pre>***</pre><pre>Brottsligheten måste bekämpas med kraft. Att\r\nbryta utvecklingen mot allt fler brott är en\r\navgörande fråga för allas trygghet i samhället.\r\nRegeringen kommer att tillmäta all\r\nbrottsbekämpning stor betydelse, men den inriktas\r\ni ökad utsträckning mot vålds- och narkotikabrott.\r\nNarkotikamissbruk kan aldrig accepteras. För att\r\nstoppa missbruket tidigt och kunna sätta in\r\nerforderligt stöd skärps straffskalan vid ringa\r\nnarkotikabrott. Arbetet på att bekämpa\r\nnarkotikamissbruket på anstalterna tillmäts ökad\r\nvikt.</pre><pre>Den automatiska halvtidsfrigivningen av\r\nfängelsedömda avskaffas. Den ersätts av ett system\r\nmed möjlighet till frigivning efter två tredjedelar av\r\nstrafftiden.</pre><pre>Antagningen till polishögskolan utökas. Det ger på\r\nsikt möjlighet till bl.a. fler kvarterspoliser och\r\ninsatser för att bekämpa gatulangningen.</pre><pre>Alternativa påföljder som samhällstjänst och\r\nkontraktsvård utvecklas ytterligare.\r\nKriminalvårdens brottsförebyggande och sociala\r\naspekter tillmäts ökad betydelse.</pre><pre>En ny statlig vårdform för unga brottslingar införs\r\nsom ersättning för de s.k. § 12-hemmen.\r\nBrottsoffrens ställning kommer att stärkas. Stödet\r\ntill kvinnojourerna förstärks. En\r\nförsöksverksamhet med livvakt för hotade kvinnor\r\nförbereds.</pre><pre>Reglerna för rattfylleri ses över med inriktning på\r\nsänkt promillegräns och skärpta straff för grovt\r\nrattfylleri samt på ökad enhetlighet i tillämpningen.</pre><pre>Den enskildes rättssäkerhet stärks.</pre><pre>***</pre><pre>Bostadspolitiken inriktas på att alla skall ha\r\nmöjlighet till en bra bostad till ett rimligt pris.</pre><pre>Detta förutsätter en bygg- och bostadsmarknad\r\nmed mer av konkurrens och valfrihet. Därmed kan\r\npriser för bl.a. nyproduktionen pressas. Redan i\r\nhöst läggs förslag fram om en rad förenklingar i\r\ndetta syfte.</pre><pre>Möjligheterna att äga sin bostad förbättras. Förslag\r\nläggs fram som underlättar för de boende att\r\nomvandla den fastighet de bor i till bostadsrätt.\r\nFörslag kommer också att läggas fram om att stärka\r\nde enskilda hyresgästernas ställning.</pre><pre>Det beslutade systemet om så kallade räntelån\r\ngenomförs inte. Förslag om detta läggs omedelbart\r\nfram. Särskilda övergångsregler kommer att gälla\r\nunder 1992. Förslag läggs fram om ett nytt förenklat\r\nlånesystem att gälla fr.o.m. 1993. Detta medger\r\nbl.a. en väsentlig begränsning av lånebyråkratin.</pre><pre>Problem i boendemiljön, såsom radon och buller,\r\nägnas ökad uppmärksamhet.</pre><pre>***</pre><pre>Skyddet för äganderätten skall skrivas in i\r\ngrundlagen. Regeringen avser att tillsätta en\r\nutredning för att lägga fram förslag om detta.</pre><pre>Ett system med ökat inslag av personval till\r\nriksdagen skulle ge medborgarna bättre\r\nmöjligheter att påverka vilka som skall\r\nrepresentera dem. Ett förslag till sådan förändring\r\nav valsystemet tas fram.</pre><pre>Regeringen kommer positivt att pröva åtgärder för\r\natt stärka den lokala demokratin, bl.a.\r\nkommundelningar.</pre><pre>Radio- och TV-monopolet är tekniskt sett\r\navskaffat. Regeringen avser att föreslå sådana\r\nlagändringar att friheten ökar på radio- och TV-\r\nområdet. Detta innebär i princip fri etableringsrätt.\r\nDen närmare utformningen bereds i särskild\r\nordning.</pre><pre>En kartläggning av Svenska kyrkans ekonomiska\r\nläge och rättsliga ställning kommer inom kort att\r\nredovisas. På grundval av denna bör en öppen\r\ndialog med alla berörda parter om kyrkans framtid\r\ninledas.</pre><pre>Stödet till ett fritt och vitalt kulturliv är ett\r\nangeläget åtagande som behövs för att samhället\r\nskall förbli öppet och dynamiskt och för att\r\nmänniskor skall kunna växa och utvecklas.</pre><pre>Kulturarvet skall värnas. Den svenska kulturen får\r\nökad betydelse när vi under de kommande åren tar\r\nsteget in i det europeiska samarbetet. Vår kultur\r\nbör föras ut i det övriga Europa samtidigt som vi\r\nstärker vår egen kulturella identitet.</pre><pre>De frivilliga och ideella organisationernas insatser\r\ninom bl.a. folkrörelser som idrottsrörelsen,\r\nkyrkorna och de fria samfunden spelar en\r\novärderlig roll i ett gott samhälle.</pre><pre>***</pre><pre>Den snabba utvecklingen inom den medicinska och\r\nbiologiska forskningen reser ständigt nya och svåra\r\netiska problem. Denna utveckling ställer krav på en\r\nsammanhållen och en etiskt förankrad politik.</pre><pre>Utgångspunkten skall vara den syn på människan\r\noch på människolivets helgd som har sin förankring\r\ni den kristna etiken och i den västerländska\r\nhumanismen.</pre><pre>Alla människor har samma värde. Den\r\ngrundläggande mänskliga rättigheten är rätten till\r\nliv. För att främja principen om alla människors lika\r\nvärde skall speciellt de svaga människornas och\r\ngruppernas livssituation förbättras.</pre><pre>***</pre><pre>Sverige skall vara ett öppet land präglat av tolerans\r\noch öppenhet. Människor från skilda kulturer och\r\nmed skilda livsåskådningar skall här kunna leva\r\nsida vid sida i god samverkan.\r\nHemspråksundervisningen värnas.</pre><pre>Vi känner tacksamhet för de insatser som gjorts av\r\nmänniskor från andra länder för uppbyggnaden och\r\nutvecklingen av vårt gemensamma Sverige.</pre><pre>Invandrar- och flyktingpolitiken skall föras i en\r\nanda av internationalism och humanitet.\r\nFrämlingsfientlighet och tendenser till rasism skall\r\nbekämpas. Ytterligare åtgärder mot diskriminering\r\nav invandrare skall vidtas.</pre><pre>Sverige kommer även i fortsättningen att ha en\r\nreglerad invandring. Men flyktingpolitiken\r\nförändras.</pre><pre>Systemet för flyktingmottagande läggs om i syfte att\r\nmotverka långa vistelser i flyktingförläggningar.\r\nAsylsökande ges rätt att ta tillfälliga arbeten.\r\nRättssäkerheten i flyktingpolitiken förstärks. En ny\r\npraxis vad gäller behandling av ansökningar om\r\nasyl kommer att etableras successivt efter\r\ngenomgång land för land och efter samråd med de\r\nnordiska länderna och med EGs medlemsstater.\r\nDärmed sker en återgång till prövning enligt\r\nnormala regler.</pre><pre>***</pre><pre>Den svenska utrikespolitiken skall vara en klar röst\r\nför mänskliga rättigheter, frihet och demokrati i\r\nvärldens alla delar.</pre><pre>Det nordiska samarbetet måste utvecklas. Inom\r\nramen för det vidare europeiska samarbetet finns\r\nförutsättningar för att på nytt stärka samhörigheten\r\noch samarbetet mellan de nordiska länderna.</pre><pre>Estland, Lettland och Litauen står oss nära. Vi har\r\nen skyldighet att ge dem hjälp och stöd i deras svåra\r\nomställning. Omfattande hjälpinsatser, bl.a. vad\r\ngäller infrastruktur och miljövård, förbereds.</pre><pre>De europeiska förändringarna kommer att stå i\r\nutrikespolitikens centrum under de kommande\r\nåren. Vi vill utveckla kontakterna inte minst med\r\nde nu framväxande demokratierna i Central- och\r\nÖsteuropa och bidraga till det europeiska\r\nsamarbetets utveckling.</pre><pre>Vi avser att inrätta ett särskilt anslag för de olika\r\nEuropainsatser som kommer att krävas under 1990-\r\ntalet. Insatser i Europa skall inte blandas samman\r\nmed hjälp i andra delar av världen.</pre><pre>Vi strävar efter att fördjupa kontakterna också med\r\növriga fria demokratier i Amerika, Afrika, Asien\r\noch Stilla Havs-området. Vi kommer att verka för\r\nen friare världshandel. Sverige skall vara en aktiv\r\npartner i utvecklingsländernas ansträngningar att\r\nbryta sig ur sin fattigdom. Vi stöder arbetet mot\r\napartheid och för frigörelsen i södra Afrika.</pre><pre>Sverige skall leva upp till sina internationella\r\nåtaganden på biståndsområdet. Enprocentsmålet\r\nligger fast. De asylkostnader som för närvarande\r\ntäcks av biståndsmedel lyfts successivt ut.</pre><pre>Biståndspolitiken läggs om i riktning mot ett\r\nväsentligt starkare stöd för demokrati och\r\nmarknadsekonomi. Biståndet till Vietnam minskas\r\noch avvecklas om inte en tydlig demokratisering\r\nsker. Biståndssamarbetet med Kuba avbryts.</pre><pre>Katastrofhjälpen utökas. De enskilda\r\norganisationernas betydelse understryks\r\nytterligare.</pre><pre>***</pre><pre>Även i ett Europa i stark förändring ställer vår\r\nalliansfria säkerhetspolitik krav på ett starkt\r\nförsvar. De senaste åren har medfört att\r\nsvårigheterna i försvarspolitiken blivit allt större.\r\nEtt nytt försvarsbeslut måste därför fattas av\r\nriksdagen under våren 1992.</pre><pre>Utgångspunkten för arbetet inför detta är att det\r\nkommer att krävas såväl omfattande strukturella\r\nförändringar som vissa ekonomiska tillskott. Det\r\nskall ge oss ett försvar som i det nya Europa kan ge\r\nvår säkerhetspolitik tillräckligt stöd. JAS-projektet\r\nfullföljs.</pre><pre>***</pre><pre>Fru talman! Det är denna regerings avsikt att föra\r\nen politik för hela vårt land och i hela folkets\r\nintresse. Vi eftersträvar, där så är möjligt, en bred\r\nförankring här i riksdagen.</pre><pre>En konstruktiv opposition kommer att möta en\r\nöppen regering. I avgörande frågor -- t.ex. steget in\r\ni Europa och pensionssystemets trygghet -- är\r\nenighet om färdriktningen särskilt angelägen. Det\r\när viktigt för vårt fria folkstyres framtid att under\r\nkommande år återskapa respekten för politiken\r\noch för staten. Det sker bäst genom en politik som\r\nser statsmaktens ansvar lika klart som den ser\r\nstatsmaktens gränser.</pre><pre>Alltför ofta har staten och den offentliga makten\r\nbetraktats som detsamma som samhället. Men nu\r\när kollektivismens tid slut. I vårt Sverige kommer\r\nsamhället alltid att vara större än staten.</pre><pre>Vi strävar efter att göra 1990-talet till ett\r\nförändringarnas och ett förnyelsens decennium för\r\nSverige.</pre><pre>(Applåder)</pre><pre>5 § Kammaren åtskildes kl. 9.49.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}