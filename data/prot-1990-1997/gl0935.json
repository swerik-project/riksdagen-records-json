{"dokumentstatus":{"dokument":{"hangar_id":"2348823","dok_id":"GL0935","rm":"1997/98","beteckning":"35","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"35","slutnummer":"0","datum":"1997-11-27 00:00:00","systemdatum":"2005-10-27 13:11:17","publicerad":"1997-11-27 00:00:00","titel":"Riksdagens snabbprotokoll 1997/98:35 Torsdagen den 27 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{EB1598A2-62E6-4073-AA52-099F2F10838C}","dokument_url_text":"http://data.riksdagen.se/dokument/GL0935/text","dokument_url_html":"http://data.riksdagen.se/dokument/GL0935","dokumentstatus_url_xml":"http://data.riksdagen.se/dokumentstatus/GL0935","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:35</div>\r\n<div class=\"sidhuvud_datum\">Torsdagen den 27 november</div>\r\n<div class=\"sidhuvud_klockslag\">Kl. 12.00 - 18.03</div>\r\n<hr class=\"sidhuvud_linje\">\r\n<pre>19.00 - 22.19</pre><pre>Det justerade protokollet beräknas utkomma om 3 veckor</pre><pre>\r\n--------------------------------------------------------------------</pre><pre>1 §  Justering av protokoll</pre><pre>Justerades protokollet för den 21 november.</pre><pre>2 §  Avsägelse</pre><pre>Tredje vice talmannen meddelade att Birgit Frig-\r\ngebo (fp) anhållit om att bli entledigad från uppraget\r\nsom ledamot av riksdagen fr.o.m. den 1 januari 1998.</pre><pre>Kammaren biföll denna avsägelse.</pre><pre>3 §  Nya ersättare för riksdagesledamöter, m.m.</pre><pre>Upplästes och lades till handlingarna från Val-\r\nprövningsnämnden inkomna</pre><pre>Berättelse om granskning av bevis för nya ersät-\r\ntare för riksdagsledamöter, m.m.\r\nTill Valprövningsnämnden har från Riksskattever-\r\nket inkommit bevis om att Sören Norrby, Åkersberga\r\noch Maria Arnholm, Lidingö (båda fp) utsetts till nya\r\nersättare för riksdagsledamöter fr.o.m. den\r\n1 december 1997. Från Riksskatteverket har också\r\ninkommit ny bilaga till tidigare bevis för ersättare.\r\nValprövningsnämnden har denna dag granskat\r\nbevisen för de nya ersättarna och den nya bilagan till\r\ntidigare utfärdade bevis för ersättare.\r\nStockholm den 26 november 1997\r\nLars Tottie\r\nKerstin Siverby</pre><pre>4 §  Beslut rörande utskottsbetänkanden som\r\nslutdebatterats den 26 november</pre><pre>NU6 Redogörelse för företag med statligt ägande\r\n1. utskottet\r\n2. res. 1 (m, c, fp, kd)\r\n3. res. 2 (mp)\r\nFörberedande votering:\r\n118 för res. 1\r\n17 för res. 2\r\n164 avstod\r\n50 frånvarande\r\nKammaren biträdde res. 1.\r\nHuvudvotering:\r\n160 för utskottet\r\n123 för res. 1\r\n17 avstod\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 19 v\r\nFör res. 1:     71 m, 19 c, 21 fp, 12 kd\r\nAvstod: 1 v, 16 mp\r\nFrånvarande:    20 s, 9 m, 8 c, 5 fp, 2 v, 2 mp, 3 kd</pre><pre>BoU2 Vissa fastighetsrättsliga frågor\r\nMom. 1 (förändringar i jordförvärvslagen)\r\nPropositioner ställdes först beträffande utskottets\r\nhemställan och därefter i fråga om motiveringen.\r\nHemställan:\r\n1. utskottet\r\n2. res. 3 (v, mp)\r\n3. res. 2 (c)\r\nFörberedande votering:\r\n35 för res. 3\r\n19 för res. 2\r\n246 avstod\r\n49 frånvarande\r\nKammaren biträdde hemställan i res. 3.\r\nHuvudvotering:\r\n198 för utskottet\r\n35 för res. 1\r\n64 avstod\r\n52 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  139 s, 28 m, 20 fp, 11 kd\r\nFör res. 1:     19 v, 16 mp\r\nAvstod: 42 m, 19 c, 1 fp, 1 v, 1 kd\r\nFrånvarande:    22 s, 10 m, 8 c, 5 fp, 2 v, 2 mp, 3 kd\r\nMotiveringen:\r\nGodkännande av\r\n1. utskottets motivering\r\n2. motiveringen i res. 1 (m).\r\nVotering:\r\n177 för utskottet\r\n72 för res. 1\r\n51 avstod\r\n49 frånvarande\r\nKammaren godkände utskottets motivering.\r\nFör utskottet:  141 s, 1 c, 20 fp, 3 mp, 12 kd\r\nFör res. 1:     71 m, 1 fp\r\nAvstod: 18 c, 20 v, 13 mp\r\nFrånvarande:    20 s, 9 m, 8 c, 5 fp, 2 v, 2 mp, 3 kd</pre><pre>Mom. 2 (åtgärder för att hävda lokala intressen vid\r\nfastighetsöverlåtelser m.m.)\r\n1. utskottet\r\n2 res. 5 (kd)\r\nVotering:\r\n230 för utskottet\r\n13 för res. 5\r\n55 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  141 s, 47 m, 1 c, 21 fp, 19 v, 1 mp\r\nFör res. 5:     1 m, 12 kd\r\nAvstod: 22 m, 18 c, 1 v, 14 mp\r\nFrånvarande:    20 s, 10 m, 8 c, 5 fp, 2 v, 3 mp, 3 kd</pre><pre>Mom. 3-7\r\nKammaren biföll utskottets hemställan.\r\nMeddelande om samlad votering</pre><pre>Tredje vice talmannen meddelade att konstitu-\r\ntionsutskottets betänkanden KU4, KU6, KU9 och\r\nKU11 skulle avgöras i ett sammanhang efter avslutad\r\ndebatt.</pre><pre>5 §  Kommunala demokratifrågor</pre><pre>Föredrogs\r\nKonstitutionsutskottets betänkande 1997/98:KU4\r\nKommunala demokratifrågor</pre><pre>Anf.  1  BIRGIT FRIGGEBO (fp):\r\nHerr talman! Jag vill gå så långt att jag hävdar att\r\nvår demokrati lider av en förtroendekris. Eftersom\r\nkommunerna handhar så många frågor som direkt\r\nberör människor, nära och nästan dagligdags, så är\r\nfrågorna om den kommunala demokratin viktiga, och\r\nkanske avgörande, för hur förtroendet kan återskapas\r\nmellan medborgarna och de offentliga institutionerna.\r\nSjälvfallet har förtroendet fått sig en extra knäck\r\ngenom de oegentligheter, olämpliga uppträdanden och\r\nuppföranden som vissa politiker har åstadkommit.\r\nMen dessa är mycket få, och de misshälligheter och\r\noegentligheter som har förekommit har också beiv-\r\nrats. I den mån som det rör sig om rent kriminella\r\nhandlingar döms de skyldiga och tvingas också att\r\nlämna sina poster. Men de här oegentligheterna är inte\r\nde enda orsakerna till förtroendekrisen.\r\nDet handlar också om hur servicen fungerar, om\r\nvilken makt invånarna känner sig ha över utveckling-\r\nen och över sina egna liv och om hur systemet förmår\r\nleverera vad det har ställt i utsikt. Det är många som\r\nverkar bekymrade över läget. Det skrivs debattartiklar\r\noch rapporter av olika slag, och frågorna debatteras\r\npå olika ställen. Vetenskapsmännen intresserar sig för\r\nhur vår demokrati fungerar. Inom partierna pågår\r\ndiskussioner. Vi som är förtroendevalda diskuterar\r\nockså de här frågorna i våra församlingar. Ett omfat-\r\ntande utredningsarbete har också bedrivits under\r\nsenare år vad gäller t.ex. den kommunala demokratin.\r\nMen väldigt litet har hittills kommit ut i form av kon-\r\nkreta förslag och framför allt konkreta beslut. Det är\r\nfaktiskt snart dags att gå från ord till handling. Detta\r\ngäller bl.a. en del av de frågor som behandlas i dagens\r\nbetänkande.\r\nJag vill peka på några mer övergripande riktlinjer\r\nsom jag anser är viktiga för den långsiktiga utveck-\r\nlingen av bl.a. demokratin i kommunerna.\r\nFör det första tycker jag att man skall skala bort\r\nsådana verksamheter som invånarna eller de privata\r\nföretagen både vill och kan klara själva. Vi behöver\r\nalltså i praktiken genomföra en reell subsidiaritet.\r\nFör det andra tycker jag att man skall skala bort\r\nsådan produktion som med fördel kan lämnas ut på\r\nentreprenad. Självfallet skall det fattas beslut i demo-\r\nkratisk ordning om finansiering och ordentliga riktlin-\r\njer för verksamheterna. Men det är inte alls nödvän-\r\ndigt, och ofta inte heller särskilt effektivt, att de för-\r\ntroendevalda församlingarna eller de offentliga insti-\r\ntutionerna också skall organisera produktionen själva.\r\nFör det tredje tycker jag att vi skall genomföra\r\nvalfrihetsrevolutionen. Det är dags att myndigförklara\r\nmedborgarna så att de själva får göra också viktiga\r\nval inom den offentliga verksamheten.\r\nFör det fjärde anser jag att vi måste se till att få\r\nfler beslutsfattare som får sina uppdrag och sitt för-\r\ntroende direkt av väljarna och inte indirekt via kom-\r\nmunfullmäktige.\r\nFör det femte tycker jag att vi skall ge professio-\r\nnen, dvs. de anställda, långt större makt att själva\r\norganisera och styra sitt arbete inom ramen för givna\r\nmål för verksamheten.\r\nOavsett vad man tycker i sak om de olika förslag\r\nsom sjukvårdsprofessionen framför om sjukvårdens\r\norganisation i en DN-artikel häromdagen borde den\r\nsvidande kritik och brist på förtroende som där fram-\r\nförs vara en väckarklocka för oss alla om att allt inte\r\nstår rätt till.\r\nHerr talman! Betänkandet är ganska begränsat i\r\nmitt nu redovisade vidare perspektiv. Min förhopp-\r\nning är att riksdagen i framtiden vågar ta upp detta\r\nvidare grepp.\r\nNågra av förslagen i betänkandet, bl.a. de som\r\nFolkpartiet har fört fram, faller inom ramen för de här\r\nprinciperna. Mindre kommuner och fler kommundel-\r\nningar tillsammans med direktvalda stadsdelsnämnder\r\noch kommundelsnämnder skulle t.ex. ge fler direkt-\r\noch förtroendevalda män och kvinnor. Alla känner vi\r\ntill de hemska - så vill jag kalla dem - siffrorna för\r\nden dramatiska nedgången av antalet förtroendevalda\r\ni Sverige.\r\nDe här förslagen skulle ge fler möjligheter att veta\r\nvilka som fattar besluten - beslutsfattarna kommer\r\nnärmare väljarna. Men de skulle också, i och med det\r\nnya personvalsinslaget, ge en känsla av att den förtro-\r\nendevalda har ett mer direkt ansvar gentemot sina\r\nväljare.\r\nFru talman! Vi har sett alltfler partier i kommun-\r\nfullmäktigeförsamlingarna. En del åker ut och in. Det\r\när inte lika lätt som det var tidigare att bilda funge-\r\nrande majoriteter. Vi har också sett situationer där det\r\nhar varit svårt att upprätthålla eller behålla en, kanske\r\nmed stor möda hopsnickrad, majoritet. Detta är en ny\r\nföreteelse i vårt land.\r\nDet finns inga möjligheter att lösa upp en sådan\r\npolitisk situation av mer komplicerat slag som på ett\r\nvisst sätt kanske påminner om en regeringskris. Vis-\r\nserligen kan man sedan en tid tillbaka ändra nämn-\r\ndernas sammansättning om majoritetsförhållandena i\r\nfullmäktige skulle ändras. Men det räcker inte. Det\r\nborde finnas samma möjligheter som här i riksdagen\r\ntill en förtroendeomröstning, till ett upplösningsinsti-\r\ntut och till att gå ut till väljarna och begära ett nytt\r\nförtroende. Inte minst gäller detta mot bakgrund av de\r\nlängre mandatperioder om fyra år som vi numera har.\r\nJag tycker att kommunerna är för viktiga och de\r\nhandhar för stora och viktiga frågor för att det inte\r\nskall finnas ett system som gör det lättare att bilda\r\nfungerande majoriteter ute i kommunerna så att de\r\nkan styras på ett klarare sätt.\r\nHerr talman! Det visar sig ju här på talarlistan att\r\nde flesta partier, förutom Socialdemokraterna, har\r\nnågon reservation knuten till det här betänkandet. Jag\r\ntycker att det finns en tendens i reservationerna som\r\ntalar om att man skall flytta ned besluten. De skall\r\nkomma närmare folket. Väljarnas vilja skall få ett\r\nbättre genomslag.\r\nMen Socialdemokraterna är emot detta. Det tycker\r\njag visar på en gammal, traditionell, historisk tendens\r\nhos Socialdemokraterna att det är bättre att vi förtro-\r\nendevalda fattar besluten och ju högre upp man kom-\r\nmer, desto bättre beslut fattas. Man är rädd för att låta\r\nmedborgarnas åsikter få ett ordentligt genomslag i\r\nutvecklingen av vårt samhälle. Jag beklagar djupt att\r\ndet inte, trots de många signaler om kris som vi får,\r\nhar påverkat inställningen i det socialdemokratiska\r\npartiet.\r\nHerr talman! Jag inskränker mig till dessa kom-\r\nmentarer till betänkandet och yrkar bifall till reserva-\r\ntion 5 om direktvalda stadsdels- och kommundel-\r\nsnämnder.</pre><pre>Anf.  2  JERRY MARTINGER (m):\r\nHerr talman! I vår svenska demokrati är avståndet\r\nmellan folkstyrets 8,8 miljoner invånare och de poli-\r\ntiska förtroendemännen stort. Detta beror bl.a. på vårt\r\nproportionella valsystem och det bristande inslaget av\r\npersonval. Ju större det antal frågor är vilkas innehåll\r\nbestäms av en för tillfället härskande majoritets vär-\r\nderingar och önskemål, desto mer försvagas medbor-\r\ngarnas inflytande ytterligare. Desto svårare blir det\r\nockså för de styrande själva att göra klart för sig om\r\nde handlar i överensstämmelse med folkets önskemål\r\neller om de driver sina frågor över huvudet på folket.\r\nUnder de senaste decennierna har misstron mot\r\npolitiker generellt sett ökat och man kan hos medbor-\r\ngarna allt oftare se en bristande respekt för det poli-\r\ntiska livet.\r\nÄven om vi i Sverige har en mer utvecklad kom-\r\nmunal självstyrelse än i många andra länder, är vår\r\nkommunalpolitiska nivå i dag inte tillräckligt nära\r\nmedborgarna. Man behöver bara titta på något av\r\nTV:s nyhetsprogram för att konstatera det till synes\r\nmotsägelsefulla förhållandet att även om de politiska\r\npartierna å ena sidan fått allt svårare att aktivera med-\r\nborgarna, har allmänhetens engagemang i lokala frå-\r\ngor å andra sidan faktiskt ökat.\r\nHos åtskilliga kommunmedlemmar eller medbor-\r\ngargrupper finns det alltså trots allt en stark vilja att\r\ndelta och påverka innan de formella besluten fattas.\r\nProblemet är att den kommunala organisationen inte\r\när konstruerad så att den kan möta den vilja till enga-\r\ngemang som finns ute i bygderna.\r\nDe omfattande kommunsammanslagningar som\r\nägt rum i vårt land har minskat antalet förtroendeval-\r\nda dramatiskt. Samtidigt har utgiftsexpansionen gjort\r\natt de kommunala förvaltningarna vuxit kraftigt.\r\nMånga kommuner är i dag ortens största arbetsgivare\r\noch fullt jämförbara med stora industrikoncerner i\r\nsysselsättning och omsättning.\r\nDe förtroendevalda i de stora kommunerna har fått\r\nstörre geografiska arbetsområden med fler frågor att\r\nbehandla och mindre möjlighet till överblick och\r\ndetaljkännedom, vilket i sin tur gjort att de blivit mer\r\nanonyma för medborgarna. Storkommunernas aktiva\r\npolitiker har sina dagar till brädden fyllda av samman-\r\nträden, möten och inläsning. De hinner alltför sällan\r\ntänka och fundera bortom nästa sammanträde eller\r\nnästa ärende. Inte sällan blir kommunpolitiker mer\r\nintresserade av att förvalta kommunen än av att för-\r\nvalta kommuninvånarnas intressen. Det blir svårt för\r\nkommunpolitikern att möta den enskilde kommunin-\r\nvånaren på dennes nivå. Den ökade arbetsbelastning-\r\nen för kommunala förtroendemän medför också att\r\nmånga människor helt enkelt inte hinner ge sig in i\r\npolitiken.\r\nAllt detta leder till en urholkning av de politiska\r\npartierna och en motsvarande försvagning av legitimi-\r\nteten i det politiska systemet med en tilltagande osä-\r\nkerhet om det politiska uppdragets syfte och innehåll.\r\nSamtidigt är det på den lokala nivån som medbor-\r\ngarna borde ha den största möjligheten att möta de\r\nförtroendevalda och själva kunna engagera sig i verk-\r\nsamheten. Där finns förutsättningar till inflytande och\r\ndeltagande på ett helt annat sätt än på den statliga\r\nnivån. Man kan rent av påstå att det i praktiken är ute\r\ni kommunerna som rikspolitiken formas. Det är näm-\r\nligen på kommunpolitikerna det ankommer att realise-\r\nra och förverkliga rikspolitiken.\r\nKommunpolitikerna har att visa huruvida rikspo-\r\nlitiken är förnuftig och genomförbar eller inte. Det är\r\nkommunpolitikerna som skall förvalta och i praktiska\r\ninsatser omvandla det politiska budskap som utsänds\r\nfrån riksdag och regering. Rikspolitikerna drar upp\r\nlinjer för framtiden. Ute i kommunerna konkretiseras\r\nbesluten och ges innehåll i det dagliga arbetet. Kom-\r\nmunpolitikerna utgör den breda basen i de politiska\r\npartierna, varför den utveckling vi nu fått - med ett\r\nkraftigt minskat antal politiskt förtroendevalda ute i\r\nbygderna - kan hota den svenska partimodellen och\r\ndärmed hela det demokratiska systemet.\r\nDe som drivit fram kommunsammanslagningarna\r\nhar haft en övertro på stordriftsfördelar och en över-\r\ndriven ambition att skapa likformighet. Man har na-\r\nturligtvis tänkt att alla svenska kommuner skall se\r\nlikadana ut, erbjuda samma service och uppfylla\r\nsamma normer vare sig de är små eller stora och vare\r\nsig de ligger i norr eller söder. Man har utgått ifrån att\r\nmänniskorna är gruppvarelser som lever under exakt\r\nlikartade förhållanden och som tänker och handlar\r\nlika.\r\nVad man helt glömt bort är att människor faktiskt\r\när olika och därigenom också har olika behov och\r\nolika önskemål. Hur många gånger har vi inte sett\r\nvilka problem som uppstår när exempelvis människor\r\ni en liten ort med en speciell struktur och en speciell\r\ntradition till varje pris skall stöpas i samma form som\r\nde som bor i den intilliggande storstaden bara för att\r\nman råkar tillhöra samma storkommun.\r\nHerr talman! Det är utomordentligt viktigt att den\r\nlokala demokratin bärs upp av ett stort antal förtroen-\r\ndevalda och att sammansättningen av beslutsorganen\r\nspeglar befolkningen så bra som möjligt. God repre-\r\nsentativitet ökar legitimiteten hos de kommunala\r\norganen och främjar andra centrala värden som t.ex.\r\nbättre kontakter med medborgarna. En rimlig avväg-\r\nning mellan makt, ansvar och legitimitet är grundläg-\r\ngande för en god demokrati.\r\nDet här resonemanget leder till slutsatsen att det ur\r\ndemokratisynpunkt är önskvärt att fler kommuner\r\ndelas. Det finns behov av en allmän översyn av reg-\r\nlerna om kommundelningar respektive behovet av\r\nförändringar beträffande vissa enskildheter i dessa\r\nregler. Denna ståndpunkt finns angiven i reservation\r\nnr 1.\r\nStarka demokratiintressen talar också för att det\r\ninförs ett upplösningsinstitut på kommunal- och\r\nlandstingsnivå. Sedan år 1994 finns det visserligen i\r\nkommunallagen en regel som gör det möjligt för full-\r\nmäktige att återkalla samtliga uppdrag i en nämnd när\r\nden politiska majoriteten inte längre är densamma\r\nsom i fullmäktige. Den här modellen är naturligtvis\r\nfullt tillräcklig i enklare fall av förändrade politiska\r\nförutsättningar under en mandatperiod. Dock har det\r\nunder senare år uppkommit fler komplicerade situa-\r\ntioner än tidigare på grund av den ökade rörlighet som\r\nvi har fått ute i fullmäktigeförsamlingarna.\r\nMånga nya partier som bildats och erhållit mandat\r\nhar försvunnit. Företrädare för såväl nya som gamla\r\npartier har bytt parti under mandatperioden. Nya\r\nmajoritetsförhållanden och koalitioner har skapats\r\nunder pågående mandatperiod på samma sätt som\r\ntidigare mest förekom på riksplanet. Vi har också fått\r\nuppleva avslöjanden om skandalösa förehavanden\r\nbland kommunpolitiker som förlamat hela kommuner.\r\nI exempelvis Motala har nästan hela den politiska\r\nledning som fanns för bara några år sedan varit tvung-\r\nen att avgå. Vi har med andra ord sett åtskilliga ex-\r\nempel på situationer som liknat vad man på riksplanet\r\nskulle kalla en regeringskris.\r\nVad frågan ytterst handlar om är hur väljarnas be-\r\nrättigade krav och förväntningar skall kunna tillgodo-\r\nses när väljarna inte längre hyser något förtroende för\r\nden sittande politiska majoriteten.\r\nI enlighet med vad som sägs i reservation nr 4 bör\r\ndet tillskapas en ordning som gör det möjligt att an-\r\nställa förtroendeomröstning, upplösa fullmäktige och\r\nutlysa nyval, om den politiska situationen i en kom-\r\nmun eller ett landsting motiverar det.\r\nI det betänkande vi nu debatterar behandlas också\r\nen motion med yrkande om att titeln borgmästare\r\nskall användas som beteckning på kommunstyrelsens\r\nordförande.\r\nBorgmästarbegreppet har mycket gamla anor. Det\r\ninfördes i Sverige i slutet av 1200-talet efter tyskt\r\nmönster. I betänkandet finns en resumé över borgmäs-\r\ntarämbetets utveckling. Borgmästarfunktionen i vårt\r\nland har inte i första hand varit av politisk karaktär,\r\nmen det har varit annorlunda i andra länder. I betän-\r\nkandet redogörs för situationen i Danmark. Jag kan\r\nnämna något om Frankrike, som jag tycker har en\r\nintressant modell på det här området.\r\nI Frankrike är högsta beslutande organ i kommu-\r\nnerna ett fullmäktige. Detta fullmäktige utser en\r\nborgmästare, som svarar för beredning och verkstäl-\r\nlighet av de kommunala besluten och även av vissa\r\nuppgifter som fullmäktige delegerat. Borgmästaren\r\nhar en tydlig nyckelroll i kommunen och i dess rela-\r\ntioner med andra nivåer. En borgmästare i en stor stad\r\nkan t.ex. samtidigt spela en framträdande roll i natio-\r\nnell politik. Till skillnad från regionernas och depar-\r\ntementens presidenter utför borgmästaren dessutom\r\nen rad uppgifter åt staten. Det innefattar ansvar för\r\nlokal polis och befolkningsregister samt organiseran-\r\ndet av allmänna val.\r\nÄven om borgmästarämbetet i Sverige inte i första\r\nhand varit av politisk karaktär, har borgmästarna\r\nunder århundradenas lopp faktiskt ändå haft sådana\r\nuppgifter i samhället att de i praktiken kommit att\r\nutöva en politisk funktion. Detta förhållande jämfört\r\nmed vad som är brukligt i andra länder gör att det inte\r\nbör finnas något som hindrar att vi i Sverige benäm-\r\nner kommunstyrelsens ordförande borgmästare. En\r\nsådan titulatur skulle bl.a. kunna underlätta de svens-\r\nka kommunernas internationella kontakter.\r\nDet finns dock ingen anledning för riksdagen att\r\nföreslå någon lagstiftning på det här området. Som\r\nanges i reservation nr 8 bör de kommuner som så vill\r\nkunna använda sig av titeln borgmästare på det sätt\r\nsom förespråkas i motionen.\r\nJag kan inte tolka betänkandetexten på annat sätt\r\nän att majoriteten faktiskt också accepterar att borg-\r\nmästartiteln får användas. Det majoriteten talar emot\r\när, som jag ser saken, bara att begreppet borgmästare\r\nskall införas generellt.\r\nJag har här talat för reservationerna nr 1, 4 och 8.\r\nJag yrkar bifall till reservation nr 1.</pre><pre>Anf.  3  SVEN BERGSTRÖM (c):\r\nHerr talman! De inledande talarna har varit inne\r\npå att vi i vårt land har något av demokratins kris, och\r\ndet är lätt att hålla med om detta. Många människor\r\nstiger av från sina uppdrag, kanske främst kvinnor och\r\nungdomar som inte längre tycker att det är menings-\r\nfullt att jobba politiskt i våra kommuner och landsting\r\nsamt även här i riksdagen. Vi har ett antal kommunala\r\nskandaler - Gävle, Motala m.fl. - som undergräver\r\nförtroendemannarollens och det politiska arbetets\r\nanseende. Det är nog inget tvivel om att de flesta i dag\r\när eniga om att detta är ett bekymmer för alla oss som\r\ntror på demokratin och vill utveckla den.\r\nUtredningar i de här frågorna, som Lokaldemo-\r\nkratikommittén och Ungdomspolitiska kommittén, har\r\nkommit och gått. Nu skall en ny utredning, Demokra-\r\ntiutredningen, med Bengt Göransson som ordförande\r\nfundera på vad man kan göra för att förbättra den här\r\nsituationen.\r\nJag är litet orolig över att vi låter utredningar arbe-\r\nta och lägga fram förslag, som sedan läggs ned i en\r\nbyrålåda eller sopas bort. Exempelvis förefaller Ung-\r\ndomspolitiska kommitténs förslag nu tyvärr hålla på\r\natt gå den vägen. Jag tycker att det är beklagligt att vi\r\ni utskottet inte har kunnat enas om att komma litet\r\nlängre när det gäller t.ex. kommundelningar och di-\r\nrektval till stadsdelsnämnder och kommundelsnämn-\r\nder.\r\nHerr talman! Människors engagemang för sam-\r\nhällsfrågor skall innebära att de har möjlighet att vara\r\ndelaktiga i en demokratisk process. Beslut måste föras\r\nned till en nivå som ligger nära dem som berörs. De-\r\ncentralisering måste vara ledstjärnan för utvecklandet\r\nav inflytande och ansvar. Det är när människor känner\r\natt de har möjlighet att vara med om att påverka och\r\nta ansvar som deras engagemang tas till vara och även\r\nväxer. Detta utvecklar demokratin och är även till\r\ngagn för samhället. Att beslut tas i dialog och efter\r\nsamtal ökar förankringen och legitimiteten.\r\nCenterpartiet verkar för en sådan här utveckling,\r\nför ett ökat lokalt inflytande. Det kan ske genom\r\nkommundelningar, direktvalda kommundelsnämnder\r\noch på många andra sätt. Det kan också exempelvis ta\r\nsig uttryck i brukarstyrelser, som håller på att inrättas\r\npå sina håll.\r\nMen det gäller också att föra över mer av beslut\r\nfrån riksnivån, från regering och riksdag, till kommu-\r\nner och län. Centerpartiet vill flytta makt från den\r\ncentrala statsmakten, närmare människorna. Makten\r\nmåste också öka på regional nivå. Vi har från vårt\r\nparti medverkat och varit pådrivande till de försök\r\nmed läns- och regionfullmäktige som nu är på väg att\r\ngenomföras på några håll i landet. Låt mig ägna en del\r\ntid åt att diskutera den regionala demokratin, eftersom\r\nvi från vårt parti har haft motioner i de här frågorna.\r\nVi menar att man med regionfullmäktige kan öka\r\nförutsättningarna för decentralisering av beslut från\r\nstat till både region och kommun, liksom från region\r\ntill kommun. Detta är en angelägen reform, som med\r\nkraft skulle kunna vitalisera den lokala och regionala\r\ndemokratin. Med läns- eller regionfullmäktige ökas\r\nförutsättningarna att föra över mer befogenheter till\r\nkommunerna.\r\nSverige har nu delats in i myndighetssektorer sna-\r\nrare än i regioner. Därmed har också den demokratis-\r\nka insynen och inflytandet samt det demokratiska\r\nansvaret uttunnats. Det är en viktig demokratifråga.\r\nEn stark sektorisering med små möjligheter till lokalt\r\ninflytande påverkar legitimiteten i fattade beslut på ett\r\nnegativt sätt. Vi tycker att detta borde brytas. Alltför\r\nsnäva och stela myndighetsgränser måste luckras upp.\r\nSamverkan och samordning mellan olika verksamhe-\r\nter måste underlättas samtidigt som det politiska infly-\r\ntandet ökar.\r\nDe kraftiga organisatoriska förändringar som har\r\ngjorts i olika offentliga verksamheter under senare år\r\ngör en länsdemokratireform ännu mer angelägen. Den\r\nskulle ge ökade förutsättningar för en effektivare\r\nsamordning. Utökad länsdemokrati med direktvalda\r\nregionfullmäktige ger regionerna större ansvar för\r\nregional samhällsplanering och förbättrar möjlighe-\r\nterna att skapa ekonomiskt effektivare verksamheter.\r\nCenterpartiet anser att försöksverksamheten med\r\nregionfullmäktige bör utvärderas med sikte på att\r\nriksdagen skall kunna fatta beslut om ett rikstäckande\r\nsystem med regionalt självstyre med ikraftträdande i\r\nsamband med valet år 2002. Det bör enligt vår me-\r\nning också bygga på direktvalda regionfullmäktige.\r\nMed hänsyn till att en grupp nu skall följa och ut-\r\nvärdera den försöksverksamhet som är på gång har vi\r\nvarken drivit förslagen i de aktuella motionerna eller\r\nreserverat oss på den här punkten, men vi är starka\r\nanhängare av en ytterligare utveckling av regionde-\r\nmokratin i vårt land.\r\nLåt mig så övergå till att diskutera kommundel-\r\nningar, kommundelsnämnder och den kommunala\r\ndemokratin.\r\nFrån vårt parti vill vi ge den lokala nivån nyckeln\r\ntill skapandet av framtidens samhälle. I lokalsamhället\r\nkan medborgarna samverka för att skapa levande\r\ndemokrati och mänsklig omtanke. Samtidigt kan re-\r\nsurserna utnyttjas mer effektivt och med mer ansvar\r\nnärmare människorna.\r\nEn stärkt lokal och regional nivå leder till politiska\r\nbeslut närmare människorna men också till mer av\r\npersonligt ansvar. Här kan människorna och medbor-\r\ngarna visa större solidaritet än enbart via skattsedeln.\r\nSom föräldrar har vi alla ansvar för att våra barn\r\nlär sig läsa. Som medmänniskor har vi ett ansvar att\r\nhjälpa äldre och sjuka ut ur isolering och ensamhet.\r\nGemensamt kan vi hjälpas åt att lotsa människor till\r\narbete i stället för bidrag. Genom att öppna stängda\r\ndörrar och fördragna fönster tar vi ett ansvar för att\r\nvåld och droger inte tar över på gator och torg. Vi\r\nmåste alla vara beredda att lägga tid och engagemang\r\npå att hjälpa andra som behöver vårt stöd.\r\nDen enskilde, familjen, gårds-, villa- eller byafö-\r\nreningen och kommunen skall bestämma mer. Staten\r\noch EU skall bestämma mindre. Staten skall ha mind-\r\nre makt, de lokala samhällena större makt. Men då\r\nmåste också de formella möjligheterna finnas. Det är\r\ndärför vi från Centerpartiets sida är positiva till att\r\nöppna möjligheterna ytterligare för kommundelning-\r\nar, direktvalda kommundelsnämnder och andra åtgär-\r\nder som kan stärka demokratin.\r\nJag tror inte att det är någon tvekan om att de\r\nkommunsammanslagningar som ägde rum framför allt\r\npå 1970-talet har haft en negativ inverkan på den\r\nkommunala demokratin. Som flera har varit inne på\r\ntidigare, herr talman, har antalet förtroendevalda\r\nminskat starkt och medborgarnas möjlighet till insyn\r\noch påverkan försvårats. Samtidigt har det blivit svå-\r\nrare att förena yrkesarbete med kommunala uppdrag.\r\nVerksamheten har byråkratiserats och tjänstemännen\r\nhar fått ett allt större inflytande.\r\nAtt dela kommuner är en möjlighet som bör ut-\r\nnyttjas för att föra beslut närmare de människor som\r\nberörs av besluten. Jag tror att det ökar intresset för\r\nkommunalpolitiken och det ger demokratin större\r\nspelutrymme. Människors naturliga engagemang i den\r\nverksamhet som de berörs av skall tas till vara. Det\r\nkommer att förbättra kvaliteten i de verksamheterna.\r\nDet krävs då tydliga direktiv från riksdagen och\r\nkammaren och också från regeringen för att stödja att\r\nman öppnar möjligheten att få fler kommuner och\r\nkunna dela kommuner. Jag tycker att en kommun\r\nskall kunna delas om en majoritet av invånarna i\r\nkommunen så önskar. Lagen om kommunal skatteut-\r\njämning t.ex. bör också utformas så att kommundel-\r\nningar underlättas.\r\nRiksdagen bör enligt vårt partis uppfattning anta\r\nett reformprogram för kommundelningar för att vara\r\nberedd att driva på utvecklingen. Det har inte hänt så\r\nsärskilt mycket på nästan 20 år. Det är ett tiotal kom-\r\nmuner som har delats sedan 1979 när Centerpartiet\r\noch dåvarande kommunministern Karl Boo medver-\r\nkade till att man öppnade den möjligheten.\r\nJag yrkar alltså bifall till reservation nr 1 i betän-\r\nkandet, när det gäller kommundelningar.\r\nSå några ord om direktval till stadsdels- och\r\nkommundelsnämnder. Jag kommer själv från en\r\nkommun, Hudiksvalls kommun, där jag har varit\r\nverksam och fortfarande är aktiv som fullmäktigele-\r\ndamot och där jag tidigare varit kommunalråd, där\r\nman har och i många år har haft kommundelsnämn-\r\nder. Där kan man se både för- och nackdelar med den\r\nhär modellen. Jag tror att det vore av stor betydelse\r\nom man öppnade möjligheterna att direktvälja kom-\r\nmundelsnämnderna för att ge dem ökad legitimitet\r\noch ökad styrka.\r\nDen risk som har påpekats för att det kan bli skill-\r\nnad mellan den politiska ledningen och majoriteten i\r\nen kommundelsnämnd tror jag är starkt överdriven.\r\nJag tror att detta skulle vara vitaliserande för demo-\r\nkratin och öka engagemanget hos människor.\r\nDet är en paradox att vi i vår lilla kommun, Hu-\r\ndiksvall, faktiskt har en liten kommundelsnämnd som\r\när direktvald - inte formellt, men i praktiken - nämli-\r\ngen Svågadalsnämnden uppe i Bjuråker. Där har man\r\ni ett försök låtit människor utan partipolitiska bind-\r\nningar nominera och välja ledamöter i Svågadal-\r\nsnämnden. Sedan bekräftade kommunfullmäktige\r\nvalet i ett formellt beslut.\r\nJag tror att det är onödigt krångligt. Riksdagen\r\nborde öppna möjligheten att göra det enklare så att vi\r\nkan ha direktval till kommundelsnämnder.\r\nMed dessa ord, herr talman, yrkar jag bifall till re-\r\nservation nr 1 och reservation nr 5 i konstitutionsut-\r\nskottets betänkande nr 4.</pre><pre>Anf.  4  KENNETH KVIST (v):\r\nHerr talman! Det är många intressanta och viktiga\r\nfrågor som tas upp i betänkandet, eller i alla de mo-\r\ntioner som ligger till grund för det. Det är ju utomor-\r\ndentligt viktigt att vi diskuterar oss fram till former\r\nför det politiska livet också i kommunerna så att med-\r\nborgarnas inflytande kan bli så bra som möjligt. Sam-\r\ntidigt kan man inte särskilja de demokratiska proble-\r\nmens formella sida och glömma de sociala realiteter\r\nunder vilka rättigheterna utövas.\r\nVi lever i en tid där, sedan över ett årtionde, de\r\nekonomiska och sociala klyftorna har ökat och där vi\r\nhar fått en tilltagande segregation i flera avseenden i\r\nmånga kommuner. Det har ackompanjerats av en\r\nnedskärningspolitik riktad mot den offentliga sektorn,\r\nibland ideologiskt betingad, ibland kanske av eko-\r\nnomisk nödvändighet. Detta har gjort att den sociala\r\nservicen försämrats. Men det har också skapat förhål-\r\nlanden där ett brett underskikt av människor känner\r\nsig inte bara ekonomiskt fattigare utan också alltmer\r\nutanförstående det politiska systemet och alltmer\r\nmaktlösa och med allt mindre möjligheter att påverka\r\ndet politiska livet.\r\nVilka former vi än söker oss fram till har vi ett\r\nsamhälle med stora och växande sociala klyftor. En\r\nstor grupp människor kommer alltid att känna sig\r\nutanförstående och ha ett underläge när det gäller\r\nmöjligheterna att påverka den politiska utvecklingen.\r\nDet alldeles avgörande är därför egentligen att se\r\nen förening av sakernas formellt demokratiska sida,\r\nsom är utomordentligt viktig, och de reella förhållan-\r\nden under vilka människor lever i samhället.\r\nDetta taget litet i allmänhet.\r\nI detta finns en rad motioner med förslag som kan\r\ndiskuteras på ett mycket sympatiskt sätt. Jag har inte\r\ndeltagit i reservationer för de motionerna eftersom\r\nDemokratiutvecklingskommittén eller Ungdomspoli-\r\ntiska kommittén har behandlat dem. De har varit fö-\r\nremål för remissbehandling. De är föremål för bered-\r\nning. Det gör att jag tycker att om riksdagen innan\r\nprocessen, som i sig är en demokratisk process, är\r\nfärdig skulle rycka loss olika förslag skulle det egent-\r\nligen strida mot motionärernas tanke att öka demo-\r\nkratin. Man bryter ju då mot en demokratisk process\r\nsom redan är inledd. Det gäller t.ex. frågan om man\r\nskall övergå till mer av kommunal folkomröstningar.\r\nDet är en sorts systemskifte som, om det skall äga\r\nrum, bör föregås av en utomordentligt bred diskussion\r\ninnan man fattar beslut.\r\nJag har emellertid reserverat mig på två punkter.\r\nDels deltar jag i reservationen om direktvalda kom-\r\nmundelsnämnder, där vi anser att sådana försök bör\r\ngöras, dels har jag en reservation med anledning av en\r\nmotion från Vänsterpartiet om utjämningsmandat vid\r\nval till kommunfullmäktige.\r\nHerr talman! Jag yrkar därmed bifall till reserva-\r\ntion nr 3.\r\nDet är ju så att kommunfullmäktige och majorite-\r\nter kan bestämma en valkretsindelning i kommunen\r\nnär det gäller de allmänna valen. Man kan då också\r\ngöra en valkretsindelning för att motverka att en allt-\r\nför hög spärr byggs in i de kommunala valen, som gör\r\natt partier som t.ex. har sina sympatisörer jämnt förde-\r\nlade över kommunen kan ha svårare att ta sig in, me-\r\ndan det kan gynna vissa partier som råkar ha en kon-\r\ncentration av väljare inom ett visst område osv. Det\r\nfinns alltså utrymme för manipulation. Vi menar att\r\nett utjämningsmandat vid val till kommunfullmäktige\r\nskulle göra att det blev en fördelning som motsvarade\r\nröstfördelningen i hela kommunen utan hänsyn till de\r\nolika valkretsarna. Detta skulle vara att föredra, och\r\ndet skulle få bort draget av möjlig manipulation som\r\nfinns i systemet som det ser ut i dag. Därför bör\r\nkommunallagen ändras redan nu, så att vi redan i\r\nkommande val skulle kunna tillämpa ett system med\r\nutjämningsmandat.\r\nMed detta, herr talman, yrkar jag bifall till den re-\r\nservation som jag står bakom - reservation 3 - efter-\r\nsom andra redan har yrkat bifall till den andra reser-\r\nvationen. I övrigt yrkar jag bifall till hemställan i\r\nutskottets betänkande.</pre><pre>Anf.  5  PETER ERIKSSON (mp):\r\nHerr talman! Vi diskuterar ett betänkande som\r\nheter Kommunala demokratifrågor. Det rör ganska\r\nmånga olika, intressanta och viktiga frågor som på\r\nolika sätt skulle kunna tänkas stärka den kommunala\r\ndemokratin i Sverige.\r\nMånga har här i debatten tagit sin utgångspunkt i\r\nden kris som vi har i den svenska demokratin. Jag\r\ntycker definitivt att så är fallet och att den stora upp-\r\ngiften för ett politiskt parti, i alla fall för Miljöpartiet,\r\nunder de närmaste decennierna kanske är att just\r\nförsöka lägga manken till för att på något sätt kunna\r\nåterupprätta demokratin, folkstyret och tron på politi-\r\nken och dess möjligheter. Det är en av anledningarna\r\ntill att vi i Miljöpartiet har arbetat mycket med demo-\r\nkratifrågor och har en del ganska radikala förslag för\r\natt åstadkomma en förändring och en stärkning av\r\nfolkstyret.\r\nJag tror att de flesta inser de allvarliga symtomen\r\noch problemen, eftersom sjukdomstecknen är ganska\r\nuppenbara. Men steget därifrån till att se var orsaker-\r\nna egentligen ligger är ganska långt. Där är vi ganska\r\noense, och det är väl det som är orsaken till att ingen-\r\nting händer. Jag tror att de flesta av oss här i riksda-\r\ngen och andra i det svenska samhället har märkt att\r\nden politiska demokratin befinner sig i ett utomor-\r\ndentligt svårt läge, men väldigt litet har hänt. Nya\r\nutredningar föds däremot på löpande band.\r\nI en kommentar till den senaste demokratiutred-\r\nningen säger Konstitutionsutskottets vice ordförande i\r\ndag i en lokaltidning här i Stockholm att den inte kan\r\nlösa problemen därför att direktiven är så begränsade\r\natt möjligheterna att göra de ordentliga författnings-\r\nförändringar som skulle krävas är väldigt små.\r\nDärför är ett politiskt krav, som jag tycker är väl-\r\ndigt aktuellt och viktigt, att få till stånd en författ-\r\nningsutredning. Det finns några stora och viktiga\r\nfrågor med växande krav på förändringar som en\r\nsådan författningsutredning skulle kunna ta som ut-\r\ngångspunkt för sitt arbete. Det gäller t.ex. frågan om\r\nfolkomröstningar, att få till stånd beslutande folkom-\r\nröstningar och ett folkinitiativ. LO och Miljöpartiet\r\nhar nu en alltmer likartad syn på behovet av en för-\r\nändring. Det handlar också om frågor som kommuna-\r\nla nyval och att på olika sätt föra in ett medborgarini-\r\ntiativ.\r\nDe kanske största förändringar som jag tycker be-\r\nhöver göras gäller just kommunala och nationella\r\nfolkomröstningar samt att på olika sätt få in ett direkt\r\ndeltagande från medborgarna i större utsträckning.\r\nDet kan ske genom exempelvis ett medborgarinitiativ,\r\nsom Miljöpartiet har motionerat om. Demokratiut-\r\nvecklingskommittén föreslog ganska nyligen just\r\ndetta.\r\nI vår motion kräver vi att medborgarna i olika\r\nkommuner skall ha rätt att lägga fram förslag direkt i\r\nkommunfullmäktige och att förslagen skall tas upp\r\noch behandlas av kommunfullmäktige. KU:s majoritet\r\nsvarar att förslaget inte kan bifallas därför att frågan\r\nbereds av regeringen just nu. Samtidigt kan vi läsa i\r\nbetänkandet att regeringens beredning är färdig. Re-\r\ngeringen säger redan nu att man inte kommer att lägga\r\nfram något förslag om medborgarinitiativ. Det enda\r\nlilla argument som KU:s majoritet lyckas samla sig\r\nkring i den frågan faller redan när man läser betän-\r\nkandet, därför att denna fråga är färdigbehandlad av\r\nregeringen. Jag tycker att det måste vara besvärande\r\nför ett parti, t.ex. Socialdemokraterna, att inte kunna\r\nta ställning i en så aktuell och viktig fråga som nyli-\r\ngen har utretts. Vill man inte köpa tanken om att stär-\r\nka medborgarnas möjligheter att påverka, tycker jag\r\natt man åtminstone borde försöka samla sig till en\r\nmotivering i stället för att bara inge osäkerhet och\r\nförvirring och därigenom komma ifrån alla förslag till\r\nlösningar som finns på bordet.\r\nEn fråga som Miljöpartiet också driver är kommu-\r\nnala folkomröstningar - att få kommunala folkom-\r\nröstningar att bli  beslutande, att få till stånd ett ge-\r\nnomslag av kommunalt folkinitiativ. När det gäller\r\nfolkinitiativet har vi fått en förändring i kommunalla-\r\ngen som innebär att om man samlar 5 % av namnen i\r\nen kommun får man upp frågan om en kommunal\r\nfolkomröstning på kommunfullmäktiges bord. Men i\r\nsamtliga fall hittills har kommunfullmäktige sagt nej.\r\nDetta är ett mycket stort demokratiproblem. När\r\nmänniskor samlar sig i ett agerande för att få till stånd\r\nen demokratisk process, avslås det av det existerande\r\netablissemanget, dvs. av majoriteten i kommunfull-\r\nmäktige.\r\nVi föreslår att man skall lägga ribban högre. Man\r\nskall lägga den på 10 % i stället. Det skall inte vara\r\nhur enkelt som helst att få till stånd den här typen av\r\nfolkomröstningar i kommunerna. Det skall krävas ett\r\nverkligt engagemang från många människor. Men när\r\nman väl har kommit dit, skall det också ha genomslag.\r\nDå skall det bli en kommunal folkomröstning, och\r\ndenna kommunala folkomröstning skall dessutom\r\nvara beslutande, anser vi. Då kan man tala om att man\r\nhar lyckats åstadkomma en förstärkning av vanliga\r\nmänniskors möjligheter att påverka besluten.\r\nJag tror ju att just den här reaktionen, som är den\r\nhelt vanliga och som har förekommit i nästan alla fall\r\nfrån kommunpolitikerna, också i sig är ett tecken, ett\r\nbevis, på krisen för det indirekta partisystem som vi\r\nhar i Sverige.\r\nAlla de stora partierna, de gamla partierna, förlo-\r\nrar ju medlemmar konsekvent, år efter år. Vi som har\r\nkommit i stället, vi som växer - i någon omfattning i\r\nalla fall - har inte alls lyckats förmå ersätta denna\r\nskillnad. Det finns alltså en partiernas kris. Det tror\r\njag egentligen att alla är väldigt medvetna om. Både\r\nkommunalt och nationellt är det allt färre människor\r\nsom engagerar sig.\r\nVi hamnar snart i en situation där det inte längre\r\när möjligt att legitimera politiken och förtroendet för\r\npolitiken med en intern process inom partierna. Det\r\nblir ju bara en process där besluten förankras genom\r\nmedierna, i mediernas offentlighet. Underlaget är\r\nsammantaget så litet i partierna att det berör en allde-\r\nles för liten del av befolkningen för att man skall\r\nkunna säga att det här är ett tungt förankringssätt i det\r\nnationella politiska systemet.\r\nAtt komma runt det här problemet är inte lätt. Att\r\nåterupprätta tron på partierna blir en väldigt lång och\r\nsvår process. Men möjligheten att åtminstone återupp-\r\nrätta tron på demokratin tror jag ligger i att stärka\r\nenskilda människors möjlighet att påverka direkt,\r\nalltså genom direkt demokrati. Folkomröstningar kan\r\nvara en metod, men det kan också ske direkt genom\r\nmedborgarinitiativ.\r\nDet kan också ske genom de andra, kanske litet\r\nmindre omfattande, krav som ligger i det här betän-\r\nkandet. Det gäller t.ex. att vi får direktval till kom-\r\nmundelsnämnder. Det innebär också en förstärkning\r\nav människors möjlighet att påverka i sin närhet.\r\nDetsamma gäller inrättandet av en institution om\r\nkommunalt nyval. Det tror jag kan ha en betydelse.\r\nNär den kommunala politiken inte längre fungerar,\r\nnär en kommunal majoritet inte längre kan prestera\r\noch samla sig till att fungera som en lokal regering, då\r\nbör möjligheten finnas att faktiskt be väljarna att ta\r\nställning igen.\r\nJag tycker att exemplen i Motala och Gävle är ty-\r\npexempel. När själva grunden, den ledning som man\r\nen gång har valt, försvinner och måste ersättas, bör\r\nman rimligtvis också fråga väljarna igen om vilka som\r\nskall ersätta. Det bör, tycker jag, ligga i just den här\r\nmoderata tanken att stärka personvalet. Människorna\r\nhar ju, särskilt kommunalt tror jag, stor betydelse för\r\nhur politiken bedrivs. Det är inte bara partierna som\r\navgör. Det är det inte heller på nationell nivå, menar\r\njag. Men just på lokal nivå har det kanske särskilt stor\r\nbetydelse vilka människor man väljer. När det visar\r\nsig att det finns en röta i ledningen och att människor\r\nmåste avgå, då bör det också följas upp. Det bör åt-\r\nminstone finnas en möjlighet att anordna ett nyval för\r\natt ersätta ledningen.\r\nDet finns också en reservation om att inrätta ut-\r\njämningsmandat ute i kommunerna. Jag tror att Ken-\r\nneth Kvist var uppe och pratade litet grand för den\r\nsaken. Jag tycker att man ser det här på fel sätt. Pro-\r\nblemet när det gäller bristande representativitet i\r\nparlamentet är ju den valkretsindelning som vi har i\r\ndag. Trots att ett parti får fler röster än ett annat, får\r\ndet parti som har färre röster kanske fler mandat i\r\nfullmäktige.\r\nDet är en form av manipulering av röstresultat\r\nsom man har lyckats genomföra från vissa partiers\r\nsida på grund av den här ordningen att man kan ha en\r\nkommunal valkretsindelning. Jag tycker inte att det\r\nfinns någon anledning att bevara detta. Det rimliga är\r\natt helt avskaffa valkretsindelningen, för det är roten\r\ntill det här systemet. Då åstadkommer man också en\r\nrepresentativitet som är direkt och riktig i förhållande\r\ntill valresultatet och till hur folk har röstat.</pre><pre>Anf.  6  KENNETH KVIST (v) replik:\r\nHerr talman! Det är många intressanta och bra re-\r\nsonemang som Peter Eriksson för. Man kan säga att\r\nutjämningsmandat eller att man tillämpar \"en kom-\r\nmun-en valkrets\" för att få proportionalitet och ett\r\nrättvist valresultat kanske kan gå på ett ut. Det kan\r\nfinnas skäl för att ha valkretsar i vissa kommuner,\r\nsärskilt i större kommuner. Men då bör det också\r\nfinnas detta system med utjämningsmandat.\r\nDäremot tror jag kanske att Peter Eriksson och jag\r\nhar litet divergerande uppfattningar, herr talman, när\r\ndet gäller frågan om folkomröstningar. I sig låter det\r\nju alltid väldigt bestickande att man säger att folket\r\nskall avgöra. Men hur skall frågorna formuleras? Vem\r\nskall bära ansvaret för det? Detta gäller i synnerhet\r\nom det blir beslutande folkomröstningar. Vad händer\r\nom beslutet av en eller annan anledning visar sig ha\r\nvarit dåligt berett? Då kan vi inte gärna välja ett nytt\r\nfolk. Då får folket stå sitt kast. Om man däremot har\r\nen representativ demokrati, är det ju så att om ett\r\nbeslut är dåligt berett, väljer man andra politiker än\r\ndem som har gjort ett dåligt arbete.\r\nDärför kan man inte utan vidare säga att man ökar\r\ndemokratin om man övergår till någon sorts schwei-\r\nzisk folkomröstningsmodell med en massa direktbe-\r\nslutande folkomröstningar. Jag tror alltså att det sys-\r\ntemet också skapar en hel del problem av demokratisk\r\nnatur.</pre><pre>Anf.  7  PETER ERIKSSON (mp) replik:\r\nHerr talman! Jag tror också att det kan skapa pro-\r\nblem med en sådan modell. Men jag tror framför allt\r\natt vi i Sverige är väldigt ovana vid denna modell. Det\r\nindirekta partisystem som vi har utvecklat under det\r\nhär seklet var inte heller alldeles lätt att sjösätta. Det\r\ntog lång tid innan man fick det att fungera. Nu kan\r\nman säga att det, delvis åtminstone, har nått vägs\r\nände. Om man skall sjösätta ett system där folk direkt\r\nkan vara med och besluta, i större utsträckning än i\r\ndag i alla fall, kommer det säkert också att ta en del\r\ntid innan man får det att fungera bra.\r\nDet behövs naturligtvis regler omkring detta. De\r\nreglerna har vi ju inte i dag. Det ser vi bl.a. på de\r\nfolkomröstningar som vi har haft i Sverige. Det bris-\r\ntande regelsystemet kring folkomröstningar har varit\r\nett väldigt problem. Det finns ju rätt många exempel\r\nfrån andra länder på att man faktiskt kan skapa möj-\r\nligheter som är rimliga, så att man kan få det här att\r\nfungera.\r\nJag tycker att var och en bör ställa sig den grund-\r\nläggande frågan: Vad är demokrati? Vad innebär det\r\nhär folkstyret som vi egentligen är ute efter? Är det att\r\nförsöka att genom ett indirekt system förädla folkets\r\nråa, brutala synpunkter och åsikter till något slags\r\ncivilisation i konstitutionsutskottet och riksdagen?\r\nEller är det att försöka få ett folks åsikter och kunska-\r\nper att omvandlas i konkret politik?</pre><pre>Anf.  8  KENNETH KVIST (v) replik:\r\nHerr talman! Peter Eriksson ställde en mycket re-\r\nlevant fråga i slutet av sin replik. Egentligen är den\r\nvärd en längre diskussion än som är möjligt inom\r\nramen för ett sådant här replikskifte.\r\nAnledningen till att jag inte har biträtt de miljö-\r\npartistiska reservationerna och motionerna är att man\r\nutan utredning och utan ett längre samtal, ja, egentli-\r\ngen rakt av, vill införa s.k. folkomröstningsdemokrati.\r\nDäremot är vi nog överens om behovet av en författ-\r\nningsreform och en författningsdiskussion, som Peter\r\nEriksson tidigare tog upp. Det är helt klart att de poli-\r\ntiska partierna, som en gång i tiden uppstod ur sociala\r\nklassers politiska ambitioner i samhället, nu har blivit\r\nsjälvständiga apparater. På något vis lever de ett eget\r\nliv. Det har delvis skett en sorts separation från det\r\nsociala samhälle som en gång skapade partierna.\r\nDetta gör att människor känner sig utanför de politis-\r\nka apparaterna. Jag tror inte att det här leder till slut-\r\nsatsen att man så att säga skall lägga bort den indirek-\r\nta demokratin som en grundprincip, men det skapar\r\nonekligen intressanta problem för partiväsendets\r\nframtida utveckling och för vårt sätt att se på partierna\r\nframöver. Det handlar ju om att få partier som är ett\r\nmed de människor som de skall representera. De\r\nfrågeställningarna är utomordentligt viktiga.</pre><pre>Anf.  9  PETER ERIKSSON (mp) replik:\r\nHerr talman! När det gäller detta med en författ-\r\nningsreform skulle vi kanske ta en diskussion om en\r\nförändring av författningen. Om vi får ett brett stöd i\r\nden frågan kunde det kanske vara en vettig utgångs-\r\npunkt för att förändra och stärka demokratin i framti-\r\nden.\r\nJag upplever att de frågor som vi i Miljöpartiet li-\r\ntet grand har drivit under de senaste åren nu får ett allt\r\nbredare stöd. Av det betänkande som nu debatteras\r\nframgår att en centerpartist har motionerat om en\r\nsänkning av rösträttsåldern. Det är också ett krav som\r\nvi har. LO har börjat driva frågan om nationella folk-\r\nomröstningar. Det finns alltså ett växande intresse för\r\natt åstadkomma förändringar. Jag tycker att det som\r\nKenneth Kvist framfört och även det som Kurt Ove\r\nJohansson säger i sin artikel i Dagens Nyheter i dag\r\nvisar att vi kanske skulle behöva samla oss kring en\r\nordentlig utredning där målsättningen är att faktiskt\r\nåstadkomma något, inte bara att utreda för utredan-\r\ndets skull; detta för att slippa de problem som vi nu\r\nser runt omkring oss och för att slippa ta den debatten.\r\nAvslutningsvis yrkar jag, herr talman, bifall till re-\r\nservationerna 4, 6 och 7.</pre><pre>Anf.  10  FRANK LASSEN (s):\r\nHerr talman! Också när jag första gången, det var i\r\nvåras, stod i denna talarstol gällde det kommunala\r\nfrågor. Då handlade det om den kommunala kompe-\r\ntensen. Bitvis var det nog en ganska engagerad och\r\nanimerad debatt med en mycket stor ideologisk\r\nspännvidd. Det är litet annorlunda i dag, upplever jag.\r\nI dag är alla besjälade av tanken att försöka få en\r\nkommunal demokrati som fungerar så väl som möj-\r\nligt. Även de som kanske inte alltid tycker att kom-\r\nmunal verksamhet är höjden av lycka håller med om\r\natt det gäller att försöka hitta former som uppfyller de\r\nkrav som kan ställas på en demokrati.\r\nJag tycker att det är positivt med det engagemang\r\nsom jag som gammal kommunpolitiker möter här i\r\nriksdagen. Man bryr sig verkligen om de kommunala\r\nfrågorna. I fråga om en del allmänna synpunkter kan\r\njag säga att jag instämmer. Avståndet mellan väljare\r\noch förtroendevalda har ökat i kommunerna, på\r\nlandstingsnivå och, inte minst, på riksnivå. Det är\r\nnaturligtvis viktigt att försöka hitta arbetsformer och\r\nsystem som gör det möjligt för väljare och valda att\r\nnärma sig varandra på ett bra och förtroendefullt sätt.\r\nDetta är ett ansvar för lagstiftarna men naturligtvis\r\nockså för de politiska partierna.\r\nDet är riktigt att kommunerna är viktiga. Kommu-\r\nnerna är ju den sfär där den närmaste kontakten mel-\r\nlan väljare och förtroendevalda finns. Självklart skulle\r\nman på riksnivån kunna överlåta en viss frihet till\r\nkommunerna och deras invånare när det gäller hante-\r\nringen av demokratifrågorna.\r\nI detta inlägg skall jag för övrigt inte ge mig in på\r\nmera allmänt filosofiska synpunkter. I stället skall jag\r\nnågot beröra betänkandet och de 33 motioner som där\r\ntas upp samt motivera varför vi i utskottsmajoriteten\r\nyrkar avslag på samtliga motioner och reservationer\r\nsamt bifall till hemställan i konstitutionsutskottets\r\nbetänkande.\r\nNär det gäller frågan om kommundelning, som ett\r\nflertal motionärer tagit upp, har vi svårt att se att det\r\negentligen skulle krävas en lagändring för att få den\r\nutveckling som eftersträvas. Indelningslagen från\r\n1997 säger att man skall ta särskild hänsyn till kom-\r\nmunernas och kommuninvånarnas önskemål. Det sägs\r\natt enbart demokratiaspekter inte är tillräckligt för att\r\ngöra en kommundelning. Hänsyn måste också tas till\r\nnäringsgeografiska förhållanden, befolkning och\r\nekonomi.\r\nFrågan om kommundelning kan väckas av en\r\nkommunmedlem eller av kommunen, av regeringen,\r\nav länsstyrelsen eller av Kammarkollegiet. Kammar-\r\nkollegiet svarar för utredningen och regeringen fattar\r\nbeslut. Enligt min mening är det en ganska enkel\r\nhantering, varvid hänsyn tas till lokala önskemål.\r\nDetta belyses kanske också av Lokaldemokratiutred-\r\nningen 1992. Utredningen fick direktiv från den bor-\r\ngerliga regeringen, som hade uttalat att man ville se\r\nen mera positiv syn på kommundelningsmöjligheter-\r\nna. Efter gjorda utvärderingar kom Lokaldemokratiut-\r\nredningen fram till att det verkade fungera på ett bra\r\nsätt. Man menade att det inte fanns något behov av att\r\nändra indelningslagen. Konstitutionsutskottet har\r\ntidigare haft samma uppfattning i de här frågorna, och\r\nsamma uppfattning har KU-majoriteten även i dag.\r\nNär det gäller kommundelsnämnderna har vi se-\r\ndan 1992 en ny lagstiftning som ger kommunerna\r\nmöjligheter till en friare nämndeorganisation. Möjlig-\r\nheten finns alltså att ha nämnder på lokal nivå. Full-\r\nmäktige bestämmer nämndernas roll. Är man i full-\r\nmäktige överens om att frångå det proportionella\r\nsystemet och om att låta lokala valresultat få genom-\r\nslag är detta fullt möjligt, vilket också bekräftades av\r\nSven Bergström från Hudiksvall. På ett utmärkt sätt\r\nbelyste han att man, om det finns en enighet, kan\r\nåstadkomma det som efterlyses när det gäller att låta\r\nden lokala demokratin få genomslag i kommundel-\r\nsnämnderna.\r\nSamtidigt måste vi komma ihåg att en fullmäktige-\r\nförsamling som är vald ändå slutgiltigt har det över-\r\ngripande ansvaret för den kommun som den är vald\r\nför. Jag tror att det skulle bli ganska knepigt om man\r\nkom in i en utveckling där andra organ än de som\r\nfullmäktige har tillsatt tar ett betydande, eller ett helt\r\neget, ansvar i stora frågor utan att fullmäktige har\r\nmöjlighet att påverka. Risken är uppenbar att full-\r\nmäktige i det läget utfärdar ganska strikta anvisningar\r\nom inom vilka ramar man skall hålla sig i en kom-\r\nmundel och att man uppnår något som blir ett slags\r\nskendemokrati.\r\nDet går att lösa det här när man är överens om att\r\nman vill ha en lösning. I övrigt hänvisar jag till att\r\nfrågan är en av dem som bereds. Det är riktigt, som\r\nPeter Eriksson sade, att man i Regeringskansliet inte\r\nhar någon större aktivitet i beredningen. Däremot är\r\nfrågorna inom det här blocket förda vidare till den\r\ndemokratiberedning som är tillsatt under ledning av\r\nBengt Göransson, också den en parlamentariskt till-\r\nsatt beredning. Det är viktigt att den här typen av\r\nfrågor får en så bra beredning som möjligt.\r\nNär det gäller kommunala nyval får man av mo-\r\ntionerna den uppfattningen att det är ett stort problem.\r\nSom tidigare talare här sagt finns det faktiskt sedan\r\nhalvårsskiftet 1994 en lösning på problemet med\r\nförändrade politiska majoriteter vid sidbyten och\r\nannat. Man har möjligheter att avsätta samtliga leda-\r\nmöter i de nämnder som kommunfullmäktige självt\r\nhar valt. Det man har ifrågasatt här är möjligheten att\r\näven utlysa kommunala nyval, att man skulle välja ett\r\nhelt nytt fullmäktige, den möjlighet som finns vad\r\ngäller riksdagen. Jag vet inte om det i så fall är en\r\nrelevant förebild. Jag vet inte hur många gånger riks-\r\ndagen har upplösts och nyval hållits till riksdagen.\r\nMöjligheten att avsätta dem som misskött sig eller\r\navsätta ledamöter i samband med politiska majoriteter\r\när till fyllest när det gäller att lösa de problem som\r\npåpekats i motionerna.\r\nDet är samtidigt så att kommunfullmäktige ju valts\r\nav kommuninvånare. Det är ett viktigt val. Jag tycker\r\natt det finns en risk för ett slags allmän kommunalde-\r\nmokratisk devalvering om man säger att det inte är så\r\nkinkigt hur vi väljer, vilka partier vi stöder därför att\r\nblir det förändringar kan vi alltid se till att det blir\r\nnyval och ett nytt fullmäktige. Jag tycker att fullmäk-\r\ntigevalet är viktigt. Att fullmäktige kan byta ut dem\r\nsom sedan inte har något förtroende kvar tror jag är\r\nen bra lösning. Det här är frågor som kommer att\r\nfortsätta att beredas.\r\nNär det gäller folkomröstningen har jag ungefär\r\nsamma invändningar som Kenneth Kvist redovisade.\r\nDet är inte alldeles enkelt att få det här att fungera på\r\nett acceptabelt demokratiskt sätt. Motionen i sig är\r\nväldigt konkret. Där föreslås att man skall folkom-\r\nröstning med de och de procentspärrarna. Jag tror att\r\nfrågan är alldeles för vittomfattande för att man uti-\r\nfrån det kan bifalla motionen. Därför yrkar jag avslag\r\npå den.\r\nFolkomröstningarna i övrigt, motionsrätten för en-\r\nskilda kommuninvånare och ungdomens ökade infly-\r\ntande är frågor som legat på Regeringskansliet och\r\nsom delvis bereds vidare men som enligt direktiven\r\ntill Demokratiberedningen skall fortsätta att behandlas\r\ndär.\r\nDet finns ytterligare ett antal motioner som jag\r\nhelt kort skall nämna. Det gäller återbetalning av\r\nkommunalskatt, som inte har fått något stöd, inte\r\nheller sänkt rösträttsålder. Utjämningsmandatet har\r\nberörts i dag. KU har tidigare behandlat frågan, och\r\nman har kommit fram till att det är en något besvärlig\r\nfråga där det ändå skulle krävas en ganska bred poli-\r\ntisk majoritet för att hitta en lösning i den ena eller\r\nden andra riktningen. Därför har man hittills inte\r\nklarat av vare sig i vallagspropositionen eller i Val-\r\nlagskommittén att komma med något förslag till änd-\r\nring, och inte heller i KU under föregående år.\r\nDen förstärkta kommunala revisionen hoppas jag\r\nblir tillgodosedd genom de utredningar som pågår.\r\nDet är en viktig fråga som man faktiskt bör ägna\r\nuppmärksamhet åt och få den att fungera. Det har vi\r\nsett inte minst genom de problem som varit i en del\r\nkommuner.\r\nLåt mig så nämna angående borgmästarbegreppet\r\natt jag personligen tycker att man får väl kalla ordför-\r\nanden vad man vill. Vi har inte någon bestämd upp-\r\nfattning där från majoritetens sida. I motionen vill\r\nman ha ett mer allmänt införande, men vi säger nej.\r\nJag tror inte att vi kommer att leva rövare om man\r\nnågonstans i någon kommun bland invånare kallar sin\r\nkommunstyrelseordförande för borgmästare. Det är en\r\nskillnad med det som Jerry Martinger tog upp och\r\nhade Frankrike som exempel - man kan också ta\r\nTyskland. Där är det en person som har en tjänste-\r\nmannaroll med vissa förtroendeuppdrag, medan\r\nkommunstyrelseordförande hos oss är en rent förtro-\r\nendevald person. Det finns anledning till en viss för-\r\nsiktighet med ett mera allmänt namnbyte.</pre><pre>Anf.  11  SVEN BERGSTRÖM (c):\r\nHerr talman! Frank Lassen som representant för\r\nSocialdemokraterna säger att de kommunala demo-\r\nkratifrågorna är viktiga men att de bör lösas på andra\r\nsätt än vad som har föreslagits från olika håll i utskot-\r\ntet. Det låter ju rimligt, men såvitt jag förstår säger\r\nsocialdemokraterna nej till alla de olika förslag som\r\nförts fram för att möjliggöra t.ex. direktval till kom-\r\nmundelsnämnder och stadsdelsnämnder.\r\nJag skulle vilja fråga: Vilka metoder vill ni då an-\r\nvända från socialdemokraternas sida för att förbättra\r\nden kommunala demokratin? Ge några exempel bara\r\nför kammarens och lyssnarnas information. Har ni\r\nkanske inte några tankar eller förslag om hur man\r\nskall öka engagemanget för att få en bättre fungerande\r\nlokal demokrati? Det måste finnas några exempel att\r\nredovisa.\r\nNär det gäller direktval till kommundelsnämnder-\r\nna har vi i Hudiksvall, som Frank Lassen påpekade,\r\ngjort det i en liten kommundel. Det är en väldigt\r\nkonstig omväg. Om jag minns rätt kan en enda leda-\r\nmot i fullmäktige motsätta sig detta, och då fungerar\r\ndet inte. Det vore rimligt att skapa ett system där det\r\nhär fungerar bra utan komplicerade omvägar. Vi går\r\nmot ökat inslag av personval. Då tycker jag också att\r\ndet är rimligt att man får ett mera direkt ansvar i\r\nkommundelarna. Vi har ett exempel från Stockholms\r\nstad där man faktiskt lämnat in en hemställan om att\r\nfå genomföra sådana försök. Viljan finns uppenbarli-\r\ngen på sina håll. Då vore det rimligt att riksdagen\r\nockså medgav detta.</pre><pre>Anf.  12  FRANK LASSEN (s):\r\nHerr talman! Det vi hänvisar till är att det ändå är\r\nfrågor som är under beredning. Direktval till kom-\r\nmundelsnämnder som lösning för demokratiska pro-\r\nblem är jag personligen litet tveksam till. I slutändan\r\nhar man ändå ett fullmäktige som har det yttersta\r\nansvaret för vad som sker i kommunen. Man kan inte\r\nbåde ha en församling som har det yttersta ansvaret\r\noch en annan församling som skall utföra det här utan\r\natt det finns något samband mellan dem. Menar man\r\natt en kommundel verkligen skall få bestämma allting\r\nsom rör kommundelen fullt ut och utifrån det lokala\r\ngenomslaget, inställer sig frågan: Är det kanske en\r\nkommundelning som i så fall skall ske? Då har man\r\ndet fulla inflytandet lokalt i det området.\r\nJag tror att risken då är uppenbar att man hamnar i\r\nen situation som blir en form av skendemokrati. Där-\r\nför tycker jag att man, innan man anvisar detta som\r\npatentlösning, låter frågan bli ordentligt genomlyst i\r\nett sammanhang för att hitta en framkomlig väg.</pre><pre>Anf.  13  SVEN BERGSTRÖM (c):\r\nHerr talman! Patentlösning kanske det inte är, men\r\nom vi är överens om att problemet är ganska stort, att\r\nvi på olika sätt bör stärka demokratin så måste vi våga\r\npröva några vägar. Då kan det här vara ett sätt.\r\nDilemmat att det kan bli en annan majoritet som\r\ndrar åt ett annat håll inom en kommundelsnämnd får\r\nvi naturligtvis leva med. Den situationen råder ju\r\nredan på en annan nivå. Det finns inte heller enhetliga\r\nmajoriteter inom varje landstingsområde. Men i\r\nkommuner med olika majoriteter har det visat sig att\r\nman har kunna samarbeta med en landstingsmajoritet\r\nav en annan färg, och det fungerar ganska bra. Full-\r\nmäktige kan naturligtvis fastställa budgetramar, mål\r\noch program på de olika områden som man har att\r\nröra sig inom.\r\nVi borde kunna vara överens om att det ger ett\r\nstörre ansvar och främjar ett större engagemang om\r\nman hade en direkt koppling mellan väljare och för-\r\ntroendevalda i kommundelar och stadsdelsnämnder.</pre><pre>Anf.  14  FRANK LASSEN (s):\r\nHerr talman! Jag håller med om att kommundel-\r\nsnämnder självfallet kan bidra till att öka det demo-\r\nkratiska inslaget. Det är också därför som större\r\nkommuner har valt den möjligheten. För små kom-\r\nmuner med 4 000-6 000 invånare är det kanske inte\r\nnågon lösning, och det kanske inte heller finns något\r\nbehov.\r\nMen möjligheten finns. De kommuner som anser\r\natt de har ett behov av kommundelsnämnder kan\r\ntillämpa ett sådant system, vilket också Sven Berg-\r\nström tog upp i sitt exempel. Men vi anser att frågan\r\nom en ändring i lagstiftningen tjänar på att få belysas\r\nytterligare.</pre><pre>Anf.  15  PETER ERIKSSON (mp):\r\nHerr talman! Jag tänkte ta reda på om jag har fat-\r\ntat rätt när det gäller hur socialdemokraterna ser på\r\nfrågan om medborgerlig initiativrätt, en möjlighet\r\nsom Miljöpartiet har motionerat om. Avsikten är att\r\nvanligt folk skall få rätt att motionera till kommun-\r\nfullmäktige.\r\nI betänkandet står det: \"Enligt kommitténs\" - allt-\r\nså Demokratiutvecklingskommittén som har lagt fram\r\nförslaget i en statlig utredning - \"mening skulle en\r\nmedborgerlig motionsrätt på ett radikalt sätt bidra till\r\natt öppna dörrarna till de politiska rummen, minska\r\navståndet mellan väljare och valda och öka förståel-\r\nsen för den representativa demokratins arbetssätt. Det\r\nskulle också bidra till att öka intresset för de kommu-\r\nnalpolitiska frågorna och därmed underlätta rekryte-\r\nringen till de kommunala förtroendeuppdragen.\"\r\nMajoriteten skriver i betänkandet att man inte\r\nskall ta ställning till frågan eftersom den bereds av\r\nregeringen. Men det står också i betänkandet: \"Enligt\r\nuppgift från Inrikesdepartementet kommer regeringen\r\nför närvarande inte att lägga fram något lagförslag\r\nmed anledning av kommitténs förslag i denna del.\"\r\nDå säger Frank Lassen: Det är ju riktigt som Peter\r\nEriksson säger, men den här frågan skall i stället föras\r\nvidare till nästa utredning - den nya demokratiutred-\r\nningen - för en fortsatt behandling där.\r\nÄr detta en riktig beskrivning av hur socialdemo-\r\nkraterna ser på den här frågan?</pre><pre>Anf.  16  FRANK LASSEN (s):\r\nHerr talman! Det är en riktig beskrivning av den\r\ninformation som jag har fått om hur ärendet är avsett\r\natt beredas. Den beredning som påbörjades i Rege-\r\nringskansliet skall föras över till den parlamentariskt\r\ntillsatta Demokratiberedningen, ja.</pre><pre>Anf.  17  PETER ERIKSSON (mp):\r\nHerr talman! Jag kan inte komma ifrån att jag\r\ntycker att socialdemokraterna och regeringen verkar\r\natt använda det svenska utredningsväsendet, inte för\r\natt få fram förslag utan för att slippa ta ställning till\r\nframlagda konkreta förslag och skjuta problemen\r\nlängre framför sig.\r\nDå är den fråga som nyss var uppe väldigt intres-\r\nsant och akut. Vill man göra så här med alla frågor,\r\neller har man någon som helst liten idé om hur man\r\nskulle tänka sig att lösa något av dagens demokrati-\r\nproblemen, t.ex. krisen i partiväsendet och i den na-\r\ntionella och lokala politiken? Har socialdemokraterna\r\noch regeringen lyckats ena sig om åtminstone någon\r\nriktning åt något håll?</pre><pre>Överläggningen var härmed avslutad.\r\n(Beslut fattades den 2 december.)</pre><pre>6 §  Ändringar i lagen (1994:1065) om ekono-\r\nmiska villkor för riksdagens ledamöter och i lagen\r\n(1996:304) om arvode m.m. till Sveriges företräda-\r\nre i Europaparlamentet</pre><pre>Föredrogs\r\nKonstitutionsutskottets betänkande 1997/98:KU6\r\nÄndringar i lagen (1994:1065) om ekonomiska vill-\r\nkor för riksdagens ledamöter och i lagen\r\n(1996:304) om arvode m.m. till Sveriges företrä-\r\ndare i Europaparlamentet (förs. 1996/97:RFK2)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades den 2 december.)</pre><pre>7 §  Allmänna helgdagar m.m.</pre><pre>Föredrogs\r\nKonstitutionsutskottets betänkande 1997/98:KU9\r\nAllmänna helgdagar m.m.</pre><pre>Anf.  18  NILS FREDRIK AURELIUS (m):\r\nHerr talman! Nationaldagen i Sverige infaller som\r\nbekant den 6 juni. Detta datum år 1523 valdes Gustav\r\nVasa till svensk kung. Samma datum 1809 antogs\r\nregeringsformen. Också riksdagens första beslut om\r\nden nu gällande regeringsformen meddelades den\r\n6 juni 1973. Datumet den 6 juni är alltså förbundet\r\nsåväl med vår nationella frihet som med vårt demo-\r\nkratiska samhällsskick.\r\nI de allra flesta länder är nationaldagen en allmän\r\nhelgdag, dvs. en arbetsfri dag. Nationaldagsutred-\r\nningen, som presenterade sitt betänkande 1994, stude-\r\nrade hur det såg ut i tio länder i detta avseende. Sveri-\r\nge jämfördes med åtta näraliggande länder i Europa\r\noch dessutom med USA. Överallt är nationaldagen\r\nhelgdag utom i Sverige och i Storbritannien - det\r\nsenare något förvånande kanske. I Danmark firas\r\nGrundlovsdagen den 5 juni som nationell festdag med\r\nhalv ledighet. I Tyskland, Norge, USA, Finland,\r\nFrankrike, Nederländerna, Italien och Belgien, som\r\nutredningen också granskade, är nationaldagen där-\r\nemot helgdag liksom i en mängd andra länder.\r\nDet brukar ofta sägas att nationaldagen utomlands\r\nfiras med en annan glöd än i Sverige. Den 17 maj i\r\nNorge är exempelvis en stor folkfest som helst bör\r\nupplevas på plats. Anledningen till att man manifeste-\r\nrar en sådan glädje över den nationella friheten kan\r\nbl.a. vara att många medborgare har personliga min-\r\nnen av nationell ofrihet. Sådana minnen finns inte på\r\nsamma sätt i Sverige, dessbättre.\r\nFirandet av nationaldagen har emellertid blivit in-\r\ntensivare i vårt land efter hand, inte minst sedan\r\nsvenska flaggans dag också började att firas som\r\nnationaldag 1983. Bakgrunden är bl.a. vår alltmer\r\ninternationella värld som ökat behovet av att känna en\r\nnationell identitet.\r\nI Nationaldagsutredningen skriver man om vikten\r\nav en nationell gemenskap och om hur viktigt det är\r\natt svenska folket återtar sina symboler från de grup-\r\nper som missbrukar dem. Det finns då också all an-\r\nledning att göra som i så gott som alla andra länder,\r\ndvs. göra nationaldagen till en allmän helgdag. Sedan\r\nbör nationaldagen förstås fyllas med innehåll också.\r\nUtredningen har en del förslag på den punkten. Man\r\nmenar bl.a. att nya medborgare skulle kunna erhålla\r\nsitt medborgarskap vid en ceremoni på nationaldagen.\r\nSveriges historia, liksom det svenska språket, är -\r\neller bör vara - det som förenar oss alla, om man så\r\nvill den minsta gemensamma nämnaren för alla med-\r\nborgare i landet.\r\nVarför har man då inte tidigare gjort den 6 juni till\r\nen arbetsfri dag? Länge fanns nog föreställningen att\r\njust vi svenskar inte behövde bry oss så mycket om\r\nvåra nationella symboler, kanske för att vi ändå var\r\nbäst på allting. Den illusionen har nu emellertid\r\nbrustit, och huvudinvändningen har ofta varit att det\r\när dyrt att införa en extra helgdag. Nationaldagsut-\r\nredningen beräknade produktionsbortfallet till så\r\nmycket som ca 4 miljarder, vilket ju är en aktnings-\r\nvärd summa. Slutsatsen är därför att en annan arbets-\r\nfri dag bör försvinna när nationaldagen blir helgdag.\r\nUtredaren hade en mängd namnkunniga experter\r\ntill sitt förfogande, såsom landshövdingen i Stock-\r\nholm och överhovpredikanten - experter på litet olika\r\nområden, får man anta. Dessutom medverkade en\r\nrepresentant för Justitiedepartementet liksom företrä-\r\ndare för SAF, TCO och Industrins utredningsinstitut.\r\nDessa gjorde en grundlig genomgång av alternativen\r\noch kom fram till att annandag pingst bör upphöra\r\nsom arbetsfri dag. Skälen är bl.a. närheten till natio-\r\nnaldagen i tid och att annandag pingst ur kyrklig syn-\r\nvinkel framstår som lämpligare att ta bort än alterna-\r\ntiven  trettondedag jul och Kristi himmelfärdsdag,\r\nsom också diskuterades.\r\nUtredningen beaktade naturligtvis också sociala\r\naspekter. Med sociala aspekter menar man i detta\r\nsammanhang sådant som möjligheten till samman-\r\nhängande ledigheter och även hänsynen till etablerade\r\ntraditioner. Därför vill man t.ex. inte rubba valborgs-\r\nmässoafton den 30 april. Därmed faller också alterna-\r\ntivet att ta bort första maj som arbetsfri dag, vilket\r\nannars brukar ha sina förespråkare. Leden som mar-\r\nscherar till Internationalen och protesterar mot den\r\nsittande regeringen, eller kanske mot närmast föregå-\r\nende regering, brukar visserligen enligt vad jag har\r\nkunnat märka vara något glesa nu för tiden, men jag\r\ntycker ändå att också den traditionen kan vara värd\r\nnågon respekt. Men första maj är förstås inte en dag\r\nför hela folket.\r\nUtredaren kom alltså efter moget övervägande\r\nfram till att den 6 juni bör bli helgdag och att annan-\r\ndag pingst bör upphöra som sådan. Den bedömningen\r\ndelar vi reservanter.\r\nLåt mig tillägga några ord om övriga moderata re-\r\nservationer. Att just svenskar av alla nationaliteter\r\ninte skall kunna ta emot svenska ordnar tycker vi är\r\nen något egendomlig ordning. Beslutet från 70-talet\r\nframstår inte minst så här efteråt som ett mycket pro-\r\nvinsiellt uttryck för kulturradikalism och historielös-\r\nhet - strömningar som inte var så ovanliga för drygt\r\n20 år sedan. Kung Gustav VI Adolf uttryckte vid sitt\r\nsista ordenskapitel sitt beklagande över \"att behöva\r\nbryta en över 200 år gammal tradition, som i många\r\navseenden varit en tillgång att räkna med\". I andra\r\nländer spelar ordensväsendet fortfarande en roll, lik-\r\nsom i det internationella umgänget. Tydligen är Bul-\r\ngarien det enda land i vår omvärld som har avskaffat\r\nalla ordnar - detta efter realsocialismens undergång\r\ndärstädes. I andra f.d. öststater har man däremot varit\r\nangelägen om att markera sin nyvunna identitet ge-\r\nnom att rekonstruera sitt nationella ordensväsende.\r\nNu finns det naturligtvis andra former för officiel-\r\nla belöningar än ordnar. Vi för vår del kan inte tycka\r\natt det finns någon rimlig anledning att utesluta den\r\nmöjlighet som är så vanlig i vår omvärld. Det finns\r\ndärför all anledning att göra en översyn - det är det vi\r\nbegär - av det nuvarande belöningssystemet. Det skall\r\nvara en relativt förutsättningslös översyn.\r\nSlutligen tycker vi att det finns anledning att utre-\r\nda frågan om ett nationalmonument, vilket förslås i en\r\nmotion av sex ledamöter från lika många partier med\r\nPär-Axel Sahlberg, s, som första namn och Birgitta\r\nHambraeus, c, som andra namn. I samma motion\r\nföreslås för övrigt också, i likhet med i den moderata\r\nkommittémotionen, att den 6 juni bör bli en allmän\r\nhelgdag och att annandag pingst bör upphöra som\r\nsådan.\r\nDet är inte första gången det har varit aktuellt med\r\ntävlingar kring nationalmonument. Vi har säkert alla\r\nsett Sven Bobergs något speciella bidrag från 1909,\r\nsom finns i entréhallen här i riksdagen. Om regering-\r\nen får uppdraget att initiera en sådan insamling kom-\r\nmer det säkert också att ges utrymme för sådana pri-\r\nvata initiativ eller privata insatser vad gäller genomfö-\r\nrandet som majoritetens skriver om i betänkandet.\r\nHerr talman! Jag står förstås bakom alla de mode-\r\nrata reservationerna, men för tids vinnande yrkar jag\r\nendast bifall till reservation 1.</pre><pre>Anf.  19  TREDJE VICE TALMANNEN:\r\nEfter Kenneth Kvists anförande har jag för avsikt\r\natt föreslå kammaren en ajournering fram till fråge-\r\nstunden kl. 14.</pre><pre>Anf.  20  KENNETH KVIST (v):\r\nHerr talman! Jag får tacka för möjligheten att få\r\nsista ordet. Det är inte alltid det är förbestämt i debat-\r\nter.\r\nJag har många vänner som kommer från andra\r\nländer. De är utomordentligt förvånade över att\r\nsvenskarna är så blyga för sin svenskhet. De ser det\r\nsom utomordentligt naturligt att fira den egna natio-\r\nnen en viss dag. Därför har jag också efter diskussio-\r\nner med många vänner och kamrater från andra länder\r\nfastnat för ståndpunkten att man bör göra nationalda-\r\ngen till en helgdag.\r\nVarje land har både mörka och ljusa kapitel och\r\nmörka och ljusa sidor i sin historia. Länder och natio-\r\nner utvecklas i ett internationellt sammanhang och i\r\ninterna sociala konflikter. Sveriges utveckling har en\r\nmångkulturell sida. Den har befruktats. Vi har en\r\nurbefolkning av samer som vi i vissa avseenden be-\r\nhandlar dåligt och som vi tar alltför liten hänsyn till.\r\nEn stor del av befolkningen är finskättad. Det har\r\nunder hela Sveriges historia förekommit stort infly-\r\ntande från andra länder och folk. Sverige är ett mång-\r\nkulturellt land och har utvecklats genom det. Vi har\r\nutvecklats genom tyskars insatser på det administrati-\r\nva området och inom handeln under en period, genom\r\nvallonernas insatser inom näringsverksamheten osv.\r\nSverige är också ett land som har bedrivit eröv-\r\nringskrig mot andra länder. Det är ett land som har\r\nförsökt lägga andra länder i vårt grannskap under sig.\r\nDet är sidor som vi delar med andra länder som har\r\nförsökt att göra sig till stormakter. Det är inte alltid\r\nblad i historien som vi ser tillbaka med stolthet på.\r\nSverige är också ett land som likt andra länder har\r\nutvecklats genom sociala konflikter. Det finns klass-\r\nskillnader. Det finns klassförtryck. Det finns också\r\nsådant som förenar nationen när det gäller kultur,\r\nhistoria, tradition och de många olika influenser vi har\r\nfått. Detta är någonting som vi bör kunna högtidlig-\r\nhålla genom att göra nationaldagen den 6 juni till\r\nhögtidsdag. Annandag pingst saknar egentligen bety-\r\ndelse i konfessionell mening och skulle kunna strykas.\r\nJag tycker att det initiativ som Pär-Axel Sahlberg\r\ntog är glädjande. Han var också den förste att under-\r\nteckna en motion där man, utöver kraven på att göra\r\nden 6 juni till fridag, kräver att det skall utlysas en\r\ntävling om ett nationalmonument. Man betonar just\r\nden svenska samhällsutvecklingens internationella\r\noch mångkulturella karaktär. Det är ett utomordentligt\r\nbra motionsinitiativ, och jag kunde därför skriva un-\r\nder.\r\nFör tids vinnande, herr talman, och för att det skall\r\nbli litet paus också för talmannen och värderade med-\r\narbetare före frågestunden skall jag inte utnyttja hela\r\nmin taletid. Jag nöjer mig med att, likt Nils Fredrik\r\nAurelius, yrka bifall till reservation 1.\r\n(Forts. 12 §)\r\nAjournering</pre><pre>Kammaren beslutade kl. 13.48 på förslag av tredje\r\nvice talmannen att ajournera förhandlingarna till\r\nkl. 14.00 då frågestunden skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>8 §  Frågestund</pre><pre>Anf.  21  TALMANNEN:\r\nKammarens sammanträde återupptas nu för fråge-\r\nstunden. Regeringen representeras i dag av statsminis-\r\nter Göran Persson, justitieminister Laila Freivalds,\r\nsocialminister Margot Wallström, statsrådet Leif\r\nBlomberg, arbetsmarknadsminister Margareta Win-\r\nberg, miljöminister Anna Lindh, jordbruksminister\r\nAnnika Åhnberg, försvarsminister Björn von Sydow\r\noch statsrådet Thomas Östros. Statsministern besvarar\r\nallmänpolitiska frågor; övriga statsråd besvarar frågor\r\ninom sina respektive arbetsområden.\r\nJag förklarar ordet fritt. Ni är välkomna att ställa\r\nfrågor.\r\nUtredning om tidsbegränsad ersättning för arbetslösa</pre><pre>Anf.  22  SIVERT CARLSSON (c):\r\nFru talman! Jag har en fråga till arbetsmarknads-\r\nministern.\r\nI propositionen om en allmän sammanhållen ar-\r\nbetslöshetsförsäkring skrev regeringen att en sådan\r\nomställningsförsäkring skulle stimulera till yrkes- och\r\nkompetensmässig omställning. Syftet med en sådan\r\ntidsbegränsad ersättning skulle vara att öka möjlighe-\r\nterna till reguljärt arbete. Eftersom det fanns och finns\r\nett antal oklarheter förknippade med den tidsbegrän-\r\nsade ersättningen skulle regeringen tillkalla en utred-\r\nning som skulle analysera problemen och visa på\r\nlämpliga förslag till åtgärder beträffande införande av\r\nsådan ersättningstid. Arbetsmarknadsutskottet väl-\r\nkomnar den föreslagna utredningen.\r\nMin fråga till arbetsmarknadsministern blir: Är\r\ndenna utredning tillsatt? I så fall: Efter vilken unge-\r\nfärlig tidsplan arbetar den?</pre><pre>Anf.  23  Arbetsmarknadsminister\r\nMARGARETA WINBERG (s):\r\nFru talman! Det är alldeles riktigt att detta avise-\r\nrades och att riksdagen beslutade om detta. Riksdagen\r\nbeslutade dessutom att det i denna utredning skulle\r\ningå, med förtur, en analys av de deltidsarbetande och\r\nstämplingen upp när det gäller a-kassan. Sedan lade\r\nriksdagen och arbetsmarknadsutskottet själva till att\r\nman ville att regeringen också skulle se över golvet\r\noch taket i a-kassan och få en bättre följsamhet där,\r\ndvs. att det skulle höjas.\r\nSedan dess har debatten om det här varit livlig.\r\nFör närvarande överväger och bereder regeringen\r\nhuruvida det skall vara en sammanhållen utredning\r\neller tre olika utredningar. Jag för min del lutar åt att\r\ndet blir åtminstone en utredning om deltid, något jag\r\ntycker är mycket angeläget inte minst med tanke på de\r\ndeltidsarbetande kvinnorna, samt en utredning av det\r\nsom riksdagen explicit beställde. Sedan överväger vi\r\nhur vi skall hantera frågan om en omställningsförsäk-\r\nring. Min tanke är att vi måste förstärka insatserna för\r\nde långtidsarbetslösa. Det är orimligt att gå runt i\r\nsystemen som vissa av dem delvis gör.</pre><pre>Anf.  24  SIVERT CARLSSON (c):\r\nFru talman! Jag tycker att samtliga argument är\r\nriktiga. Samtidigt delar jag den bedömning som gjorts\r\nav bl.a. arbetsmarknadsutskottet, nämligen att \"den\r\nnya arbetslöshetsförsäkringen innebär en anpassning\r\ntill den framtida arbetsmarknaden\" men att det givet-\r\nvis finns frågeställningar som måste lösas.\r\nJag tror ändå att det är viktigt att utredningarna\r\nkommer i gång om man skall hinna med ungefär den\r\ntidsplan som var avsedd från början. Förslaget har\r\ndessutom, vad jag har förstått, utarbetats tillsammans\r\nmed fackföreningsrörelsen, vilket borde kunna indike-\r\nra en viss uppställning på det här framöver när fråge-\r\ntecknen är uträtade.\r\nFrågan blir då: När ungefär tror arbetsmarknads-\r\nministern att utredningen kommer till stånd, och när\r\när den färdig med arbetet?</pre><pre>Anf.  25  Arbetsmarknadsminister\r\nMARGARETA WINBERG (s):\r\nFru talman! Sivert Carlsson tar upp ett problem\r\nsom handlar om den framtida arbetsmarknaden. Enligt\r\nmitt sätt att se hänger detta väldigt mycket ihop med\r\ndeltidsarbetslösheten. Vi måste fundera över hur vi\r\nskall hantera en annorlunda arbetsmarknad. Den\r\nkommer sannolikt att se ut på ett annat sätt. Anknyt-\r\nningen till arbetsmarknaden kommer att vara annor-\r\nlunda i framtiden, och det hänger enligt mitt förme-\r\nnande ihop med dagens deltidsarbetslöshet och deltid.\r\nJag överväger därför att ta in den problematiken i\r\nutredningen om deltid.\r\nDäremot är jag inte säker på att det ens skall vara\r\nnågon utredning om omställningsförsäkringen. I stäl-\r\nlet skall vi kanske se till att förstärka insatserna för de\r\nlångtidsarbetslösa. Som jag sade är det orimligt att\r\nacceptera en växande grupp människor som alltmer\r\nmarginaliseras, något vi kan se i andra länder. Det\r\nkrävs aktiva, offensiva insatser för att undvika att\r\nmänniskor hamnar i den situationen.\r\nMiljökonsekvensbeskrivningar</pre><pre>Anf.  26  GÖTE JONSSON (m):\r\nFru talman! Jag har en fråga till miljöminister An-\r\nna Lindh.\r\nEnligt ett viktigt EU-direktiv skall länderna i sin\r\nlagstiftning införliva direktivets innehåll beträffande\r\nmiljökonsekvensbeskrivningar. Sverige har inte gjort\r\ndet, trots att kommissionen har påtalat detta för Sveri-\r\nge för ett par år sedan. Min fråga är: Varför har Sve-\r\nrige inte införlivat detta viktiga direktiv i svensk lag-\r\nstiftning?</pre><pre>Anf.  27  Miljöminister ANNA LINDH (s):\r\nFru talman! Miljökonsekvensbeskrivningar är en\r\nviktig del i lagstiftningen. Därför ingår också utveck-\r\nlade miljökonsekvensbeskrivningar som en viktig del\r\ni den nya miljöbalken. Vi drog tillbaka den tidigare\r\nborgerliga miljöbalken, som bl.a. var svag på det\r\nområde som handlar om miljökonsekvensbeskriv-\r\nningar. Tack vare den nya miljöbalken kommer vi att\r\nfå betydligt strängare regler vad gäller miljökon-\r\nsekvensbeskrivningar som också till viss del blir mer\r\nlångtgående än vad EU-reglerna är.</pre><pre>Anf.  28  GÖTE JONSSON (m):\r\nFru talman! Det är egentligen det som är det be-\r\nklagliga, nämligen att regeringen drog tillbaka det\r\nmiljöbalksförslag som den borgerliga regeringen lade\r\nfram. I det förslaget fanns strängare regler för miljö-\r\nkonsekvensbeskrivningar än vad som finns i nu gäl-\r\nlande svensk lag. Det är bl.a. utifrån detta som kom-\r\nmissionen har skrivit till Sverige, för två år sedan, och\r\nbegärt att vi skall införliva dessa direktiv, som är\r\nsträngare än nuvarande svensk lag, i svensk lagstift-\r\nning.\r\nDet har gått två år. Hur länge dröjer det innan\r\nSveriges riksdag har antagit miljöbalken? Det här är\r\ngivetvis inte bra. Sverige lever farligt. Man skall ju\r\ninförliva de bindande direktiven i lagstiftningen. Det\r\när beklagligt att det har tagit så lång tid. Man kan inte,\r\nmiljöministern, hänvisa allting till det pågående mil-\r\njöbalksarbetet.</pre><pre>Anf.  29  Miljöminister ANNA LINDH (s):\r\nFru talman! Kommissionen har i kontakterna med\r\nmig inte haft några synpunkter på att vi inte har inför-\r\nlivat EU-direktivet om miljökonsekvensbeskrivningar.\r\nDäremot tycker vi att det är viktigt att man får\r\nsträngare regler vad det gäller miljökonsekvensbe-\r\nskrivningar. Det borgerliga förslaget gick inte till-\r\nräckligt långt. Det var i princip status quo i förhållan-\r\nde till nuvarande lagstiftning, med någon liten för-\r\nändring.\r\nVi får en betydligt bättre lagstiftning med den nya\r\nmiljöbalken. Vi får också en sammanhängande lag-\r\nstiftning. Därför hade det varit olyckligt att lyfta ut en\r\nenskild del, miljökonsekvensbeskrivningarna, och\r\nlägga som en separat lag. Det är bättre att vi lägger\r\nfram det som en helhet, och det gör vi med den nya\r\nmiljöbalken.</pre><pre>Anf.  30  GÖTE JONSSON (m):\r\nFru talman! Jag delar inte miljöministerns upp-\r\nfattning att kommissionen inte har påtalat detta för\r\nSverige. Kommissionen har ju skrivit till Sveriges\r\nregering och frågat varför Sverige inte har införlivat\r\nden strängare lagstiftningen i svensk lag. Vi har tappat\r\nmark i det här sammanhanget, och det är mycket\r\nbeklagligt.</pre><pre>Anf.  31  Miljöminister ANNA LINDH (s):\r\nFru talman! Jag förstår att Göte Jonsson tycker att\r\ndet är beklagligt att den borgerliga regeringen inte\r\nkunde lägga fram bättre förslag när det gällde miljö-\r\nkonsekvensbeskrivningar eller miljölagstiftning. Jag\r\ntycker att vi övriga här i kammaren kan glädjas åt att\r\nvi snart får ett bra förslag när det gäller både miljö-\r\nkonsekvensbeskrivningar och övrig lagstiftning. Det\r\nhär arbetet följs med mycket stort intresse från EU,\r\neftersom Sverige blir ett av de första länderna som får\r\nen sammanhållen miljölagstiftning med bra miljökon-\r\nsekvensbeskrivningar i.\r\n(forts.)\r\nVälkomstord</pre><pre>Anf.  32  TALMANNEN:\r\nJag vill informera kammaren om att vi just nu har\r\ntalmannen i Luxemburgs deputeradekammare med\r\ndelegation som våra gäster här i kammaren.\r\nYou are heartily welcome, I wish to say to all fri-\r\nends and colleagues from Luxembourg.</pre><pre>8 §  (forts.) Frågestund\r\nBeredskap för utsläpp av radioaktiva ämnen</pre><pre>Anf.  33  ANNIKA NORDGREN (mp):\r\nFru talman! Jag vill vända mig till försvarsminis-\r\ntern.\r\nRegering och riksdag har slagit fast att ett av de\r\nområden där vi måste ha en särskilt god beredskap är\r\nutsläpp av radioaktiva ämnen. Nu varnar Statens\r\nstrålskyddsinstitut för att beredskapen på detta områ-\r\nde riskerar att gå under miniminivån.\r\nDet är bl.a. så att FOA:s luftfilterstationer, som är\r\nett viktigt system för att mäta utsläpp av radioaktiva\r\nämnen i luften, riskerar att helt läggas ned vid årsskif-\r\ntet i brist på pengar. Jag undrar hur det av riksdagen\r\nfastlagda målet då skall kunna fortsätta att gälla.</pre><pre>Anf.  34  Försvarsminister BJÖRN VON\r\nSYDOW (s):\r\nFru talman! Jag känner ytligt till frågeställningen\r\nmen kan inte på rak arma svara på hur de områden\r\nsom jag har ansvar för i regeringen kommer in i bil-\r\nden. Jag vet att frågan har behandlats i frågestunden\r\nsom en miljöfrågeställning.\r\nAP-fonderna</pre><pre>Anf.  35  JOHAN LÖNNROTH (v):\r\nFru talman! Jag har en fråga till statsministern.\r\nVi hade besök här i Riksdagshuset av Rudolf\r\nMeidner, välkänd i regeringen förmodar jag. Han tog\r\nupp AP-fonderna, som infördes efter en folkomröst-\r\nning, och uttryckte sin förvåning över att de nu skall\r\navvecklas. Det har varit så litet debatt kring detta,\r\nansåg Rudolf Meidner. De här fonderna spelar en\r\nmycket strategisk roll när det gäller kapitalbildningen\r\ni Sverige och det demokratiska inflytandet över kapi-\r\ntalbildningen.\r\nMin fråga är: Är statsministern beredd att låta frå-\r\ngan om makten över kapitalbildningen ingå i direkti-\r\nven till den demokratiutredning som nu skall tillsät-\r\ntas?</pre><pre>Anf.  36  Statsminister GÖRAN\r\nPERSSON (s):\r\nFru talman! Nej, inte därför att jag tycker att det är\r\noviktigt, utan därför att vi på något sätt måste begrän-\r\nsa den utredningens arbete. Annars blir det inte prak-\r\ntiskt rimligt.\r\nDessutom tror jag att den typen av diskussion\r\nskulle dra bort intresset från och samlingen kring vårt\r\narbete med att försöka hitta en bra uppgörelse över\r\npartigränserna om pensionssystemet. Jag har ingen\r\nförhoppning att ge Johan Lönnroth på denna punkt.</pre><pre>Anf.  37  JOHAN LÖNNROTH (v):\r\nFru talman! Statsministern säger att det är ett för\r\nvitt direktiv att ta in det här i Demokratiutredningen.\r\nDå vill jag vidga frågan. Jag läste faktiskt det färskas-\r\nte socialdemokratiska partiprogrammet i dag på mor-\r\ngonen, där står bl.a. att den demokratiska socialismen\r\nvill förverkliga en produktionsordning som inte styrs\r\nav enskildas vinstintressen och maktanspråk.\r\nMot bakgrund av den mycket starka koncentration\r\ni det privata ägandet som har pågått: Är statsministern\r\nberedd att allmänt delta för att befrämja en debatt\r\nkring den privata maktkoncentrationen och ägandet i\r\nnäringslivet?</pre><pre>Anf.  38  Statsminister GÖRAN\r\nPERSSON (s):\r\nFru talman! I en sådan debatt har inte bara stats-\r\nministern anledning att delta. Det tror jag hela svens-\r\nka folket har anledning att fundera kring. Även de\r\nsom man annars inte rimligen förväntar sig skall delta\r\ni en sådan debatt borde delta, nämligen svenska nä-\r\nringslivet. Ett långsiktigt ägande av företagen är na-\r\nturligtvis någonting som också måste intressera de\r\ngrupperna.\r\nDäremot tror jag inte att det finns någon som helst\r\nanledning att tro att en sådan debatt skulle leda oss\r\ntillbaka till något slags gammal socialiseringsdiskus-\r\nsion. Den skulle snarare handla om att visa på sårbar-\r\nheten i den typ av ekonomi som vi i dag lever i, med\r\nsnabba växlingar och stora kapitalrörelser. Den skulle\r\nåterigen, tror jag, understryka vikten av att vi nu har\r\nklarat av att balansera dessa krafter i en del, nämligen\r\natt vi har så god ordning i våra offentliga finanser att\r\nde demokratiskt valda organen förfogar över sitt ut-\r\nrymme utan att vara beroende av lånade pengar.</pre><pre>Anf.  39  JOHAN LÖNNROTH (v):\r\nFru talman! Jag undrar bara vad statsministern\r\nmenade med begreppet \"gammal socialiseringsdis-\r\nkussion\". Vi har en riktigt gammal socialiseringsdis-\r\nkussion som handlar om de arbetande människornas\r\ninflytande över produktionen. Dessutom hade vi för-\r\nstatligandedebatten. Vad menar statsministern med\r\nden gamla socialiseringsdebatten?</pre><pre>Anf.  40  Statsminister GÖRAN\r\nPERSSON (s):\r\nFru talman! Jag menar en debatt omkring ägandet\r\nsom ställer grupper mot varandra i det svenska sam-\r\nhället, som skärper konflikten mellan höger och\r\nvänster, som drar upp en skiljelinje som vi inte kom-\r\nmer över och som kastar oss tillbaka in i en fruktlös\r\nblockpolitik igen. Den har vi lyckats att ta oss ur och\r\ndet har vi fått goda resultat av. Det är den typen av\r\nfruktlöst tillbakablickande som jag inte vill vara med\r\nom. Den debatten vill jag inte låta mig luras in i.\r\nPlanerad ansökan om vinter-OS år 2006</pre><pre>Anf.  41  SVEN BERGSTRÖM (c):\r\nFru talman! Jag hade tänkt rikta en fråga till Leif\r\nBlomberg, möjligen har även statsministern intresse\r\nav att svara på frågan.\r\nDet gäller Sveriges möjligheter att få arrangera de\r\nolympiska spelen. Sveriges olympiska kommitté\r\nmeddelade häromdagen att man säger nej till Öster-\r\nsunds planerade ansökan om vinter-OS år 2006. Det\r\nhar blivit en mycket stark motreaktion på detta, och i\r\nkväll finns en ny chans att pröva frågan då den olym-\r\npiska kommittén har sitt årsmöte kl. 18.00. Jag har\r\nförstått att Leif Blomberg skall närvara där.\r\nJag tror att stora delar av svenska folket skulle\r\nuppleva det som tragiskt om Sverige kastar in hand-\r\nduken i ett läge då droppen börjar urholka stenen och\r\nvår chans att faktiskt få arrangera vinter-OS år 2006\r\nfinns inom räckhåll. Som centerpartist och decentra-\r\nlist tycker jag att det är självklart att ge en landsorts-\r\nstad samma chans som Stockholm fick inför 2004. Är\r\nregeringen beredd att ge statliga garantier för ett vin-\r\nter-OS i Sverige år 2006, precis som man gav Stock-\r\nholm garantier inför 2004?</pre><pre>Anf.  42  Statsrådet LEIF BLOMBERG (s):\r\nFru talman! Sveriges olympiska kommitté har det\r\navgörandet i sin hand av det enkla skälet att vi varken\r\nkan göra det ena eller det andra förrän SOK har sagt\r\nja. Det har SOK inte gjort nu. Man har inte bedömt\r\nprojektet i Östersund som tillräckligt bra att gå fram\r\nmed och ha några förutsättningar att få OS. Men den\r\ndagen det kommer fram ett bra koncept, där idrottsrö-\r\nrelsen står bakom en ansökan från Östersund eller\r\nfrån andra städer i vårt land, har regeringen förutsätt-\r\nningar att göra sin analys, värdera projektet och även\r\nkomma in i en diskussion med idrottsrörelsen och\r\nrespektive kommun om att också utfärda de garantier\r\nsom kan komma i fråga för spelen.</pre><pre>Anf.  43  SVEN BERGSTRÖM (c):\r\nFru talman! År 2006 är det rimligen Europas tur\r\natt arrangera OS igen efter Nagano år 1998 och Salt\r\nLake City år 2002. För två år sedan kom faktiskt\r\nÖstersund delad tvåa i omröstningen och bedömdes\r\ndå ha ett mycket starkt koncept.\r\nAnledningen till att jag frågar är faktiskt att jag\r\nhäromdagen från en ledande företrädare för Organi-\r\nsationssverige hörde ett argument av ungefär det\r\nslaget att vi inte kan låta Östersund få chansen nu, då\r\nskulle Stockholms chans att få återkomma gå om\r\nintet. Jag hoppas att inte den åsikten finns företrädd\r\ninom regeringskretsen.</pre><pre>\r\nAnf.  44  Statsrådet LEIF BLOMBERG (s):\r\nFru talman! På den avslutande frågan är svaret nej.\r\nNågra sådana diskussioner eller överväganden görs\r\növer huvud taget inte, de har inte gjorts och skall inte\r\nheller göras. Varje försök att få ett stort idrottsarran-\r\ngemang, i det här fallet ett OS, till Stockholm skall\r\nbemötas mycket seriöst. Men vi har andra rummet i\r\nden här frågan. Om SOK kommer in med en ansökan\r\när det vår sak att ta ställning till frågan.\r\nVi har ingenting emot att olika kommuner i Sveri-\r\nge gör mycket stora ansträngningar för att få stora\r\narrangemang till Sverige. Vi klarar dem. Vi har på\r\nolika sätt en struktur i vårt land som gör att vi kan\r\nkonkurrera om det är fakta som gäller.\r\nLångtidsarbetslösa</pre><pre>Anf.  45  EVA JOHANSSON (s):\r\nFru talman! Jag vill ställa en fråga till arbetsmark-\r\nnadsministern. Jag träffade för en tid sedan några\r\narbetslösa byggnadsarbetare som använder sin arbets-\r\nlöshetsperiod till att utbilda sig i att renovera gamla\r\nbyggnader på ett varsamt och bra sätt. De var mycket\r\nnöjda med beskedet som hade kommmit om pengar\r\ntill att renovera kyrkor och om samarbetet mellan\r\nstaten och kyrkan. Det de inte var så glada över var\r\natt de inte kommer att räknas som långtidsarbetslösa.\r\nOch reglerna för att få del av de där jobben är att man\r\nhar varit långtidsarbetslös.\r\nFrågan till arbetsmarknadsministern blir då: Är\r\narbetsmarknadsministern beredd att se över reglerna\r\nså att de som nu har utbildat sig speciellt för sådana\r\nhär ändamål inte automatiskt ställs åt sidan när det\r\nblir jobb inom den sektorn?</pre><pre>Anf.  46  Arbetsmarknadsminister\r\nMARGARETA WINBERG (s):\r\nFru talman! Arbetsmarknadspolitiken innehåller\r\nockså ett inslag av fördelningspolitik. Det innebär att\r\nde som har det svårast på arbetsmarknaden skall få\r\nkomma först. Det är det som gör att långtidsarbetslösa\r\ni olika sammanhang prioriteras. Men i vissa situatio-\r\nner kan det komma i konflikt med andra mål, t.ex. det\r\nsom Eva Johansson nämner. Det är klart att jag är\r\nvillig att se över detta. Jag fick frågan nyss och har\r\ninte hunnit analysera den närmare än så. Men visst\r\nskall jag titta på den.\r\nArbetsförmedlingsnämnderna</pre><pre>Anf.  47  MARGITTA EDGREN (fp):\r\nFru talman! Jag har också en fråga till arbetsmark-\r\nnadsministern, och den gäller arbetsförmedlings-\r\nnämnderna. De omringas fortfarande av alltför många\r\nstatliga regler och förordningar. Man har i Skåne\r\nansökt om att få bli ett s.k. frilän på området. Det är\r\nganska länge sedan kommunerna i Skåne lämnade in\r\nansökan. Jag läste för inte så länge sedan att tålamo-\r\ndet börjar tryta.\r\nMin fråga gäller om och när arbetsmarknadsminis-\r\ntern och regeringen är beredd att ta ställning i denna\r\nfråga och genomföra den decentralisering kommuner-\r\nna ber om och som också riksdagens arbetsmark-\r\nnadsutskott har instämt i.</pre><pre>Anf.  48  Arbetsmarknadsminister\r\nMARGARETA WINBERG (s):\r\nFru talman! Jag uppfattar två frågor i en, dels\r\nSkåne och det försök man har ansökt om, dels den\r\nmera generella frågan om en friare användning av\r\nmedel och färre regler i systemet.\r\nSvaret på den första frågan är att vi ännu inte är\r\nklara med beredningen. Men jag förväntar mig att vi\r\nblir klara med frågan om Skåne som eventuellt frilän\r\nföre årsskiftet.\r\nSvaret på den andra frågan är att vi tar steg mot\r\nökad frihet och mer av makt och inflytande för de\r\nlokala arbetsförmedlingsnämnderna. Nästa sådant steg\r\ntar vi i regleringsbrevet som kommer i december.</pre><pre>Anf.  49  MARGITTA EDGREN (fp):\r\nFru talman! Jag tackar för svaret. Om jag har upp-\r\nfattat det rätt är arbetsmarknadsministern och rege-\r\nringen beredda att låta Skåne bli en arbetsmarknads-\r\npolitisk frizon.</pre><pre>Anf.  50  Arbetsmarknadsminister\r\nMARGARETA WINBERG (s):\r\nFru talman! Jag tror att Margitta Edgren uppfattar\r\nsvaret något subjektivt. Jag sade inte så. Jag sade att\r\nfrågan bereds för närvarande i Regeringskansliet och\r\nbesked kommer innan nyåret.\r\nGränser för patentering av mänskligt material</pre><pre>Anf.  51  LENNART DALÉUS (c):\r\nFru talman! Häromdagen skrev ärkebiskopen, ord-\r\nföranden i Naturskyddsföreningen och vice ordföran-\r\nden i LRF och krävde att man skall stoppa EU:s för-\r\nslag till patent på kroppsdelar.\r\nJag har funderat över om det finns andra som har\r\nuttalat åsikter i denna fråga, t.ex. politiska partier. Jag\r\nhar kommit fram till att det är svårt att hitta i politiska\r\npartiers program krav på patentering på mänskligt\r\nmaterial, liksom det är svårt att hitta det i statliga\r\nutredningar på området.\r\nJag vill fråga justitieministern var kraven kommer\r\nfrån. Vilka medborgargrupper ställer krav på att Sve-\r\nrige skall stötta en patentering av mänskligt material?</pre><pre>Anf.  52  Justitieminister LAILA\r\nFREIVALDS (s):\r\nFru talman! Det är en svår fråga för mig att svara\r\npå, dvs. vilka grupper som kräver detta. Jag märker en\r\noro delvis beroende på ett missförstånd av det direk-\r\ntivförslag som finns från kommissionen, nämligen att\r\ninföra vissa preciserade regler som skall sätta litet mer\r\ntydliga gränser för vad som skall kunna vara patenter-\r\nbart. Man har uppfattat det som att det skall gå att öka\r\nmöjligheterna att patentera uppfinningar som baserar\r\nsig på behandling enligt biotekniken. Det är en miss-\r\nuppfattning.\r\nDen patentlagstiftning som finns i dag gör det\r\nmöjligt att patentera biotekniska uppfinningar. Den är\r\ninte precis i att ange var gränserna går för det etiskt\r\nacceptabla.\r\nVad kommissionen nu gör är att ge oss litet bättre\r\nregler för att markera att det finns gränser för vad som\r\när patenterbart och att de blir likadana över hela Eu-\r\nropa.\r\nDet finns olika uppfattningar i frågan. Ett direkt\r\nsvar på den direkta frågan från Lennart Daléus har\r\ninte jag. Jag tror att Lennart Daléus kan göra en bättre\r\nbedömning.</pre><pre>Anf.  53  LENNART DALÉUS (c):\r\nFru talman! Det är jag inte alls säker på. Men jag\r\nkan se att t.ex. stora kemiföretag och växtförädlarföre-\r\ntag driver på för att få patent av det slaget. De andra\r\ngrupperna jag nämnde gör det inte.\r\nJag inser att frågan är svår. Det inser säkert också\r\närkebiskopen och de andra nämnda personerna. Men\r\nde har läst om detta från deras utgångspunkter och\r\nuttrycker en oro - liksom många partier, bl.a. Center-\r\npartiet.\r\nHur tänker regeringen ta hänsyn till den uppen-\r\nbarligen breda oro som rent konkret finns i dag i Sve-\r\nrige?</pre><pre>Anf.  54  Justitieminister LAILA\r\nFREIVALDS (s):\r\nFru talman! Jag tror att det är oerhört viktigt att vi\r\nförsöker förklara hur regelverket ser ut i dag och var\r\noklarheterna finns. Vi i Sverige är mycket angelägna\r\nom att gränserna för vad som skall vara patenterbart i\r\nfråga om biotekniska uppfinningar skall bli klarare än\r\nvad de är i dag.\r\nSjälvfallet finns det ekonomiska intressen bakom\r\natt utveckla vetenskapen och att göra den ekonomiskt\r\nbärbar. I detta ligger sådant som är mycket värdefullt\r\noch som vi har glädje av, t.ex. att utveckla mediciner.\r\nSådant skall ju uppmuntras.\r\nSamtidigt är det viktigt att vi får gränser för vad\r\nsom skall kunna vara en patenterbar uppfinning. Etis-\r\nka gränser skall sättas. Den lagstiftning som finns i\r\ndag ger inte tillräckligt tydligt besked. Därför deltar vi\r\naktivt i EU:s arbete att få fram ett direktiv som tydli-\r\ngare sätter gränserna för vad som är patenterbart. Det\r\nviktiga här är att inte missförstå vad arbetet går ut på.\r\nDet går inte ut på att öppna de gränser som redan\r\nfinns i dag, utan tvärtom att med utgångspunkt i våra\r\nvärderingar tydliggöra dem och snäva in dem.\r\nBB-verksamheten</pre><pre>Anf.  55  THOMAS JULIN (mp):\r\nFru talman! Jag har en fråga till socialministern.\r\nDen gäller den pågående centraliseringen av BB-\r\nverksamheten som sker i landet. Många blivande\r\nföräldrar drabbas av långa resor.\r\nMotiven är för det mesta att höja kvaliteten, utan\r\natt egentligen ha visat att det råder brister i kvaliteten.\r\nDetta oroar en stor del av befolkningen och vårdper-\r\nsonalen på dessa orter. De är upprörda. De anser att\r\nkvaliteten är god och att också närheten och trygghe-\r\nten är en viktig kvalitet.\r\nHur ser socialministern på centraliseringen av BB-\r\nverksamheten?</pre><pre>Anf.  56  Socialminister MARGOT\r\nWALLSTRÖM (s):\r\nFru talman! Thomas Julin gör en riktig beskriv-\r\nning av den diskussion som pågår i många landsting.\r\nDet är naturligtvis en fråga om både närhet och trygg-\r\nhet och att balansera det mot att kunna ge bättre hjälp\r\nmed en i vissa fall centralisering. Det handlar natur-\r\nligtvis också om ekonomi.\r\nJag kan inte bestämma detta. Det är sjukvårdshu-\r\nvudmännen som bestämmer hur de vill organisera och\r\nprioritera sin verksamhet.\r\nDet jag uppmärksammar är att jag uppvaktas ena\r\ndagen av \"sjukhuskramarna\" som säger att de är så\r\nrädda om deras lilla sjukhus eller enhet, och andra\r\ndagen kommer specialisterna och säger att det egent-\r\nligen skulle behöva ske en ännu större koncentration\r\nför att kunna ge patienterna bästa hjälpen.\r\nDetta är ett beslut som sjukvårdshuvudmännen, i\r\ndetta fall landstingen, själva fattar. Jag kan inte be-\r\nstämma detta från Stockholm.</pre><pre>Anf.  57  THOMAS JULIN (mp):\r\nFru talman! Socialstyrelsen har uttalat att man an-\r\nser att det skall vara över tusen förlossningar per år\r\nför att det skall bli en god kvalitet på ett BB. Med\r\ntanke på att Socialstyrelsen har uttalat sig så undrar\r\njag om inte socialministern har varit med i diskussio-\r\nnerna om just kvalitet. Jag har svårt att förstå varför\r\n100 % av de blivande föräldrarna skall resa när det\r\negentligen bara är någon enstaka procent som behöver\r\ndet.</pre><pre>Anf.  58  Socialminister MARGOT\r\nWALLSTRÖM (s):\r\nFru talman! Ibland kan det vara så att man inte vet\r\nnär man åker in till BB att man behöver den hjälpen.\r\nDet är därför säkerheten också måste finnas.\r\nSocialstyrelsen skall i sin roll som tillsynsmyndig-\r\nhet göra bedömningar om säkerhet, tillsynsfrågor och\r\nbehörighetsfrågor. Men fortfarande gäller svaret att\r\ndet är sjukvårdshuvudmännen som fattar beslut, och\r\ndet tycker jag är en bra ordning.\r\nMiljöproblem i de bohuslänska fjordarna</pre><pre>Anf.  59  LENNART NILSSON (s):\r\nFru talman! I mitt hemlän Bohuslän finns ett antal\r\nfjordar där bottenlivet i stort sett är totalt dött på\r\ngrund av syrebrist. Nu finns det naturligtvis många\r\norsaker till det, bl.a. att det har varit för få stormar.\r\nDet finns en oro bland forskarna över att man inte\r\nhar resurser att göra de kontroller och mätningar som\r\nbehövs. Därför är min fråga till miljöministern om\r\nhon är beredd att medverka till att man kan få klarhet\r\ni dessa frågor.</pre><pre>Anf.  60  Miljöminister ANNA LINDH (s):\r\nFru talman! Jag har fått dessa rapporter och blivit\r\nväldigt oroad över de fakta från västkusten som har\r\nframkommit. Vi vet inte exakt vad som har skett och\r\nvarför. Därför är det naturligtvis viktigt att ta reda på\r\ndet.\r\nVi kan se att en del beror på väderomständigheter\r\noch att en del beror på övergödning. Varför det har\r\nfått så stora effekter just nu och hur tillståndet exakt\r\när försöker Naturvårdsverket att hjälpa till att reda på.\r\nJag vet att ett arbete också pågår på Naturvårdsverket\r\nför att ta fram de resurser som behövs för att hjälpa\r\ntill att svara på dessa viktiga frågor.</pre><pre>Anf.  61  LENNART NILSSON (s):\r\nFru talman! Jag tror att det är väldigt angeläget. Vi\r\nsom kommer från västkusten upplever ibland att hela\r\nmiljödiskussionen och debatten kretsar kring Öster-\r\nsjön.\r\nVi kan konstatera att miljöproblematiken är glo-\r\nbal. Därför är det angeläget att man även tittar på de\r\ndelar som berör oss på västkusten, så att jag någon\r\ngång kan bjuda miljöministern på färsk fisk!</pre><pre>Anf.  62  Miljöminister ANNA LINDH (s):\r\nFru talman! Jag ser fram emot det. Jag garanterar\r\natt jag kommer att följa situationen både vid Öster-\r\nsjön och på västkusten. Jag väntar på en konkret in-\r\nbjudan till den färska fisken!\r\nPropositionsavlämnandet</pre><pre>Anf.  63  LENNART FREMLING (fp):\r\nFru talman! Jag har en allmän fråga om regering-\r\nens arbete, som jag därför riktar till statsminister\r\nGöran Persson.\r\nMånga av regeringens propositioner kommer för\r\nsent. Vi har väntat länge på regeringens förslag till\r\nmiljöbalk, och regeringens proposition om yrkestra-\r\nfiklagstiftningen är försenad. Listan över försenade\r\nregeringsförslag kan göras lång.\r\nFörseningarna har betydelse för myndigheter som\r\nskall skriva föreskrifter och för företag som behöver\r\nförbereda sig innan lagarna träder i kraft. Osäkerhet\r\nråder om den närmaste framtiden. Det ger ett dåligt\r\nnäringslivsklimat.\r\nFör att företagen skall skapa de riktiga jobb som\r\nSverige behöver måste vi ha stabila spelregler. Men\r\nhär skapar regeringen en skadlig osäkerhet.\r\nJag vill fråga: Hur stor andel av regeringens plane-\r\nrade propositioner kommer i tid?</pre><pre>Anf.  64  Statsminister GÖRAN\r\nPERSSON (s):\r\nFru talman! Jag skulle tro att det är en stor andel\r\nsom kommer i tid. Men Lennart Fremling pekar på\r\nnågonting som man kan resonera litet kring.\r\nHetsen och jäktet i samhället finns också i Rege-\r\nringskansliet. Där finns också ambitioner och vilja.\r\nOfta är det så när man sätter ut datumet första gången\r\npå en propositionen att man kanske är litet för opti-\r\nmistisk.\r\nDet är ingenting som Regeringskansliet mår väl av\r\natt inte få propositionen framlagd i den tid som har\r\nutsatts. Det är ingenting vi strävar efter. Däremot lär\r\nman sig varje gång att vara försiktigare med det da-\r\ntum man sätter ut.\r\nDen proposition man lämnar ifrån sig skall ha som\r\nkännetecken inte att den är lämnad på rätt datum utan\r\natt den har rätt innehåll. Det är fortfarande det som\r\nvägleder oss, Lennart Fremling.</pre><pre>Anf.  65  LENNART FREMLING (fp):\r\nFru talman! Jag skulle följa upp det med att fråga\r\nom regeringen också överväger ikraftträdandedatum\r\nnär propositionerna blir försenade. Det har stor bety-\r\ndelse för myndigheternas arbete att utfärda detaljföre-\r\nskrifter. Även företag har ofta ett stort arbete med\r\ndiverse jobb som kan behöva göras innan nya regler\r\nträder i kraft.</pre><pre>Anf.  66  Statsminister GÖRAN\r\nPERSSON (s):\r\nFru talman! Det är ibland en logisk konsekvens av\r\natt propositionen inte kommer i tid att man får skjuta\r\nfram ikraftträdandedatum. Det vill man ogärna göra.\r\nEn proposition är ofta av det slaget att den växer fram\r\nsom ett svar på ett krav om en viss samhällsföränd-\r\nring: en justering i en lagstiftning eller ett nytt regel-\r\nverk.\r\nOfta är det uttryck för en genuint känd önskan i\r\nsamhället att så sker och svar på ett behov som finns.\r\nDå vill man att det skall träda i kraft så snabbt som\r\nmöjligt. Här finns målkonflikter.\r\nJag vill inte behandla dem på ett sådant sätt att\r\nman får den utveckling som Lennart Fremling beskri-\r\nver. Jag tror att det vore olyckligt om det blev slarv,\r\nstress och press. Då är det bättre att flytta fram ikraft-\r\nträdandedatumet.\r\nÅ andra sidan vill i regel en majoritet ha ändring-\r\nen så fort som möjligt. Däri finns målkonflikten. Vi är\r\nmedvetna om detta och gör vad vi kan för att hantera\r\ndet, och hoppas naturligtvis också på riksdagens\r\nhjälp.\r\nOffentlig fastighetsförvaltning</pre><pre>Anf.  67  ARNE ANDERSSON (m):\r\nFru talman! Jag har en fråga till försvarsministern.\r\nSom en följd av fjolårets försvarsbeslut pågår nu\r\nnedläggningar av ett icke obetydligt antal förband ute\r\ni landet. Om det skall vi inte tala nu. På bra många av\r\nde platserna skall det ändå finnas kvar en del militär\r\nverksamhet för frivilligorganisationernas behov, osv.\r\nFör den behövs vissa lokaliteter.\r\nNu har vi kommit till den enligt min mening otill-\r\nfredsställande situationen att den gamle förvalta-\r\nren/ägaren/brukaren står litet med mössan i hand och\r\nskall förhandla med Vasakronan, Vasallen, eller vad\r\ndet nu kan heta. Det är inte riktigt värdigt oss.\r\nSkulle försvarsministern inte nu ganska rappt kun-\r\nna formulera sig så, att när det gäller det behov som\r\nstår kvar, och som fortfarande är militär verksamhet,\r\nskulle man lugnt och stilla kunna tala om för förvalta-\r\nren att man avser att ha kvar verksamheten. Då slipper\r\nvi dessa ovärdiga handlingar och att komma i dessa\r\nkort sagt obehagliga situationer.</pre><pre>Anf.  68  Försvarsminister BJÖRN VON\r\nSYDOW (s):\r\nFru talman! Det är en stor fråga som gäller stora\r\ndelar av statsförvaltningen att vi har en relation mel-\r\nlan brukaren och förvaltningen av fastigheten. Det har\r\ninförts successivt under 90-talet över egentligen hela\r\nden offentliga sektorn.\r\nNär det gäller försvaret har jag den uppfattningen\r\natt det ibland kan gå ganska bra till, och att det ibland\r\nkan vara knepigt. Jag vet att chefen för Fortifika-\r\ntionsverket personligen engagerar sig för att den här\r\ntypen av relationer ändå i slutändan skall knytas på ett\r\nsätt som är förenligt med helheten.\r\nHur det kommer att bli med den nya organisatio-\r\nnen Vasallen vågar jag inte svara på. Jag hoppas att\r\nden hållning som ledningen för Fortifikationsverket\r\nhar också kan finna utrymme i den nya organisatio-\r\nnen.</pre><pre>Anf.  69  ARNE ANDERSSON (m):\r\nFru talman! Det är väl ändå på det sättet, för-\r\nsvarsministern, att även om vi är aldrig så goda an-\r\nhängare av marknadsekonomi förutsätter marknadse-\r\nkonomi ett antal aktörer. Här blir det så att vi som är\r\nde gamla brukarna kommer i ett visst underläge i\r\nförhållande till en förvaltare som egentligen är ute i\r\negna ärenden. Det är det jag inte tycker om.\r\nJag skulle ändå vilja be försvarsministern att fun-\r\ndera på det och ge något slags kungsord om att vi\r\nborde rätta till detta. Det skulle glädja många just nu.</pre><pre>Anf.  70  Försvarsminister BJÖRN VON\r\nSYDOW (s):\r\nFru talman! Det ankommer verkligen inte på mig\r\natt genom s.k. kungsord ge en inriktning av det slaget.\r\nDet strider helt mot regeringsformens föreskrifter.\r\nDäremot förekommer det en dialog om hur den of-\r\nfentliga fastighetsförvaltningen skall gå till. Jag kan\r\nhänvisa till flera utredningar som har gjorts under\r\nsenare tid där man har försökt att fastställa hur hyres-\r\nsättningen skall ske från förvaltarnas sida.\r\nResurser inom vård, skola och omsorg</pre><pre>Anf.  71  MARIANNE\r\nSAMUELSSON (mp):\r\nFru talman! Jag har en fråga som jag riktar till\r\nstatsministern. Den gäller vårt välfärdssamhälle. Vi\r\nkan i dag se hur det raseras i en rasande takt.\r\nVi får larmrapporter om hur gamla far illa därför\r\natt ingen har tid med dem och hur våra barn far illa\r\ndärför att ingen har tid med dem. Man skulle kunna\r\ntro att vi har brist på arbetskraft i vårt samhälle i dag.\r\nI stället är det faktiskt så att vi har en mycket hög\r\narbetslöshet. Rent utav den högsta vi någonsin har\r\nhaft.\r\nDärför skulle jag vilja fråga om statsministern\r\nmed anledning av de rapporter vi har sett den senaste\r\nperioden tänker vidta några extraordinära åtgärder för\r\natt människor i stället för att gå arbetslösa kan använ-\r\ndas som arbetskraft där de behövs inom vården och\r\nomsorgen.</pre><pre>Anf.  72  Statsminister GÖRAN\r\nPERSSON (s):\r\nFru talman! Det som Marianne Samuelsson tar\r\nupp är viktigt - så viktigt att vi redan i början av detta\r\når i den här kammaren sade att vi måste tillföra vår-\r\nden, skolan och omsorgen mer resurser. Det är inte\r\nförst nu vi har sett det här problemet, Marianne Sa-\r\nmuelsson. Redan i fjol såg vi att den sanering av de\r\noffentliga finanserna som vi gått igenom har varit av\r\nett sådant slag att kommuner och landsting - och\r\ndärmed skolan, vården och omsorgen - har kommit\r\nväldigt mycket i kläm.\r\nVi det tillfället sade vi att vi skulle satsa 8 nya\r\nmiljarder kronor nästa år. I år fick vi fram ytterligare\r\n4 miljarder, ytterligare 4 miljarder för 1999 och ytter-\r\nligare 4 miljarder för 2000. De pengarna skall gå till\r\ndet här området. Jag har sagt det förut, och jag säger\r\ndet igen: Nu när vi återigen befinner oss i ett läge där\r\nvi inte lånar pengar till denna basala del av vårt väl-\r\nfärdssamhälle är jag beredd att medverka till att tillfö-\r\nra ytterligare resurser om detta inte räcker, utan att vi\r\nsätter oss i skuld.</pre><pre>Anf.  73  MARIANNE\r\nSAMUELSSON (mp):\r\nFru talman! Det låter ju väldigt bra med extra re-\r\nsurser till kommuner och landsting. Men när jag har\r\nhört mig för om hur man planerar i många kommuner,\r\nvisar det sig att man inte planerar för ytterligare per-\r\nsonal. En del kommuner planerar för att kunna behål-\r\nla den befintliga personalen, men det är faktiskt gans-\r\nka många kommuner som planerar ytterligare ned-\r\ndragningar. Trots de s.k. Perssonpengarna förbättras\r\ninte kommunernas ekonomiska situation så att de\r\nklarar att behålla sin personal. Detta är mycket oro-\r\nväckande.\r\nSamtidigt får vi rapporter som visar att kostnader-\r\nna för arbetslösa i arbetsmarknadsåtgärder, t.ex. en\r\nsjuksköterska som går på datakurs, är högre för skat-\r\ntebetalarna och samhället än om sköterskan vore kvar\r\ni sjukvården. Människor har svårt att förstå varför vi\r\nbetalar pengar för att människor skall göra ingenting,\r\nnär de behövs för viktiga arbetsuppgifter.</pre><pre>Anf.  74  Statsminister GÖRAN\r\nPERSSON (s):\r\nFru talman! Hur de extra resurserna används ute i\r\nlandet varierar. På de allra flesta ställen utnyttjas\r\npengarna för att anställa folk eller för att förhindra att\r\nnågra sägs upp som planerat. Det är så det ser ut. Det\r\nhär räcker kanske inte, utan det kanske behövs mer.\r\nDen summa vi nu har tillfört motsvarar en skattehöj-\r\nning i kommunerna med två kronor. Det är väldigt\r\nstora belopp. Jag tror att vi har träffat något så när\r\nrätt, men okej - räcker det inte får vi diskutera vidare.\r\nVården, skolan och omsorgen är kärnan.\r\nVi har en arbetsmarknadspolitik som skall fånga\r\nupp dem som blivit arbetslösa. Vi har sagt att det inte\r\när rimligt att människor går arbetslösa medan behoven\r\nav dem finns och vi samtidigt vet att de så småningom\r\nåterigen kommer att få ett jobb inom vården, skolan\r\neller omsorgen. Det är inte rimligt att de skall gå\r\narbetslösa. Låt dem redan nu komma tillbaka! Låt oss\r\nutnyttja arbetsmarknadspolitiken i detta sammanhang\r\npå ett sätt så att det blir fler händer i vården. Re-\r\nsursarbetare, kallas det, och det är något som kommer\r\nfram runt om i landet. Det ser jag goda exempel på.\r\nMiljöbrottsutbildning</pre><pre>Anf.  75  ALICE ÅSTRÖM (v):\r\nFru talman! Jag har en fråga till justitieminister\r\nLaila Freivalds. I massmedierna har det under den\r\nsenaste tiden förekommit uppgifter om att miljörätts-\r\nutbildningen för poliser och åklagare fr.o.m. nästa år i\r\nstort sett skall läggas ned. Jag vet att det finns olika\r\nuppgifter om den här frågan, och jag skulle vilja få ett\r\nklarläggande från justitieministern av hur det är med\r\ndetta.</pre><pre>Anf.  76  Justitieminister LAILA\r\nFREIVALDS (s):\r\nFru talman! Det är alldeles riktigt att det finns oli-\r\nka uppgifter kring denna fråga. Jag har bett att få veta\r\nhur det ligger till. Men jag anar att det handlar om att\r\nen person har fått minskad arbetstid på skolan, vilket\r\nden personen naturligtvis inte uppskattar särskilt\r\nmycket. Det är självklart att det måste finnas utrymme\r\nför utbildning i just miljöbrott i den nya polisutbild-\r\nningen som startar den 1 januari. Miljöbrotten är ju i\r\nstor utsträckning ekonomiska brott, och ekonomiska\r\nbrott är något som vi prioriterar mycket högt.\r\nDessutom vill jag peka på att den nya miljöbalken\r\nkräver en ny utbildning även på detta område för att\r\nvi skall kunna säkerställa att de höga ambitioner vi\r\nhar med miljöbalken också blir omsatta i praktiken.\r\nFör det behövs bl.a. miljöpoliser.</pre><pre>Anf.  77  ALICE ÅSTRÖM (v):\r\nFru talman! Det är oerhört viktigt att dessa frågor\r\nkommer på tapeten när det gäller den nya polisut-\r\nbildningen. Men det är också oerhört viktigt att det\r\nfortfarande finns utbildning på det här området för\r\npoliser och åklagare som redan i dag arbetar ute på\r\nfältet. Jag är helt överens med justitieministern om att\r\ndet här är ett viktigt område och att utbildningen\r\nmåste fortsätta. Det är skönt att även justitieministern\r\nsäger att dessa frågor är viktiga och att polisväsende\r\noch åklagarväsende kommer att utbildas på området\r\nockså i framtiden.\r\nAllmänningsskogar</pre><pre>Anf.  78  TORSTEN GAVELIN (fp):\r\nFru talman! Jag vill rikta en fråga till jordbruks-\r\nministern. Det finns en lag om allmänningsskogar i\r\nNorrland och Dalarna. Lagen tillkom på 50-talet och\r\nreglerar i huvudsak förhållandena inom dessa skogs-\r\nområden. En statlig utredning föreslog en revision av\r\nlagen, och för några år sedan skrev också Länsstyrel-\r\nsen i Norrbotten och Allmänningsförbundet till rege-\r\nringen och begärde en översyn.\r\nJag har motionerat i frågan och utskottet har svarat\r\natt frågan om en översyn av vissa delar av lagen för\r\nnärvarande bereds i Regeringskansliet med anledning\r\nav en skrivelse i ärendet som inkommit från Norrbot-\r\ntens allmänningsskogars förbund. Jag vill nu fråga\r\njordbruksministern hur långt denna beredning har\r\nkommit.</pre><pre>Anf.  79  Jordbruksminister ANNIKA\r\nÅHNBERG (s):\r\nFru talman! Med beredning i Regeringskansliet\r\navses i denna fråga beredning hos Näringsdeparte-\r\nmentet, som har ansvar för frågor som rör skogsnä-\r\nringen och skogsbruket. Jag kan därför tyvärr inte ge\r\nnärmare besked om hur långt beredningen har kom-\r\nmit.\r\nUtbildning av utredare vid sexualbrott mot barn</pre><pre>Anf.  80  MARGARETA ISRELSSON (s):\r\nFru talman! Jag har en fråga till justitieministern. I\r\nmånga rättegångar rörande sexualbrott mot barn inkal-\r\nlas s.k. vittnespsykologer, vilka i många fall inte har\r\nnågon som helst psykologisk utbildning. Utan att ha\r\nträffat barnen utan bara läst deras vittnesmål uttalar de\r\nsig sedan om barnens trovärdighet. Så gott som alltid\r\nkommer de fram till att barnen har ljugit och att inga\r\növergrepp har förekommit. Jag undrar om det finns\r\nskäl att uppmärksamma behovet av bättre utbildade\r\nsakkunnigbiträden.</pre><pre>Anf.  81  Justitieminister LAILA\r\nFREIVALDS (s):\r\nFru talman! Utbildning av psykologer och den ty-\r\npen av personal är en uppgift för den sociala sektorn.\r\nJag vet att där pågår ett arbete för att vidareutveckla\r\nprofessionerna på det här området och för skapa ett\r\nbättre system för kontroll av dem som verkar inom\r\nområdet.\r\nVad gäller det rättsliga systemets förmåga och be-\r\nhov av att hantera den här typen av expertis är vår\r\nutgångspunkt att vi har en fri bevisprövning i vårt\r\nland. Det är tror jag är mycket värdefullt. Det gör att\r\nman kan åberopa olika typer av experter i rättegångar.\r\nMen sedan är det viktigt att domstolen har kapacitet\r\noch förmåga att värdera dessa experters insatser.\r\nDärför är det naturligtvis viktigt att domare och andra\r\nsom verkar i domstolarna också får en utbildning i att\r\nvärdera olika experters insatser och hantera dem på\r\nett adekvat sätt, så att de inte leder till domar som inte\r\ngrundats på fakta och klokskap.\r\nÅldringsvården</pre><pre>Anf.  82  CHATRINE PÅLSSON (kd):\r\nFru talman! Jag har en fråga till socialministern.\r\nUnder de senaste månaderna har vi fått många rappor-\r\nter om gamla som far illa. Vi har via TV-mediet fått\r\ninsyn i en verklighet som är oerhört tragisk för många\r\ngamla.\r\nJag vet att ett arbete pågår i Regeringskansliet\r\nmed att ta fram förslag. Jag vill fråga socialministern\r\nom det också pågår något arbete med att ta fram en\r\nvärdighetsgaranti för äldre, så att man skall kunna\r\nkänna tryggheten att bli bedömd med respekt och\r\nvärdighet när man inte orkar sköta sig själv.</pre><pre>Anf.  83  Socialminister MARGOT\r\nWALLSTRÖM (s):\r\nFru talman! Den här diskussionen har vi fört här i\r\nriksdagen. Den pågår också via medierna och ute i\r\nsamhället. Det är väldigt bra att de brister som finns\r\nuppmärksammas och rättas till. I första hand handlar\r\ndetta om resurser - om tillräckligt med personal, om\r\nutbildning och kompetens och om tillsynsfrågor. Jag\r\ntror man måste se att det som Chatrine Pålsson kallar\r\nvärdighetsgaranti är detsamma som resultatet av de\r\ninsatser som görs i form av att se till att det finns\r\ntillräckligt med personal, kompetens och tillsyn.\r\nJag tror inte vi är hjälpta av att det förs in en mas-\r\nsa nya begrepp. Nu skall vi först och främst tillföra\r\nresurser, och se till att hantera dem och rikta dem på\r\nrätt sätt till äldreomsorgen för att höja kvaliteten där.</pre><pre>Anf.  84  CHATRINE PÅLSSON (kd):\r\nFru talman! Det finns olika begrepp i svensk sjuk-\r\nvård. Vårdgarantin har vi ofta talat om i den här\r\nkammaren. Den har blivit en trygghet för många\r\nmänniskor som är sjuka. Värdighetsgarantin är något\r\nsom jag tror skulle bli en enorm trygghet. Det skulle\r\nkännas fint att man inriktar sig på värdighet och har\r\ndetta som mål. Jag tycker alltså att det finns alla skäl i\r\nvärlden för en värdighetsgaranti, och naturligtvis är\r\ndet alltid innehållet i begreppen som det handlar om.\r\nDet kom en rapport från Socialstyrelsen ganska\r\nnyligen. Den handlar om undernäring inom den\r\nsvenska äldreomsorgen. Jag vill fråga socialministern\r\nom regeringen i den specifika delen arbetar med att\r\nföreslå några åtgärder för att komma till rätta med\r\nproblemet.</pre><pre>Anf.  85  Socialminister MARGOT\r\nWALLSTRÖM (s):\r\nFru talman! Svaret på den frågan är ja. Jag kom-\r\nmer att ha en presskonferens i morgon som bl.a. rör\r\nSocialstyrelsens rapporter.\r\nDet blir också en sammanfattning av Socialstyrel-\r\nsens uppföljning av ädel i morgon. Med anledning av\r\ndet kommer jag att ha en presskonferens där insatser\r\nsom gäller några av de frågor som tas upp där kom-\r\nmer att meddelas.\r\nFör att det över huvud taget skall bli intressant att\r\ndiskutera nya begrepp av det här slaget tycker jag att\r\nman måste fråga sig vad de innehåller. Vad betyder\r\nde? Vad är en garanti? Vad händer om man inte lever\r\nupp till garantin? Vad är det som krävs för att man\r\nskall leva upp till en sådan garanti? Jag tycker att det\r\nlitet grand är ett sidospår, hur sympatisk än tanken\r\nkan vara.\r\nDet viktiga är att fråga sig: Vad är det vi skall er-\r\nbjuda? Det som diskuteras i den nationella hand-\r\nlingsplanen är att få tydligare mål för äldreomsorgen.\r\nAv naturliga skäl blir det sedan kommuner och lands-\r\nting som har till uppdrag att bryta ned det hela och se\r\nvad detta innebär på lokal nivå. De måste fråga sig:\r\nVad är det vi skall säga till våra gamla? Vilka rättig-\r\nheter har de?\r\nAlkoholskatten</pre><pre>Anf.  86  ELVER JONSSON (fp):\r\nFru talman! Min fråga kanske skulle ha ställts till\r\nsocialministern. Jag tror att jag hade fått det bästa\r\nsvaret då. Men eftersom den också gäller pengar och\r\nskatteteknik får jag ställa den till skatteministern.\r\nPå löpsedlarna i går kunde man ta del av budska-\r\npet: I jul kan du dricka skattefri sprit. Det får sägas att\r\nförvirringen är total när det gäller villkoren för skat-\r\nteplikten och för hur införsel av alkohol skall gå till.\r\nMin fråga till Östros blir närmast: Är regeringen\r\nberedd att snabbt reda ut de skattetekniska problemen\r\nså att förvirringen kan upphöra och så att vi får en i\r\ngod mening vit och social jul?</pre><pre>Anf.  87  Skatteminister THOMAS\r\nÖSTROS (s):\r\nFru talman! Om man ser rent skattetekniskt på\r\nfrågan är regelverket klart. När det gäller försäljning\r\nav alkohol och tobak inom den europeiska unionen är\r\ndet det företag som säljer från ett land till en medbor-\r\ngare i ett annat land som skall se till att det landets\r\nskatter och avgifter betalas. Elver Jonsson frågar om\r\nalkohol. För alkohol gäller en sociallagstiftning i form\r\nav alkohollagen, som säger att det inte är tillåtet att\r\nimportera alkohol på det här sättet.</pre><pre>Anf.  88  ELVER JONSSON (fp):\r\nFru talman! Med skatteministerns glasögon är det\r\nhela förstås tydligt och klart. Men eftersom det finns\r\nflera lagar och framför allt så många tolkare av lagar-\r\nna uppstår något som kan betecknas som förvirring.\r\nEtt av problemen är att en sådan här situation kan\r\nutnyttjas i något som man kan kalla för en gråzon. Jag\r\nskulle uppskatta om skatteministern sade att i den mån\r\ndet råder oklarheter är han och regeringen beredda att\r\nvidta åtgärder så att den allmänna socialpolitiken, som\r\ndet finns en sådan stark uppslutning kring när det\r\ngäller alkoholfrågor och andra drogfrågor, kan fullföl-\r\njas.</pre><pre>Anf.  89  Skatteminister THOMAS\r\nÖSTROS (s):\r\nFru talman! Jag delar Elver Jonssons engagemang\r\nför socialpolitiken och Sveriges alkoholpolitik. Det är\r\nklart att det finns skäl att vara orolig för vissa delar.\r\nDet gäller t.ex. smuggling och handel över gränserna.\r\nDetta sätter självfallet press på svensk alkoholpolitik.\r\nMen när det gäller själva frågan om huruvida detta är\r\ntillåtet eller inte har vi en alkohollagstiftning i Sverige\r\nsom säger att det inte är tillåtet. Vad jag vet pågår en\r\ndialog med kommissionen om hur den här typen av\r\nlagstiftning skall hanteras.\r\nNär det gäller skattefrågan, som jag hanterar i re-\r\ngeringen, förbereder regeringen en proposition för att\r\nbättre kunna hantera just smugglingsfrågan. Det\r\nhandlar om kontrollåtgärder och om lagstiftning som\r\nger redskapen att ta fast smugglare. Det handlar också\r\nom klargöranden i lagstiftningsärendena för handeln\r\növer gränserna.\r\nTurism</pre><pre>Anf.  90  MARIANNE ANDERSSON (c):\r\nFru talman! Jag har en fråga till arbetsmarknads-\r\nministern. Den handlar om turismen som ju är en\r\nviktig och mycket sysselsättningsintensiv - och det är\r\ndärför jag ställer frågan till arbetsmarknadsministern\r\n- näring.\r\nMarknadsföringen av turismen utomlands har om-\r\norganiserats, och Sverige har tappat litet tempo där.\r\nJämförelsevis har vi i Sverige också mycket låga\r\nstatliga anslag till turistnäringen. Jämfört med de\r\nnordiska länderna är de per capita mycket lägre.\r\nI sysselsättningspropositionen anslogs 90 miljoner\r\nextra till turismen. Det motsvarades av motsvarande\r\nbelopp från näringens sida, vilket var bra. Men för\r\nnästa år föreslås bara 68 miljoner kronor. Denna oer-\r\nhörda variation i anslagen gör att det blir väldigt svårt\r\natt arbeta strategiskt och långsiktigt med utåtriktad\r\nverksamhet och marknadsföring.\r\nNu hör vi att AMS får en och halv miljard kronor\r\növer, som skall lämnas tillbaka till regeringen. Min\r\nfråga är: Skulle man kunna avsätta motsvarande åt-\r\nminstone 90 miljoner kronor för att marknadsföra\r\nSverige utomlands så att turismen kan öka och vi\r\ndärmed kan få bättre sysselsättning?</pre><pre>Anf.  91  Arbetsmarknadsminister\r\nMARGARETA WINBERG (s):\r\nFru talman! Får jag börja med att säga att frågorna\r\ninte handlar om mig, utan om näringsministern, när\r\ndet gäller de pengar som Marianne Andersson talar\r\nom. Jag kan alltså inte kommentera den delen.\r\nI ett sysselsättningsperspektiv är turismen intres-\r\nsant. I ett internationellt perspektiv är det nämligen så\r\natt två sektorer dominerar sysselsättningsökningen,\r\nnämligen turism och miljöteknik och deras utveck-\r\nling. Därför har vi naturligtvis också ett intresse i\r\nSverige av att ta vara på den potential som turismen\r\när.\r\nFör att gå direkt på Marianne Anderssons fråga\r\nkan jag säga att AMS inte gör av med alla pengar man\r\nhar till arbetsmarknadspolitiska åtgärder. Regeringen\r\nsåg tidigt att det skulle bli så, och därför har de peng-\r\narna tecknats in till en omfattande, mycket bra och\r\nframåtsyftande IT-satsning där 10 000 personer skall\r\nutbildas i IT-kunskap.\r\nBarn med särskilda behov</pre><pre>Anf.  92  INGER DAVIDSON (kd):\r\nFru talman! Det har kommit en rapport den här\r\nveckan om att barn som behöver hjälp för sina psy-\r\nkiska problem inte kan få det. Köerna är oerhört långa\r\npå PBU i hela landet. Fler och fler små pojkar och\r\nflickor i Sverige lider av depressioner, återkommande\r\nångestattacker och dåliga relationer till sina föräldrar\r\noch kamrater, och de får ingen hjälp för detta.\r\nEn barnläkare sade alldeles nyligen att Sverige är\r\ndet land där friska barn mår dåligt. Detta är ingen ny\r\nutveckling, utan den har pågått ganska länge. För ett\r\noch ett halvt år sedan ungefär förde vi en debatt här i\r\nriksdagen som hade som utgångspunkt ett antal larm-\r\nrapporter om hur våra svenska barn mår.\r\nJag vill fråga om det långsiktiga arbetet inom re-\r\ngeringen för att förbättra barnens situation. Jag ställer\r\nfrågan närmast till socialministern.</pre><pre>Anf.  93  Socialminister MARGOT\r\nWALLSTRÖM (s):\r\nFru talman! Det här är oerhört alarmerande. Det\r\nborde naturligtvis väcka upp alla ansvariga runt om i\r\nlandet att fundera på vad vi omedelbart kan göra för\r\natt förstärka den här sidan och för att hjälpa barnen.\r\nNär det gäller det mer långsiktiga vill jag säga att\r\nvi har en utredning med uppdrag att ta fram förslag\r\ntill hur vi skall förstärka den här verksamheten för\r\nbarnen. Vi väntar på ett förslag från utredningen. Jag\r\nkommer inte på rak arm ihåg när de kommer med sitt\r\nbetänkande. Jag tror att de har fått litet förlängd tid.\r\nMen vi kommer att få ett sådant förslag inom kort.\r\nDet här måste naturligtvis ses som en helhet, men jag\r\ntycker att det är ett ansvar på alla nivåer att fundera på\r\nvilka insatser vi kan sätta in.</pre><pre>Anf.  94  INGER DAVIDSON (kd):\r\nFru talman! Det är viktigt nog att de barn som har\r\nett akut behov får den hjälp de behöver. Jag förstår att\r\ndet är detta utredningen ägnar sig mest åt. Men jag\r\nundrar om regeringen har några funderingar om vi har\r\nnågot strukturellt fel när det gäller hur vi tar hand om\r\nvåra barn och hur mycket tid föräldrar hinner ägna åt\r\nsina barn. Kan det tänkas att vi behöver göra om hela\r\nutformningen av och inriktningen på barnomsorgen\r\nt.ex. för att föräldrar skall få mer tid för sina barn?\r\nAnna Torbiörnsson har gjort en utredning för\r\nRädda Barnen. Hon säger att ett budskap från barnen i\r\nintervjuundersökningen är att de längtar efter att för-\r\näldrar och andra vuxna skall bry sig om dem.\r\nVad gör vi åt detta? Vi vill ju inte att alla så små-\r\nningom skall hamna hos PBU.</pre><pre>Anf.  95  Socialminister MARGOT\r\nWALLSTRÖM (s):\r\nFru talman! Allt detta måste ju tjäna som en sorts\r\nlarmklockor. Det här hör ju till det värsta man har att\r\nta till sig, att barnen skall fara så illa, att de skall\r\nuppleva att vi sviker dem. Och då handlar det ju om\r\nvuxenvärlden som sådan. Jag tror att det faktiskt re-\r\ndan i dag går att göra mer om vi tänker oss för och om\r\nvi samverkar och mobiliserar vuxenvärlden på ett\r\nbättre sätt. Jag hoppas att många känner det ansvaret.\r\nNär vi får Barnpsykiatriutredningens förslag finns\r\ndet anledning att också fundera på strukturerna. Hur\r\nskall vi bygga en stödjande struktur i samhället så att\r\nbarn inte faller emellan på det här sättet? Jag har\r\ntidigare sagt att jag tycker att kommunerna har ett\r\nstort ansvar att inte skära ned på nätverket och stödet\r\nrunt barn som har särskilda behov. Det är bl.a. dit vi\r\nvill rikta de pengar som skall gå till skolorna i kom-\r\nmunerna. Vi vill att de skall tänka långsiktigt och se\r\ntill att hjälpa de barn som har särskilda behov.</pre><pre>Anf.  96  TALMANNEN:\r\nDärmed är dagens muntliga frågestund avslutad.\r\nJag tackar regeringens företrädare för ert deltagande i\r\nfrågestunden.</pre><pre>9 §  Information från regeringen om insatser\r\nför att sprida kunskap om Förintelsen</pre><pre>Anf.  97  Statsminister GÖRAN\r\nPERSSON (s):\r\nFru talman! För snart 53 år sedan öppnades helve-\r\ntets portar på jorden. Den syn som mötte de allierade\r\nstyrkorna när de intog koncentrationslägret Auschwitz\r\nkan endast beskrivas av dem som var med. Författaren\r\noch nobelpristagaren Elie Wiesel var en av dem. Han\r\nsade senare att det är nödvändigt att minnas, ty om vi\r\nglömmer det förflutnas förbrytelser är vi dömda att\r\nupprepa dem. Han menade att om man kan döda ett\r\nfolk, kan man döda alla.\r\nI denna stund går 20 svenskar runt i baracker, gas-\r\nkammare och krematorier i Auschwitz. De leds av\r\nstatsrådet Thage G Peterson och representerar en rad\r\nmyndigheter och organisationer i Sverige. De är där\r\nför att själva se och uppleva fasans monument. Men\r\nde är framför allt där för att kunna förmedla kunskap\r\noch insikt i Sverige.\r\nTy det förflutnas förbrytelser får inte glömmas.\r\nElva miljoner människor mördades. Sex miljoner\r\nvar judar. Bara i Polen sändes tre miljoner människor\r\ni döden av den enda anledningen att de var judar.\r\nYtterligare fem miljoner människor mördades på\r\ngrund av politiska åsikter, homosexualitet, religiös\r\növertygelse, handikapp eller helt utan förklaring. Det\r\nvar en mörk tid i Europas historia.\r\nVi tvingas i Sverige år 1997 åter bevittna hur\r\nmörka krafter breder ut sig. Den 9 november hölls en\r\nöppen antisemitisk demonstration på årsdagen av\r\nKristallnatten. Nazismen marscherar igen.\r\nNynazisterna är visserligen få. Men varje svastika\r\nsom syns på våra torg, varje Sieg Heil som ekar på\r\ngatorna, varje brinnande kors, varje människa som\r\nmisshandlas eller mördas på grund av sin hudfärg, sin\r\nbakgrund eller sin sexuella läggning - varje sådan\r\ntendens i dagens samhälle är en tydlig larmsignal och\r\nen utmaning för demokratin.\r\nFru talman! Genom att hålla kunskapen vid liv kan\r\nvi undvika att vårt land någonsin behöver uppleva\r\nnågonting så fruktansvärt som Förintelsen.\r\nMänniskovärdet och demokratin kan inte försvaras\r\nmed tystnad. Vi måste aktivt ta diskussionen i hem-\r\nmen, i skolan, i föreningen och i politiken. Vi får inte\r\nrygga tillbaka, inte se bort, inte slå dövörat till. Det\r\nvore ett svek mot dem som överlevt, mot dem som\r\ndog, mot Raoul Wallenberg och alla andra som gjorde\r\nstora insatser under andra världskriget. Men främst\r\nvore det ett svek mot oss själva och de generationer\r\nsom skall växa upp och ta över efter oss.\r\nSverige är ett land med stark känsla för med-\r\nmänsklighet och demokrati. Så skall Sverige också\r\nvara i framtiden. Om detta finns en bred och självklar\r\nuppslutning i denna kammare.\r\nDet är därför med glädje jag i dag kan informera\r\nriksdagens ledamöter om det arbete för levande his-\r\ntoria regeringen i aktiv dialog med riksdagspartierna\r\nhar bedrivit under hösten. Syftet har varit att få till\r\nstånd en gemensam insats för att öka kunskaperna om\r\nFörintelsen bland Sveriges unga och därmed stärka\r\nkänslan för människovärde och demokrati.\r\nFörst vill jag med uppskattning hälsa de initiativ\r\nsom riksdagen har tagit.\r\nDen 27 januari - på dagen 53 år efter det att 7 000\r\növerlevande i Auschwitz, Birkenau och Monowits\r\nbefriades - genomförs en minnesstund i riksdagen.\r\nSamtliga riksdagspartier hedrar minnet av de männi-\r\nskor som dog i Förintelsen.\r\nDet är min förhoppning att denna manifestation\r\nskall följas av minnesstunder på möten med landets\r\nalla kommun- och landstingsfullmäktige under början\r\nav året. På så sätt kan vi visa att denna fråga förenar\r\ndemokratiska krafter över hela Sverige.\r\nMinnesstunden skall följas upp med en resa för\r\nledamöter till koncentrations- och förintelselägren i\r\nPolen under våren.\r\nSamma kväll kommer regeringen att bjuda in före-\r\nträdare för olika sektorer av det svenska samhället till\r\nen konsert i Berwaldhallen i Stockholm. Många är de\r\növerlevande som inom musik, konst och litteratur har\r\nsatt spår som lever inom oss. Verken påminner oss\r\nom demokratins bräcklighet och människovärdets\r\nideal. Kulturens roll - som påminnelse, som drivkraft\r\ni samhällsdebatten och som inspiration i pedagogiken\r\n- skall fullt ut tas till vara.\r\nFöreningen Förintelsens överlevande har tagit ini-\r\ntiativ för att upprätta ett minnesmonument i Stock-\r\nholm. Regeringen har beslutat om att bidra till finan-\r\nsieringen. Monumentet är viktigt för att hålla minnet\r\nav historien vid liv.\r\nGenom filmer som Schindler's list, God afton,\r\nherr Wallenberg och Rebellerna i S:t Petri har både\r\nkänslor och kunskap om Förintelsen förmedlats. Des-\r\nsa och andra filmer kommer att finnas tillgängliga på\r\ngrund- och gymnasieskolorna i vårt land.\r\nSpelfilmer och dokumentärt material skall ställas\r\nsamman i informationspaket till skolorna. Materialet\r\ntas fram och görs tillgängligt i samarbete med Film-\r\ninstitutet och Skolverket.\r\nI samarbete med Riksförbundet Hem och Skola\r\nutarbetas ett material som skall användas på föräld-\r\nramöten.\r\nSamtliga skolor i Sverige kommer att få en katalog\r\nmed ett urval av informationskällor och föreläsare\r\nsom stöd för att kunna ge en relevant plats åt Förintel-\r\nsen i undervisningen.\r\nMed utgångspunkt från Benny Grünfeld, som\r\növerlevde nazisternas läger och i dag bor i Sverige,\r\nhar ett informationsmaterial tagits fram. Det heter Jag\r\ntänker på en familj och skall ingå i det större paket\r\nHur är läget? som Europarådet mot rasism har tagit\r\nfram.\r\nLika viktigt som att tankeväckande och informa-\r\ntivt material finns att tillgå i skolan är att lärarna vid\r\nSveriges skolor fördjupar sina kunskaper om det som\r\nhänt och på vilket sätt man kan dra paralleller till\r\nhändelser i dagens samhälle.\r\nKunskapen måste öka om nynazistiska organisa-\r\ntioner, vit makt-musik och andra uttryck för antide-\r\nmokratiska krafter som finns i ungdomarnas vardag.\r\nSeminarier kommer att erbjudas lärare från årskurs 4\r\noch uppåt över hela Sverige.\r\nUtbildningsradion och Sveriges Television kom-\r\nmer att uppmärksamma Förintelsen. En heldag om\r\nFörintelsen riktad till skolan kommer att sändas.\r\nFru talman! Skolorna har ett självklart ansvar, men\r\ndet ansvaret kan de inte ta ensamma. Ansvaret vilar\r\npå oss alla - som medmänniskor, som vänner och som\r\nföräldrar.\r\nDärför kommer alla familjer med barn i grundsko-\r\nlan att erbjudas en bok med texter, bilder och fakta\r\nom Förintelsen. Boken är gratis och kommer också att\r\nfinnas på bibliotek och medborgarkontor. Idéhistori-\r\nkern Stéphane Bruchfeld och historikern Paul Levine\r\när redaktörer för boken, som skall översättas till de\r\nstörsta invandrarspråken.\r\nDen 10 december öppnas en hemsida. Internet har\r\nlänge använts av antidemokratiska krafter för att spri-\r\nda historieförfalskning och lögn. Men det saknas\r\nfortfarande en samlad sida om vad som faktiskt hän-\r\nde. Hemsidan skall öka möjligheterna att själv finna\r\nfakta och kunskap i hemmet eller på biblioteken.\r\nHemsidan öppnar nya pedagogiska möjligheter -\r\nsåväl för att utbyta information och goda idéer mellan\r\nlärare som för elevernas egna arbeten. Hemsidan skall\r\nutvecklas och växa under våren och ständigt uppdate-\r\nras inom ramen för informationsprojektet. Den blir en\r\nvital plats för debatt och diskussion och en samlande\r\nplats för forskarrön och fakta.\r\nFör att utveckla kunskapen krävs ett samlande fo-\r\nrum. Därför skall ett nationellt kunskapscentrum för\r\nforskning och undervisning kring Förintelsen och\r\nandra folkmord upprättas vid Uppsala universitet. Där\r\nskall forskning, undervisning och folkbildning initie-\r\nras och bedrivas kring hur folkmord i framtiden skall\r\nförhindras och hur de mänskliga rättigheterna kan\r\nstärkas. Under våren kommer ett internationellt fors-\r\nkarsymposium att anordnas i Uppsala, följt av semi-\r\nnarier för bl.a. lärarutbildare och journalister.\r\nRegeringen kommer också att ge Centrum för in-\r\nvandrarforskning, Ceifo, vid Stockholms universitet\r\nmöjlighet att slutföra en rad viktiga forskningsprojekt\r\nom nazism och rasism. Bl.a. skall studier i Klippan,\r\nKarlskrona och Växjö slutföras tillsammans med\r\nBrottsförebyggande rådet. Man undersöker i dem\r\nhändelser som skakat demokratin och åtgärder som\r\nframgångsrikt har stärkt medmänskligheten.\r\nFru talman! Jag vill slutligen rikta ett tack till de\r\nmånga människor som själva har varit fångar i kon-\r\ncentrationsläger - eller har släkt som har varit det -\r\noch som orkar berätta om sina erfarenheter.\r\nDen insats de gör är stor och viktig. Trots den\r\nsmärta som många känner inför sina minnen av den\r\nyttersta förnedringen och den mest ångestladdade\r\nrädslan tar de ofta sitt ansvar för kommande genera-\r\ntioner genom föredrag i skolor och på andra platser.\r\nDetta arbete förtjänar att uppmärksammas och skall få\r\nekonomiskt stöd.\r\nDet budskap de förmedlar måste vi vårda. Riksdag\r\noch regering, kommuner och landsting, myndigheter\r\noch politiska partier - alla måste vi delta i arbetet.\r\nMen de åtgärder jag har presenterat i dag är inte\r\ntillräckliga. De kan aldrig bli tillräckliga.\r\nFör naturligtvis är det ett ansvar som åvilar var\r\noch en - i vårt vardagliga liv, i diskussion och samtal,\r\ni engagemang och undervisning, i kunskap och mod\r\natt stå upp och tala. Allt krävs för att vårda och stärka\r\ngrunden för ett humant och demokratiskt samhälle i\r\nnästa århundrade.\r\nDet är min förhoppning att detta informationspro-\r\ngram - som vi kallar Levande historia - ett informa-\r\ntionsprojekt om Förintelsen - skall kunna bidra i\r\ndenna process. Tillsammans med det stora arbete som\r\nutförs av organisationer, myndigheter och enskilda\r\nmänniskor kan vi skapa ett levande nationellt samtal\r\nom demokratin, dess utmaningar och dess framtid.\r\nYtterst handlar detta om varje människas okränk-\r\nbara värde. Alla måste ha en plats i 2000-talets Sveri-\r\nge.</pre><pre>Anf.  98  LARS LEIJONBORG (fp):\r\nFru talman! Jag vill bara helt kort uttrycka mitt\r\nhelhjärtade stöd för det som statsministern här sade.\r\nDet är utomordentligt bra att regeringen gör särskilda\r\noch kraftfulla insatser för att öka kunskaperna om\r\nFörintelsen. Vi har fått information av statsrådet Pe-\r\nterson om de insatser som planeras, och jag tycker att\r\ndet är mycket bra att det här sker.\r\nAtt detaljer i den undersökning som utlöste det här\r\ninitiativet nu ifrågasätts spelar egentligen ingen roll.\r\nDet finns alltid ett behov av ökade kunskaper om de\r\nbrott mot mänskligheten som har ägt rum i vår världs-\r\ndel på 30- och 40-talen.\r\nVi tycker olika om mycket, men just därför är det\r\nbra att kunna säga att vi på den här punkten står ena-\r\nde. Alltihop handlar till sist om att det som skedde\r\ninte får ske igen.</pre><pre>Anf.  99  Statsminister GÖRAN\r\nPERSSON (s):\r\nFru talman! Egentligen finns det ingen större an-\r\nledning att kommentera det som Lars Leijonborg\r\nsade, utan det är ett uttryck för en värdegemenskap\r\nsom jag är glad för att vi har. Kanske ändå en liten\r\nreflexion.\r\nJag tror att de som nu pekar på att den undersök-\r\nning som i våras diskuterades inte var fullt så negativ\r\nsom då anfördes och tar det till intäkt för att vi inte\r\nbör göra den här typen av informationsinsats är litet\r\nilla ute.\r\nJag vill först säga att jag är glad om resultatet från\r\nundersökningen i våras inte var fullt så negativt. Alla\r\nkan dock se vad som har hänt vad gäller de rörelser\r\nmed koppling till nazism och rasism - i Sverige, i\r\nEuropa och på andra håll - som vi skall bemöta i det\r\nhär materialet. Det finns alldeles bortsett från denna\r\nundersökning nog med skäl att ta allvarligt på de\r\ntendenser som vi ser i dagens samhälle. Mot den\r\nbakgrunden står denna informationsinsats höjd över\r\npartipolitiska motsättningar.</pre><pre>Anf.  100  OLOF JOHANSSON (c):\r\nFru talman! Jag vill också både understryka värdet\r\nav de insatser som nu görs och uttrycka uppskattning\r\nför det sätt på vilket de sätts igång samt för statsminis-\r\nterns initiativ.\r\nFör att återkoppla till statsministerns senaste\r\nkommentar vill jag säga att jag tror att det är viktigt\r\natt tyngdpunkten tydligt är närvaro, varhelst vi möter\r\nde antidemokratiska krafterna ur det förflutna. Infor-\r\nmationskampanjer i all ära, men det är ju det levande\r\nsamtalet som är viktigt i alla de sammanhang där vi\r\nhar den här möjligheten. Då skall vi naturligtvis inte\r\nvara blygsamma när det gäller att använda den nya\r\ntekniken, informationsteknologin och hemsidor för att\r\nlägga ut faktabeskrivningar och bemötanden. Fria\r\nfolkrörelser skall också uppträda i fredliga demon-\r\nstrationer. Vi skall fördöma de våldsdåd som sker. Vi\r\nskall naturligtvis vara medvetna om den under-\r\ngrundskultur som finns inom musiken t.ex.\r\nDet är viktigt att hela bredden och det levande i att\r\nbemöta detta betonas, och att man inte tror att det\r\nräcker att distribuera papper. Det har heller aldrig\r\nvarit avsikten, som jag har förstått den här kampanjen.\r\nDet är därför viktigt att bemöta dem som säger att\r\ninformationskampanjer inte har något värde. Det här\r\nskall gå längre än så.</pre><pre>Anf.  101  Statsminister GÖRAN\r\nPERSSON (s):\r\nFru talman! Jag kan bara instämma i det som Olof\r\nJohansson har sagt. Det är vars och ens ansvar att\r\naktivt som medborgare ta sitt ansvar för demokrati\r\noch människovärde. Det är vad detta syftar till.</pre><pre>Anf.  102  MARIANNE\r\nSAMUELSSON (mp):\r\nFru talman! Först vill jag säga att jag tycker att det\r\nkänns positivt att regeringen tar initiativ till en infor-\r\nmationskampanj mot nazism och rasism och ger fram-\r\nför allt våra ungdomar möjlighet att få kunskap om\r\nvad som egentligen hände. Jag känner att det finns ett\r\nenormt behov av det som samhället ser ut i dag och\r\nmed tanke på de rasistiska tendenser vi av och till\r\nmöter ute i samhället. Därför är det här väldigt viktigt\r\noch angeläget.\r\nSamtidigt känner jag att man måste se till att man\r\nkommer ner med kunskapen till dem som verkligen\r\nbehöver den. Jag är övertygad om att många av våra\r\nungdomar som t.ex. lyssnar på rasistisk musik egent-\r\nligen inte har en aning om vad de lyssnar till. De har\r\nheller ingen aning om hur de påverkas av det de lyss-\r\nnar till. Därför är det så oerhört viktigt att vi får ut\r\nden här kunskapen längst ned i samhället, till våra\r\nbarn och ungdomar så att de kan bära den med sig.\r\nSå till det kanske allra viktigaste av det statsminis-\r\ntern tog upp i sitt anförande: Alla måste ha en plats i\r\nmorgondagens samhälle. Där känner jag att vi i dag\r\nhar en mycket oroande situation. Det finns många\r\nungdomar som saknar delaktighet i samhället, som\r\nkänner sig utanför och som känner att de inte behövs.\r\nOm vi inte i det här sammanhanget också kan se till\r\natt ungdomarna känner sig delaktiga i vårt samhälle\r\nnår vi dem inte med kampanjen. Därför vill jag få\r\nveta hur vi klarar båda de här delarna samtidigt.</pre><pre>Anf.  103  Statsminister GÖRAN\r\nPERSSON (s):\r\nFru talman! Det är egentligen två dimensioner av\r\nsamma sak. Delaktigheten i samhället är någonting\r\nsom vi hela tiden måste arbeta för. Det handlar om\r\nhur man bemöter människor och vilken respekt man\r\nvisar, inte bara mot barn och ungdomar utan också\r\nmot vuxna. Om unga känner att de inte får vara med\r\noch påverka, om de hamnar utanför arbetsmarknaden,\r\nom de tycker att skolan inte lyssnar till dem så får\r\nman en reaktion, så får man en protest, så får man ett\r\nutanförskap.\r\nOm man i en sådan situation, som vuxen, samti-\r\ndigt skall försöka sprida normer, värderingar, ideal\r\noch åsikter - exempelvis utifrån den grund som vi alla\r\nstår på här i riksdagen - kan man ibland misslyckas\r\njust därför att man från den unges sida inte upplever\r\natt man tas på allvar.\r\nDet är ingen tvekan om att det finns ett klart sam-\r\nband mellan samhällets förmåga att ge plats åt alla\r\noch våra förutsättningar att sprida goda värderingar\r\nom demokrati och människovärde till framför allt den\r\nuppväxande generationen.\r\nDet är ett långt, tålmodigt och träget vardagsarbete\r\nsom vi är inne i och som nu skall kombineras med den\r\nhär tydligare ansatsen.</pre><pre>Anf.  104  MARIANNE\r\nSAMUELSSON (mp):\r\nFru talman! Jag vill återkomma till det som jag tog\r\nupp i frågestunden i dag. Hur får man personella\r\nresurser till detta? Det är ju mycket en fråga om att ha\r\ntid; tid med våra barn, tid med våra ungdomar. Vi har\r\nju sett larmrapporter om hur barn mår av att ingen har\r\ntid med dem.\r\nDet här måste kombineras. Vi måste använda den\r\narbetskraft som i dag går arbetslös till att finnas där\r\nvåra barn behöver dem.</pre><pre>Anf.  105  Statsminister GÖRAN\r\nPERSSON (s):\r\nFru talman! Detta är vi överens om. Det har vi just\r\nklarat ut på frågestunden.\r\nMen det här är större än så. Det är inte bara fråga\r\nom dem som finns som anställda. Det är också en\r\nfråga om vilket ansvar jag har som individ och med-\r\nborgare. Vilket ansvar Marianne Samuelsson har.\r\nVilket ansvar vi har som föräldrar. Vilket ansvar vi\r\nhar som kamrater. Vilket ansvar vi har som förebilder.\r\nDet är det förhållningssättet som skall genomsyra det\r\nhär arbetet. Om det skjuts i bakgrunden för att vi har\r\nproblem med exempelvis bemanningen i våra skolor\r\neller för att vi har problem med hur många anställda\r\nvi kan ha i vården, tror jag att vi missar en uppgift och\r\nen skyldighet som vi har oavsett hur det ser ut i dessa\r\nverksamheter. Vi har den som medborgare i en demo-\r\nkrati.\r\nDet blir lättare och mer framgångsrikt om samhäl-\r\nlet kan utformas på ett sådant sätt att detta också\r\nupplevs som en plats där alla får vara med och tas på\r\nallvar och känner gemenskap. Det är det vi i dag\r\nupplever att vi inte är riktigt framgångsrika i. För-\r\nhoppningsvis har det också i den meningen vänt för\r\nSverige.</pre><pre>Anf.  106  HANNA ZETTERBERG (v):\r\nFru talman och Göran Persson! Jag tycker att det\r\nhär är ett bra initiativ. Jag tycker att det är bra att\r\nvuxenvärlden går in och säger vad som är rätt och fel,\r\nvad vi bör diskutera samt värderingar, och att man\r\nsätter det på dagordningen.\r\nAlldeles för länge har de unga i vårt samhälle varit\r\nde enda som väldigt tydligt tagit ställning mot nazism\r\noch rasism, framför allt på våra gator. Där har i alla\r\nfall jag saknat stora delar av vuxenvärlden.\r\nJag tror att det här kan vara ett bra sätt att från re-\r\ngeringens sida visa att det här är viktiga frågor.\r\nJag vill ändå påpeka att rasism och nazism gror\r\noch har mycket lättare att få fäste i samhällen där\r\nmänniskor känner sig osäkra, där man inte får plats\r\noch där man är rädd av olika skäl. Jag tror att det är\r\ndet som är vårt problem i dag. Vi har en stor segrega-\r\ntion och vi har många människor som av olika skäl\r\ninte får plats. Det är viktigt att koppla det till det.\r\nJag tror att en koppling som vi måste dra är att\r\nvårt samhälle och Sverige förändras. En stor del av\r\nvår befolkning i dag har invandrarbakgrund. De\r\nkommer hit för att de söker skydd och behöver trygg-\r\nhet. Jag skulle vilja att kampanjen och diskussionen\r\nom andra världskriget och vad som hände blir ett\r\nexempel som också ger möjligheten att förstå de\r\nkonflikter vi ser runtomkring oss i dag. Man kan säga\r\natt det som hände under andra världskriget på många\r\nsätt tyvärr fortfarande händer på många ställen runt\r\nom på jorden.</pre><pre>Anf.  107  Statsminister GÖRAN\r\nPERSSON (s):\r\nFru talman! Jag förstår vad Hanna Zetterberg me-\r\nnar.\r\nAvsikten med informationskampanjen är inte att\r\nenbart vara en undervisning om historia utan en dia-\r\nlog som skall forma värden och värderingar baserade\r\npå en fruktansvärd händelse i vår nära tid. I den me-\r\nningen och med detta som utgångspunkt kan man\r\nfaktiskt ge dagens uppväxande generation, men också\r\nvuxna, en insikt om människovärdets betydelse, allas\r\nokränkbarhet och detta att vi är lika värda i ett sam-\r\nhälle. Det kan äga sin tillämpning i en integrations-\r\npolitisk diskussion. Det kan äga sin tillämpning i hur\r\nvi bemöter varandra i samhället. Men det kan natur-\r\nligtvis också ha en djupare dimension i de frågor som\r\nvi kanske trodde att vi i Sverige hade vaccinerat oss\r\nemot och hade kommit förbi - frågor som rör relatio-\r\nner till andra människor beroende på deras hudfärg,\r\nsexuella läggning eller religion - dvs. sådant som vi i\r\nSverige faktiskt trodde att vi hade klarat av i vårt\r\nupplysta demokratiska samhälle, men som det är\r\nalldeles uppenbart att vi inte har gjort.\r\nHär finns ett exempel i närtid på hur fruktansvärt\r\nutvecklingen kan ta oss om vi inte ser upp i tid och\r\nanvänder detta som en utgångspunkt för samtal om\r\ndagens och morgondagens Sverige. Det är tanken.</pre><pre>Anf.  108  GUN HELLSVIK (m):\r\nFru talman! Jag vill börja med att uttrycka min\r\nuppskattning över att statsministern i sin information\r\ntydligt visade att informationskampanjen syftar till att\r\nmedvetandegöra den ondska som finns och alltid har\r\nfunnits i människan.\r\nDiskussionen har ju tidigare alltid varit sådan att\r\ndet har funnits skäl att oroa sig över att vi skulle in-\r\nformera om en historisk händelse. Jag uppskattar att\r\nsyftet med informationskampanjen är att visa på vad\r\nsom kan hända om vi inte lär våra unga att respektera\r\nvarje enskild individs värde.\r\nJag skulle i det här sammanhanget också vilja\r\nkomma med en liten tanke. Jag är övertygad om att\r\nstatsministern inte har haft möjlighet att gå in på alla\r\ntankar som finns inför informationsarbetet, men be-\r\nskrivningen ger intrycket att informationen är upp-\r\nbyggd för att ge de vuxna kunskaper att förmedla till\r\nbarnen. Detta är otroligt viktigt. Men det är också\r\nmycket viktigt att skapa förutsättningar för de unga att\r\nta till sig information, att uppleva att informationen\r\nrör dem och att det inte är något som bara tillhör\r\nförfluten tid.\r\nDet kanske är litet opassande i detta sammanhang,\r\nmen jag skulle ändå gärna vilja föra fram en liten\r\ntanke, som enligt min uppfattning skulle vara av bety-\r\ndelse just för att de unga skall sätta sig in i vad som\r\nhar hänt, nämligen att vi på något sätt ser till att alla\r\nbarn får möjlighet att själva läsa Anne Franks dagbok.</pre><pre>Anf.  109  Statsminister GÖRAN\r\nPERSSON (s):\r\nFru talman! Det kan vara en nog så god idé, som\r\njag inte har möjlighet att värdera just nu. Men jag har\r\ningen anledning att säga att det inte skulle vara god\r\nläsning - tvärtom. Jag tror också att många barn och\r\nungdomar fortfarande läser denna skakande skildring.\r\nJag är glad för Gun Hellsviks deklaratation. Jag\r\nvill också säga att det naturligtvis inte bara handlar\r\nom ungdomars värden och värderingar, utan det finns\r\nju en tendens att också vi vuxna glömmer och slarvar.\r\nOckså vi behöver påminnas om historien och återigen\r\nlära på nytt för att kunna vara goda samtalspartner till\r\ndem som växer upp. Syftet är brett och har den in-\r\nriktningen.</pre><pre>Anf.  110  INGER DAVIDSON (kd):\r\nFru talman! Jag vill också tacka för initiativet och\r\nför informationen som vi har fått om den informa-\r\ntionskampanj som nu skall gå ut till framför allt alla\r\nskolor.\r\nJag hör till dem som tror på den här typen av\r\nkampanjer, där vuxenvärlden samlar sig och ger ett\r\nentydigt budskap i en fråga där man är överens om att\r\ndet inte finns några andra budskap som gäller. Andra\r\nskall få uttrycka sina åsikter, men det skall vara väl-\r\ndigt tydligt att här står hela Sveriges vuxenvärld enad\r\nom att vi, oavsett vilka ideologier vi utgår från för\r\növrigt, vill att våra ungdomar skall veta vad som har\r\nägt rum under andra världskriget, framför allt när det\r\ngäller Förintelsen.\r\nJag känner att det skulle vara väldigt värdefullt att\r\nvi samtidigt tog upp skolans roll över huvud taget.\r\nStatsministern talade om vardagsslitet. Egentligen\r\nhandlar det ju om att varje dag i skolorna poängtera\r\nhur viktig respekten för andra människor är, att ele-\r\nverna på ett praktiskt sätt får lära sig att respektera\r\nvarandra, respektera vuxna och också får uppleva att\r\nde vuxna respekterar dem tillbaka. Det är detta som\r\nskolans värdegrund utgår ifrån, men som tyvärr har\r\nvarit väldigt otydlig under ett antal år i Sverige. Det\r\nvore bra om statsministern på ett tydligt sätt i dag, i\r\nsamband med att vi talar om de här frågorna, poängte-\r\nrade att skolans värdegrund, som den uttrycks i läro-\r\nplanerna, skall omsättas i praktiken varenda dag och i\r\nvarje skola.</pre><pre>Anf.  111  Statsminister GÖRAN\r\nPERSSON (s):\r\nFru talman! Jag är såsom gammal läroplansförfat-\r\ntare fylld av respekt för de läroplaner som finns för\r\ngrundskolan, gymnasieskolan och vuxenutbildningen\r\nmen också för de pedagogiska programmen för för-\r\nskolan. Där saknas inte goda värderingar. Dessa finns\r\ndet all anledning att i alla sammanhang hävda.\r\nVad som ju saknas, och har saknats, är ett stöd för\r\nskolans fostrande insats från dem som finns runt om-\r\nkring i samhället i en tid då det blir mycket svårare,\r\noch är mycket svårare, att vara lärare - pedagog. Det\r\när en mängd information och en mängd värderingar\r\nsom strömmar över barn och ungdomar. I detta arbete\r\nkrävs att vi som finns runt omkring skolan men inte i\r\nskolan som arbetande - föräldrar, morföräldrar, far-\r\nföräldrar, syskon och kamrater - visar att vi också står\r\nför de värderingar som skolan skall ge uttryck för och\r\nsom det demokratiska samhället bygger på. Lärarna\r\nskall inte lämnas ensamma med uppgiften, utan det är\r\nhela samhällets ansvar. Det hoppas jag att den här\r\ninsatsen också resulterar i.</pre><pre>Anf.  112  JUAN FONSECA (s):\r\nFru talman! Jag vill också vara en av dem som\r\nsällar sig till kampanjen. Jag tycker naturligtvis att\r\nden är välkommen och väldigt viktig.\r\nMen låt mig berätta för statsministern om två ex-\r\nempel som visar hur vårt land ser ut i dag. Jag tror\r\noch vet att Göran Persson också vet hur landet ser ut i\r\ndag, men låt mig berätta  vad mina väljare i det fattiga\r\nSverige beskriver.\r\nTV Aktuellt åkte till ett invandrartätt område i\r\nStockholm. Man ställde frågan till ca 20 barn med\r\ninvandrarbakgrund vad de tyckte om den svenska\r\npoliskåren. Man frågade om de tyckte att polisen var\r\nrasister. Svaret från barnen, som i dag är 11-13 år,\r\nvar kompakt: Ja. Det måste bekymra oss alla om barn\r\nsom ser ut som jag eller är svarta tycker att det svens-\r\nka rättsväsendet har rasistiska inslag.\r\nHärom dagen träffade jag några afrikaner, välut-\r\nbildade sådana. Det var några som hade invandrat till\r\nSverige och andra som var födda i Sverige. Det var ett\r\nhundratal afrikaner. Jag ställde frågan: Hur många av\r\ner har över huvud taget ett jobb? Svaret var kompakt:\r\nNej, ingen av dem hade jobb i vårt land. Vi håller på\r\natt få ett samhälle där klyftorna inte bara är sociala\r\nutan också etniska. Detta är en utveckling som vi\r\nallihop måste bekämpa med alla krafter. Jag tycker\r\nockså att en kampanj, i den mån det går, skall kunna\r\nriktas till myndigheter och andra inom bl.a. arbets-\r\nmarknaden som ansvarar för att ge människor möjlig-\r\nhet att försörja sig själva.</pre><pre>Anf.  113  Statsminister GÖRAN\r\nPERSSON (s):\r\nFru talman! Det här är också en dimension, vär-\r\nderingar och förhållningssätt i dagens samhälle, som\r\nvi får möjlighet att uppmärksamma i anslutning till\r\ndet här samtalet. Den kritik som ligger i Juan Fon-\r\nsecas fråga vad gäller exempelvis polisens beteende i\r\nett visst område, har jag svårt att värdera. Det kan\r\nfinnas skäl till kritik. Det kan också finnas goda ex-\r\nempel att lyfta fram, där poliser arbetar konstruktivt i\r\nnära dialog i just det egna bostadsområdet som när-\r\npoliser.\r\nVi vet att arbetslösheten slår mycket hårdare i vis-\r\nsa invandrargrupper än vad den gör i andra delar av\r\nsamhället. När nu konjunkturen vänder uppåt, när\r\njobben kommer tillbaka, när arbetslösheten trycks\r\ntillbaka, får vi en möjlighet att mer kraftfullt ta tag i\r\ndetta.\r\nDet är klart: Klarar vi inte den här typen av utma-\r\nningar, blir också det budskap som vi riktar till våra\r\nbarn och ungdomar om värderingar och ideal något\r\nsom de snabbt kan peka på att det inte omsätts i hela\r\ndet svenska samhället. Därmed får vi problem i vårt\r\nsamtal.\r\nEgentligen är den typ av diskussion som Juan\r\nFonseca för av samma typ som den som Marianne\r\nSamuelsson förde alldeles nyss. Det samhälle vi ver-\r\nkar i är i sig ett uttryck för de värderingar vi omfattar.\r\nDetta måste vi hela tiden ha klart för oss. Här får vi\r\nett historiskt exempel att starta samtalet utifrån, något\r\nsom vi aldrig vill glömma, men som bär framåt när\r\ndet gäller människovärde och demokrati.</pre><pre>Anf.  114  JUAN FONSECA (s):\r\nFru talman! Det minsta jag vill är att det jag har\r\nsagt tolkas som kritik. Jag beskriver bara, och det gör\r\nont för mig att beskriva det land jag lever i i dag som\r\nett land som faktiskt har inslag av diskriminering mot\r\nmänniskor som ser ut som jag och mot människor som\r\när svarta. Jag beskriver att det finns barn som uttryck-\r\ner att de tycker att den svenska poliskåren har inslag\r\nav rasism. Det jag uttrycker är ett slags längtan efter\r\natt den kampanj som jag vet att Göran Persson vill\r\nåstadkomma också innefattar den längtan och de\r\nbehov som de här barnen uttrycker, så att vi inte läm-\r\nnar en betydande del av befolkningen utanför, en del\r\nsom i dag behöver samhällets stöd.</pre><pre>Anf.  115  Statsminister GÖRAN\r\nPERSSON (s):\r\nFru talman! Jag har ingen annan uppfattning än\r\nJuan Fonseca på den punkten. Där hjälps vi åt.</pre><pre>10 §  Information från regeringen om toppmö-\r\ntet om sysselsättningen</pre><pre>Anf.  116  Statsminister GÖRAN\r\nPERSSON (s):\r\nFru talman! I juni i år enades stats- och regerings-\r\ncheferna i EU om att föra in en ny avdelning om sys-\r\nselsättning i EU-fördraget. Den 21 november samla-\r\ndes vi igen för att påbörja arbetet med att omsätta det\r\nnya fördraget i praktisk handling. Sverige har konsek-\r\nvent och ihärdigt drivit sysselsättningsfrågan i EU.\r\nDet arbetet har givit resultat. Att betvinga arbetslöshe-\r\nten är nu ett klart uttalat gemensamt intresse i EU.\r\nKampen för jobben och viljan till full sysselsätt-\r\nning har också märkbart påverkats av de senaste årens\r\nregimskiften inom EU. Alltfler länder har slutit upp\r\nbakom behovet av en tydlig politik för sysselsättning\r\noch mot arbetslöshet.\r\nInför sysselsättningstoppmötet skickade jag till-\r\nsammans med Storbritanniens premiärminister Tony\r\nBlair och Italiens premiärminister Romano Prodi ett\r\ngemensamt brev till EU:s ordförande Jean-Claude\r\nJuncker. Där förde vi fram en rad gemensamma\r\nståndpunkter inför toppmötet.\r\nVårt gemensamma initiativ demonstrerar att det\r\ngår att kombinera en politik för sysselsättning i Euro-\r\npa med vitt skilda särdrag i fråga om åtgärder och på\r\narbetsmarknaderna i de enskilda länderna. Ingen kan\r\nju säga annat än att Sverige, Italien och Storbritannien\r\när varandra väldigt olika.\r\nToppmötet i fredags visar värdet av de nya för-\r\ndragsbestämmelserna om sysselsättningen. Redan\r\ninnan fördraget träder i kraft har vi skapat förutsätt-\r\nningar för att avsnittet skall få praktisk betydelse.\r\nDet viktigaste resultatet av toppmötet var att vi\r\nlyckades enas om gemensamma, konkreta mål och\r\nriktlinjer för sysselsättningspolitiken. I uppföljnings-\r\nprocessen efter toppmötet skall varje medlemsstat ta\r\nställning till och kommentera samtliga delar av de\r\nriktlinjer som stats- och regeringscheferna enades om.\r\nI strategin för ökad sysselsättning ligger fokus på\r\nbehovet av flexibilitet på arbetsmarknaden. Den euro-\r\npeiska visionen kan formuleras som att var och en\r\nskall ha möjlighet att få del av de möjligheter som\r\nmorgondagens arbetsmarknad ger.\r\nMänniskor skall vara trygga nog att våga och ut-\r\nbildade nog att kunna byta anställning, flytta eller ta\r\ninitiativ till att stärka sin kompetens. Europa har valt\r\nväg. Vi väljer kunskap framför låga löner. Vi väljer\r\nutbildning framför passiva stöd.\r\nI Luxemburg enades vi om att medlemsstaterna\r\nvar och en på sitt sätt skall främja människors möjlig-\r\nheter att få arbete.\r\nVi skall angripa ungdomsarbetslösheten. Inom\r\nfem år skall alla ungdomar, innan de varit arbets-\r\nlösa i sex månader, erbjudas en ny start i form av\r\nutbildning, omskolning, arbetslivserfarenhet, an-\r\nställning eller andra åtgärder som främjar deras\r\ninträde på arbetsmarknaden.\r\nVi skall förebygga långtidsarbetslösheten. Inom\r\nfem år skall alla arbetslösa vuxna innan de har\r\nvarit arbetslösa tolv månader erbjudas en ny start.\r\nVi skall gå från passiva till aktiva åtgärder. För\r\natt öka andelen arbetslösa som erbjuds utbildning\r\nskall varje medlemsstat lägga fast en målsättning\r\nom att gradvis närma sig en andel om minst 20 %.\r\nVi skall utveckla metoder för partnerskap som\r\nengagerar parterna på arbetsmarknaden.\r\nVi skall underlätta övergången från skola till\r\narbete.\r\nJust detta med partnerskap vill jag peka på. Det är\r\nfint att stats- och regeringscheferna i Europa träffas\r\noch säger: Det här är ingenting som vi själva klarar\r\nav. Här måste arbetsmarknadens parter vara med;\r\nfackföreningar och arbetsgivare. Det är något som jag\r\ninte tror hade kunnat sägas i Europa för fem sex år\r\nsedan. Vi hade aldrig fått ett kapitel i fördraget. Vi\r\nhade heller aldrig samlats alla 15 och sagt: Nu skall vi\r\nengagera fackföreningar och arbetsgivare i kampen\r\nmot arbetslösheten. Det händer någonting i Europa\r\njust nu. Det är en politisk vindkantring som är mycket\r\nhoppfull.\r\nDen europeiska företagarandan skall stärkas. Där-\r\nför har vi enats om följande:\r\nDet skall bli lättare att starta och driva företag.\r\nBestämmelserna skall vara klara, stabila och till-\r\nförlitliga. Villkoren för riskkapitalmarknaden skall\r\nutvecklas.\r\nMöjligheterna att skapa nya arbetstillfällen inom\r\nnya sektorer och med ny teknik skall förbättras.\r\nSkattesystemen skall bli gynnsammare för syssel-\r\nsättningen.\r\nMen skattesänkningar får inte äventyra sunda, of-\r\nfentliga finanser eller hota basen för de sociala trygg-\r\nhetssystemen. Med detta i beaktande är vi självfallet\r\nberedda att diskutera mål för en sänkning av skatte-\r\nkvoten och för sänkta arbetskraftskostnader.\r\nSådana åtgärder skall, förutom mot den statsfi-\r\nnansiella stabiliteten, också vägas mot andra angeläg-\r\nna åtgärder för att minska arbetslösheten, förbättra\r\nvälfärden och främja tillväxt och rättvisa.\r\nMötet resulterade också i möjligheter att undersö-\r\nka lämpligheten av att minska momsen på vissa\r\ntjänster.\r\nFöretagen och de anställda måste snabbt kunna\r\nanpassa sig till förändringar och ny utveckling på\r\nframtidens marknader. Därför inriktas arbetet på att\r\nför det första modernisera arbetsorganisationen -\r\nkompetensutveckling är en central del; moderni-\r\nseringen skall i stor utsträckning ske i samarbete\r\nmed parterna på arbetsmarknaden - samt\r\nför det andra stödja företagens anpassningsförmå-\r\nga.\r\nDessutom kommer investeringar för små och me-\r\ndelstora företag och i infrastruktur i transeuropeiska\r\nnätverk att stimuleras av besluten på toppmötet. I\r\nslutsatserna uppskattas insatserna till 10 miljarder\r\necu, vilket kan innebära en total investeringsvolym på\r\nmer än 30 miljarder ecu, alltså närmare 300 miljarder\r\nkronor.\r\nI toppmötets resultat inryms också ett konkret re-\r\nsultat av ett tålmodigt svenskt arbete. Jämställdheten\r\nmellan kvinnor och män får en framträdande roll i\r\ndetta dokument. I praktiken innebär det att EU varje\r\når kommer att bedöma vilka framsteg de enskilda\r\nmedlemsstaterna gör när det gäller jämställdheten.\r\nDiskriminering mellan män och kvinnor skall\r\nangripas.\r\nEtt aktivt yrkesliv måste kunna förenas med ett bra\r\nfamiljeliv.\r\nÅterinträde i yrkeslivet skall underlättas.\r\nHär återfinns också ett annat svenskt initiativ,\r\nnämligen att inträdet på arbetsmarknaden skall under-\r\nlättas för funktionshindrade.\r\nAllt detta kommer självfallet att påverka politiken\r\n- i Sverige och i övriga EU. Allt som vi gör på syssel-\r\nsättningsområdet kommer att bedömas inte bara uti-\r\nfrån våra egna ambitioner och målsättningar utan\r\nockså utifrån de mål som vi har satt upp inom EU.\r\nDenna process kommer att vara lika tydlig som när\r\ndet har gällt konvergenskriterierna för den ekonomis-\r\nka politiken.\r\nFru talman! I slutsatserna från toppmötet utvecklas\r\nsynen på hur genomförandet av riktlinjerna skall ske i\r\nde enskilda medlemsstaterna.\r\nNär riktlinjerna har antagits av rådet skall med-\r\nlemsstaterna ta ställning till samtliga riktlinjer i sina\r\nnationella handlingsplaner för sysselsättning. Därige-\r\nnom kommer riktlinjerna att konkretiseras i form av\r\nnationella mål uttryckta i siffror, där detta är möjligt\r\noch lämpligt, och omsättas i nationella åtgärder.\r\nFör svensk del innebär det att ett nytt sätt att arbe-\r\nta tar sin början. Med utgångspunkt i riktlinjerna skall\r\nvi ta ställning till varje enskilt mål och bestämma oss\r\nför vilka åtgärder vi skall vidta. Ett viktigt inslag blir\r\natt prioritera mellan de olika målen.\r\nVi kommer att noga analysera hur vi skall gå till\r\nväga för att uppnå de riktlinjer som gäller. Detta\r\nkommer vi sedan att konkretisera i en egen nationell\r\nhandlingsplan, som kommer att utgöra ett centralt\r\npolitiskt dokument.\r\nSverige och de övriga medlemsstaterna kommer\r\natt presentera sina nationella handlingsplaner för\r\nsysselsättningen inför Europeiska rådets möte i Car-\r\ndiff i juni 1998.\r\nEuropeiska rådet väntas i december 1998 ta ställ-\r\nning till riktlinjer för år 1999. På så sätt går vi nu in i\r\nen process där vi jämförs med varandra, där vi lär av\r\nvarandra och där vi utvärderas i en ständigt pågående\r\ndiskussion. Jag är övertygad om att detta, på samma\r\nsätt som konvergensprogrammen, kommer att resulte-\r\nra i en faktisk förändring.\r\nLåt mig därför, fru talman, få avsluta anförandet\r\nmed att säga att jag är till freds med mötet i Luxem-\r\nburg, men naturligtvis inte helt nöjd. Sverige har\r\nstörre ambitioner på sysselsättningsområdet - både\r\nhär hemma och i Europa.\r\nMen det är en framgång att EU sätter utbildning\r\nsom det främsta medlet för att skapa en flexibel euro-\r\npeisk arbetsmarknad.\r\nDet är en framgång att jämställdheten nu har fått\r\nen så framträdande roll i den europeiska strategin för\r\nökad sysselsättning.\r\nDet är en framgång att arbetet med att underlätta\r\nfunktionshindrades inträde i yrkeslivet lyfts fram i\r\nriktlinjerna.\r\nDet är självklart också en framgång att vi nu har\r\nen gemensam europeisk strategi för att bekämpa ar-\r\nbetslösheten i EU. Det finns de som skulle kalla det\r\nen framgång för Sveriges regering och riksdag. Men\r\nfrämst är det naturligtvis en framgång för de\r\n18 miljoner människor som i dag inte har möjlighet\r\natt genom eget arbete medverka till att utveckla Euro-\r\npa. För Sverige är detta ytterligare ett steg i det sam-\r\nlade arbetet för att halvera den öppna arbetslösheten\r\ntill år 2000 och därefter ta steget vidare till full sys-\r\nselsättning. Det är vår viktigaste och allt annat över-\r\nskuggande uppgift.</pre><pre>Anf.  117  PER UNCKEL (m):\r\nFru talman! Låt mig tacka Göran Persson för re-\r\ndogörelsen för vad som timade i Luxemburg. Det\r\nfinns mycket som jag skulle vilja kommentera och\r\ndiskutera. Men eftersom tiden är knapp skall jag be-\r\ngränsa mig till en enda fråga, nämligen till den fråga\r\nsom har att göra med skatten på arbete.\r\nMånga av oss tyckte nog att det fanns ett glädjan-\r\nde erkännande i slutdokumentet från Luxemburg i\r\nfråga om betydelsen av skatten på arbete - eller snara-\r\nre skattens negativa betydelse för jobben. Göran Pers-\r\nson säger nu att det blåser en ny vind genom Europa.\r\nDet är möjligt att det är så. Men det föreföll, åtmins-\r\ntone av tidningsuppgifter att döma, som om Göran\r\nPersson snarast blåste åt andra hållet.\r\nTrots att Sverige enligt EU självt är det land som\r\nhar de högsta skatterna på arbete och trots att Sverige\r\nenligt andra statistiska uppgifter är det land som har\r\nde högsta skatterna för de lägsta inkomsttagarna, har\r\ndet rapporterats att Göran Persson har lagt ned en\r\nbetydande möda på att säkerställa att det inte skulle\r\nbli alltför bindande förpliktelser för Sverige att gå\r\nvidare på en väg som utstakas av den europeiska\r\nunionen.\r\nJag vill därför fråga Göran Persson: Vad kommer\r\nregeringen nu konkret att göra med anledning av det\r\nsom trots allt står i slutdokumentet? Vilka konkreta\r\nförslag har vi att se fram emot - inte bara avvägning-\r\nar, tankar och funderingar? Är det så att regeringen\r\navser att för riksdagen lägga fram förslag om en\r\nsänkning av skatten på arbete, i synnerhet på arbete\r\nför de lägsta inkomsttagarna - självfallet fullt finansi-\r\nerat så att det står i överensstämmelse med de uttalan-\r\nden som den europeiska unionen, enligt min mening,\r\nså klokt har gjort i Luxemburg?</pre><pre>Anf.  118  Statsminister GÖRAN\r\nPERSSON (s):\r\nFru talman! Det sista är precis det som Per Unckel\r\nfaktiskt behövde uppmärksamma. Det kloka, Per\r\nUnckel, är ju numera att politiker som kräver sänkt\r\nskatt på arbete också har modet att säga att det inte får\r\näventyra statsfinanserna.\r\nPå den tiden då de som Per Unckel kände styrde\r\nEuropa var det fritt fram för skattesänkningar. Det\r\nskulle ju omedelbart resultera i nya jobb. Det har\r\nprövats i några länder, jag skall inte peka på vilka för\r\natt inte genera Per Unckel, men resultatet har inte\r\nvarit särskilt gott - sönderkörda statsfinanser och\r\nväxande klyftor till följd av nedskärningar i välfärden.\r\nNär vi kring bordet i Luxemburg nu enas om att vi\r\nkan pröva detta med sänkt skatt på arbete, under för-\r\nutsättning att det inte kör sönder statsfinanser och inte\r\nhotar basen för trygghetssystemen, finner jag en alli-\r\nans i det samtalet i dag med länder i Europa som förut\r\nhar prövat helt andra recept. När det blåser nya vin-\r\ndar, Per Unckel - jag skall inte gå tillbaka till de\r\nuttalanden som moderater har fällt om hur man klarar\r\njobb genom att sänka skatterna - står de uttalandena i\r\nskarp kontrast till det som EU nu har enats om: Det\r\nskall finansieras. Man skall ta hänsyn till trygghetssys-\r\ntemen. Därefter? Ja, låt oss diskutera det! Jag är glad\r\natt jag kunde medverka till den typen av skrivning när\r\nvi satt där runt bordet; detta mot bakgrund av vissa\r\nerfarenheter från Sverige, försiktigt uttryckt, som\r\nvägleder oss i detta sammanhang.</pre><pre>Anf.  119  PER UNCKEL (m):\r\nFru talman! Jag vet inte om det är meningsfullt att\r\ndiskutera med statsministern om han inte vill svara på\r\nfrågor som vi i riksdagen har anledning att ställa till\r\nhonom.\r\nFrågan var: Vilka konkreta slutsatser drar stats-\r\nministern av det han själv ändå har undertecknat i\r\nLuxemburg och vilka förslag kommer riksdagen att få\r\nmed anledning av dessa propåer, som EU nu har\r\nskrivit under? Statsministern är naturligtvis väl med-\r\nveten om att det är fullt möjligt att i detta samhälle\r\nsänka skatten, fullt finansierat, och att därmed klara\r\nde budgetpolitiska mål som riksdagen samtidigt har\r\nsatt upp.\r\nMin fråga är därför: Är statsministern beredd att\r\nutnyttja de möjligheter att sätta människor i arbete\r\nsom rekommendationerna från Luxemburg antyder?\r\nSituationen i Sverige är ju den att det inte går bra\r\nmed arbetslöshetsbekämpningen, om man därmed inte\r\nmenar att skyffla undan människor från arbetslös-\r\nhetsstatistiken. Men om man menar att det skall bli\r\nfler jobb, går det inte bra för Sverige i dag. Därför\r\nupprepar jag min fråga, samtidigt gärna med en liten\r\nblick på de engelska erfarenheterna av en konservativ\r\nregering: Vad är Göran Persson beredd att göra i\r\nSverige?</pre><pre>Anf.  120  Statsminister GÖRAN\r\nPERSSON (s):\r\nFru talman! Låt mig ta detta med en gång så att vi\r\nslipper att bita oss fast vid det: Jag sade alldeles nyss i\r\nmin information att vi nu tar tag i hela detta doku-\r\nment, väger det emot de åtgärder som vi vill vidta i\r\nSverige och kommer naturligtvis tillbaka till riksda-\r\ngen med ett samlat dokument och presenterar det\r\nhela. Det kan jag inte stå och göra i dag när bläcket på\r\npapperet knappt har torkat. Det tror jag att också Per\r\nUnckel begriper.\r\nSedan vänder jag mig med kraft emot Per Unckels\r\nsynsätt, att utbildning skulle vara en metod att skyffla\r\nundan människor från arbetsmarknaden. Att vi bygger\r\nut högskolan med 60 000 platser, är det att skyffla\r\nundan arbetslöshet? Vad är då de högskoleplatser som\r\nfinns redan i dag? Är det också gömd arbetslöshet?\r\nOch vad avslöjar detta för syn på utbildning? Det\r\nfrågar jag mig.\r\nVi kommer aldrig att klara full sysselsättning och\r\nett flexibelt Sverige om vi inte ger människor mer av\r\nkompetens och kunnande. Det är att förhindra framti-\r\nda arbetslöshet, inte att gömma den, Per Unckel.</pre><pre>Anf.  121  JOHAN LÖNNROTH (v):\r\nFru talman! Statsministern sade att alltfler länder\r\nhar slutit upp för en tydligt politik mot arbetslösheten,\r\noch statsministern är hoppfull. Jag kan ärligt säga att\r\njag önskar verkligen att jag kunde dela den optimis-\r\nmen. Det finns naturligtvis en rad positiva saker som\r\ndiskuterades i Luxemburg, det skall jag inte förneka.\r\nMen i ett längre perspektiv - 10-15 år tillbaka i\r\ntiden - har snarare alltfler länder avlägsnat sig från\r\nden fulla sysselsättningens politik och den fulla sys-\r\nselsättningen som överordnat mål. Man har accepterat\r\nden nya högerns doktrin om inflationsbekämpningens\r\növerhöghet, om fristående riksbank osv. Det är också\r\ndessa idéer som har format den europeiska monetära\r\nunionen som i stora stycken står i radikal motsättning\r\ntill de stolta målsättningar som formulerades i Lux-\r\nemburg.\r\nJag vill ställa en fråga till Göran Persson med\r\nhänvisning till vad statsministern sade för drygt ett år\r\nsedan, i början av oktober 1996, i linjetalet om EU:\r\nKan vi strama ihop, så kan vi expandera ihop. Min\r\nfråga är då: Vad tänker statsministern och regeringen\r\ngöra för att se till att få en ändring på EMU-projektet\r\nså att det möjliggörs just en expansiv politik för att få\r\nned arbetslösheten?</pre><pre>Anf.  122  Statsminister GÖRAN\r\nPERSSON (s):\r\nFru talman! Om man tittar på den politiska ut-\r\nvecklingen i Europa har jag fog för mitt påstående.\r\nDet var ingen som för fem sex år sedan tänkte sig ett\r\ntoppmöte om sysselsättningen. Det var absolut nå-\r\ngonting som var upp till varje enskilt medlemsland att\r\nsköta självt. Det skulle EU inte lägga sig i. EU skulle\r\ndock lägga sig i den andra sidan av politiken: pen-\r\nningpolitiken och den monetära diskussionen. Där var\r\ndet fritt fram, men inte på sysselsättningssidan. I den\r\nmeningen har det inom EU funnits en besvärande\r\nobalans - för att uttrycka sig försiktigt.\r\nJag ser detta som ett första uttryck för våra an-\r\nsträngningar att faktiskt lyfta fram en gemensam eko-\r\nnomisk politik som utnyttjar de förutsättningar i Eu-\r\nropa som låg inflation, låga räntor och sunda offentli-\r\nga finanser har skapat, som jag aldrig har sett såsom\r\nstående i motsats till våra möjligheter att klara jobb\r\noch välfärd, tvärtom.\r\nAtt utifrån detta resonemang ta några initiativ för\r\natt ändra EMU-projektet är alltså inte aktuellt, och\r\nkonvergenskriterierna upplever jag som sunda eko-\r\nnomisk-politiska mål - snarast som förutsättningen att\r\nlångsiktigt klara en ekonomisk utveckling där vi kan\r\npressa tillbaka arbetslösheten.</pre><pre>Anf.  123  JOHAN LÖNNROTH (v):\r\nFru talman! Jag tror ändå att det är svårt att förne-\r\nka att en hel del av de resonemang som fördes i det\r\nsocialdemokratiska Europaprogrammet 1994, som\r\nGöran Persson själv har varit inne på och som LO\r\nvarit inne på i en nyligen utkommen skrift som hand-\r\nlar om det som man brukar kalla för den keynesianska\r\npolitiken i EU på Europanivå. Det står i mycket tydlig\r\nmotsättning till den doktrin som säger att den enda\r\nform av makropolitik som skall bedrivas i EMU är en\r\npolitik som utformas av den nya europeiska central-\r\nbanken, som uttryckligen skall säga nej till politiker\r\nsom kräver en aktiv efterfrågestyrande politik på\r\nEuropanivå. Den motsättningen går det inte att kom-\r\nma undan, Göran Persson. Det är inte möjligt att föra\r\nen sådan politik utan en genomgripande ändring av\r\ngrundkonstruktionen i EMU.</pre><pre>Anf.  124  Statsminister GÖRAN\r\nPERSSON (s):\r\nFru talman! Det tror jag är fel, Johan Lönnroth.\r\nPrecis den invändning som Johan Lönnroth nu reser\r\nhade andra kunnat ha rest för fem år sedan när det\r\ngäller detta sysselsättningsinitiativ. Politik fungerar\r\nändå så att man vidgar gränserna. Man förflyttar fokus\r\nberoende på vilka värderingar som är förhärskande.\r\nDet sker nu en vindkantring, en strömning, i Euro-\r\npa bort från det nyliberala över mot ett mer sociallibe-\r\nralt socialdemokratiskt angreppssätt, där arbetslöshe-\r\nten är något som plågar politikerna. Det som vi nu har\r\ngjort hade för fem år sedan inte varit politiskt möjligt\r\ni Europa. Det är ett litet steg i den riktning som Johan\r\nLönnroth talar om. Ingvar Carlsson och Poul Nyrup\r\nhar också tagit initiativ till en studie av hur man kan\r\nsamordna ekonomisk politik i ett vidare perspektiv i\r\nEuropa för att stimulera just efterfrågan. Den rappor-\r\nten diskuterades också runt bordet vid det här tillfäl-\r\nlet, men den resulterade inte i några konkreta resultat.\r\nJag tror alltså att det är en process som pågår. Just\r\nnu är det mer av koncentration på den sida som gyn-\r\nnar sysselsättningen.</pre><pre>Anf.  125  LARS LEIJONBORG (fp):\r\nFru talman! Också jag vill tacka statsministern för\r\ninformationen. Jag har läst dokumentet från Luxem-\r\nburg och tycker att det är ett bra dokument på många\r\nsätt. Det är bra för unionens alla länder, men det är\r\nsärskilt viktigt för Sverige, och jag vill nämna fyra\r\naktuella källor för den synpunkten.\r\nEnligt EU:s statistikkontor ökar sysselsättningen i\r\n13 av EU:s länder. Men Sverige är ett av de två länder\r\ndär sysselsättningen inte ökar.\r\nEnligt Konjunkturinstitutets rapport häromdagen\r\nnår inte regeringen sitt halveringsmål för arbetslöshe-\r\nten ens i det mest optimistiska alternativet.\r\nEnligt SCB är sysselsättningen nu lägre i Sverige\r\nän på 23 år.\r\nEnligt AMS, som har en optimistisk prognos,\r\nkommer det genomsnittliga antalet jobb i Sverige att\r\nvara lägre nästa år än i år.\r\nMot denna bakgrund finns det anledning att ta\r\nfasta på alla positiva förslag i dokumentet. Under\r\nmötet, vid lunchtid, kom statssekreterare Gunnar\r\nLund - vår EU-förhandlare - ut och sade att statsmi-\r\nnistern kämpade emot skrivningar om skattesänkning-\r\nar, men när vi sedan fick se det dokument som han\r\nhade skrivit under fanns det ändå med rekommenda-\r\ntioner om skattesänkningar på arbete och ökad flexi-\r\nbilitet i arbetsmarknadsreglerna.\r\nDå är det väl ändå berättigat att fråga: När stats-\r\nministern under eftermiddagens lopp accepterade\r\ndessa skrivningar, vilka förslag tänkte sig då statsmi-\r\nnistern att lägga fram för Sveriges riksdag? Det här är\r\nju inga nya saker, utan statsministern måste ha haft\r\nnågra tankegångar. Kommer han att lägga fram det\r\nförslag från Dan Andersson som ligger i Regerings-\r\nkansliet? Får vi sänkta arbetsgivaravgifter? Får vi\r\nsänkt tjänstemoms?</pre><pre>Anf.  126  Statsminister GÖRAN\r\nPERSSON (s):\r\nFru talman! Målet är fastlagt: halverad öppen ar-\r\nbetslöshet till år 2000. Det är ett mål som inte bara\r\nhar hånats utan som näst intill har förklarats som\r\nfullständigt omöjligt att uppnå. Jag tror att vi kommer\r\natt nå det målet. Och det kommer vi att göra genom\r\natt antalet jobb växer i privat sektor och genom att\r\nfler svenskar erbjuds utbildning, en utbildning som är\r\nförutsättningen för att de skall kunna möta arbets-\r\nmarknaden i framtiden.\r\nSverige är ett modernt land. Vi har en högre sys-\r\nselsättningsgrad än nästan alla länder i EU, alltså fler\r\nsvenskar arbetar. Detta är en styrka som vi skall ta\r\nfasta på och använda oss av som utgångspunkt.\r\nSom jag tidigare sade till Per Unckel vägs de för-\r\nslag som vi lägger fram av i sin helhet. Jag är nu glad\r\natt vi i EU är överens om att det inte skall genomföras\r\nnågra skattesänkningar, om de inte är finansierade och\r\nbetalda. De genomförs inte om de eroderar basen för\r\ntrygghetssystemen.\r\nDet är inget självändamål för någon regering att\r\nha höga skatter, tvärtom. Men det är nödvändigt för\r\nvarje regering att se till att de utgifter som den tar på\r\nsig betalas, annars straffas vi omedelbart med skyhö-\r\nga räntor och fallande krona. Dessa samband har vi ju\r\nsett förut, Lars Leijonborg.\r\nDen process som sker kring bordet när man sitter\r\noch förhandlar - ger och tar - är mycket komplicerad.\r\nFör min del var det viktigt att se till att handlingsfrihe-\r\nten behölls. Vi är öppna och nyfikna, men ställer inte\r\nnågot i sikte som kan äventyra det vi nu har uppnått.</pre><pre>Anf.  127  LARS LEIJONBORG (fp):\r\nFru talman! Jag antar att statsministern är angelä-\r\ngen om att andra länder tar det han har uppnått kring\r\nbordet och det han själv tycker är viktigt, t.ex. ökade\r\nutbildningssatsningar, ad notam och gör någonting av\r\ndet. De får inte åka hem till sina parlament och säga\r\natt de har handlingsfrihet och att de inte behöver följa\r\ndet som sagts. Just för att de inte skall agera så är det\r\nangeläget att statsministern tar det han har tvingats\r\nacceptera på allvar.\r\nVi hörde att statsministern sade att det inte finns\r\nnågra bevis för att det är bra att sänka skatter under\r\nförhandlingarna. Innan dagen var till ända hade han\r\nändå satt sitt namn under ett dokument där det står att\r\ndet kan vara bra att sänka skatter för att få fart på\r\njobben. När den eftergiften gjordes - jag tycker att\r\ndet var mycket bra att den gjordes - måste det ändå ha\r\nfunnits en tanke om vilka konkreta förslag den kom-\r\nmer att resultera i i Sveriges riksdag och i detta land,\r\ndär vi har ett sådant skriande behov av fler arbeten.</pre><pre>Anf.  128  Statsminister GÖRAN\r\nPERSSON (s):\r\nFru talman! Jag trodde att Lars Leijonborg mena-\r\nde allvar när han sade att han hade läst dokumentet.\r\nDär framgår det tydligt att vi enats om målsättningen\r\natt låta ungdomsarbetslösa och långtidsarbetslösa gå\r\nfrån passiva till aktiva åtgärder, att lägga fast detta i\r\ntid och att införa ett övervakningssystem som gör att\r\nvi kommer tillbaka år efter år. Det finns också på en\r\nlånga rad andra områden riktlinjer och rekommenda-\r\ntioner av det slag som just nu förekommer på skatte-\r\nsidan.\r\nJag har ingenting emot att diskutera detta - tvärt-\r\nom. Jag är glad för att man i EU har den uppfattning\r\nsom den svenska regeringen givit uttryck för, nämli-\r\ngen att sådana förslag skall vara finansierade till sista\r\nkronan och inte hota basen för välfärdssystemen när\r\nvi lyfter fram dem. Vi är öppna för ett sådant resone-\r\nmang med de förutsättningar man talar om i EU.\r\nTänk, Lars Leijonborg, om ni hade haft det stödet\r\nunder er tid i regeringsställning.</pre><pre>Anf.  129  GÖRAN LENNMARKER (m):\r\nFru talman! Jag ber att få tacka för statsministerns\r\nredogörelse. Jag vill först göra ett påpekande.\r\nBorgerliga regeringar i Västeuropa har lägre ar-\r\nbetslöshet än socialdemokratiska. Jag vill erinra om\r\natt Göran Perssons partivän Gonzales i Spanien förde\r\nupp arbetslösheten till nästan 25 %. Under Mitte-\r\nrandregeringen ökade arbetslösheten mycket starkt.\r\nMan kan räkna med att borgerliga regeringar hade\r\nungefär hälften så hög arbetslöshet som socialdemo-\r\nkratiska. Det var ett påpekande.\r\nJag har två frågor. Jag tycker att statsministern vil-\r\nseleder litet grand när han säger att det som nu skett\r\när så nytt. EU har ju givit rekommendationer om hur\r\nmedlemsländerna bör bekämpa arbetslösheten långt\r\ninnan Sverige blev medlem. Två av de s.k. Essen-\r\npunkterna har den socialdemokratiska regeringen\r\nkonsekvent vägrat att tillämpa i Sverige. Det har rört\r\nsig om skatterna, som har diskuterats, och det har rört\r\nsig om en flexiblare arbetsmarknad.\r\nHur skall vi kunna tro att den svenska regeringen\r\nnu bryr sig om EU:s rekommendationer, när man har\r\nstruntat i dem under de gångna tre åren? Jag har svårt\r\natt förstå hur vi skall kunna lita på att regeringen nu\r\nbyter fot och plötsligt bryr sig om vad EU säger när\r\nman inte har gjort det förr.\r\nDen andra frågan gäller synsättet, som jag blir\r\nmycket häpen över. Skulle det vara en statsfinansiell\r\nbelastning att minska arbetslösheten? Hela statsminis-\r\nterns resonemang går ut på att man inte kan minska\r\narbetslösheten därför att det kostar pengar. Själva\r\npoängen med att minska arbetslösheten är ju att det är\r\nstatsfinansiellt fördelaktigt. Man flyttar människor\r\nfrån arbetslösheten och alla dess sociala konsekven-\r\nser, som kostar pengar för staten, och gör dem till\r\nskattebetalare.\r\nI dag har vi i Sverige kanske 3-4 % högre arbets-\r\nlöshet än vad vi skulle ha haft med en borgerlig rege-\r\nring. Det kostar statskassan mycket pengar. Är det\r\nverkligen statsministerns mening att åtgärder för att\r\nsänka arbetslösheten är en statsfinansiell belastning?\r\nÄr det socialdemokratins synsätt?</pre><pre>Anf.  130  Statsminister GÖRAN\r\nPERSSON (s):\r\nFru talman! Göran Lennmarker är en god företrä-\r\ndare för den dynamiska skolan. De dynamiska effek-\r\nterna är personifierade i Göran Lennmarker. Klipp till\r\nmed några skattesänkningar så kommer jobben, och\r\nså får vi det hela på fötter igen! Det är vad han säger.\r\nVad jag står här och pratar om är det synsätt vi har\r\nvarit hänvisade till i Sverige under några år. Vi måste\r\nförst uppnå balans, och därmed skapa sådan trovär-\r\ndighet på de finansiella marknaderna att räntorna\r\nfaller. Därmed skapar vi sådan trovärdighet att kronan\r\nstärks. Därmed skapar vi sådan trovärdighet att infla-\r\ntionen kan hävas. Det är så sambanden ser ut. Det är\r\ndå man kan bygga nya riktiga jobb.\r\nDen dynamiska skolan - Reagans och Thatchers\r\nstora arv i politiken - har utgått från det andra synsät-\r\ntet. Det har prövats och befunnits för lätt. Att en an-\r\nnan regering med en annan politik skulle ha åstad-\r\nkommit 3-4 % lägre arbetslöshet genom stora skatte-\r\nsänkningar är det ingen som tror på, Göran Lennmar-\r\nker.\r\nEftersom Lennmarker har begärt ordet igen kan\r\njag säga att det har kritiserats våldsamt att vi fick in\r\nkapitlet i fördraget. Det har framför allt från Modera-\r\nternas sida hånats som en hopplös tanke. Nu står\r\nEuropa bakom, och vi sitter i toppmöte omkring sys-\r\nselsättning. Är det bra, Göran Lennmarker, att vi har\r\nfått in ett kapitel om sysselsättningen i fördraget?</pre><pre>Anf.  131  GÖRAN LENNMARKER (m):\r\nFru talman! Det är bra om den svenska regeringen\r\nföljer EU:s rekommendationer. Det har vi tjatat om i\r\ntre år från Moderaterna. Vi får se om den socialde-\r\nmokratiska regeringen äntligen skall börja följa EU:s\r\nrekommendationer. I så fall tar vi det som ett framsteg\r\nför moderat politik.\r\nSå kommer jag till huvudfrågan. Observera att\r\nReagans och Thatchers politik var mycket fram-\r\ngångsrik när det gällde arbetslösheten. Den var så\r\nframgångsrik att deras efterträdare, Clinton respektive\r\nBlair, fullföljer den. Vem trodde att en labourregering\r\ni Storbritannien skulle gå till val på Margaret That-\r\nchers arbetsmarknadspolitik och dessutom vara en\r\nkraftfull förkämpe för denna inom EU? Det trodde väl\r\ningen för tio år sedan.\r\nSynsättet att man skall vänta med att minska ar-\r\nbetslösheten och i första hand balansera statsfinanser-\r\nna bygger på föreställningen att arbetslöshetsbe-\r\nkämpning är en kostsam åtgärd. Att sätta människor i\r\narbete kostar ingenting. Det är en stor fördel för de\r\noffentliga finanserna och för samhällsekonomin i\r\nstort. Vi har nu upplevt två år med mycket svag till-\r\nväxt - kanske 70 miljarder i utebliven BNP-ökning\r\noch en stor välfärdsförlust för Sverige - till följd av\r\nen politik som enbart har varit fixerad på statsfinan-\r\nserna och inte på samhällsekonomin i sin helhet. Ar-\r\nbetslöshetstalen är 3-4 % för höga om vi jämför med\r\nen rimlig utveckling.\r\nDen politik vi förespråkar har varit mycket fram-\r\ngångsrik i de länder där den har prövats. Det har varit\r\nstabila statsfinanser, god utveckling på företagssidan\r\noch lägre arbetslöshet.</pre><pre>Anf.  132  Statsminister GÖRAN\r\nPERSSON (s):\r\nFru talman! Detta blir ett märkligt inlägg. Det\r\nkostar ingenting att sätta människor i arbete, säger\r\nLennmarker. Varför gjorde ni inte det då? Ni hade ju\r\nchansen. Ni satt med hela ansvaret i knät och lyckades\r\ndra på er både massarbetslöshet och sönderkörda\r\nstatsfinanser. Begrep ni inte då vad ni begriper i dag?\r\nFörstod ni inte redan 1993 att ni skulle ha gjort det\r\nsom ni predikar 1997? Vadan denna sena insikt,\r\nLennmarker? Jag tycker faktiskt att det är litet märk-\r\nligt.\r\nMan talar om förlorad tillväxt. Lennmarker har\r\ningen taletid kvar enligt debattreglerna, men om han\r\nhade haft det skulle han ha tagit tillfället i akt och läst\r\nupp tillväxtsiffrorna från de år då Lennmarker med\r\nhjälp av sänkta skatter försökte få fart på Sverige. Vi\r\nhar gnetat och sparat. Vi kan jämföra hur det har gått.\r\nJag är inte rädd för den jämförelsen, Lennmarker.</pre><pre>Anf.  133  MARIANNE\r\nSAMUELSSON (mp):\r\nFru talman! Jag tänkte börja med det som Modera-\r\nterna har varit inne på, nämligen den flexibla arbets-\r\nmarknaden. Statsministern tog just upp frågan om en\r\nflexibel europeisk arbetsmarknad. Jag vill gärna veta\r\nom man avser samma flexibla arbetsmarknad som i\r\nUSA. Vad får det för konsekvenser för jämställdhe-\r\nten?\r\nVi vet att man visserligen har fått fram jobb i\r\nUSA, men hur ser det t.ex. ut för kvinnorna? En en-\r\nsamstående kvinna i USA tvingas många gånger att ha\r\ntre jobb för att klara ekonomin och få ihop pengar till\r\nfamiljen. Man har i och med den flexibla lönesätt-\r\nningen och den flexibla arbetsmarknaden pressat ned\r\nlönerna för framför allt kvinnojobben så enormt att\r\nkvinnorna inte kan leva på sina löner.\r\nDet här visade sig också i den rapport om kvin-\r\nnors arbetsmarknad i Sverige som nyligen kom. Även\r\ndär kunde vi se den här tendensen, att kvinnor tvingas\r\ndubbelarbeta i större utsträckning. Man tvingas dess-\r\nutom ta ökat ansvar för sina gamla, eftersom den\r\noffentliga sektorn i dag inte klarar av det. Samtidigt\r\nvet vi vilken stress man utsätts för när man är arbets-\r\nlös.\r\nEn annan sak som är intressant och viktigt i det\r\nhär sammanhanget är sänkta arbetsgivaravgifter och\r\nmöjligheten att skatteväxla genom att höja skatten på\r\nenergi och miljöbelastande verksamhet.\r\nHur ser statsministern på de här två frågorna?</pre><pre>Anf.  134  Statsminister GÖRAN\r\nPERSSON (s):\r\nFru talman! Jag är öppen för ett resonemang om\r\nskatteväxling av det slag som Marianne Samuelsson\r\npekar på, även om jag inte tror att det ger så stora\r\neffekter. Jag är ändå inte främmande för det som\r\nprincip.\r\nFlexibilitet är ett begrepp vi slänger oss med i de\r\nhär sammanhangen. Det finns en del sådana begrepp\r\nsom aldrig riktigt definieras utan som används litet\r\ngodtyckligt beroende på vilka värderingar talaren har.\r\nNär jag talar om flexibilitet menar jag något annat än\r\nvad exempelvis en moderat eller en amerikan menar.\r\nVad jag menar är att vi skall stärka individen, så att\r\nkvinnan eller mannen har förmågan och möjligheten\r\natt ta ett nytt jobb när den möjligheten dyker upp. Då\r\nhandlar det mer om att ständigt utveckla individen,\r\nständigt ge chans till ny kunskap, ny kompetensut-\r\nveckling, ständigt ge den stimulans som ligger i att du\r\njust genom att du har blivit starkare vågar ta språnget.\r\nDär ligger flexibiliteten i vad vi skulle kunna kalla ett\r\nmer traditionellt nordeuropeiskt - och inte minst\r\nsvenskt - perspektiv.\r\nDet här uttrycks också i EU. Det dokument vi nu\r\nhar framför oss är inget glädjens dokument för dem\r\nsom vill trycka tillbaka fackföreningar eller avreglera\r\narbetsmarknaden. Det bygger på en anständig be-\r\nhandling av dem som har ett jobb och en koncentra-\r\ntion på dem som skall in på arbetsmarknaden och få\r\nett jobb. Jag tror att det var den luxemburgske krist-\r\ndemokraten Juncker som när han var här i somras\r\nsade att sysselsättningstoppmötet inte skulle bli något\r\nslags avregleringsmöte om den europeiska arbets-\r\nmarknaden. Jag tycker att det är bra att han har hållit\r\nsig till det.\r\nJag varnar för att bara gå på uttrycket flexibel. Det\r\nkan betyda så mycket. För mig innebär flexibilitet att\r\nman stärker individen, så att han eller hon förmår och\r\nvågar. För andra innebär det att man tar bort skydd, så\r\natt stressen på den enskilde ökar. Det tror inte jag på.</pre><pre>Anf.  135  MARIANNE\r\nSAMUELSSON (mp):\r\nFru talman! Tack, statsministern, för svaret om\r\nvad som menas med flexibilitet och flexibel. Jag hål-\r\nler helt med statsministern på den punkten. Jag gläder\r\nmig också åt att vi kanske kan starta en dialog kring\r\nskatteväxlingsfrågorna, utifrån att vi som nästa punkt\r\npå dagordningen skall få information från regeringen\r\nom klimatmötet. Det här är oerhört viktiga delar. Kan\r\nman kombinera en förbättrad miljö med fler jobb är\r\ndet oerhört viktigt.\r\nFrågan om arbetsgivaravgifterna är intressant. Jag\r\nträffade nyligen en ungdom som gick på a-kassa. Han\r\nberättade för mig att han hade fått erbjudande om ett\r\nsäljjobb och att han tyckte att det lät väldigt intres-\r\nsant. Men när han räknade på vilka konsekvenser\r\njobbet skulle få på hans nuvarande ekonomiska situa-\r\ntion visade det sig att han skulle få mindre kvar när\r\nhan hade betalt arbetsgivaravgift och löneskatt. Han\r\ntackade därför nej. Samhällsekonomiskt blir det här ju\r\ninte särskilt bra. Vi fortsätter att betala kostnaden för\r\nhans arbetslöshet, och vi får inte in någonting.</pre><pre>Anf.  136  Statsminister GÖRAN\r\nPERSSON (s):\r\nFru talman! Tackade han nej till ett jobb skall han\r\nsjälvfallet inte heller ha någon a-kassa. Det är viktigt\r\natt komma ihåg.\r\nI övrigt gläds jag med Marianne Samuelsson om\r\natt vi kan ha en dialog om gröna jobb. Också detta\r\nfinns med i det här dokumentet. EU är ju i den me-\r\nningen också, Marianne Samuelsson, en miljöorgani-\r\nsation. De stora investeringssummor som finns i do-\r\nkumentet kan mycket väl komma att användas för\r\nprojekt med grön karaktär, inte minst för projekt som\r\nriktar in sig på infrastrukturen, bl.a. spårbunden trafik.\r\nJag vill alltså påstå att dokumentet innehåller\r\nmycket för oss som står för ett ekologiskt uthålligt\r\nSverige. Inte minst våra danska vänner är oerhört\r\npådrivande i det arbete, och det är skoj för oss att ha\r\nden axeln, det samarbetet. Där finns i det här sam-\r\nmanhanget en del att glädja sig åt.</pre><pre>Anf.  137  HOLGER GUSTAFSSON (kd):\r\nTack, fru talman, och tack till statsministern för\r\nredogörelsen! Vi kristdemokrater i Sverige såväl som\r\ni Europa är väldigt tacksamma och glada för att man\r\nnu fokuserar och mobiliserar kring arbetslösheten\r\nockså på Europanivå.\r\nMin fråga till statsministern riktar in sig på åter-\r\nrapporteringen och hur den kommer att gå till. Det\r\nkommer ju att dras upp riktlinjer som man tycker är\r\nlämpliga att pröva i de olika länderna. Sedan kommer\r\nvarje land att välja sitt koncept. Jag har full förståelse\r\nför att det kan se litet olika ut beroende på utgångs-\r\npunkten i respektive nation. Konceptet kan också\r\npåverkas av den sittande regeringen, politiska, ideo-\r\nlogiska och andra överväganden.\r\nNär nationen har valt sitt koncept och sedan så\r\nsmåningom återrapporterar till kommissionen, skall\r\nman då endast återrapportera det man själv har valt ut,\r\neller skall också de andra områdena återrapporteras\r\noch motiveras? Det är min fråga.</pre><pre>Anf.  138  Statsminister GÖRAN\r\nPERSSON (s):\r\nFru talman! Jag tror att vi i vår rapport skall re-\r\ndovisa vilka bitar vi har tagit till oss och varför vi inte\r\nhar tagit till oss av andra, att vi alltså på så sätt skall\r\nmotivera det vi har gjort. Låt mig ändå på den punk-\r\nten uttrycka en viss osäkerhet. Jag är inte exakt säker\r\npå formuleringen, men jag tror att det är så.\r\nJag har sett konvergensprogrammen som en fö-\r\nrebild. De har varit bra. De har så att säga samlat ihop\r\nen nationell politik, och de har paketerats så att de har\r\nvarit läsbara inte bara för byråkrater utan också för\r\nvanligt folk. De har sänts till Bryssel, översatts och\r\njämförts. Det har varit en väldig kraft i den processen.\r\nOm vi väljer att av vissa skäl inte ta med något, tycker\r\njag att vi kan redovisa det. Sedan kan vi ta en debatt\r\nmed andra som tagit med just det. Då kanske det visar\r\nsig att vi inte har tänkt rätt i alla delar - det vore ju\r\nkonstigt. Andra har litet andra infallsvinklar, som vi\r\nnog kan ta till oss. Jag tror på den processen, den är\r\nvettig till sin karaktär. Den förenar europeisk samver-\r\nkan med nationell självständighet, vilket jag tycker är\r\nviktigt att komma ihåg.</pre><pre>Anf.  139  HOLGER GUSTAFSSON (kd):\r\nFru talman! Jag tackar för den uppriktighet som\r\nstatsministern visar inför hela bandet av åtgärder. Jag\r\ntror att det är viktigt. Skulle varje nation enbart välja\r\nut sina speciella önskemål fick vi inte någon större\r\nskillnad i jämförelse med dagsläget. Så sker ju också i\r\ndag. Genom att vara öppna för de andra åtgärderna\r\noch ta till oss den erfarenheten kan vi få en större\r\nmobilisering i Europa. Om statsministern har den\r\nöppenheten är vi väldigt glada. Tack!</pre><pre>Anf.  140  STEN TOLGFORS (m):\r\nFru talman! Inför det här toppmötet försökte Gö-\r\nran Persson anlägga en hög profil - märk väl: inrikes-\r\npolitiskt om än inte utrikespolitiskt. Han menade att\r\nde mål som skulle diskuteras inte ens var särskilt\r\nradikala för Sveriges del, men detta är fullständigt\r\nfelaktigt. De svenska arbetskraftskostnaderna har\r\nstigit mer än de i övriga EU-länder, Sverige har haft\r\nden största nedgången i sysselsättning i EU, och Sve-\r\nrige har de högsta arbetsgivaravgifterna och har höjt\r\ndem mer än något annat EU-land.\r\nNu kommer rekommendationen att sänka arbets-\r\ngivaravgifterna och dessutom avreglera för småföre-\r\ntagen. Då framställs det som en framgång att det här\r\ninte var bindande.\r\nDet råder också viss förvirring. Göran Persson\r\nsökte en nödutgång och sade att det inte fanns något i\r\ntoppmötets beslut som förpliktade oss att sänka ar-\r\nbetsgivaravgifterna. Gunnar Lund sade i stället att det\r\när riktigt att riktlinjerna inte är bindande men att vi tar\r\ndet vi åtar oss här på fullaste allvar. Då blir frågan:\r\nKommer regeringen att följa rekommendationerna?\r\nDet är möjligt att vi inte kan få konkreta besked om\r\nexakt hur, men kommer man att följa dem? Vill man\r\nfölja dem? Kommer man att sänka arbetsgivaravgif-\r\nterna och avreglera för småföretagen?\r\nStatsministern sade också att det i EU nu äntligen\r\nhar kommit hinder mot att göra ofinansierade skatte-\r\nsänkningar som ger underbalansering - som om detta\r\nskulle vara något nytt! Jag kanske får påminna stats-\r\nministern om de s.k. konvergenskriterierna med hin-\r\nder för underbalansering. När, statsministern, har EU\r\nuppmanat till annat än finansierade skattesänkningar?\r\nSlutligen: Är det inte en samordning som Social-\r\ndemokraterna har sökt på sysselsättningspolitikens\r\nområde? Hur kommer det sig då att man ägnar år efter\r\når åt att försöka komma undan den samordning som\r\nfaktiskt finns? Ta t.ex. Essenpunkterna. Ta det som\r\nhar glömts bort, nämligen rekommendationerna från\r\ntoppmötet i Amsterdam i somras där man erinrade om\r\nEssenpunkterna och också gick vidare. Eller ta det här\r\ntoppmötet. Inte vid något tillfälle har man visat minsta\r\nvilja att följa dessa rekommendationer. Kommer ni att\r\nfölja er egen politik, statsministern?</pre><pre>Anf.  141  Statsminister GÖRAN\r\nPERSSON (s):\r\nFru talman! Man följer alltid sin egen politik, Sten\r\nTolgfors. Det är inte så svårt att förstå.\r\nSten Tolgfors räknar upp de problem Sverige nu\r\nhar. Vi har en del bekymmer. Vi ligger högt i skatteut-\r\ntag - visst gör vi det. Vi har å andra sidan en stor\r\ngemensam sektor som folk tycker bra om. Trycket i\r\ndag ligger ju inte precis på att vi skall minska resur-\r\nserna till vården, skolan och omsorgen. Det är bara\r\nModeraterna som vill det. I övrigt är landet samlat\r\nbakom mer resurser till detta.\r\nMen i uppräkningen glömdes det vanliga från\r\nModeraternas sida. Vi hade ju också Europas högsta\r\nbudgetunderskott, Europas högsta räntor, Europas\r\nsnabbast växande statsskuld, Europas snabbast väx-\r\nande arbetslöshet och urusla tillväxtsiffror. Det glöm-\r\ndes bort i uppräkningen. Och det bör nog tas in för att\r\ndet skall vara rättvist.\r\nNu diskuterar man skattesänkningar i det EU som\r\nModeraterna alltid har lyft fram som ett EU som\r\nskulle stå för moderat politik - de ni kände i EU har\r\nju fått avgå, i alla fall många av dem, men okej. Men\r\ninte var det väl moderat politik, Sten Tolgfors, att\r\nskattesänkningar för att klara jobb skulle finansieras?\r\nI så fall, om det var tanken, varför genomförde ni inte\r\ndetta?\r\nDessutom måste jag säga, eftersom Sten Tolgfors\r\nläste upp sin färdiga fråga: Ta gärna vid där Lenn-\r\nmarker inte fick ta vid. Är det bra att vi har fått ett\r\nsärskilt kapitel om sysselsättningen i fördraget? Är ni\r\nmoderater glada för det? Det vore intressant att veta.</pre><pre>Anf.  142  STEN TOLGFORS (m):\r\nFru talman! Jag är medveten om att statsministern\r\nagerar som om han vore här för att granska oppositio-\r\nnen och riksdagen och inte tvärtom. Det här är en\r\nfrågestund där riksdagen skall tala med statsministern\r\nom hans agerande på ett toppmöte där han har repre-\r\nsenterat Sverige. Jag tror att statsministern gärna\r\nskulle jaga MUF för vad den borgerliga regeringen\r\ngjorde. Men nu handlar det inte om det. Det handlar\r\nom statsministerns agerande.\r\nDen gemensamma valutan ses i snart sagt alla EU-\r\nländer som en central del av en strategi för att öka\r\ntillväxten och sänka arbetslösheten. I resolutionen\r\nfrån toppmötet i Amsterdam sade man följande:\r\n\"EMU samt stabilitets- och tillväxtpakten kommer att\r\nstärka den inre marknaden och främja en icke-\r\ninflationsdrivande, makroekonomisk miljö med låga\r\nräntor, och därigenom kommer förutsättningarna för\r\nekonomisk tillväxt och fler arbetstillfällen att öka.\"\r\nDet här toppmötet var Persson med på. Men vil-\r\nken politik driver han i Sverige? Han sade i samband\r\nmed det toppmöte som nyss har varit: Jag tror att\r\nopinionen kommer att förbättras när den ekonomiska\r\nsituationen gör det. Han talade då om EMU. Förbätt-\r\nras, får vi nu höra. Det innebär alltså att Persson\r\nplötsligt tycker att det är en förbättring om svenska\r\nfolket blir för EMU. Då skulle det vara intressant att\r\nhöra hans eget ställningstagande.\r\nInte minst skulle det vara intressant att höra vilket\r\nledarskap han är beredd att visa för att leda in Sverige\r\ni EMU. Vi går ju nu en annan väg än Finland, som har\r\ntagit tag i så många av de problem som den här rege-\r\nringen har underlåtit att ta tag i.\r\nMen min fråga kvarstår: Är statsministern beredd\r\natt följa de rekommendationer som han själv har varit\r\nmed om att fatta beslut om? Det är tyvärr inte en\r\nsjälvklarhet för den här regeringen att följa sin egen\r\npolitik, i alla fall inte den som bedrivs utomlands.\r\nDenna skiljer sig nämligen icke obetydligt från den\r\nsom bedrivs i Sverige.</pre><pre>Anf.  143  Statsminister GÖRAN\r\nPERSSON (s):\r\nFru talman! Återigen säger jag till Sten Tolgfors:\r\nLäs dokumentet! Där finns alla de vanliga formule-\r\nringarna - att man skall genomföra politiken när den\r\npassar, där den är lämplig, och det är upp till de na-\r\ntionella parlamenten att avgöra. Sten Tolgfors skall\r\ninte tro att vi sitter i Bryssel eller Luxemburg och\r\nlägger fast ett dokument som tvingar t.ex. Tyskland\r\natt bedriva en viss politik. Subsidiaritet heter det i\r\nEU-sammanhang. Det borde också en moderat ha lärt\r\nsig vid det här laget. Centralstyrningens tid, i den\r\nmeningen, är faktiskt förbi.\r\nAtt göra ett stort nummer av att detta dokument\r\ninnehåller olika inslag som Moderaterna skulle kunna\r\nta som intäkt för sin politik är att fullständigt ha miss-\r\nförstått dokumentet. Dokumentet är ett uttryck för\r\nriktlinjer och rekommendationer som nu skall följas\r\nupp i respektive land, utifrån varje lands särskilda\r\nförutsättningar. Det står i dokumentet. Allt annat som\r\ningång i den här debatten känns litet märkligt.\r\nJag skall inte jaga Tolgfors mer. Det är inte min\r\nmening att vara elak mot honom. Vad jag är spänd på,\r\nnu när vi har fått det här kapitlet i fördraget, är om\r\nnågon moderat kunde säga \"vi tycker så hemskt illa\r\nom det\" eller \"det här är något som vi gläds åt\" i\r\nstället för att komma med moralkakor och tala om för\r\nmig vad jag får säga och inte får säga från talarstolen.\r\nDet är trots allt ett fritt tankeutbyte i Sveriges riksdag\r\n- också för en statsministers del.\r\nVi har gjort en hel del i Sverige för att förbättra\r\nför de små företagen. Det tänker vi fortsätta med. Där\r\nhar vi stöd från Europa. Vi har gjort en hel del när det\r\ngäller skattefrågor. Det tänker vi fortsätta med - men\r\nutan att äventyra basen för välfärden.</pre><pre>Anf.  144  HANS KARLSSON (s):\r\nFru talman! Jag vill börja med att tacka Göran\r\nPersson för informationen. Det är glädjande att resul-\r\ntatet av Sveriges ansträngning att lyfta upp syssel-\r\nsättningen som en viktig uppgift för EU har vunnit\r\nsådan uppslutning som vi nu kan se. Olyckskorparna\r\nfick fel. De som försökte förlöjliga initiativet inrikes-\r\npolitiskt missbedömde den svenska förmågan, utövad\r\nav en socialdemokratisk regering. Jag måste nog ändå\r\nkonstatera att det skiner igenom en del misslynthet på\r\nsina håll över det mycket framgångsrika arbetet.\r\nJag går sedan över till min frågeställning. Funk-\r\ntionshindrades situation på arbetsmarknaden och den\r\nhöga arbetslösheten för funktionshindrade är en del av\r\nde frågor som har tagits upp i det här sammanhanget.\r\nHär skall varje nation finna sina lösningar, och vi har\r\nen hel del på gång i Sverige på det området. Men för\r\nfunktionshindrade finns det särskilda saker som måste\r\nhanteras, och det innebär att man i vissa avseenden\r\nmåste hitta gemensamma lösningar över nationsgrän-\r\nserna för att funktionshindrade skall kunna röra sig\r\növer gränserna och söka jobb i olika länder.\r\nJag vill därför fråga statsministern om det i dis-\r\nkussionerna har förekommit resonemang om gemen-\r\nsamma idéer, eller om att ta fram gemensamma idéer i\r\nmedlemsländerna, för att möta just det här behovet.</pre><pre>Anf.  145  Statsminister GÖRAN\r\nPERSSON (s):\r\nFru talman! Det har jag ingen insikt om. När det\r\ngäller de funktionshindrades plats på arbetsmarkna-\r\nden har Sverige, och även Danmark och Nederländer-\r\nna, varit långt framme. Jag vet inte exakt vilka reso-\r\nnemang som har förts mellan Arbetsmarknadsdepar-\r\ntementet och motparterna i andra länder. Jag tycker\r\ndock att det här gärna kan bli ett svenskt profilområde\r\noch att vi kan ha höga ambitioner att sprida kunskap\r\nom det vi har gjort i Sverige.\r\nTa exempelvis Samhall, som ju är en fantastisk\r\nverksamhet mitt i skärningspunkten mellan det som\r\nhandlar om stöd, ibland t.o.m. vård och terapi, och -\r\nfaktiskt - konkurrensutsatt produktion. Det är oerhört\r\nframgångsrikt och intressant, och det finns få motsva-\r\nrigheter internationellt. Det är klart att vi kan lyfta ut\r\nsådant. Det vill jag gärna medverka till.</pre><pre>Anf.  146  HANS KARLSSON (s):\r\nFru talman! Jag tar det statsministern säger till in-\r\ntäkt för att han också är beredd att ta med sig den här\r\nfrågan i det fortsatta arbetet och att se till att den här\r\ndelen inte kommer åt sidan i de gemensamma över-\r\nläggningar som kommer att ske mellan medlemslän-\r\nderna på det här området.</pre><pre>Anf.  147  Statsminister GÖRAN\r\nPERSSON (s):\r\nFru talman! Det är klart att vi skall ta med oss den\r\nsaken, gärna i dialog med intresserade i Sveriges\r\nriksdag, som Hans Karlsson och andra. Självklart!\r\nJag kan också, apropå Hans Karlssons första in-\r\nlägg, säga att det är klart att man kan glädja sig åt att\r\nvi nu har fått den här framgången. Den är också ute i\r\nEuropa klart förknippad med de nordiska ländernas\r\nansträngningar. Det är ett bra uttryck för vad vi kan\r\nuträtta inom Europeiska gemenskapen. Därmed inte\r\nsagt att vi skall vara nöjda. Tvärtom, det finns natur-\r\nligtvis fortfarande anledning att i många sammanhang\r\nvara kritisk och att driva på. Men det går att påverka.\r\nDet går att åstadkomma resultat. Det känns bra, sär-\r\nskilt som Europa faktiskt går i mer socialdemokratisk\r\noch socialliberal riktning. Det är inget tokigt utgångs-\r\nläge inför sekelskiftet.</pre><pre>Anf.  148  HANS ANDERSSON (v):\r\nFru talman! Jag skall inte mucka partipolitiskt\r\ngräl, utan utnyttja minuterna till att försöka få några\r\nvärderingar av statsministern.\r\nTydlig politik mot arbetslösheten - jag tycker\r\nmöjligtvis att den dels är oerhört spretig, dels är väl-\r\ndigt vag. Jag jämför då med de ambitioner som har\r\nfunnits tidigare, alltifrån Delors vitbok 1993 och\r\nframöver. Jag jämför också med vad kommissionen\r\nsade i sitt förslag till det här toppmötet.\r\nHade jag fått bestämma skulle satsningarna ha\r\nvarit oändligt mycket större. Jag tror att Göran Pers-\r\nson är helt på det klara med att ambitionerna går\r\nmycket långt i Vänsterpartiet. När det gäller finans-\r\npolitisk expansion är vår uppfattning ungefär i enlig-\r\nhet med Sätt Europa i arbete som Allan Larsson var\r\nmedförfattare till en gång och LO:s initiativ. Det har\r\nJohan Lönnroth pratat litet grand om. Jag skall inte\r\nuppehålla mig vid det.\r\nMen om vi tittar på de sysselsättningspolitiska\r\nambitionerna och jämför dem med vad kommissionen\r\nföreslog finner vi att man hade preciserade syssel-\r\nsättningsgrader, arbetslöshetsnivåer och antal jobb.\r\nVart försvann de? Tittar vi på de arbetsmarknadspoli-\r\ntiska ambitionerna finner vi att de har sjunkit betänk-\r\nligt. Det som då var en mycket kraftfull bit har blivit\r\nsmå paragrafer och oändligt mycket vagare. 25 % i\r\naktiva åtgärder inom fem år har blivit 20 % när det\r\nmöjligtvis kan bli, utan tidsangivelse. Det är inte\r\nsärskilt mycket kvar av preciseringarna på utbild-\r\nningsområdet heller. Det är en klar ambitionssänk-\r\nning.\r\nJag som inte var där vill naturligtvis fråga: Varför\r\nhände det och hur bedömer statsministern möjligheten\r\natt gå vidare?\r\nJag är ganska besviken på det som skall vara nä-\r\nringspolitik. Det var mycket av teknikutveckling,\r\ninnovationsstöd, miljöinvesteringar och arbetslivets\r\nkompetensutveckling i kommissionens förslag. Det är\r\nganska blygsamt nu. Jag skulle vilja säga att tyngd-\r\npunkten faktiskt ligger på skattesänkningar, och det\r\ngör det utan kopplingen till kompetensutveckling, att\r\nlyfta kompetensen hos dem man kallar okvalificerad\r\narbetskraft. På det sättet är jag litet bekymrad.</pre><pre>Anf.  149  Statsminister GÖRAN\r\nPERSSON (s):\r\nFru talman! Det var som jag sade. Jag är inte nöjd\r\nmed det här. Det vore dumt att påstå. Jag har heller\r\naldrig gjort någon hemlighet av att jag tyckte att\r\nkommissionens papper var bättre. Hade vi fått be-\r\nstämma själva hade vi naturligtvis i stort sett antagit\r\nkommissionens papper. Det fanns några inslag som\r\njag inte tyckte var så bra, men i huvudsak var det ett\r\nmycket svenskt dokument. När det väl träffar andra\r\npolitiska krafter i Europa, som har andra värderingar,\r\nspäds det ut något. Men det råder inget tvivel om att\r\ndet är ett steg i rätt riktning. Det kunde har varit läng-\r\nre. Det kunde ha gått fortare. Men det är definitivt åt\r\nrätt håll.</pre><pre>Anf.  150  HANS ANDERSSON (v):\r\nFru talman! Det vi pratade om för en timme sedan\r\nlyser med sin frånvaro, trots att ett av Europas största\r\nproblem är den etniska diskrimineringen i arbetslivet.\r\nInvandrararbetslösheten och den låga sysselsättnings-\r\ngraden är ett jätteproblem i alla Europas länder. Var-\r\nför nämns det inte med ett ord? Var det uppe?\r\nSkattesänkningar på arbete kopplat till kompe-\r\ntenshöjning, kopplat till arbetstidsförkortning, kopplat\r\ntill riktade insatser för att höja sysselsättningen där\r\ndet inte segregerar mera och där det inte urholkar\r\nstatsfinanserna gillar vi. I det avseendet behöver\r\nstatsministern inte fara till Bryssel eller Luxemburg\r\nför att hitta goda uppslag. De finns i de motioner som\r\njag har undertecknat. Men var det den typen av preci-\r\nsa åtgärder, med precis inriktning på sysselsättnings-\r\nhöjning, som var aktuell? Var det inte, som jag ändå\r\ntycker finns kvar här i texten, en mycket mer allmän\r\nvilja att sänka skattetrycket? Det är vi relativt negati-\r\nva till. Vi tror inte att det leder framåt.</pre><pre>Anf.  151  Statsminister GÖRAN\r\nPERSSON (s):\r\nFru talman! Var jag står i den frågan tror jag har\r\nframgått av debatten tidigare i dag.\r\nNär vi tittar på Europa ser vi att det fortfarande\r\nfinns olika nationella traditioner. En del vill inte alls\r\ngå åt det här hållet. Andra vill gå längre. Sedan hittar\r\nman en kompromiss.\r\nDet är inget som hindrar att vi i Sverige utifrån\r\ndessa utgångspunkter nu ger detta en radikal inne-\r\nbörd, en tydlig riktning och visar andra att man kan gå\r\nsnabbare fram. Så här gjorde vi med riktlinjerna från\r\nLuxemburg. Det här åstadkom vi. Den här ansatsen\r\ntog vi. I det sammanhanget tycker jag att jag har stöd\r\nfrån det resonemang vi förde i Luxemburg. Mot den\r\nbakgrunden känns det som en framgång.\r\nÄndå är man inte nöjd. Det ligger i den demokra-\r\ntiske reformistens natur att ständigt vara på väg mot\r\nnågonting nytt.</pre><pre>Anf.  152  OLOF JOHANSSON (c):\r\nFru talman! Jag vill också tacka för informationen.\r\nJag har lyssnat med stort intresse. Jag trodde inte att\r\njag skulle gå in i den här diskussionen med någon\r\nkommentar, men jag kunde faktiskt inte låta bli, även\r\nom det fördröjer miljödiskussionen. Det är ju synd.\r\nFörst vill jag tacka för synpunkterna när det gäller\r\nöppenheten för skatteväxling. Det är viktigt. Jag har\r\nheller inga problem med resonemangen kring flexi-\r\nbiliteten på arbetsmarknaden. Där delar jag självklart\r\nuppfattningen att det är synd att det finns så många\r\ndefinitioner samtidigt.\r\nJag tror att det är viktigt att sådana här debatter\r\nförs. Här blir det plötsligt alldeles tydligt hur det som\r\nfinns i EU kan vara helt okej men när det finns i Sve-\r\nrige är det fel.\r\nExempel 1: Utbildning i EU är okej, utbildning i\r\nSverige är manipulering av arbetsmarknadsstatistik.\r\nExempel 2: Konvergenskrav i EU, dvs. finansie-\r\nring av det man bekostar, är helt okej. Finansiering i\r\nSverige är inte okej.\r\nExempel 3: Sysselsättning är bra när EU samlas\r\nkring det. Men det var dåligt som svenskt förslag från\r\nbörjan. Vi har tillhört dem som har stött det här från\r\nbörjan. Därför finns det en viss konsekvens i detta.\r\nJag vill inte förlänga den här diskussionen. Men\r\njag kan inte låta bli att göra de här kommentarerna.\r\nDessutom tycker jag att statsministern är för blyg-\r\nsam på en punkt. Vi har faktiskt sänkt arbetsgivarav-\r\ngifterna, med störst betydelse för småföretagen. Vi\r\nhar skött det på ett sådant sätt att det också har varit\r\nfinansierat och alltså inte har lett till högre räntor och\r\nsänkt kronkurs som man i annat fall hade kunnat befa-\r\nra.</pre><pre>Anf.  153  Statsminister GÖRAN\r\nPERSSON (s):\r\nFru talman! Det sista Olof Johansson sade är ock-\r\nså ett bra uttryck för att man kan lyssna på varandra.\r\nDet är väl ingen hemlighet att det är Centerpartiet\r\nsom har drivit på när det gällt sänkta arbetsgivaravgif-\r\nter för mindre företag. Vi har tagit till oss argumen-\r\nten, och gemensamt har vi hittat en ansvarsfull finan-\r\nsiering.\r\nSamma förhållningssätt skall vi naturligtvis också\r\nha mot Europa. Där finns det andra idéer och andra\r\nuppslag som kan tjäna som stimulans för en process.\r\nVi går in öppet och frimodigt i detta med det självför-\r\ntroende den har som faktiskt har klarat av att få ord-\r\nning i det egna huset. Nu är vi öppna för förändringar.\r\nOlof Johanssons jämförelser mellan vad som går i\r\nSverige och vad som går i EU är faktiskt en ganska\r\ngod pedagogisk beskrivning av politikens skiftande\r\nnatur, beroende på vilken scen man väljer. Jag skall\r\nfaktiskt komma ihåg den uppräkningen. Den kan\r\nanvändas i andra sammanhang också. Tack för den!</pre><pre>Anf.  154  ANDRE VICE TALMANNEN:\r\nJag får tacka statsministern för informationen.</pre><pre>Överläggningen var härmed avslutad.\r\nBeslut om uppskjuten votering</pre><pre>På förslag av andre vice talmannen medgav kam-\r\nmaren med ändring av tidigare beslut att samtliga\r\närenden på dagens föredragningslista fick avgöras i\r\nett sammanhang vid arbetsplenum tisdagen den\r\n2 december.</pre><pre>11 §  Information från regeringen om Kyotomö-\r\ntet om klimatet</pre><pre>Anf.  155  Miljöminister ANNA LINDH (s):\r\nFru talman! På måndag inleds i Kyoto det tredje\r\npartsmötet om klimatkonventionen. Det är ett av de\r\nviktigaste internationella miljömötena på länge.\r\nHotet mot klimatet kan betraktas som själva urty-\r\npen för ett globalt miljöhot. Växthuseffekten är lång-\r\nsiktig och fortfarande ganska diffus i sina effekter.\r\nMen de åtgärder som måste vidtas är snabba och\r\nkonkreta. Dessutom berör åtgärderna centrala sektorer\r\nsom energi och transporter. Det handlar om att tilläm-\r\npa försiktighetsprincipen. Vi kan i dag konstatera att\r\ndet finns allt större enighet om den vetenskapliga\r\nanalys som gjorts av PCC där professor Bert Bolin\r\ntills helt nyligen har varit ordförande.\r\nMen det är stora ekonomiska intressen som berörs,\r\noch det är tydligt att det inte finns några enkla lös-\r\nningar på de frågor som skall förhandlas i Kyoto.\r\nBakgrunden till förhandlingen är att klimatkon-\r\nventionen som undertecknades i Rio 1992 endast\r\ninnehåller åtaganden som sträcker sig fram till år\r\n2000. Därför beslöts vid det första partsmötet i Berlin\r\ni april 1995 att man skulle inleda förhandlingar med\r\nsikte på att komma överens om framtida minskningar\r\nav utsläppen, främst koldioxid, vid det tredje partsmö-\r\ntet i Kyoto. De tidsramar som nämndes i det s.k. Ber-\r\nlinmandatet var 2005, 2010 och 2020. Dessutom\r\nfastslogs att man i denna omgång inte skulle ställa\r\nkrav på kvantitativa åtaganden av u-länderna.\r\nFörhandlingarna om Berlinmandatet har förts i en\r\nsärskild ad hoc-grupp. Men vi kan i dag konstatera att\r\nde avgörande frågorna hittills inte har kunnat lösas.\r\nDärför blir Kyotomötet avgörande för den fortsatta\r\nprocessen.\r\nVilka är då huvudproblemen? För det första är\r\nparterna oeniga om hur stora åtaganden som skall\r\ngöras. EU har lämnat ett förhandlingsbud på 15 %\r\nsänkning av utsläpp till år 2010 baserat på 1990 års\r\nnivåer. Unionens position är byggd på konventionens\r\nföreskrift om att parterna individuellt eller tillsam-\r\nmans skall genomföra åtgärder. Det är en komplicerad\r\njuridisk process att skapa en sådan s.k. bubbla, men\r\ndet finns många fördelar. Bubblan medger en diffe-\r\nrentiering mellan medlemsländernas åtaganden. Men\r\nden är också baserad på att unionen är kapabel att\r\ngenomföra i vissa avseenden gemensam politik för att\r\ngarantera tyngden i förhandlingsbudet. EU är också\r\npart i konventionen.\r\nAndra OECD-länder har reagerat ganska negativt\r\npå EU:s bud. Man har angripit EU både för att ha lagt\r\nbudet för högt och för att själv genomföra differenti-\r\nering utan att detta är tillåtet för alla andra länder.\r\nAustralien, Norge och Japan menar att olika former\r\nav differentiering borde tillåtas inom hela OECD-\r\nkretsen.\r\nUSA accepterar tanken på lika åtaganden från alla\r\nOECD-parter, men föreslår i stället stabilisering på\r\n1990 års nivå till år 2010. EU har för sin del avvisat\r\ndet amerikanska budet som helt otillräckligt. Man\r\nskall komma ihåg att USA har ungefär tre gånger så\r\nhöga utsläpp som t.ex. Sverige.\r\nFör det andra aktualiserar den amerikanska posi-\r\ntionen ett antal andra problem. USA anser inte att\r\nman skall behöva komma överens om särskilda åtgär-\r\nder eller metoder för att få ned utsläppen. Varje tanke\r\npå harmonisering av regleringar eller på att använda\r\nekonomiska styrmedel avvisas. Det måste vara varje\r\nnations ensak.\r\nEU:s ser sådana åtgärder som centrala. För Sveri-\r\nges del har det varit självklart att det inte räcker att\r\nlägga fast mål. De är viktiga. Men det krävs också\r\ngemensamma åtgärder för att uppnå målen.\r\nVi kan se att hittills har i princip alla industrilän-\r\nder misslyckats i att stabilisera koldioxidutsläppen.\r\nDe har i stället ökat i nästan alla industriländer. Det\r\nvisar att vi inte bara kan diskutera mål, utan att vi\r\nockså måste diskutera medel.\r\nFrån amerikansk sida ser man det också som cent-\r\nralt att söka maximal flexibilitet när det gäller att nå\r\nde uppsatta målen. Man anser det viktigt att i största\r\nmöjliga utsträckning få räkna av sänkor, dvs. det\r\nupptag av kol som sker i växande skog. Man ser det\r\nockså som absolut centralt att få möjlighet till handel\r\nmed utsläppsrättigheter, eller s.k. gemensamt genom-\r\nförande. Det innebär att man kan få tillgodoräkna sig\r\nåtgärder som finansieras i andra länder, t.ex. i de\r\nforna socialistländerna.\r\nEU har för sin del inte ställt sig avvisande till des-\r\nsa metoder men har understrukit att de inte får komma\r\ni stället för konkreta insatser för att minska utsläppen.\r\nHandel med utsläppsrättigheter kan däremot öppna\r\nmöjligheter att på ett konstruktivt sätt använda mark-\r\nnadskrafterna för att bekämpa växthuseffekten. Men\r\nde måste kombineras med konkreta insatser för att\r\nminska utsläppen hos alla parter.\r\nPå alla dessa punkter, inte minst när det gäller\r\nsänkorna, behövs fortsatt utredningsarbete och fortsat-\r\nta förhandlingar.\r\nFör det tredje finns det ett knippe av problem som\r\ngäller u-länderna. USA hävdar att man redan nu måste\r\nfå någon form av konkreta åtaganden från centrala u-\r\nländers sida. 77-gruppen, med stöd av EU, anser med\r\nrätta att Berlinmandatet självt inte innebär sådana\r\nkrav. Däremot blir insatser från de stora u-länderna\r\nnaturligtvis nödvändiga i ett längre perspektiv. Men\r\ndetta kan inte fastställas nu utan bör tillgodoses i\r\nfortsatta förhandlingar efter Kyoto, eventuellt i form\r\nav något som kunde bli ett Kyotomandat. U-länderna\r\nå sin sida ställer också krav på ökade biståndsinsatser,\r\nexempelvis för teknologiöverföring.\r\nU-länderna är generellt misstänksamma, särskilt\r\nmot bakgrund av ställningstaganden i den amerikans-\r\nka kongressen. Förhoppningsvis kan EU här över-\r\nbrygga motsättningar och verka för kompromisser.\r\nFru talman! Det finns klara risker för att Kyotomö-\r\ntet inte kommer att ge något bra resultat. Vid sidan av\r\nproblemens väldiga komplexitet finns det anledning\r\natt vara bekymrad över att de viktigaste aktörerna i\r\nförhandlingen alla verkar ha ganska låsta positioner.\r\nEU har haft ett stort engagemang och aktivt och of-\r\nfensivt drivit på klimatfrågorna. Det har varit glädjan-\r\nde att följa EU-arbetet. Utan EU-engagemanget hade\r\nKyotomötet haft en ännu mer osäker framtid. När den\r\nsvenska delegationen reser till Kyoto är det för att\r\ninom EU:s ram på alla sätt verka för att vi får en\r\növerenskommelse och ett så starkt Kyotoprotokoll\r\nsom möjligt och ett Kyotomandat för fortsatta för-\r\nhandlingar kring de frågetecken som finns kvar.</pre><pre>Anf.  156  TORSTEN GAVELIN (fp):\r\nFru talman! Jag är övertygad om att både miljö-\r\nministern, jag och alla andra som sitter här i kamma-\r\nren anser det mycket angeläget att Sverige kan lämna\r\nett kraftfullt bidrag till ansträngningarna att nå en\r\nhållbar utveckling för världens klimat. I den här frå-\r\ngan har vi i allra högsta grad den svenska opinionen\r\nmed oss. En alldeles nyligen publicerad opinionsun-\r\ndersökning visar att klimatfrågan rankas som den\r\nviktigaste miljöfrågan av inte mindre än 73 % av\r\nsvenskarna, medan kärnkraftsfrågan stöds av 12 %.\r\nDet är viktigt att den svenska delegationen har re-\r\njält med råg i ryggen och kan visa på positiva resultat\r\nfrån Sverige. Den del i frågan som i första hand faller\r\npå vårt ansvar är att Sverige skall uppnå det klimat-\r\nmål som riksdagen satte upp efter Riokonferensen.\r\nJag har med anledning av det två frågor till miljömi-\r\nnistern.\r\nAnser miljöministern att den beslutade kärn-\r\nkraftsavvecklingen underlättar eller försvårar Sveriges\r\nmöjligheter att uppfylla riksdagens klimatmål? Anser\r\nmiljöministern att en stor fossilgasledning från Fin-\r\nland, via Gävle, Stockholm, Södertälje, Norrköping,\r\nLinköping, Jönköping osv. söderut till Tyskland och\r\nmed anknytning till det norska gassystemet västerut,\r\nskulle underlätta eller försvåra för Sverige att uppfylla\r\nriksdagens klimatmål?</pre><pre>Anf.  157  Miljöminister ANNA LINDH (s):\r\nFru talman! Jag kan svara ganska kort på frågorna.\r\nJag anser att den beslutade kärnkraftsavvecklingen\r\nvarken försvårar eller underlättar genomförandet av\r\nklimatmålet. Avvecklingen av Barsebäck skall ge-\r\nnomföras med energieffektivisering och förnyelsebara\r\nbränslen och inte påverka klimatmålet.\r\nVi skall inte ha en storskalig användning av natur-\r\ngaser i Sverige. Däremot är det bra med ett samarbete\r\nrunt Östersjön för att minska kolanvändningen i län-\r\nder som Polen, Tyskland m.fl. som i dag har alldeles\r\nför höga koldioxidutsläpp på grund av kolanvänd-\r\nningen. Därför är det bra om man med ett samarbete i\r\nNordeuropa kan minska användningen av kol och i\r\nstället öka naturgasanvändningen i dessa länder.</pre><pre>Anf.  158  TORSTEN GAVELIN (fp):\r\nFru talman! Jag konstaterar att miljöministerns syn\r\npå kärnkraftsavvecklingen inte stämmer överens med\r\nEU-parlamentets syn. Där har man nyligen konstaterat\r\natt kärnkraften under rådande omständigheter spelar\r\nen nyttig roll när det gäller att minska världens bero-\r\nende av fossila bränslen. Man har också gjort en upp-\r\nskattning att dagens kärnkraft förhindrar utsläpp av\r\n2,3 miljarder ton koldioxid per år eller 10 % av de\r\ntotala utsläppen i världen.\r\nPå den andra punkten är jag mycket glad över\r\nministerns ståndpunkt att vi inte skall använda någon\r\nfossilgas i Sverige. Jag delar helt ministerns syn på\r\nbehovet av att byta ut smutsig kol mot fossilgas söder\r\nom Östersjön och öster om Östersjön. Men det inne-\r\nbär att vi inte behöver använda den i Sverige. Jag\r\nhoppas att ministern gör ett kraftfullt uttalande om\r\ndetta, ju förr dess bättre. Dessa planer fortskrider\r\nsnabbt.</pre><pre>Anf.  159  Miljöminister ANNA LINDH (s):\r\nFru talman! Jag vill bara konstatera om den fråga\r\nvi var oense om, nämligen kärnkraften, att EU-\r\nparlamentet visserligen har diskuterat frågan. Dels\r\nfanns det en annan uppfattning i det utskott som hade\r\nförberett omröstningen, dels var rösterna i omröst-\r\nningen mycket nära varandra. EU-parlamentet är inte\r\nnågot övertygande stöd för kärnkraften.</pre><pre>Anf.  160  GÖTE JONSSON (m):\r\nFru talman! Jag ber att få tacka miljöministern för\r\ninformationen. Den var värdefull. Vi kan konstatera\r\natt Sverige har en god tradition när det gäller att delta\r\ni den här formen av konferenser och övergripande\r\nmiljödiskussioner.\r\nVi ser samtidigt att växthuseffekten är den absolut\r\nviktigaste miljöfrågan världen över. Utvecklingen när\r\ndet gäller användningen av fossila bränslen är kata-\r\nstrofal med en mycket kraftigt stigande förbrukning\r\nav fossila bränslen. Detta sker på två områden. Dels\r\nnär det gäller energin, dels när det gäller transporter.\r\nSverige har haft och har en god tradition i den här\r\nfrågan. Vi har lyckats bra med att minska koldiox-\r\nidutsläppen. Nu lyckas vi inte så bra längre. Jag vill\r\nmed anledning av de två målen i Sveriges riksdag och\r\ni EU ställa en fråga till miljöministern.\r\nVi skall enligt Sveriges riksdag försöka behålla\r\n1990 års nivå. Men enligt EU får vi öka koldioxidut-\r\nsläppen med ytterligare 5 %. Jag vet att man inom EU\r\nförhandlar inom ramen för den bubbla som miljömi-\r\nnistern talade om. Det tycker jag är bra. Det är också\r\nalldeles uppenbart att man kommer att analysera de\r\nolika ländernas ställningstagande i dessa frågor.\r\nDå är min fråga: Hur skall miljöministern utifrån\r\nden positiva tradition som Sverige tidigare har haft\r\nnär det gäller växthuseffekten kunna förklara för de\r\nandra länderna, bl.a. 77-gruppen, att vi nu helt plöts-\r\nligt behöver öka våra koldioxidutsläpp just inom\r\nramen för de EU-förhandlingar som är basen för hela\r\nEuropas diskussion i Kyoto? Det är ändå ett faktum.\r\nAvslutningsvis vill jag konstatera att det har visat\r\nsig att EU är väldigt bra för miljön eftersom man ändå\r\nhar kunnat enas om gemensamma målsättningar vid\r\nförhandlingarna i Kyoto.</pre><pre>Anf.  161  Miljöminister ANNA LINDH (s):\r\nFru talman! Först och främst vill jag konstatera att\r\nriksdagens klimatmål ligger fast. Målet för den svens-\r\nka klimatpolitiken är att vi skall stabilisera utsläppen\r\ntill år 2000 för att därefter minska dem. Det ligger\r\nfast.\r\nDet är inte heller något problem för Sverige när vi\r\nträffar andra länder att förklara Sveriges situation.\r\nAndra länder har tvärtom anledning att med viss be-\r\nundran titta på Sverige. Sverige har bland de lägsta\r\nkoldioxidutsläppen bland alla OECD-länder, Sverige\r\när det enda land som har infört kraftiga ekonomiska\r\nstyrmedel, och Sverige har den högsta andelen förny-\r\nelsebara bränslen i OECD.</pre><pre>Anf.  162  GÖTE JONSSON (m):\r\nFru talman! Jag tror säkerligen att många länder\r\nrespekterar Sveriges miljöpolitik. Det har gällt hitin-\r\ntills, när vi har lyckats att begränsa utsläppen. Men\r\ntyvärr är vi nu på väg åt fel håll.\r\nDet måste väl ändå vara väldigt svårt för miljö-\r\nministern att förklara i Kyoto att i Sverige har vi en\r\nmålsättning, men inom ramen för det paraply som är\r\ngrunden för Europas ställningstagande vid denna stora\r\nkonferens har Sverige en annan målsättning.\r\nDet går inte att bortförklara. Det är ändå inom ra-\r\nmen för det paraplyt som hela förhandlingsarbetet\r\nskall föras i Kyoto. Det måste vara ett dilemma. Vad\r\nvi är oroliga för är att Sveriges trovärdighet skadas\r\nnär det gäller hela frågan om växthuseffekten.\r\nSedan kan inte miljöministern förneka att det finns\r\nett klart samband mellan vilken energiproduktion\r\nländerna har och möjligheterna att klara koldioxidmå-\r\nlet.</pre><pre>Anf.  163  Miljöminister ANNA LINDH (s):\r\nFru talman! Man skall komma ihåg att den börde-\r\nfördelning som har gjorts i EU är preliminär. Det är\r\nett förslag av ordföranden. Man har utgått från länders\r\nenergiproduktion, industriproduktion och vilket per-\r\ncapita-utsläpp man har.\r\nI korthet går EU-ordförandens förslag ut på att\r\nländer med hög kolanvändning skall göra kraftiga\r\nreduktioner. Länder som inte har hög kolanvändning\r\nbehöver inte göra kraftiga reduktioner. I vissa fall har\r\nman även tillåtit ökning, som t.ex. i Sveriges fall.\r\nEfter Kyoto kommer vi tillbaka för att diskutera\r\nen slutlig bördefördelning och vad Sveriges åtagande\r\ndå skall bli. Regeringen kommer också tillbaka till\r\nden svenska riksdagen med möjlighet för den svenska\r\nriksdagen att fastställa ett nytt klimatmål.\r\nSedan är det viktigt att komma ihåg att problemet i\r\ndag egentligen inte är att vi inte har haft tillräckligt\r\nambitiösa mål. Problemet är att vi inte har levt upp till\r\ndem. Det är riktigt att Sverige har ökat sina utsläpp.\r\nMen tyvärr har i princip alla industriländer gjort\r\nsamma sak. I princip alla industriländer har ökat sina\r\nutsläpp under 90-talet i stället för att begränsa dem.\r\nDet visar att vi inte bara kan sätta upp mål. Vi\r\nmåste också lägga fast vilka medel vi skall använda.\r\nDet förvånar mig att Moderaterna så gärna vill ha mål\r\nnär det gäller klimatpolitiken men inte ställer upp på\r\nnågot av de medel som finns till förfogande, t.ex.\r\nkoldioxidskatt, bensinskatt och satsning på förnyelse-\r\nbara energislag.</pre><pre>Anf.  164  ELISA ABASCAL REYES (mp):\r\nFru talman! Också jag vill tacka för informatio-\r\nnen. Det är Miljöpartiets uppfattning, och också enligt\r\nmyndigheters prognoser och uträkningar, att det är\r\ntrafiken som står för de stora koldioxidutsläppen i\r\nSverige. Vi kan konstatera att den strategi som rege-\r\nringen och riksdagen hittills har haft för att sänka\r\nkoldioxidutsläppen för att nå upp till målen inte har\r\nfungerat.\r\nMiljöministern säger att riksdagens koldioxidmål\r\nligger fast. Miljöministern för ursäkta, men det låter\r\nlitet tomt och ihåligt. Vi vet allesammans att vi inte\r\nkommer att klara det. Det är bara tre år kvar.\r\nI stället har vi det nya budet från EU:s klimatkon-\r\nferens och de förhandlingar som nu kommer att ske i\r\nKyoto. Vilken strategi har Sverige inom EU och på\r\nmötet för att motverka att detta blir ytterligare ett\r\nmöte där man skjuter upp målsättningen och än en\r\ngång smiter ifrån ambitionen att minska koldioxidut-\r\nsläppen?\r\nOm det inte går att närma parterna till varandra,\r\nhur kommer Sverige då att ställa sig? Kommer man\r\natt sänka sina krav betydligt för att nå en uppgörelse,\r\neller kommer man inte att nå en uppgörelse? Vad\r\nkommer i så fall att hända med den internationella\r\nklimatpolitiken?</pre><pre>Anf.  165  Miljöminister ANNA LINDH (s):\r\nFru talman! Det är svårt att precisera vad som kan\r\ntänkas hända i Kyoto. Det är också litet farligt att\r\ninför en förhandling i förväg tala om vad man gör ifall\r\nmotståndarsidan är väldigt aktiv.\r\nDet är både Sveriges och EU:s bestämda uppfatt-\r\nning att vi måste få till stånd ett bindande protokoll i\r\nKyoto. Målet för EU är att vi skall få minus 15 % av\r\nalla parter, dvs. EU, USA, Australien och andra par-\r\nter. Därutöver skall vi fortsätta att förhandla kring alla\r\nde frågor som jag tog upp tidigare.\r\nOm förhandlingarna kring de olika frågor som\r\ngäller u-ländernas deltagande, sänkor, handel med\r\nutsläppsrättighet m.m. skall vara meningsfulla måste\r\nvi först komma överens i Kyoto om att verkligen få\r\nreduktioner från alla parter.</pre><pre>Anf.  166  ELISA ABASCAL REYES (mp):\r\nFru talman! Anledningen till min fråga var att det\r\ninte finns någonting i dagsläget som ger mig, Miljö-\r\npartiet eller andra människor som bryr sig om detta\r\nnågot hopp. Det finns ingenting som pekar på att man\r\nkommer att kunna bekämpa koldioxidutsläppen i ett\r\nglobalt perspektiv.\r\nVartenda möte som har varit har lett till förskjut-\r\nningar. De strategier som man hittills har haft har\r\nmisslyckats i absolut majoritet av fallen inom OECD-\r\nländerna. Inte minst i Sverige där vi har en ökning.\r\nLåt oss säga 8 %, låt oss säga 15 %. Det har ökat. Vi\r\nhar misslyckats.</pre><pre>Anf.  167  Miljöminister ANNA LINDH (s):\r\nFru talman! Jag kan tyvärr instämma i att industri-\r\nländerna har misslyckats när det gäller att stabilisera\r\nsina koldioxidutsläpp. Men man skall ändå vara med-\r\nveten om att trots ökningarna har alla industriländer\r\nnu, till skillnad från vad som var fallet bara för några\r\når sedan, insett problemet, accepterat problemet och\r\nbörjat diskutera vad man skall göra åt det. Det är\r\nfaktiskt det första som är nödvändigt och viktigt.\r\nNästan alla har nu kommit till det viktiga avgö-\r\nrandet att det inte räcker att fastlägga målet, man\r\nmåste också börja diskutera medlen. Det är därför det\r\nsvenska exemplet med koldioxidskatt väcker stort\r\nintresse i andra länder. Vi ser alltfler länder som inser\r\natt man måste börja använda ekonomiska åtgärder.\r\nJag vågar inte i dag garantera att vi får framgång\r\npå Kyotomötet, men jag hoppas och tror att vi kom-\r\nmer att klara att få ett protokoll på Kyotomötet.</pre><pre>Anf.  168  OLOF JOHANSSON (c):\r\nFru talman! Tack för informationen. Den är i och\r\nför sig inte bara rosenskimrande. Den har ett och\r\nannat svart problem, dvs. de fossila bränslena i första\r\nhand.\r\nJag noterar av inläggen, för det här är snarast en\r\nkommentar, att miljöministern i den här församlingen\r\nhar ett utomordentligt starkt stöd för mer effektivise-\r\nring, mer sparande, hushållning - i annat fall kan man\r\ninte angripa det här problemet på ett effektivt sätt -\r\noch mer förnybart. Det handlar både om energi- och\r\ntransportsektorn. Denna slutsats måste man dra av de\r\ninlägg som varit.\r\nJag tycker att det är viktigt att varna för att koppla\r\nloss helhetssynen, dvs. de som bara talar om CO2-\r\nutsläppen å ena sidan och å andra sidan har glömt\r\nkärnkraftens avfall. Det är viktigt att man i Kyoto\r\nockså gör den markeringen. Det är ju inte alla som har\r\nvarit lika kloka som Sverige och sagt att kärnkraften\r\nskall avvecklas. Det finns de som fortfarande hoppas\r\npå att kunna producera ännu mer klyvbart avfall.\r\nTill sist vill jag säga att det är bra att målet ligger\r\nfast. Vi har 9 miljarder i energiomställningsprogram-\r\nmet i överenskommelsen som vi kan använda. Och\r\njag utgår från att de lobbykampanjer som nu pågår\r\nmot KOMKOM, och en proposition till våren kom-\r\nmer att slå slint. Där kommer sanningens minut. Inte i\r\nden här diskussionen, utan när det gäller just det som\r\nmiljöministern sade tidigare, nämligen beredskapen\r\natt anvisa medel för att stärka målen.</pre><pre>Anf.  169  Miljöminister ANNA LINDH (s):\r\nFru talman! Jag kan bara instämma med Olof Jo-\r\nhansson. Det är viktigt att vi fortsätter både med\r\nenergieffektivisering och förnyelsebara bränslen om\r\nvi skall minska koldioxidutsläppen. Det är också\r\nviktigt att vi fortsätter med insatser i transportsektorn.\r\nDär tycker jag att KOMKOM gav ett bra underlag för\r\nfortsatta åtgärder. Det handlar ju både om att minska\r\nutsläppen från den tunga trafiken, och om bränslesnå-\r\nla bilar m.m. för att minska utsläppen från transport-\r\nsektorn.\r\nJag kan också instämma med Olof Johansson när\r\ndet gäller slutsatsen om kärnkraft. Ibland blir det rent\r\nut sagt litet pinsamt när hela den svenska klimatdebat-\r\nten reduceras till att handla om att vara för eller emot\r\nBarsebäck. Klimatproblemet är oerhört mycket större\r\nän så.</pre><pre>Anf.  170  OLOF JOHANSSON (c):\r\nFru talman! Jag konstaterar att det svenska kli-\r\nmatmålet ligger fast. Det innehåller ju olika kompo-\r\nnenter. Det handlar inte bara om CO2. Det handlar\r\nockså om metangas och om klorföreningar som be-\r\nkant. Det är den helheten man skall se på. De mest\r\naggressiva medlen skall naturligtvis bekämpas först.\r\nDet utgår jag ifrån att vi fortfarande är överens om.\r\nEU:s koncession till Sverige behöver inte utnytt-\r\njas. Det är viktigt, som miljöministern säger, att det\r\nhär är en preliminär bördefördelning, dvs. vi kommer\r\ntillbaka till helheten efter Kyoto och efter en börde-\r\nfördelning.\r\nJag vill därför ställa frågan: Vilket tidsperspektiv\r\nförutser miljöministern i den här delen? Vi behöver få\r\nen plan för hantering av klimatfrågorna efter det att\r\nKyoto har gett sitt besked.</pre><pre>Anf.  171  Miljöminister ANNA LINDH (s):\r\nFru talman! Det är riktigt att riksdagsmålet ligger\r\nfast. Vi bör inte utnyttja de 5 % som EU-ordföranden\r\nhar gett Sverige i möjlighet. Vi skall diskutera detta\r\nigen inför den slutliga bördefördelningen.\r\nJag vet inte i dag om EU kommer att diskutera den\r\nslutliga bördefördelningen redan på sammanträdet i\r\nmars eller juni, eller senare under hösten. Jag miss-\r\ntänker att marsmötet inte kommer att vara moget för\r\natt ta beslut om den slutliga handlingsplanen efter\r\nKyoto, utan att det kommer att avgöras på ett senare\r\nmiljöministermöte.\r\nHur som helst kommer riksdagen att få möjlighet\r\natt diskutera detta under våren. Regeringen avser\r\nockså att efter Kyoto komma tillbaka till riksdagen\r\nmed nya miljömål. Däribland ett klimatmål som skall\r\nprecisera Sveriges åtaganden efter år 2000.</pre><pre>Anf.  172  HANNA ZETTERBERG (v):\r\nFru talman och Anna Lindh! Jag tycker att det var\r\nen bra information, även om många frågetecken\r\nkvarstår eftersom konferensen ännu inte har ägt rum.\r\nDet är väl ganska tydligt att det här är en av vår tids\r\nabsolut största och viktigaste globala miljöfrågor.\r\nDet handlar till stor del om koldioxidutsläpp. Men\r\ndet handlar, tycker jag, inte bara om klimatproblemen\r\nutan också om resursförbrukning och den rättvisa\r\nfördelningen över vår jord. Jag känner ganska stor\r\nförståelse för u-ländernas inställning i frågan, även\r\nom jag tycker att de också borde hjälpa till.\r\nJag har egentligen fler frågor än två, men jag tän-\r\nker ta två frågor nu.\r\nEftersom det tyvärr ser ut som om mötet inte\r\nkommer att ge något positivt resultat undrar jag om\r\nman inom EU kommer att hålla fast vid sitt mål om en\r\nfemtonprocentig minskning, som man föreslår inför\r\nmötet, oavsett vad mötet kommer fram till. Jag hop-\r\npas att Anna Lindh förstår frågan.\r\nDen andra frågan är litet mer konkret. Har man\r\ninom EU börjat diskutera konkreta åtgärder och vilka\r\nkrav som skall ställas på medlemsländerna för att\r\nuppnå målet, så att man inte bara pratar om att man\r\nkanske behöver använda medel, utan vilka medel som\r\nskall användas för att man inte skall misslyckas igen?\r\nKoldioxidskatten har man inte lyckats så bra med\r\nhittills. Finns det andra diskussioner inom EU som\r\nAnna Lindh kan nämna?</pre><pre>Anf.  173  Miljöminister ANNA LINDH (s):\r\nFru talman! Utgångspunkten har varit att EU skall\r\npåta sig 15 procents reduktion oavsett vad som sker i\r\nKyoto. Jag kan inte garantera att det blir så. Men vi\r\nhar alla förutsatt att EU skall ta på sig det.\r\nFörutom koldioxidskatten har EU diskuterat hur\r\nman arbetar med energieffektivisering, hur man kan\r\nanvända t.ex. miljömärkning av energieffektiva appa-\r\nrater. Vi har diskuterat, och det tror jag är den vikti-\r\ngaste frågan, hur vi skall få den europeiska bilindu-\r\nstrin att tillverka bränslesnålare bilar. Där har nu\r\nVolvo och Saab åtagit sig att minska bränsleförbruk-\r\nningen med 25 % till år 2005. Men den europeiska\r\nbilindustrins branschorganisationer bekämpar tyvärr\r\nfortfarande att göra detta till år 2005. Det här är något\r\nsom jag tror kommer att diskuteras av oss igen redan\r\npå nästa miljöministermöte i december, nämligen hur\r\nvi skall förmå bilindustrin i hela Europa att minska\r\nbränsleförbrukningen i sina bilar.</pre><pre>Anf.  174  HANNA ZETTERBERG (v):\r\nFru talman! Jag vet att det inom EU just nu disku-\r\nteras ett direktiv som inte ligger på Europaparlamen-\r\ntets bord som någon sorts färdig diskussion om just\r\nminskningen inom bilindustrin vid produktion av nya\r\nbilar. I direktivet har man gått väldigt långt. Jag tror\r\natt det ligger på 0,3 liter per mil till år 2005. Jag är\r\ninte riktigt säker på siffrorna. Det direktivet och den\r\ndiskussionen skulle jag vilja att vi förde upp också på\r\ndet svenska bordet, oavsett var diskussionen landar\r\ninom EU, just för att diskussionen ju ändå har påbör-\r\njats i Sverige. Det är därför väldigt viktigt att diskus-\r\nsionen fortsätter, trots att jag vet att lobbygrupperna i\r\nframför allt övriga EU-länder är väldigt starka.</pre><pre>Anf.  175  Miljöminister ANNA LINDH (s):\r\nFru talman! Jag är litet osäker på vad det är för di-\r\nrektiv som Hanna Zetterberg menar, därför att kom-\r\nmissionen har hittills fått i uppdrag att förhandla fram\r\nett avtal med bilindustrin om en minskning med 25 %.\r\nDet skulle då ge ett snitt för både stora och små bilar\r\npå 0,5 liter per mil till år 2005. Däremot har ännu\r\ninget beslut fattats om att införa lagregler för att\r\ntvinga bilindustrin, om man inte går med på en frivil-\r\nlig överenskommelse. Sverige m.fl. länder menar att\r\nvi måste ha möjligheten att stifta gemensamma lagar\r\nför bilindustrin i hela Europa ifall vi inte når en frivil-\r\nlig överenskommelse med bilindustrin.</pre><pre>Anf.  176  MIKAEL ODENBERG (m):\r\nFru talman! Från 1970 till 1990 halverade vi\r\nnästintill de svenska koldioxidutsläppen. Det möjlig-\r\ngjordes genom utbyggnad av kärnkraften, genom\r\nenergieffektivisering och genom ökad hushållning.\r\nNu går vi inte längre före. Vi är inte längre pådri-\r\nvande. Det förefaller mig som om klimatfrågan i\r\ngrunden inte står särskilt högt på regeringens dag-\r\nordning. Jag skulle vilja ge några exempel på detta,\r\nfru talman.\r\nI slutet av 80-talet drev vi moderater fram det\r\nförsta klimatpolitiska riksdagsbeslutet. Alla partier\r\nutom Socialdemokraterna ställde då upp.\r\nI mars 1995 avhölls det första partsmötet om kli-\r\nmatkonventionen i Berlin. Då intog Sverige en gene-\r\nrande låg profil. Miljöministern brydde sig inte ens\r\nom att leda den svenska delegationen själv.\r\nI mars i år medverkade miljöministern till ett mi-\r\nnisterrådsbeslut i EU som ger Sverige rätt att öka\r\nkoldioxidutsläppen med 5 % fram till år 2010 i stället\r\nför att minska dem, som de flesta andra länder skall\r\ngöra.\r\nI juni drev regeringen också igenom ett riksdags-\r\nbeslut om att inleda en förtida avveckling av kärnkraf-\r\nten, trots att det kommer att öka de årliga utsläppen av\r\nkoldioxid med ett par miljoner ton. Samtidigt fattades\r\nbeslut om att vi skall ge statsbidrag till villaägare som\r\nbyter från elvärme till olja.\r\nI somras avhölls FN:s stora miljömöte, fem år ef-\r\nter Rio, i New York. 55 stats- och regeringschefer\r\ndeltog i mötet, men inte Göran Persson, trots att han\r\nju annars gärna åker till just New York.\r\nFör två veckor sedan talade Anna Lindh om mil-\r\njöpolitik vid  Nordiska rådets session i Helsingfors\r\nutan att med ett enda ord nämna klimatfrågan, trots att\r\nanförandet levererades bara en månad före Kyotomö-\r\ntet.\r\nFru talman! Det klimatpolitiska beslut som fatta-\r\ndes under Bildtregeringen 1993 är övergivet. Det är\r\ninte övergivet i ord, men det är övergivet i handling.\r\nAnna Lindhs redogörelse i dag förändrar inte detta\r\nfaktum.\r\nMiljöministern administrerar en påfallande uppgi-\r\nven och defensiv klimatpolitik. Jag hoppas, fru tal-\r\nman, att det inte skall märkas alltför mycket i Kyoto.</pre><pre>Anf.  177  Miljöminister ANNA LINDH (s):\r\nFru talman! Mikael Odenberg ger här ett väldigt\r\ntydligt exempel på att Moderaterna inte engagerar sig\r\nmot koldioxidutsläpp utan för kärnkraften.\r\nDet är mycket märkligt att Moderaterna vill slå\r\nfast koldioxidmål men samtidigt säger nej till medel\r\nför att uppnå koldioxidmålet.\r\nDen regering som Mikael Odenberg stödde för\r\nnågra år sedan sänkte t.ex. koldioxidskatten med\r\n75 %. Påföljden blev att koldioxidutsläppen ökade.\r\nMikael Odenberg har här i kammaren varit emot\r\nökad koldioxidskatt, höjd bensinskatt och satsningar\r\npå förnyelsebara bränslen, dvs. allt det som ger Sveri-\r\nge ett bra internationellt anseende när det gäller att\r\nvisa hur man faktiskt kan minska koldioxidutsläppen\r\noch ha en bra klimatpolitik.</pre><pre>Anf.  178  MIKAEL ODENBERG (m):\r\nFru talman! Jag har gett, tror jag, sju exempel på\r\nhur undfallande och defensiv regeringens politik är i\r\nklimatfrågan, och jag är djupt oroad av detta.\r\nDet stör mig att miljöministern nu för tredje gång-\r\nen på två dagar tar sig före att påstå att moderat enga-\r\ngemang i klimatfrågan inte har att göra med klimat-\r\nfrågan och växthuseffekten, utan att det handlar om\r\nkärnkraftsavveckling. Det är inte sant. Jag vill peka på\r\natt det var Moderata samlingspartiet som drev fram\r\ndet första klimatpolitiska beslutet i riksdagen mot\r\nSocialdemokraternas vilja.\r\nVi är beredda att diskutera koldioxidbeskattning,\r\nmen vi anser att det bör göras på europeisk nivå efter-\r\nsom man annars riskerar att flytta arbetstillfällen i\r\nstället för utsläpp.\r\nFaktum kvarstår: Anna Lindh har medverkat i Eu-\r\nropeiska unionen till beslut som ger Sverige möjlighet\r\natt öka koldioxidutsläppen med 5 % fram till år 2010.\r\nAnna Lindh medverkar till att administrera en politik\r\nsom gör det omöjligt att nå 1990 års utsläppsnivå till\r\når 2000. Det ansvaret bär Anna Lindh och den social-\r\ndemokratiska regeringen, ingen annan.</pre><pre>Anf.  179  Miljöminister ANNA LINDH (s):\r\nFru talman! Mikael Odenberg, det är uppenbart att\r\nhela Moderaternas arbete med klimatfrågorna handlar\r\nom just kärnkraften. Det är därför ni har agerat i kli-\r\nmatfrågorna.\r\nJag skulle respektera detta engagemang mycket\r\nmer ifall ni var beredda att visa hur man skall uppnå\r\nminskade koldioxidutsläpp, i fall ni var beredda att\r\ndiskutera ekonomiska styrmedel, i fall ni var beredda\r\natt diskutera hur man kommer till rätta med transpor-\r\nterna och i fall ni var beredda att diskutera hur vi\r\ngenom förnyelsebara bränslen kan  minska koldiox-\r\nidutsläppen. Inget av detta är ni beredda att diskutera.\r\nI stället hänvisar Mikael Odenberg till vem som har\r\ntalat på vilka möten, hållit retoriska tal och i vilka\r\nsammanhang som vi har hållit tal. Det blir Mikael\r\nOdenbergs argument för klimatfrågorna. Men det är\r\nfaktiskt åtgärderna och inte talen som räknas, Mikael\r\nOdenberg.\r\nNär Moderaterna ställer upp på koldioxidskatten,\r\npå bensinskatten och på åtgärder för förnyelsebara\r\nbränslen är jag beredd att ta Moderaternas klimatpo-\r\nlitik på allvar.</pre><pre>Anf.  180  GUDRUN LINDVALL (mp):\r\nFru talman och miljöministern! På den uppföljning\r\ntill Riomötet som ägde rum i New York i somras var\r\ndet mycket glädjande att inse att även de stora natio-\r\nnerna hade börjat upptäcka att detta med klimatför-\r\nändring faktiskt är en realitet, för det är ju realitet i\r\ndag. Vi diskuterar ju inte teorier utan hur vi kan stop-\r\npa det som sker, extrema vädersituationer osv. Också\r\nsjukdomar kopplade till luftföroreningar och växthus-\r\ngaser är faktiskt en verklighet i i-länder i dag.\r\nOm man ser på det mål som Bert Bohlin har satt\r\nupp som säger att vi i i-länderna måste minska utsläp-\r\npen med 50-60 % till år 2050 inser man att delmålen\r\nbara är delmål. Men egentligen handlar detta om\r\nnågot mycket, mycket större i samhället. Vi måste helt\r\nenkelt lägga om vårt tankesätt när det gäller såväl\r\ntransporter som energi och jordbruk, som också bidrar\r\ntill växthusgaserna i dag.\r\nJag är, som alla andra, bekymrad över att Kyo-\r\ntomötet inte kommer att få den avsedda effekten. Men\r\njag vill också göra en litet internationell anknytning.\r\nSverige har egentligen inget mål efter år 2000. Kan\r\nAnna Lindh tänka sig att Sverige går före och sätter\r\ntuffa nationella mål både till år 2005 och år 2010,\r\nsom kanske även är tuffare än EU:s mål, för att visa\r\natt vi även fortsättningsvis vill att Sverige skall vara\r\nett föregångsland?\r\nJag tycker att det svar som Anna Lindh gav angå-\r\nende gasledningen genom Sverige var något diffust.\r\nSkall jag tolka svaret så, att Anna Lindh anser att en\r\ngasledning från Norge via Sverige till Finland inte är\r\nförenlig med den satsning på en minskning av koldi-\r\noxid som regeringen förespråkar? Jag skulle vilja ha\r\nett förtydligande här.\r\nJag skulle också vilja höra hur Anna Lindh bedö-\r\nmer möjligheten för G 77, gruppen av u-länder, att\r\nhålla ihop i Kyoto, för där ingår ju t.ex. oljeländer.</pre><pre>Anf.  181  Miljöminister ANNA LINDH (s):\r\nFru talman! Som jag tidigare sade avser regering-\r\nen att komma tillbaka till den svenska riksdagen med\r\nförslag till klimatvård för år 2010, just för att precise-\r\nra hur stora reduktioner vi skall ta på oss inför framti-\r\nden. Däremot tror jag att vi skall vara realistiska och\r\ninse att vi inte kommer att kunna ta på oss lika stora\r\nreduktioner som de länder som använder mycket kol,\r\ndärför att om de minskar kolanvändningen kan de\r\nockså göra de största reduktionerna av koldioxidut-\r\nsläppen. Sverige har ju i princip inga sådana utsläpp.\r\nSedan gäller det naturgasen. Jag anser inte att vi\r\nbehöver någon kraftig ökning av naturgasen i Sverige.\r\nDäremot tycker jag fortfarande att naturgasen är bra\r\nför att ersätta kol, i viss mån olja och framför allt\r\nfarliga kärnkraftverk i Östeuropa. Det är därför det\r\ngäller att binda ihop energimarknaderna för att få\r\nminskade koldioxidutsläpp i hela Europa.\r\nNär det gäller G 77, hoppas jag att gruppen inte\r\nhåller samman i Kyoto, åtminstone inte om man gör\r\ndet på de villkor som i princip flertalet av de oljepro-\r\nducerande länderna ställer. Jag tror att det finns dela-\r\nde intressen i G 77-gruppen. Vissa länder tar inte\r\nklimatfrågorna på allvar, framför allt för att de själva\r\när stora oljeproducenter, medan andra tar klimatfrå-\r\ngorna på mycket stort allvar.</pre><pre>Anf.  182  GUDRUN LINDVALL (mp):\r\nFru talman! Jag tackar så mycket för svaret. Just\r\ndet här med G 77 är mycket intressant. Här finns det\r\nju länder som faktiskt just genom sin produktion av\r\nmycket olja har ett klart egenintresse av att Kyoto inte\r\nskall gå bra. Jag hoppas precis som miljöministern att\r\ndessa länder, som faktiskt borde vara mer intressera-\r\nde, inte håller ihop inom G 77.\r\nDet ligger annars något i att det naturligtvis är vi i\r\ni-länderna som skall minska nu. Om man ser att\r\nOECD och Ryssland tillsammans står för 85 % av\r\nutsläppen, så är det ju ganska rimligt att vi minskar\r\nrejält, men att vi inte ställer samma krav på u-\r\nländer. Jag vill bara avslutningsvis säga lycka till. Jag\r\nhoppas också att miljöministern kan motstå den kam-\r\npanj som just nu pågår i Sverige om att sänka koldiox-\r\nidskatten. Vi kommer att göra allt vi kan för att ställa\r\nupp på den skatt vi har, och vi har inget emot att höja\r\nkoldioxidskatten i Sverige för att ytterligare få fart på\r\nutvecklingen.</pre><pre>Anf.  183  Miljöminister ANNA LINDH (s):\r\nFru talman! Jag får bara säga tack för lyckönskan\r\noch för stödet när det gäller de ekonomiska styrmed-\r\nlen.</pre><pre>Överläggningen var härmed avslutad.</pre><pre>12 §  (forts. från 5 §) Allmänna helgdagar m.m.\r\n(forts. KU9)</pre><pre>Anf.  184  BARBRO HIETALA\r\nNORDLUND (s):\r\nFru talman! Det är några timmar sedan den här\r\npunkten på dagordningen avhandlades senast. I be-\r\ntänkandet behandlas 19 motioner, varav 6 härrör sig\r\nfrån den allmänna motionstiden 1996. Jag skall kom-\r\nmentera frågeställningar som behandlas i tre reserva-\r\ntioner som avges i betänkandet.\r\nFör det första gäller det nationaldagen den 6 juni\r\nsom helgdag. Av de två föregående talarna för några\r\ntimmar sedan, Nils Fredrik Aurelius och Kenneth\r\nKvist, tydliggjordes den samstämmighet som Modera-\r\nterna och Vänsterpartiet har utvecklat i den här frå-\r\ngan. Moderata motioner återkommer år efter år. Ar-\r\ngumenteringen innefattar, som vi också hörde, allt\r\nfrån att övriga EU-länder hedrar sin nationaldag på\r\ndetta vis till att det är ett sätt att motverka rasism och\r\nfrämlingsfientlighet.\r\nUtskottsmajoriteten vill framhålla att firandet av\r\nden 6 juni har utvecklats. Under senare år har också\r\nfirandet kommit att rymma många av de positiva\r\nsymboler och förtecken som motionärer och reservan-\r\nter talar så vackert om.\r\nFru talman! Nationaldagen, svenska flaggans dag,\r\nsom jag och många andra ser och uppfattar dagen -\r\nmed det numera traditionsenliga firandet på Skansen i\r\nStockholm och runt om i hela landet - markerar just\r\nSveriges historia, vår nationella stolthet och vår inter-\r\nnationella samhörighet och tillhörighet.\r\nI de tal som hålls den 6 juni framhålls kampen mot\r\nfrämlingskap och rasism. Det är bra. Enligt vår upp-\r\nfattning finns det redan i dag, utan helgdagsförklaring,\r\ngoda möjligheter att fira och hedra den 6 juni och\r\näven att utveckla innehållet av firandet.\r\nDen andra frågan som jag vill kommentera, hand-\r\nlar om ordensväsendet - igen. År efter år efter år\r\nbehandlar riksdagen de återkommande moderata\r\nkraven på en översyn och ett återinförande och åter-\r\nupprättande av det svenska ordensväsendet. Reserva-\r\ntionen i årets betänkande från konstitutionsutskottet är\r\nformulerad på exakt samma sätt som tidigare år. Man\r\nskriver att det finns ett behov av ett mer nyanserat\r\noffentligt belöningssystem än det nuvarande. Det kan\r\nuppfattas som en ganska försiktig behovsframställning\r\n- såsom också Nils Fredrik Aurelius framställde sa-\r\nken i sitt inlägg.\r\nMen, fru talman, när man läser de moderata mo-\r\ntionerna är det inte ordet \"nyanserat\" som man först\r\nkommer att tänka på. I den här frågan är argumenten\r\nför och emot både i ord och i text väl kända och\r\nmånga gånger upprepade här i riksdagen. Utskottsma-\r\njoriteten vill framhålla att det inte finns något brett\r\nsamhälleligt eller medborgerligt intresse för, eller\r\nbehov av, ordensutmärkelser. De framstår i dag, pre-\r\ncis som de gjorde 1973, som odemokratiska, ojämlika\r\noch otidsenliga.\r\nFru talman! Den tredje reservationen som jag helt\r\nkort skall kommentera, handlar om en riksinsamling\r\nför ett nationalmonument. I en motion som har bred\r\npolitisk uppslutning anges att syftet med att uppföra\r\nett nationalmonument bl.a. är att det skall medverka\r\ntill att stärka vår nationalkänsla, vara utgångspunkten\r\nför en sund nytändning och vara symbol för det Sve-\r\nrige som förändras och som rymmer nya medborgare.\r\nVi hörde också tidigare att tanken på ett nationalmo-\r\nnument av och till har dryftats här i Sveriges riksdag.\r\nFrån det tidiga 1900-talet finns det dokumenterat hur\r\ntävlingar har utlysts och förslag förkastats. Utgångs-\r\npunkterna har då som nu varit att beskriva de tre epo-\r\nkerna forntid, nutid och framtid.\r\nVisst går det att finna argument för ett monument\r\nvare sig det får utformningen av ett nationalmonu-\r\nment, ett frihetsmonument eller ett mänskliga rättighe-\r\nters-monument. Däremot, fru talman, avvisar ut-\r\nskottsmajoriteten förslaget att regeringen skall ges i\r\nuppdrag att initiera en stor riksinsamling för ändamå-\r\nlet. Då är min utgångspunkt att framväxten, känslan\r\noch förverkligandet måste utgå från, och vara förank-\r\nrat i, folkmedvetandet. Annars har hela projektet med\r\nett nationalmonument alla tänkbara utsikter att bli ett\r\nmisslyckande. Med den politiska samstämmighet från\r\nVänsterpartiet till Moderaterna som uppvisas från\r\nmotionärerna, finns alla möjligheter för dessa att om\r\nde vill påbörja en sådan process.\r\nFru talman! På den här punkten och i det här\r\nsammanhanget känns det väldigt bra att erinra om den\r\ninformation som statsministern gav här i kammaren\r\nför en stund sedan. Från regeringen presenterades en\r\nrad initiativ för att öka kunskapen, främja forskning-\r\nen, främja människovärdet och stödja demokratin -\r\nallt i syfte att bekämpa rasism, främlingskap och and-\r\nra mörkerkrafter. Det är helt rätt med denna utgångs-\r\npunkt i andra världskriget och historien och denna\r\ninriktning mot dagens och morgondagens samhälle.\r\nFru talman! Jag avslutar med att yrka bifall till\r\nhemställan i utskottets betänkande, och jag yrkar\r\navslag till de tre reservationerna.</pre><pre>Anf.  185  NILS FREDRIK AURELIUS (m)\r\nreplik:\r\nFru talman! Jag noterar att Barbro Hietala Nord-\r\nlund, som talar för majoriteten här, egentligen in-\r\nstämmer i väldigt mycket av det jag sade. National-\r\ndagsfirandet kan vara ett sätt att motverka rasism och\r\nfrämlingsfientlighet. Det finns många andra trevliga\r\nsaker man kan använda nationaldagsfirandet till, t.ex.\r\natt betona den historiska kontinuiteten och det som\r\nförenar alla svenska medborgare, äldre och yngre. Så\r\nlångt kan det låta rätt bra.\r\nMen sedan visar sig ändå den här blockeringen\r\nsom vi har mött så många gånger från majoritetens\r\nsida. Att tänka sig att nationaldagen verkligen får bli\r\nen nationaldag som är en helgdag är helt omöjligt. Så\r\när det i väldigt många andra länder - inte bara i EU\r\nsom Barbro Hietala Nordlund sade, utan runt om i\r\nhela världen är det på det sättet. Det är ju en dag som\r\nkan förena alla medborgare.\r\nNär det gäller detta med att utöka verksamheterna\r\nnågot på nationaldagen och mera göra den dagen till\r\nen familjefest, ungefär som i Norge, har faktiskt tid-\r\npunkten på dagen en viss betydelse. Som det nu är\r\nfiras ju nationaldagen efter arbetsdagens slut. Därför\r\nblir det hela litet begränsat. Det blir t.ex. mindre möj-\r\nligheter för hela familjen att vara med. Vi kan, som\r\nsagt, jämföra med det norska firandet.\r\nJag kan inte finna annat än att den ståndpunkt som\r\nBarbro Hietala Nordlund här ger uttryck för är något\r\nofullgången. Det naturliga och rimliga vore att göra\r\nsom man gör i alla andra länder där nationaldagen är\r\nen helgdag. Annars krävs det ett slags motivering till\r\natt just vi i Sverige inte skulle behöva ha det så och\r\nnågon sådan har vi inte hört.\r\nI nästa inlägg återkommer jag till några andra frå-\r\ngor.</pre><pre>Anf.  186  BARBRO HIETALA\r\nNORDLUND (s) replik:\r\nFru talman! Det påstods här att tankegångarna\r\nskulle vara ofullgångna. Det är kanske rätt så till vida\r\natt vi visar ett ganska stort ointresse för det oerhörda\r\nengagemang som framställs och för den övertro som\r\nkommer till uttryck - vore nationaldagen en helgdag\r\nskulle ju glädjeyra bryta ut i Svea rike. Men jag tror\r\nnog att både glädje och festlighet kan inställa sig trots\r\natt nationaldagen är en vardag. Det är ju mitt i den\r\nljuva sommartid. Det finns många exempel på fina\r\nlånga ljusa sommarkvällar då familjen, de vuxna och\r\nbarnen, medverkar i nationaldagsfirandet.\r\nI dagsläget kan jag alltså inte på något vis sälla\r\nmig till den övertro som här framställs, nämligen att\r\ndet allenarådande är att nationaldagen får bli en helg-\r\ndag. Jag skulle också, men det skall jag nu avstå från,\r\nkunna argumentera mot de synpunkter som framställ-\r\ndes tidigare i dag. Då var det ju möjligt för Nils\r\nFredrik Aurelius att bryta en hundraårig tradition av\r\nförstamajfirande. Sedan får vi synpunkter på ett två-\r\nhundraårigt firande. Det gäller alltså nästa punkt som\r\nhandlar om det svenska ordensväsendet. Jag vet att\r\njag därmed föregår Nils Fredrik Aurelius diskussion\r\npå den punkten. Därför nöjer jag mig så länge med\r\nvad jag redan har sagt.</pre><pre>Anf.  187  NILS FREDRIK AURELIUS (m)\r\nreplik:\r\nFru talman! Den moderata reservationen handlar\r\ninte om att första maj skall upphöra att vara helgdag.\r\nVi yrkar t.o.m. avslag på en motion om det, vilket jag\r\ntidigare sagt här. Också en sådan tradition kan vara\r\nvärd en viss respekt även från dem som inte delar\r\nentusiasmen just den dagen för den internationella\r\nsocialismen. Jag tycker alltså att jag inte har sagt att\r\nförstamajfirandet skall upphöra. Jag har inte heller\r\nsagt att det skulle finnas en övertro på den 6 juni som\r\nhelgdag och på att allting därmed skulle vara löst -\r\nfrämlingsfientlighet osv. Så kan man naturligtvis inte\r\nse detta.\r\nDet är naturligt att följa upp den utveckling av na-\r\ntionaldagsfirandet som varit, inte minst efter det att\r\nsvenska flaggans dag för en tid sedan blev national-\r\ndag.\r\nÄven när det gäller det svenska ordensväsendet\r\ntycker jag att man kan finna en väldigt radikal låsning.\r\nJag tänker då på de stämningar som rådde på 70-talet.\r\nDet är klart att man kan säga att inte alla kommer att\r\nfå ordnar; detta som ett argument för att ingen skall få\r\nordnar. Men även i dag får folk ordnar. Det är ju inte\r\nbara svenskar som kan få svenska ordnar. Detta ver-\r\nkar litet kuriöst, och så uppfattas det också utomlands.\r\nNär det slutligen gäller nationalmonumentsinsam-\r\nlingen kan kanske Barbro Hietala Nordlunds parti-\r\nkamrat i KU, Pär-Axel Sahlberg, närmare utveckla\r\nargumenten. Observera att det här handlar om att\r\nregeringen skall ombedas att initiera en folkinsam-\r\nling! Det är alltså inte regeringen som själv skall\r\nåstadkomma allt detta; ingen har väl heller trott det.\r\nDäremot kan man i den här frågan möjligen hoppas\r\natt den folkliga medvetenhet som Barbro Hietala\r\nNordlund talar om också finns i regeringen.</pre><pre>Anf.  188  KENNETH KVIST (v) replik:\r\nFru talman! I reservation 1 ställs egentligen två\r\nhelgdagar mot varandra, nämligen annandag pingst\r\noch nationaldagen. I ett inlägg för några timmar sedan\r\nhade jag en argumentation. Trots den motsägelsefulla\r\nhistoria som vår nation och alla andra nationer har,\r\nfinns det ett värde i att fira det som ändå är gemen-\r\nsamt, dvs. den historia och den kultur som vi som\r\nnation och nationalstat har. Detta gäller inte minst i\r\nvår tid.\r\nVilka argument kan Barbro Hietala Nordlund\r\nmobilisera för ett bevarande av annandag pingst som\r\nhelgdag? Pingsthögtiden finns ju därför att man på\r\npingstdagen, enligt traditionen, brast ut i tungomålsta-\r\nlande. Sedan skulle man ut och sprida Ordet över\r\nvärlden. Men annandag pingst är en utomordentligt\r\nmärklig sak. Såvitt jag vet har annandag pingst inte\r\nnågon konfessionell grund osv. Man skulle ta igen sig\r\ndagen efter tungomålstagandet. Men varför skulle vi\r\nfira det med en helgdag? Då är det rimligen bättre att\r\nfira den dag som helgdag då Sverige en gång i tiden\r\nblev mera oberoende som nation - en dag som sedan\r\nbl.a. har använts som en symboldag när det gäller den\r\nsvenska demokratins utveckling. Jag tycker att ett\r\ndemokratiskt nationaldagsfirande mot den bakgrun-\r\nden är väl motiverat, samtidigt som det är motiverat\r\natt upphöra med att ha annandag pingst som högtids-\r\ndag.</pre><pre>Anf.  189  BARBRO HIETALA\r\nNORDLUND (s) replik:\r\nFru talman! Kenneth Kvist undrar vilka argument\r\njag har för ett bevarande av annandag pingst som\r\nhelgdag. Men jag har inte fört någon som helst dis-\r\nkussion om dagar som kan vara utbytbara eller om\r\nden dag som reservanterna föreslår, nämligen annan-\r\ndag pingst. Annandag pingst har en lång tradition som\r\nhelgdag i vårt land. Jag har inga som helst synpunkter\r\npå det. Det är möjligt att de här dagarna på sikt är\r\nutbytbara. Kenneth Kvist tycker att det finns ett värde\r\ni att göra den 6 juni till en helgdag. Jag tycker att\r\nvärdet av det är betydligt överdrivet, men jag ställer\r\nhelt upp på att det finns ett värde i att fira. Vi har ju\r\nockså gemensamt konstaterat att det firas i detta land,\r\noch firandet utvecklas.\r\nJag har inte några argument som sakligt är bättre\r\nän reservanternas, utan det hela får både stå och falla\r\nmed att vi har olika uppfattningar.</pre><pre>Anf.  190  KENNETH KVIST (v) replik:\r\nFru talman! Väldigt många människor lever i en\r\nvardag präglad av ganska mycket stress och press.\r\nDet är långa arbetsresor osv. Att ge dessa människor\r\nen dag när man så att säga firar demokratin och natio-\r\nnen och erinrar om det, så som vi har utvecklat detta -\r\nkanske med litet olika tonvikt, vilket också må vara\r\ntillåtet - är väl mera motiverat än att lägga in en sär-\r\nskild ledig dag på grund av något som visserligen är\r\ntradition men som saknar konfessionell eller annan\r\ngrund. I stället är det en sorts konstruktion för att få\r\nen extra ledig dag.</pre><pre>Anf.  191  BARBRO HIETALA\r\nNORDLUND (s) replik:\r\nFru talman! Kenneth Kvist talar om värdet i att ge\r\ndet arbetande och stressande folket en extra ledig dag.\r\nJag vill erinra om att det för väldigt många är av oer-\r\nhört stort värde att i pingstens tid kanske ha möjlighet\r\ntill långledighet, i och med två på varandra följande\r\nlediga dagar. Jag vet att mycket skall uträttas exem-\r\npelvis i trädgården just då. Det var således inte precis\r\nett lysande argument från Kenneth Kvists sida.</pre><pre>Anf.  192  PETER ERIKSSON (mp):\r\nFru talman! Det är ju en intressant fråga som vi\r\ndiskuterar, men det är kanske inte världens viktigaste\r\nfråga.\r\nDet finns intressanta kopplingar åt olika håll. Jag\r\ntänker då på statyn av Moder Svea som sitter här i\r\nhuset några trappor ned och sover, vilket blev resulta-\r\ntet när man 1989 utlyste en tävling om ett national-\r\nmonument. Det känns ännu mer befogat att framhålla\r\nden bilden av Moder Svea som exempel i dag än vad\r\ndet var då. Jag känner inte till konstnärens motiv, men\r\njag kan tänka mig att det handlade om att den svensk-\r\nnorska unionen var upplöst och att Moder Svea hade\r\nblivit litet mer försoffat. Det fornstora Sverige finns\r\ninte längre kvar.\r\nI dag har vi i stor utsträckning överlämnat makt\r\nfrån Sveriges riksdag till Europeiska unionen. Svens-\r\nka folkets möjligheter att styra sig självt är inte alls\r\nlika stora som de var för bara några år sedan. I det\r\nläget passar den sovande Moder Svea väldigt väl. Om\r\nvi skulle ta den symbolen till heders har jag stor för-\r\nståelse för det, även om det inte känns så roligt att\r\ngöra det.\r\nMen det är inte det som Pär-Axel Sahlberg, Nils\r\nFredrik Aurelius och Kenneth Kvist är ute efter när\r\nman gemensamt satsar sina politiska krafter på att\r\nförsöka att åstadkomma ett stort nationalmonument i\r\nSverige över det svenska, som det uttrycks.\r\nDet är bara tre timmar sedan statsministern prata-\r\nde om nationalsocialism, rasism och sådana saker.\r\nDet är en allvarlig sak att väcka upp nationalismen.\r\nDet är ingen struntfråga. Man skall nog tänka sig för\r\nväldigt noga innan man går ut på bred front för att\r\ninte bara göra nationaldagen till helgdag utan också\r\nförsöka åstadkomma nya nationalmonument. Man vill\r\nsamla så många människor som möjligt under kravet\r\natt stärka den svenska självkänslan och det svenska.\r\nJag tror inte att en sådan kamp leder till att vi enar det\r\nmångkulturella Sverige, tvärtom. Många känner sig\r\nväldigt utanför en sådan kamp. Det delar nog Sverige\r\nmera än vad som är fallet i dag. Man gör rätt i att ta\r\ndet väldigt försiktigt.\r\nDet finns så många exempel på att denna väckelse\r\nhar lett till förskräckliga saker också under de senaste\r\nåren. Vi kan vara glada för att det inte är värre än vad\r\ndet är i Sverige. Men det finns oroande tendenser\r\nockså i Sverige när det gäller det nationella. Det skall\r\nvi vara på vår vakt mot. Vi skall försöka upplysa om\r\nhistorien och tala om det som har varit och om vad\r\nSverige egentligen är. Men jag tror att det är fel att\r\nförsöka underblåsa det. Det är inte någonting som gör\r\nSverige till ett bättre land att leva i.\r\nDärför vill jag avstyrka reservationerna och stödja\r\nutskottsmajoritetens förslag.</pre><pre>Anf.  193  KENNETH KVIST (v) replik:\r\nFru talman! Det nationalmonument som diskuteras\r\ni motionen avser ju att spegla just den mångkulturella\r\nsmältdegel som i sin summa utgör ett viktigt element\r\nav den svenska historien med de många internationel-\r\nla inflytelser som landet har fått. Detta är alltså rakt\r\nmotsatt mot det som Peter Eriksson vill framställa det\r\nsom.\r\nNär det gäller nationalism är det viktigt att vi, för\r\natt vi skall kunna delta i utbytet av kulturella erfaren-\r\nheter med människor som representerar andra kultu-\r\nrer, har ett kulturellt självförtroende för det svenska.\r\nPå det viset får vi något precist att dela med oss av\r\noch låta befruktas av andra kulturer som vi får in i\r\nlandet.\r\nDet är detta krypande och denna rädsla som man\r\nibland har för att visa det som finns av svensk natio-\r\nnalitet som blir obegripligt och någonting som hukar.\r\nDet utnyttjas för att sprida skumma chauvinistiska och\r\ntokiga idéer, t.ex. att man inte vågar sjunga Du gamla\r\ndu fria därför att man inbillar sig att någon blir sårad\r\nav det. Så är det ju inte. De invandrade människorna\r\ntycker att svenskarna kryper alltför mycket när det\r\ngäller att visa sin nationella kultur och sina nationella\r\nsärdrag. Man känner alldeles för liten stolthet över\r\ndetta. Det är genom att lyfta fram det som vi kan delta\r\ni ett fruktbart sätt att utveckla ett mångkulturellt sam-\r\nhälle.</pre><pre>Anf.  194  PETER ERIKSSON (mp) replik:\r\nFru talman! Man kan anföra vilka argument man\r\nvill för en sak. Jag tycker ofta att Kenneth Kvist har\r\nfog för det som han säger. Men den här gången pratar\r\nhan strunt.\r\nDet finns väldigt litet belägg för att en betoning av\r\ndet svenska skulle leda till färre konflikter. Den ar-\r\ngumentationen håller över huvud taget inte. I motio-\r\nnen som Kenneth Kvist har skrivit under står det:\r\nSverige skulle behöva en sund nytändning för sam-\r\nlande symboler för det svenska. De människor som\r\nkommer som flyktingar till Sverige kan väl inte känna\r\ndelaktighet i det. Det finns säkert många andra möj-\r\nligheter.\r\nIntentionen handlar i grunden inte om att försöka\r\natt närma invandrare i Sverige till svenskar, utan den\r\nkommer att skapa en ökad splittring. Det handlar i\r\nstället om att uppväcka ett spöke som vi borde låta få\r\nsova vidare i den mån det sover.</pre><pre>Anf.  195  KENNETH KVIST (v) replik:\r\nFru talman! Jag tror att Peter Eriksson tar ut\r\nsvängarna alldeles för mycket. Jag umgås flitigt med\r\ninvandrade människor. Jag är t.o.m. gift med en in-\r\nvandrare. Det som frapperar många som kommer till\r\nvårt land är just att svenskarna är så otydliga när det\r\ngäller deras egen nation och kultur. Det är många\r\ninvandrare som tycker det.\r\nSkall vi delta i ett mångkulturellt samhälle måste\r\nvi också våga visa vad det är som vi vill ge av i fråga\r\nom historia och vårt folks öden och äventyr, en histo-\r\nria som är - som jag sade i mitt inledningsanförande -\r\nmångfasetterad, motsättningsfylld och fylld av kon-\r\nflikter. Med tanke på hur samhället ser ut i dag är det\r\nlikväl tillhopa en smältdegel som representerar den\r\nhär nationen.\r\nAtt ha nationaldagen som helgdag är ett sätt att\r\nmanifestera detta. Jag tror att det är någonting som\r\nväcker respekt och som man skall se som ett positivt\r\nbidrag. Det är att dra vapnen ur händerna på de reak-\r\ntionära grupper som finns och som har andra syften.</pre><pre>Anf.  196  PETER ERIKSSON (mp) replik:\r\nFru talman! Jag sjunger gärna nationalsången till-\r\nsammans med Kenneth Kvist och Nils Fredrik Aure-\r\nlius. Jag gillar att sjunga, och jag firar också gärna\r\nsvenska flaggans dag. Jag kan även tänka mig att byta\r\nut en eller annan gammal katolsk helgdag. Det gör\r\ninte någon stor skada. Men det är det samlade in-\r\ntrycket av att inte bara göra helgdag av nationaldagen\r\nutan att också ha nationalmonument. Hela agitationen\r\nkring detta gör att det här känns inte alls som någon\r\npositiv och bra grej. Snarare för det tankarna till ne-\r\ngativa nationalistiska känslor som delar det mångkul-\r\nturella samhället.\r\nDet är orsaken till att jag inte kan känna någon\r\nglädje i dessa tankar. Om frågan återkommer ett annat\r\når med en helt ny vinkling så kan jag tänka mig en\r\nvändning. Men när jag läser det som ni har skrivit och\r\nera formuleringar tycker jag inte att detta är någonting\r\natt stödja.</pre><pre>Anf.  197  NILS FREDRIK AURELIUS (m)\r\nreplik:\r\nFru talman! Som jag sade i mitt huvudanförande\r\när den svenska historien och det svenska språket den\r\nminsta gemensamma nämnaren för alla medborgare i\r\nSverige. Detta kan lämpligen manifesteras på natio-\r\nnaldagen.\r\nDet som vi har betonat och som också står i mo-\r\ntionen är att en rimlig, sund och historisk national-\r\nkänsla skall kunna utvecklas på ett trevligt sätt på\r\nnationaldagen. Det är därför som vi har betonat karak-\r\ntären av familjefest litet tidigare på dagen och annat.\r\nDet är därför som det står i motionen och i National-\r\ndagsutredningen att man kan använda nationaldagen\r\ntill att ge nya svenska medborgare deras medborgar-\r\nskap. Det förekommer redan i någon utsträckning,\r\nmen som kan tänkas utvidgas eftersom det har varit\r\nmycket uppskattat.\r\nSedan är det naturligtvis riktigt att det finns en\r\nosund och en romantisk nationalism med rötter i\r\n1800-talet som kan ta sig olustiga uttryck. Men det\r\nkan man motverka genom att göra nationaldagen till\r\nen familjefest. De s.k. nationalistiska grupperna -\r\neller som kallar sig själva för det - är faktiskt i vä-\r\nsentliga avseenden inte nationella utan internationella.\r\nDet kommer ju underliga grupper från alla möjliga\r\nländer där de har sina möten. Deras symboler är ofta\r\ninte svenska, utan de stammar från en annan och trå-\r\nkigare tradition.\r\nJag tror att en rimlig ordning och en sund natio-\r\nnalkänsla i trevligt arrangemang kan motverka extre-\r\nma tendenser.</pre><pre>Anf.  198  PETER ERIKSSON (mp) replik:\r\nFru talman! Det är ju trevligt att Nils Fredrik Au-\r\nrelius har så goda syften, och jag tror säkert att han\r\nhar det. Det finns säkert inga hemska, mörka tankar\r\nom att vi skall återuppväcka nationalismen och skapa\r\nen stark känsla för kungen. Det är kanske mer av\r\ngammaldags konservativa idéer.\r\nJag tycker ändå - som jag nyligen sade till Ken-\r\nneth Kvist - att det är struntprat när man försöker att\r\nfå just den här frågan att verka enande för olika grup-\r\nper som kommer från olika håll i världen. Om man\r\ngör den svenska historien känd för alla som bor här\r\nfinns det många andra möjligheter än att skapa ett\r\nstort monument. Jag vet inte om det verkligen kan\r\nvara det mest effektiva sättet.\r\n(forts.)\r\nAjournering</pre><pre>Kammaren beslutade kl. 18.03 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>12 § (forts.) Allmänna helgdagar m.m. (forts.\r\nKU9)</pre><pre>Anf.  199  PÄR-AXEL SAHLBERG (s):\r\nHerr talman! Jag hade bäst-före-tid på mitt anfö-\r\nrande. Den gick ut klockan två i eftermiddags. Det\r\nmärks bl.a. på att jag har strukit \"Herr talman!\" och\r\n\"Fru talman!\" ett antal gånger, men nu är jag i fas\r\nigen.\r\nDet finns två ord i motionen som vi sex från lika\r\nmånga partier har skrivit som har citerats mer än\r\nnågot annat, särskilt av Peter Eriksson. Det är orden\r\n\"det svenska\". Det har inte hörts någon gång från\r\nPeter Eriksson att just de orden är satta inom cita-\r\ntionstecken. Det säger möjligen en del om det samtal\r\nsom har förts.\r\nFör mig handlar det nämligen inte alls om natio-\r\nnaldagen i första hand. Det handlar definitivt inte i\r\nförsta hand om något nationalmonument. Det handlar\r\nom just den oro som jag, och jag är övertygad om\r\nmånga andra, känner för den utveckling vi kanske går\r\ntill mötes. Det har kanske bättre än av denna debatt\r\nillustrerats av statsministerns redovisning för några\r\ntimmar sedan.\r\nVi hade vår alldeles egen kristallnatt för några\r\nveckor sedan här i Stockholm. Vi såg ovanligt tunn-\r\nhåriga svenska ungdomar bakom svenska fanor. Poli-\r\nsen trodde att demonstrationen var upplöst, men del-\r\ntagarna vandrade vidare förbi riksdagshuset. Här\r\nutanför kom extremister bakom böljande blågula\r\nfanor. Skinnhuvuden kallas de. De stannade utanför\r\nen homosexuell organisations lokal en bit söderut och\r\nslog sönder den.\r\nI radioprogrammet God morgon världen förra hel-\r\ngen frågade man vad skinnhuvuden är. \"Skinn\" förstår\r\nvi, men inte \"huvud\".\r\nFör mig handlar svenska flaggan om det nationella\r\nSverige som växer fram av de många olika historier,\r\nkulturer och religioner som nu finns i vårt land. Är det\r\nextremerna som skall bära svenska flaggan, eller står\r\nden för det gemensamma svenska som vi alla vill stå\r\nbakom? Det tycker jag är den allra viktigast frågan.\r\nJag vet inte, liksom inte heller ni andra, hur det\r\ngår till. Jag tror att resonemanget är förödande om vi\r\npassivt lämnar ifrån oss de viktiga symboler som kan\r\nrepresentera och samla det som är det nya Sverige.\r\nDet är inte något nytt. Det har alltid varit ett samspel,\r\noch det har alltid vuxit fram mellan människor från\r\nolika länder. Det finns inget riktigt unikt svenskt,\r\nutom möjligen det svenska språket.\r\nJag tycker att det är alldeles utmärkt. Vi har en\r\ngemensam historia och framväxt. Den är inte rotad\r\njust i detta land, men den finns där i de många männi-\r\nskornas hjärtan och erfarenheter. Det tycker jag är den\r\nviktigaste frågan. Därför är de nationalistiska tankar-\r\nna inte farliga i betydelsen att de avskär och avsnör-\r\nper oss från andra. Det är tvärtom detta nya Sverige\r\nsom ständigt växer fram, som förändras och som\r\nförnyas, som vi behöver slå vakt om. För det vet vi att\r\nman behöver symboler. Svenska flaggan är vår sym-\r\nbol. Den kan omslutas likaväl av människor som har\r\nhelt andra historier och erfarenheter.\r\nJag hade en av de finaste upplevelser jag har haft\r\nunder detta år på en muslimsk kvinnokonferens, dit\r\njag var inbjuden som talare. Jag var inte enda man,\r\nmen vi var inte så hemskt många kristna där. Det var\r\nen fantastisk samling. Om det kan jag berätta mycket,\r\nmen jag skall nöja mig med att berätta om själva\r\navslutningen, då en muslimsk sånggrupper hade gjort\r\nsin version av Den blomstertid nu kommer med de\r\ntonarter som finns i den muslimska sångskatten. Det\r\nvar just en sådan upplevelse som jag tror bär symbo-\r\nlen av det svenska.\r\nDärför har jag skrivit denna motion och under\r\nvisst motstånd försökt presentera idéerna. Jag är glad\r\nför att de som har ställt upp på motionen och motio-\r\nnens idéer har gjort det. Det känns som om fler fram-\r\növer kommer att ansluta sig. Om det sedan blir ett\r\nnationalmonument eller en helgdag är för mig helt\r\nunderordnat själva frågan om hur vi med både stolthet\r\noch glädje kan omsluta det som är det svenska sam-\r\nhället.\r\nJag ville därför bara deklarera detta. Jag kommer\r\ninte att yrka något, herr talman. Jag kommer i den\r\nmån det blir en omröstning om mom. 6, som är det\r\nenda moment där jag avviker från KU:s betänkande,\r\natt lägga ned min röst. Jag har ännu inte hört någon\r\nsom har yrkat på omröstning, så det blir ganska\r\nkomplikationsfritt.\r\nVi behöver samlas runt det nya Sverige som växer\r\nfram. Vi vet att symboler hjälper tanken. Vi har läm-\r\nnat ett förslag på det området i år. Ett annat år vill\r\nPeter Eriksson kanske vara med, som han sade.</pre><pre>Anf.  200  PETER ERIKSSON (mp) replik:\r\nHerr talman! Jag vill bara förtydliga för Pär-Axel\r\nSahlberg att det knappast var tanken om en samlande\r\nsymbol och ett nationalmonument jag avsåg när jag\r\nsade att jag möjligen en annan gång kan tänka mig att\r\nstödja tanken på att göra nationaldagen till helgdag.\r\nDet är i alla fall inte en helt främmande tanke. Det\r\nandra känns inte alls särskilt positivt.</pre><pre>Anf.  201  BIRGITTA WISTRAND (m):\r\nHerr talman! Så är det återigen dags att tala för att\r\nden svenska nationaldagen skall vara helgdag.\r\nNär jag kom till Positiva Sverige 1985 hade jag\r\nbott utomlands. Då var jag ganska van vid att man\r\nfirade helgdagar. Så kom jag till Sverige. Vad hände\r\ndå? Jo, då fick jag höra talas om ishockeysången. Vad\r\nvar ishockeysången? Jo, det var Sveriges national-\r\nsång. Vad var det med den? Jo, den sjöng man på\r\nishockeymatcher, så den kunde man inte.\r\nEn av de allra första saker vi gjorde var att skicka\r\nut sången till alla svenska skolbarn, för vi tyckte att\r\nsvenska skolbarn skulle veta vilken sång som var\r\nderas nationalsång och att den inte bara sjöngs på\r\nishockeymatcher. Det säger en del om hur grumlig vår\r\nnationalkänsla är och hur rädda vi är för att tala om\r\nden.\r\nOm alla svenskar blev tvungna att flytta utomlands\r\nett tag och om Sverige någon gång hade varit hotat\r\nhade vi blivit tvungna att tänka på vad Sverige egent-\r\nligen är och vad Sverige betyder för oss. Då hade vi\r\nkanske kommit fram till det som vi har hört i dag,\r\nnämligen att Sverige faktiskt betyder något. Som Pär-\r\nAxel Sahlberg säger är det svenska lika viktigt för\r\ndem som är nya svenskar som för oss som är gamla\r\nsvenskar. Jag skulle t.o.m. vilja säga att jag tror att\r\nSverige är mycket viktigare för de nya svenskarna.\r\nFör de flesta är fosterlandet faktiskt viktigt. Jag\r\ntror därför att det för de nya svenskarna, särskilt för\r\nungdomar, har varit väldigt provocerande att inte få\r\nsjunga nationalsången t.ex. på examen, på grund av\r\natt rektorn har sagt att det är förbjudet och att man\r\ninte skall provocera de andra.\r\nJag tror därför att vi verkligen behöver få vår na-\r\ntionaldag. Det är därför fantastiskt att Pär-Axel nu har\r\nsamlat oss i en sexpartimotion för att på allvar börja\r\narbeta för nationaldagen och att den skall kunna bli en\r\nhelgdag. Det är också roligt att Miljöpartiet kan tänka\r\nsig att ta ett steg. Jag skulle därför, med den flagga\r\njag har med mig, vilja göra min egen lilla flaggning\r\nför Pär-Axel. Han är värd det för den insats han gör.\r\nSjälvfallet kommer vi att stödja vår reservation, och\r\nsjälvfallet kommer vi att rösta på den.\r\nJag blir ändå litet bekymrad när jag läser i betän-\r\nkandet, herr talman. Det är trist att man skriver att \"de\r\ngällande formerna för firande av nationaldagen och\r\nsvenska flaggans dag den 6 juni ger tillräckligt ut-\r\nrymme för att markera denna dags betydelse i det\r\nsvenska samhället\". Vad betyder det? Har vi någon\r\naning om hur man skulle kunna fira nationaldagen om\r\nmänniskor fick vara lediga, om det, som har sagts\r\ntidigare i dag, kunde bli en familjefest? Så går det\r\nalltså inte till i dag i Sverige, utan vad vi får göra är\r\natt gå till Skansen om vi råkar bo i Stockholm. Men\r\nom man inte bor i Stockholm, vad kan man göra då?\r\nSenare i kväll skall jag tala om IT-samhället. Vad\r\nsom är spännande är att vi nu befinner oss i cyber\r\nspace. Man kan skicka IT från vilket land som helst,\r\noch ingen vet var man är. Den enda identitet man då\r\nhar är sig själv. Därför blir det i framtidens samhälle\r\nännu viktigare att var och en känner sin egen identitet.\r\nAlla ni som ser mig nu ser att jag är kvinna, ni ser att\r\njag är vit, men ni vet inte min religion - jag är kristen.\r\nDetta är vår klara identitet. Att jag är svensk och bor i\r\nStockholm är också viktigt. Det är grunden för att\r\nbygga en helgdag, att bygga en svensk nationaldag\r\noch att låta det bli tydligt för alla svenskar.\r\nJag vill därför yrka bifall till reservation 1.</pre><pre>Överläggningen var härmed avslutad.\r\n(Beslut fattades den 2 december.)</pre><pre>13 §  Minoritetsfrågor</pre><pre>Föredrogs\r\nKonstitutionsutskottets betänkande 1997/98:KU11\r\nMinoritetsfrågor</pre><pre>Anf.  202  KENNETH KVIST (v):\r\nHerr talman! I föreliggande betänkande behandlas\r\nen rad mycket positiva motioner väckta under den\r\nallmänna motionstiden 1996 och också 1997. De tar\r\nupp det viktiga i att stärka finskans och samiskans\r\nställning i och med att de är de allra äldsta minoritets-\r\nspråken i vårt land. De berör också andra minoritets-\r\ngrupper med liknande ställning.\r\nFrån utskottet säger man ofta om motionerna och\r\nförslagen i dem att de är under beredning. Man hänvi-\r\nsar exempelvis till Minoritetsspråkskommittén. Vi ser\r\nfram emot att dessa utredningar snart kommer med\r\nbetänkanden, så att detta inte blir frågor som ständigt\r\när under utredning utan att det också händer något och\r\nvi får en förstärkning av de regionala minoritetssprå-\r\nken och deras status i det svenska samhället.\r\nJag instämmer alltså med mycket av det som sägs i\r\nde motioner som behandlas i utskottets betänkande,\r\nmen eftersom saken är under beredning skall jag inte i\r\ndetta sammanhang yrka bifall till eller reservera mig\r\ntill förmån för någon motion.\r\nDock vill jag reservera mig i ett avseende. Det\r\ngäller samernas ställning i Nordiska rådet. Sedan en\r\ntid har samerna observatörsstatus i Nordiska rådet. I\r\nmotionen menar man att det finns anledning att ytter-\r\nligare stärka samernas ställning i det nordiska samar-\r\nbetet och i de nordiska länderna - samerna är ju\r\nspridda i tre av de nordiska länderna. Peter Eriksson\r\noch undertecknad har velat understryka det riktiga i\r\ndet motionskravet genom en särskild reservation, som\r\njag härmed yrkar bifall till. Jag tror att detta är utom-\r\nordentligt viktigt. Nu har vi i Sverige lyckats få till\r\nstånd en någorlunda stärkt ställning för Sametinget,\r\noch vi bör då fortsätta på den inslagna vägen genom\r\natt ge samerna status som fullvärdiga medlemmar i\r\nNordiska rådet.</pre><pre>Anf.  203  PETER ERIKSSON (mp):\r\nHerr talman! I de här frågorna har jag en uppfatt-\r\nning som är relativt likartad Kenneth Kvists.\r\nDe motioner som behandlas handlar om att stärka\r\nde minoritetsspråk som vi har i Sverige, finskan och\r\nsamiskan. De handlar också om möjligheten att stärka\r\nSametinget. Jag tycker alla de frågorna är viktiga för\r\natt vi skall kunna stärka ställningen för en grupp\r\nmänniskor som har behandlats ganska illa av det stor-\r\nsvenska samhället. Jag tycker att den svenska natio-\r\nnalismen har gjort sig gällande på ett destruktivt sätt i\r\njust de här fallen. Många har fått lida för det, kanske\r\nsärskilt i mitt hemlän Norrbotten.\r\nOrsaken till att det inte finns någon reservation om\r\ndet här är, som Kenneth sade, att det finns utredningar\r\nsom arbetar med de här frågorna. Tyvärr har de här\r\nfrågorna varit föremål för utredning gång på gång. Jag\r\nskulle vilja att det faktiskt kom propositioner, att det\r\nhände något rejält. Det är bra att Kristdemokraterna i\r\ndet här sammanhanget har väckt en motion om Nor-\r\ndiska rådet. Jag tror att det också finns en motion om\r\nILO.\r\nDet vore bra om vi kunde skriva under Europarå-\r\ndets konvention om regionala språk och minoritets-\r\nspråk. Det ger också en möjlighet att stärka de här\r\nspråken - eller innebär det kanske snarare en möjlig-\r\nhet för samiskan att överleva? Det är ju i dag väldigt\r\nosäkert om samiskan kommer att kunna överleva. Det\r\när ett språk som i dag befinner sig på gränsen till att\r\ndö ut i Sverige.\r\nNär det gäller Nordiska rådet finns det ingen som\r\nhelst anledning att fortsätta att utreda saken. Hänvis-\r\nningen till att vi har en ordning som säger att bara\r\nstater skall kunna vara medlemmar i Nordiska rådet är\r\nen formalistisk vinkling på frågan som är ganska dum.\r\nÄr det någon grupp som borde finnas med just i Nor-\r\ndiska rådet, som har utpräglade nordiska frågor, är det\r\njust det samiska samhället, som finns i alla de här\r\nländerna. Många frågor som rör samerna borde vara\r\nlämpliga att ta upp just i Nordiska rådet. Det gäller\r\nsamiskan, renskötsel och samisk kultur.\r\nEftersom Nordiska rådet nu befinner sig i en akut\r\nkris när det gäller vad man egentligen skall syssla\r\nmed kunde det här vara ett område att ta tag i och där\r\nman kunde känna sig behövd.\r\nHerr talman! Därför vill jag yrka bifall till reser-\r\nvationen om Nordiska rådet. Jag känner mig nöjd i\r\növrigt.</pre><pre>Anf.  204  PÄR-AXEL SAHLBERG (s):\r\nHerr talman! Som det har framkommit sker det en\r\nhel del utredningsarbete i det här sammanhanget. Jag\r\nhar helt motsatt uppfattning mot både Peter Eriksson\r\noch Kenneth Kvist, som tyckte att det handlade om att\r\ndölja eller gömma frågorna. Det här är ett aktivt arbe-\r\nte som handlar om Europarådets konvention för att\r\nskydda nationella minoriteter, vilken vi har skrivit\r\nunder. Det handlar om konventionen om regionala\r\nspråk och minoritetsspråk. Denna utreds, och i de-\r\ncember kommer det ett slutbetänkande. Det handlar\r\nockså om ILO-konvention 169, som en utredning nu\r\nsätter i gång med. Frågan har varit om Norges tolk-\r\nning av konventionen kunnat anpassas till Sverige. Så\r\nbedöms nu vara fallet från ILO:s sida, och därmed har\r\nmöjlighet öppnats att biträda också den konventionen.\r\nNär det gäller den nu aktuella motionen och den\r\nreservation som finns handlar det ytterst om Nordiska\r\nrådets konstitution och om Helsingforsavtalet. Som\r\nvanligt har Peter Eriksson i debatten här i dag talat\r\nom hur dumma saker och ting är och hur dumt männi-\r\nskor pratar. Men det är faktiskt så att det finns en\r\nkonstitution, en ordning, för det här rådet. Där kan\r\nsådana vara medlemmar som är ledamöter av ett lands\r\neller ett självstyrt områdes folkrepresentation. Vi kan\r\nha synpunkter på det, men någonstans måste man\r\nbestämma sig för vad det är som konstituerar ett så-\r\ndant råd och ett sådant samarbete. Därför syftar Ulf\r\nBjörklunds motion egentligen till att förändra Hel-\r\nsingforsavtalet och därmed kriterierna för vilka som\r\nkan tillhöra rådet.\r\nDäremot kan det vara så - som det också är - att\r\nsamerna har observatörsstatus i Nordiska rådet och\r\ndärför deltar. En hel del av de frågor som rör det\r\ngemensamma arbetet berör också frågor om såväl\r\nsamer som de samiska områdena i Norge, Sverige och\r\nFinland.\r\nJag tycker därför att det här är ett mycket bra be-\r\ntänkande. Det tar upp ett antal frågor väckta av mo-\r\ntioner. Sådana får ofta svaret att de på olika sätt är\r\nnågot fel i tiden. Den här gången är de dock rätt i\r\ntiden. I samtliga frågor, utom när det gäller att föränd-\r\nra Nordiska rådets konstitution, pågår det nämligen\r\nutredningar som kommer att innebära att denna kam-\r\nmare får ta ställning till de nu aktuella konventioner-\r\nna.\r\nJag yrkar alltså bifall till hemställan i KU:s betän-\r\nkande, herr talman, och avslag på den enda reserva-\r\ntionen.</pre><pre>Anf.  205  KENNETH KVIST (v) replik:\r\nHerr talman! Pär-Axel Sahlberg tolkar det här som\r\nallmän misstänksamhet mot utredandet. Hade vi haft\r\nen stark misstanke om att det bara var fråga om att\r\nförhala hade vi naturligtvis reserverat oss till förmån\r\nför en del av de bra motionsförslag som finns. Det är\r\nsnarare eftersom vi har sett - jag talar nu för egen del;\r\nPeter kommer ju strax efter - att utredningsarbetet\r\nstår ganska nära att bli avslutat och vi ser anledning\r\natt fästa positiva förväntningar på detta som vi i de\r\nstyckena står bakom utskottsmajoritetens skrivningar.\r\nNär det sedan gäller Nordiska rådet tycker jag att\r\nden frågan har blivit litet lättare sedan vi fick den\r\nordning med Sametinget som vi sedan en tid har. Den\r\ntycker jag skulle motivera en representation. Jag\r\nskulle i och för sig kunna tänka mig att även romerna\r\nskulle kunna få medverka här. De är också en minori-\r\ntet som ofta glöms bort i sammanhanget. Men här\r\ngällde förslagen att baxa frågan om minoritetsfolken\r\nåtminstone ett stycke på väg genom att se till att sa-\r\nmerna får representation i Nordiska rådet. Den upp-\r\nfattningen kvarstår, trots vad utskottsmajoritetens\r\ntalesman har sagt.</pre><pre>Anf.  206  PETER ERIKSSON (mp) replik:\r\nHerr talman! Det verkar som om Pär-Axel Sahl-\r\nberg fortfarande är litet stressad eller pressad efter\r\nden förra debatten. Det är litet synd. Jag sade inte,\r\noch jag brukar inte säga, att någon är dum. Jag menar\r\ninte det om vare sig Pär-Axel Sahlberg eller någon\r\nannan. Jag sade: Jag tycker att det är dumt att det\r\nsamiska samhället - som är representerat, finns och\r\nverkar i både Norge, Finland och Sverige - inte har\r\nmöjlighet att bli representerat i Nordiska rådet, som är\r\ndet viktigaste exemplet på ett nordiskt samarbete. Den\r\nmest utpräglat nordiska folkgruppen och nationen\r\nfinns inte med i Nordiska rådet. Det här tycker jag är\r\ndumt. Tycker inte Pär-Axel Sahlberg att det är dumt\r\natt inte samerna kan vara representerade i Nordiska\r\nrådet?</pre><pre>Anf.  207  PÄR-AXEL SAHLBERG (s) re-\r\nplik:\r\nHerr talman! Peter Eriksson får läsa i protokollet\r\nvad han faktiskt sade om dumt prat och dumma för-\r\nslag.\r\nMan kan ha synpunkter på hur Nordiska rådet kan\r\nvara konstruerat, och de förslag Kenneth Kvist för\r\nfram om att också romerna och kanske andra skulle\r\nvara med är ganska intressanta förslag. Men det är\r\nnågot helt annat än det nordiska råd som finns, där\r\nkravet är att det konstitueras av medlemmar som är\r\nledamöter av ett lands eller ett självstyrt områdes\r\nfolkrepresentation. Sedan kan man självfallet föreslå\r\nförändringar av olika slag. Men nu är inte den förut-\r\nsättningen för handen att samerna skall kunna vara\r\nfullvärdiga medlemmar av Nordiska rådet. Det är det\r\nsom är själva sakfrågan. Att utifrån det dra de här\r\nlångtgående slutsatserna när det gäller Sveriges för-\r\nhållande tror jag inte är riktigt rimligt.</pre><pre>Anf.  208  PETER ERIKSSON (mp) replik:\r\nHerr talman! Då vill jag i mitt sista inlägg berätta\r\nför Pär-Axel Sahlberg vad det står i Kenneth Kvists\r\noch min reservation. Det står att Sverige i Nordiska\r\nrådet bör verka för att samerna i de nordiska länderna\r\nerkänns som ursprungsbefolkning och ges medlem-\r\nskap i rådet. Det står alltså att Sverige bör verka för\r\ndet - inte att riksdagen skall besluta det eller något\r\nsådant. Det har vi aldrig trott att man kan göra, efter-\r\nsom riksdagen inte har befälsrätt över Nordiska rådet\r\npå det sättet.</pre><pre>Anf.  209  PÄR-AXEL SAHLBERG (s) re-\r\nplik:\r\nHerr talman! Jag är inte säker på att ens det är till-\r\nräckligt. Frågan är ju om man är ledamot av ett lands\r\neller ett självstyrt områdes folkrepresentation, så den\r\nför vidare än så. Jag är inte alls redo att avsluta den,\r\nför jag tycker att det här är en viktig fråga - när det\r\ngäller alla minoriteter generellt, men inte minst när\r\ndet gäller samerna som har en unik ställning som\r\nursprungsbefolkning. Därför tycker jag att det är bra\r\natt alla de här frågorna nu utreds.\r\nMen när det gäller Nordiska rådet finns det en\r\nkonstitution. Den reservation ni har skrivit syftar inte\r\nens till att förändra denna, utan ni vill att den skall\r\ntolkas mera godtyckligt. Jag kan dock inte se att det\r\nfinns utrymme för det i den ordning som finns i Nor-\r\ndiska rådet. Däremot är samerna observatörer i detta\r\narbete, och det arbetet kan förlängas och fördjupas\r\nprecis så långt som Nordiska rådet tillsammans med\r\nsamerepresentationen väljer att göra. Där finns inga\r\nhinder. Men av formella skäl finns det hinder. Det är\r\nalldeles uppenbart.</pre><pre>Anf.  210  ULF BJÖRKLUND (kd):\r\nHerr talman! Kristdemokraterna har ingen ordina-\r\nrie ledamot i konstitutionsutskottet och har således\r\ninte deltagit i utskottets samtal kring minoritetsfrågor-\r\nna. Därtill behandlas fem av våra motioner i det här\r\nbetänkandet, och några kommentarer är då naturligt-\r\nvis på sin plats.\r\nSamtliga motioner avstyrks med motiveringen att\r\nfrågeställningarna och förslagen behandlas i olika\r\ntyper av utredningar och kommittéer. I vissa fall har\r\nett fortlöpande utredningsarbete pågått i tio års tid,\r\nmedan de sista utredningsuppdragen beslutats så sent\r\nsom den 11 september 1997.\r\nHur länge skall vi egentligen hålla på och skjuta\r\nbeslut framför oss och bekvämt hänvisa till pågående\r\nutredningar, nya eller gamla? Nu är det dags att också\r\nvåga gå till beslut.\r\nHerr talman! Ordet - att kunna tala ett språk och\r\nkommunicera med omvärlden är kanske människans\r\nviktigaste förmåga, själva kännetecknet på att vara\r\nmänniska.\r\nDet handlar om att bli hörd och sedd, att uppleva\r\natt någon lyssnar och att själv kunna lyssna på andra.\r\nDet handlar om att bli tagen på allvar och känna att\r\nman betyder något. Det handlar om att uppleva att\r\nman är värdefull. Det handlar om att vara insatt i ett\r\nsammanhang, att få vara med och fatta beslut som rör\r\nmin familj och min egen kultur. Det handlar således\r\nom människovärde, det fantastiska att vara människa.\r\nFör den samiska befolkningen i Sverige och även i\r\nde övriga nordiska länderna har det här inte alltid\r\nvarit självklart. Under senare år har dessa frågor dock\r\nmer och mer belysts i samhällsdebatten. Ett synbart\r\ntecken på det är det inrättade Sametinget som etable-\r\nrats sedan Finland och Norge gått före och visat vä-\r\ngen.\r\nNär nu Sametinget har arbetat under några år och\r\nförhoppningsvis funnit formerna för sitt arbete är det\r\ndags att stärka tingets status genom att utöka dess\r\nbefogenheter. Jag noterar med nöje att direktiven till\r\nden utredningskommitté som regeringen beslutade om\r\nden 11 september innehåller sådana förslag. Tyvärr\r\nskall utredningskommittén inte redovisa sitt uppdrag\r\nförrän om två år - väntan tycks bli lång även i denna\r\nfråga.\r\nSom vi vet uppvisar gränserna mellan Europas\r\nländer dålig överensstämmelse med de språkliga och\r\nkulturella gränserna. Historien har därtill ofta skapat\r\nspråkliga förvecklingar. I Norden täcker det som vi\r\nkan kalla Sameland områden i Norge, Sverige, Fin-\r\nland och Ryssland.\r\nTillsammans i den här kammaren anser vi det som\r\nsjälvklart att ha en minoritetspolitik som tar hänsyn\r\ntill etniska, språkliga och kulturella minoriteters rät-\r\ntigheter. Trots detta finns fortfarande i Sverige ett\r\ndemokratiskt underskott när det gäller vårt förhållan-\r\nde till samerna. Vi borde kanske på ett tydligare sätt i\r\nvår lagstiftning definiera vad vi menar med en demo-\r\nkratisk människosyn.\r\nDen samiska minoriteten i Sverige har, i egenskap\r\nav ursprungsbefolkning, en unik ställning. Det har vi\r\nalla erkänt. I nära samarbete med samerna måste\r\ndärför det svenska storsamhället vidta kraftfulla åt-\r\ngärder för att den samiska kulturen skall kunna leva\r\noch utvecklas.\r\nDet är detta som är grunden till att vi kristdemo-\r\nkrater anser det angeläget att stärka de samiska språ-\r\nken och ge samiskan officiell status genom en särskild\r\nsamisk språklag, i likhet med det man gjort i våra\r\ngrannländer Norge och Finland.\r\nDet är därför vi också menar att det är viktigt att\r\nvi snarast ratificerar ILO-konvention 169 om ur-\r\nsprungsbefolkningarnas ställning.\r\nÄven här har våra nordiska vänner i Norge och\r\nDanmark gått före och redan ratificerat konventionen.\r\nTotalt har tio länder ratificerat konventionen i dagslä-\r\nget.\r\nVi har med intresse inväntat resultatet av den\r\nskriftväxling och utvärdering av Norges underteck-\r\nnande som pågått under senare tid. Det handlar som vi\r\nvet om tolkningen av artikel 14, som berör rätten till\r\nmark, tolkningen av äganderätt och besittningsrätt i\r\nförhållande till begreppet bruksrätt.\r\nEnligt betänkandet har nu ILO:s expertkommitté\r\nuttalat att den norska bruksrätten, som överensstäm-\r\nmer med den svenska, är förenlig med konventionen.\r\nSåledes ger det en indikation på att även svenska\r\nrättsförhållanden är förenliga med bestämmelserna i\r\nartikel 14. Detta är ett framsteg, och den särskilda\r\nutredaren skall nu studera vilka åtgärder som är nöd-\r\nvändiga för att Sverige skall kunna efterleva bestäm-\r\nmelserna i konventionen.\r\nUtredaren skall redovisa sitt uppdrag den 31 maj\r\n1998. Förhoppningsvis kan Sverige därmed, efter\r\nmånga års diskuterande och utredande, äntligen ratifi-\r\ncera ILO-konventionen om ursprungsbefolkningar\r\nunder det kommande året.\r\nI dagens betänkande handlar det också om vad\r\nNordiska rådet kan göra för att lyfta och stärka sa-\r\nmernas ställning. Första steget är redan taget i form av\r\nen observationsplats som finns sedan 1994. Med detta\r\när utskottsmajoriteten tydligen nöjd. Jag har tacksamt\r\nnoterat Vänsterpartiets och Miljöpartiets stöd för våra\r\nyrkanden och reservationen mot utskottsmajoritetens\r\nbeslut. Att bara vara observatör innebär ändå att vara i\r\nunderläge och inte en likvärdig part. Det här är natur-\r\nligtvis också ett psykologiskt fenomen för samerna -\r\natt någon annan skall föra vår talan och fatta beslut åt\r\noss, att inte anses myndig själv. Denna förmyndar-\r\nmentalitet har samerna i alla tider utsatts för. Obser-\r\nvera att det i motionen liksom i reservationen handlar\r\nom att verka för en framtida utveckling där samernas\r\nställning stärks.\r\nVi i Sverige intar en för försiktig hållning i de\r\nsamiska frågorna. Vill vi vara huvud och inte svans då\r\ngår vi före, blir initiativtagare och går i täten för\r\nmänniskovärdet. Vi måste på hemmaplan, i Norden\r\noch i EU-sammanhang, aktivt jobba för att undanröja\r\nolika typer av demokratiskt underskott, som i det här\r\nbetänkandet när det gäller minoritetsspråk och olika\r\nminoriteters ställning.\r\nMed detta, herr talman, vill jag först klargöra att\r\nvi naturligtvis står bakom alla våra motioner och\r\nyrkanden. Sedan vill jag också meddela att jag enbart\r\nyrkar bifall till reservationen under mom. 12.</pre><pre>Anf.  211  PÄR-AXEL SAHLBERG (s):\r\nHerr talman! Jag har anledning att i stort sett vara\r\nalldeles överens med Ulf Björklund. Jag tycker att\r\nhan har redogjort ganska bra för läget. Men enigheten\r\när inte så fullständig. Det finns två avvikelser jag\r\nskulle vilja göra.\r\nDen ena gäller det ibland litet förklenande talet\r\nom utredningsväsendet. Björklund var också inne på\r\ndet och talade om tioåriga utredningsperioder. Det är\r\ningen hemlighet att Norges tolkning av ILO-\r\nkonventionen från början inte har ansetts vara i över-\r\nensstämmelse med ILO:s formuleringar. Men nu ser\r\ndet ut att bli en öppning. Därför slår Sveriges regering\r\nomedelbart till och tillsätter en utredning för att se hur\r\ndet här skall hanteras i våra sammanhang.\r\nDen andra invändningen jag har gäller naturligtvis\r\nreservationen. Men det är mer ett utrymme för det\r\ndemokratiska spelet.\r\nJag tycker att vi inte skall förenkla den här frågan.\r\nVi vet att det finns konflikter. Det blir ganska natur-\r\nligt när en nybyggarkultur och en, skall vi kalla det\r\nmodern kultur, även om det i det här sammanhanget\r\nskulle vara bra med ett annat ord, växer fram och\r\nkonkurrerar om utrymmet med en gammal och ur-\r\nsprunglig. Det här problemet finns, och det finns\r\nliksom inpå bara kroppen hos somliga i norra delen av\r\nSverige liksom också i Norge och Finland. Därför\r\nskall vi inte förenkla problematiken.\r\nSametinget har rätt så stora möjligheter att samla\r\nden samiska befolkningen. Tyvärr har Sametinget än\r\nså länge ägnat väldigt mycket tid åt interna konstitu-\r\ntionella problem. Men jag tror att man kommer att\r\nhitta formen framöver. Därför är det viktigt att de här\r\nutredningarna får göra sitt jobb och lägga grunden för\r\ndet framtida arbetet.</pre><pre>Anf.  212  ULF BJÖRKLUND (kd):\r\nHerr talman! Ända sedan jag hamnade i riksdagen\r\n1991 har de frågor som gäller ILO-konventionen\r\ndiskuterats. Det började redan på hösten. Utan tvivel\r\när det för att den här diskussionen har förts, och kan-\r\nske också tack vare att Norge vågade gå före, som den\r\nhär frågan och kanske övriga frågor har förts framåt i\r\nrätt riktning. Det är just det här jag hävdar. Det gäller\r\natt våga gå före.\r\nNär man ofta så tydligt vill prata om mänskliga\r\nrättigheter handlar det om att någon måste ta initiativ.\r\nDär har Norge varit mycket framgångsrikt. Därför är\r\nvi där vi är i dag, menar jag, någon vågar gå före.\r\nNär det sedan gäller Sametinget kan jag väl in-\r\nstämma i att tinget självklart måste finna sina former\r\npå ett bra sätt innan man kan lägga alltför stora och\r\nnya arbetsuppgifter på det. Samtidigt har jag noterat\r\natt utredaren skall titta närmare på de här möjlighe-\r\nterna. Det är trots allt en positiv signal att tanken\r\nfortfarande, ända från 1992/93 när vi fattade beslut\r\nom sameting, lever och finns kvar. Vi kan på sikt ge\r\nSametinget ytterligare kompetensområden och arbets-\r\nområden att jobba med. Trots allt har, som alla har\r\nunderstrukit, samerna en unik ställning. Det är vår\r\negen ursprungsbefolkning. Vi borde även här gå före\r\nmed gott exempel och vara huvud och i fortsättningen\r\ninte vara svans.</pre><pre>Överläggningen var härmed avslutad.\r\n(Beslut fattades den 2 december.)</pre><pre>14 §  Allmänna pensionsfondens verksamhet år\r\n1996</pre><pre>Föredrogs\r\nFinansutskottets betänkande 1997/98:FiU6\r\nAllmänna pensionsfondens verksamhet år 1996 (skr.\r\n1996/97:152)</pre><pre>Anf.  213  KENNETH KVIST (v):\r\nHerr talman! Det blev en liten turbulens eftersom\r\nen ledamot blev tvungen att avvika från kammaren i\r\ndenna aftonstund. Det föll på min lott att ta anföran-\r\ndet.\r\nJag vill yrka bifall till Vänsterpartiets reservation\r\nnr 1. Den handlar om möjligheterna för ett aktivt,\r\norganiserat kollektivt löntagarägande som skall kunna\r\nverka inom enskilda företag. Det handlar om att suc-\r\ncessivt under 1998 tillföra sjätte fondstyrelsen ett\r\nbelopp om 10 miljarder kronor för att underlätta risk-\r\nkapitalförsörjning för nya entreprenörer och mindre\r\nföretag. Jag yrkar bifall till reservation nr 1.</pre><pre>Anf.  214  RAGNHILD POHANKA (mp):\r\nHerr talman! Jag har fått samma delikata uppgift.\r\nJag yrkar bifall till reservation 2, som framför allt tar\r\nupp de etiska, sociala och miljömässiga hänsynen som\r\nfondstyrelserna bör ta. Det är Miljöpartiets åsikt att\r\nförsöka få in ett sådant tänkande.</pre><pre>Anf.  215  ARNE KJÖRNSBERG (s):\r\nHerr talman! Jag har inte ingått i turbulensen!\r\nJag har tre skäl för att korta ned mitt anförande.\r\nFör det första mina meddebattörers sätt att korta ned\r\nsina anföranden. För det andra kammarens tidsplane-\r\nring. För det tredje att det pågår ett utredningsarbete i\r\nFinansdepartementet. Det kommer att leda till en\r\ndepartementspromemoria som läggs fram under den\r\nförsta hälften av december. Vi kommer att få många\r\ntillfällen framöver att diskutera frågorna.\r\nMed hänsyn tagen till dessa tre skäl, vill jag nöja\r\nmig med att yrka bifall till utskottets hemställan och\r\navslag på de reservationer som det nu har yrkats bifall\r\ntill.</pre><pre>Anf.  216  KENNETH KVIST (v):\r\nHerr talman! Jag vill inte inleda någon längre po-\r\nlemik med Arne Kjörnsberg.\r\nMitt anförande var inte nedkortat. Det var snarare\r\noändligt förlängt. Det var bara någon minut innan jag\r\nhöll det som jag fick reda på att det skulle hållas.</pre><pre>Anf.  217  ARNE KJÖRNSBERG (s):\r\nHerr talman! Jag har respekt för den åsikten.</pre><pre>Överläggningen var härmed avslutad.\r\n(Beslut fattades den 2 december.)</pre><pre>15 §  Ändringar i lagen om offentlig upphand-\r\nling</pre><pre>Föredrogs\r\nFinansutskottets betänkande 1997/98:FiU7\r\nÄndringar i lagen om offentlig upphandling (prop.\r\n1996/97:153)</pre><pre>Anf.  218  LENNART HEDQUIST (m):\r\nHerr talman! Det här betänkandet avser ändringar\r\ni lagen om offentlig upphandling. Det är ändringar\r\nsom görs för att öka överensstämmelsen med EG:s\r\nupphandlingsdirektiv och vissa förtydliganden i an-\r\nslutning härtill.\r\nI samband med det här ärendet besvaras en rad\r\nmotioner som rör offentlig upphandling och konkur-\r\nrensfrågor i offentlig sektor. Det har varit möjligt för\r\nsocialister i utskottet att gräva fram gamla förlegade\r\nargument till förmån för monopol, planhushållning\r\noch egen-regi-drift.\r\nMajoriteten avstyrker således motioner från bl.a.\r\noss moderater om ökad konkurrensutsättning av verk-\r\nsamheten i den offentliga sektorn, liksom våra krav på\r\nskild redovisning av den näringsverksamhet som på\r\nmånga håll bedrivs. Denna socialdemokratiska linje\r\natt inte konkurrensutsätta produktion i offentlig sek-\r\ntor, liksom att gynna egenproduktion framför alla de\r\nsmå företag som konkurrerar på marknaden, kostar\r\nskattebetalarna stora pengar.\r\nNär vi här i riksdagen diskuterar statliga bidrag på\r\nmarginalen till kommuner och landsting, rör det sig\r\nom småpotatis i jämförelse med de stora vinster som\r\nskulle bli följden av ökad konkurrensutsättning. När\r\nsocialdemokrater i riksdagen, och ute i kommuner och\r\nlandsting, motsätter sig konkurrensupphandling av\r\ntjänsteproduktionen påverkas verkligen vad vi skulle\r\nfå ut för våra satsade skattekronor. Verksamheten\r\nfördyras med tiotals miljarder kronor helt i onödan.\r\nHerr talman! Ibland verkar det som om socialde-\r\nmokrater inser detta. Man kan se exempel på nytänka-\r\nre inom partiet. Men så slår pendeln tillbaka med\r\nargument som känns tämligen beklämmande. Jag skall\r\nstrax exemplifiera med hur man kan uttrycka sig.\r\nDetta att Socialdemokraterna fördröjer en sund\r\nkonkurrensutsättning av tjänsteproduktion i kommu-\r\nner och landsting är verkligen något som hotar välfärd\r\noch välstånd. Jag yrkar bifall till den moderata reser-\r\nvationen avseende mom. 11.\r\nHerr talman! Ett alldeles speciellt exempel på hur\r\ndet kan låta ser vi i frågan i betänkandet som rör ad-\r\nministration av statliga tjänstepensioner. Här lät\r\nkommunerna för ett antal år sedan Kommunernas\r\nPensionärsanstalts, tidigare KPA:s, monopol brytas.\r\nDen kommunala tjänstepensionsmarknaden är ju nu\r\nkonkurrensutsatt. Såväl logiken som erfarenheterna av\r\ndetta borde leda till att staten nu borde göra motsva-\r\nrande åtgärd med statens tjänstepensioner. Men inte!\r\nÄrendet har dragits i långbänk. Konkurrensverket,\r\nden statliga myndigheten, har sagt sitt. Där har man\r\nmycket kraftfullt förespråkat att verksamheten utsätts\r\nför konkurrens. Men att Konkurrensverket har sagt\r\ndetta i en skrivelse till regeringen har regeringen inte\r\nens redovisat i propositionen, utan regeringen skyddar\r\ndet statliga pensionsverkets, SPV:s, nuvarande mono-\r\npol.\r\nDet är ingen lätt uppgift för Socialdemokraterna i\r\nutskottet att ha den otacksamma uppgiften att försöka\r\nförsvara detta. Det blir snarare komiskt att läsa hur\r\nutskottsmajoriteten argumenterar för att kostnaderna,\r\ninom ramen för monopolet, ändå blir de rätta. Man\r\nsäger att SPV minsann har en egen nämnd som skall\r\ngarantera att det blir korrekta kostnader. Är det möjli-\r\ngen så att det synsättet nu åter blivit visdom i ett\r\ngammalt planekonomiskt parti? En statlig nämnd kan\r\nbäst bedöma vad som är rätt pris på en produkt. Att\r\nkonkurrensutsätta verksamheten är tydligen inte alls\r\nrätt väg. Det vore intressant att höra den som skall\r\nförsvara utskottet i kammaren berätta vidare om detta\r\nnya tänkande. Att döma av vad man föreslår beträf-\r\nfande våra motioner om ökad konkurrens verkar det\r\ntydligen även gälla synen på annan offentlig verksam-\r\nhet.\r\nDet vore också intressant att höra företrädare för\r\nmajoriteten säga hur man skall argumentera i den här\r\nfrågan gentemot alla de kommunalmän, inklusive i\r\nhög grad socialdemokratiska sådana, som vill bryta\r\nupp det statliga monopolet för statens tjänstepensio-\r\nner.\r\nHerr talman! Jag yrkar bifall till reservation 7.</pre><pre>Anf.  219  RAGNHILD POHANKA (mp):\r\nHerr talman! Jag väl medveten om vad ett EU-\r\ndirektiv innebär och att det enligt EU skall följas.\r\nTrots detta är ifrågasätter vi om inte en ordentlig\r\növersyn av lagen om offentlig upphandling skulle\r\ngenomföras så att lagens tröskelvärden ges så vida\r\nramar som möjligt. När det gäller upphandling skall\r\nkonkurrensen gynnas. Det är inte meningen att slå ut\r\nden, vilket man ibland gör genom den här lagen.\r\nLagen om offentlig upphandling rubbar den socia-\r\nla tryggheten när det ena lokala företaget efter det\r\nandra slås ut på grund av upphandlingen. Man tvingas\r\ngå över ån efter vatten. Det finns många gånger varor\r\nman kan köpa på orten av småföretagare. I min hem-\r\nstad köpte man potatis från Karlstad i stället för i\r\nBorlängetrakten, där man odlar mycket potatis. Man\r\nfick den väl någon krona billigare. Då har man inte\r\nräknat in vad transporterna gör för miljön.\r\nFör att kunna ha en tryggad försörjning behöver\r\nsmåföretagare kontrakt på att man skall köpa. Bönder\r\nbehöver t.ex. ha kontraktsodling. Gärna ekologisk,\r\nmen även andra odlingar är bra. För att små odlare\r\nskall kunna få en trygg utkomst och även odla ekolo-\r\ngisk behöver de kunna veta att de får en uppköpare.\r\nDe har inte tid att marknadsföra sig på samma sätt\r\nsom stora företag och slås då ofta ut. Detta är viktigt i\r\nmina hemtrakter och också i andra län, särskilt i små\r\nkommuner.\r\nPå grund av de enorma summor som varje år an-\r\nvänds till upphandling skulle den offentliga sektorn\r\nkunna bli en väldigt viktig pådrivare och ett fantas-\r\ntiskt verktyg för att få till stånd ökad miljöhänsyn.\r\nTröskelvärdena måste åtminstone tillåtas tangera taket\r\nför vad EU-direktiven tillåter. Lagen trädde i kraft\r\nden 1 januari 1994. Den ersatte tidigare rekommen-\r\ndationer, och den har blivit tvingande till sin karaktär.\r\nDen kan man inte avtala bort.\r\nEn grundregel är att hela EES-marknaden behand-\r\nlas på ett likvärdigt sätt, och de fyra friheterna innebär\r\natt varor, tjänster, kapital och människor skall flöda\r\nfritt. Den offentliga upphandlingen avser att åstad-\r\nkomma en öppen och konkurrensutsatt marknad för\r\nde fyra friheterna. För kommunernas del innebär\r\nlagen om offentlig upphandling ett omständligare\r\nupphandlingsförfarande.\r\nGrundprincipen är att upphandlingen skall ske af-\r\nfärsmässigt i konkurrens och att anbud skall behand-\r\nlas utan ovidkommande hänsyn. Det gäller fullt ut för\r\nall upphandling som överstiger vissa i lagen angivna\r\ntröskelvärden. Men det är svårt för kommunerna att\r\nsköta detta. Det sker antigen en upphandling av en\r\ncentraliserad inköpsfunktion eller en upphandling\r\ndecentraliserad av olika förvaltningar. Några kommu-\r\nner har dessutom valt att gemensamt bilda en inköp-\r\nsorganisation, och kommer naturligtvis på det sättet\r\nalltid över tröskelvärdena. Är upphandlingen decent-\r\nraliserad kan man i många fall klara sig. Då hamnar\r\nkanske kommunerna under tröskelvärdena.\r\nI lagen om offentlig upphandling nämns att miljö-\r\nhänsyn kan vägas in vid urvalet av anbud. Av formu-\r\nleringen framgår att detta inte är ett krav och alltså\r\ninte något tvingande rekvisit i rent strikt juridisk me-\r\nning. Miljökrav i form av kvalitetskrav borde kunna\r\nställas i de fall där det ekonomiskt mest fördelaktiga\r\nalternativet använts som kriterium vid valet.\r\nEn upphandlande enhet får inte ta några hänsyn till\r\natt leveransavståndet är långt då syftet med lagen är\r\nfri konkurrens även över nationsgränser. Lång leve-\r\nransväg är inte skäl nog att avvisa ett anbud. Privat\r\nmiljömärkning, t.ex. Svenska naturskyddsföreningens,\r\nkan inte användas som krav i ett anbudsunderlag.\r\nEftersom endast ett fåtal företag använder denna typ\r\nav märkning är det klart att detta anses som handels-\r\nhinder.\r\nVid införandet av lagen har man beslutat sig för\r\ntröskelvärden som ligger lägre än i vissa andra EU-\r\nländer, bl.a. Danmark. Detta får till följd att LOU styr\r\nkommunernas upphandling i ett långt större antal\r\nupphandlingar än vad som är nödvändigt. LOU blir\r\nt.ex. alltid gällande före Agenda 21-arbetet i kommu-\r\nnerna. Det är ett arbete som man har kommit långt\r\nmed. Även där har vi bindande överenskommelser,\r\nåtminstone moraliskt bindande. Det borde gå före\r\nlagen om upphandling.\r\nStora och små företag har olika möjligheter att\r\nmöta de nya kraven. Det som redan nu kan skönjas är\r\natt många lokala småföretagare har slagits ut av en\r\neller några stora företagare som har resurser att hålla\r\nlåga priser i ett introduktionsskede för att i nästa om-\r\ngång höja priserna och ensam agera på en arena. De\r\nföretagare som har slagits ut finns inte kvar till nästa\r\nanbudsomgång och kan inte bjuda upp till en ny kon-\r\nkurrensvals vid nästa upphandlingstillfälle.\r\nVi menar att det nästan blir ett oligopol fast i\r\nmindre skala, eller i många fall ett monopol. Man\r\ntvingas att köpa av de stora företagen. Det finns ingen\r\nmöjlighet med ett litet befolkningsunderlag att över-\r\nleva med verksamheten om företagaren dragit en\r\nnitlott i den första upphandlingen.\r\nJag yrkar bifall till reservationerna 3 och 6. Det\r\ngäller framför allt att man vid offentlig upphandling\r\nskall kunna ta hänsyn till miljön och också ställa mil-\r\njökrav på transporter. Det gäller kvaliteten på färskva-\r\nror, som är svåra att forsla runt. Man måste också\r\ntänka på vilka miljöskador transporterna ger, som ju\r\nofta sker med lastbil.</pre><pre>Anf.  220  KRISTINA NORDSTRÖM (s):\r\nHerr talman! Lagen om offentlig upphandling\r\nbygger i allt väsentligt på EG-direktiv, och Sverige\r\nhar som medlemsstat i EU skyldighet att genomföra\r\ndem.\r\nBl.a. kommuner, landsting och myndigheter lik-\r\nsom statliga verk och kommunala bolag som genom\r\nägande eller annan kontroll har en koppling till of-\r\nfentlig sektor betraktas som upphandlande enheter\r\noch skall då de gör inköp av varor eller tjänster följa\r\nreglerna i lagen.\r\nI lagen finns en fastställd nivå som anger vilka\r\nregler som gäller över respektive under de s.k. trös-\r\nkelvärdena. Vid värden över den nivån är upphand-\r\nlingar mer formbundna medan upphandlingar under\r\ntröskelvärdena kan göras genom förenklad upphand-\r\nling eller genom direktupphandling. Direktupphand-\r\nling kan göras då värdet av inköpet är lågt. Vad som\r\nanses med lågt varierar från enhet till enhet beroende\r\npå deras olika förhållanden. En rekommendation från\r\ntillsynsmyndigheten Nämnden för offentlig upphand-\r\nling, som har att utfärda riktlinjer, är att ett till två\r\nbasbelopp kan anses som lågt.\r\nNär värdet av det totala inköpet är fastställt har\r\nden upphandlande enheten möjlighet att dela upp\r\nsjälva inköpet så att företag av olika storlek kan delta\r\ni anbudsgivningen. För att ytterligare underlätta för\r\nalla slags företag att delta har regeringen i sitt yttran-\r\nde över EU-kommissionens grönbok uppmärksammat\r\nfrågan om att den offentliga upphandlingen bör kunna\r\ngenomföras elektroniskt.\r\nLagen har felaktigt tolkats så, att det anbud som\r\nhar det lägsta priset skall väljas. Regeringen föreslår\r\ndärför i propositionen en förändring så att punkten\r\nDet mest fördelaktiga anbudet står före punkten\r\nLägsta pris. De upphandlande enheternas förfråg-\r\nningsunderlag är viktiga. Inköparen har i förfråg-\r\nningsunderlaget, i prioritetsordning, möjlighet att\r\nange vilka kriterier som man anser viktiga. Där kan\r\nt.ex. kvalitet anges som ett kriterium. Den upphand-\r\nlande enheten kan sedan göra en sammanvägning av\r\nrespektive anbud utifrån dessa kriterier och slutligen\r\nanta det mest fördelaktiga anbudet.\r\nSyftet med lagen är att leverantörerna skall be-\r\nhandlas lika. Det gör att offentlig upphandling inte\r\nkan användas som ett regionalpolitiskt medel. Tvärt-\r\nom är det så att ingen leverantör får gynnas eller\r\nmissgynnas.\r\nDet är viktigt att öka möjligheterna för seriösa fö-\r\nretag att få upphandlingsuppdrag på de oseriösas\r\nbekostnad. I propositionen föreslås att anbudspröv-\r\nningen skall ske i två steg. Anbudsgivarna skall\r\ngranskas först ur ett lämplighetsperspektiv och efter\r\ndet skall själva anbuden prövas. Lämplighetspröv-\r\nningen förstärker möjligheten att gallra ut oseriösa\r\nföretag. Jag vill understryka vikten av att de upphand-\r\nlande enheterna använder sig av den möjligheten.\r\nDessutom har Branschsaneringsutredningen och Riks-\r\nrevisionsverket uppmärksammat problemet med de\r\noseriösa företagen och föreslår en rad åtgärder. Även\r\nEU-kommissionens grönbok tar upp frågor på det här\r\nområdet. Det pågår alltså ett arbete för att på olika\r\nsätt motverka de oseriösa företagen.\r\nEtt annat angeläget område där mycket arbete på-\r\ngår är miljöfrågorna. Den offentliga sektorn köper\r\nårligen varor och tjänster för sammanlagt ca 280\r\nmiljarder kronor, varav staten köper för ungefär 100\r\nmiljarder kronor. Den omfattande offentliga upp-\r\nhandlingen är ett effektivt instrument för att påverka\r\nutbudet på marknaden så att beståndet av produkter\r\nsnabbare anpassas till kraven på ekologisk hållbarhet.\r\nDet instrumentet bör användas än mer aktivt.\r\nEnligt regeringens uppfattning finns det oklarheter\r\ni såväl EG-direktiven som i grönboken om i vilken\r\nutsträckning man kan ställa miljökrav vid upphand-\r\nling. Det finns ett stort behov av att utreda vilka mil-\r\njökrav som får ställas eftersom det är viktigt att i\r\nframtiden kunna ta större miljöhänsyn i upphandlings-\r\nsammanhang.\r\nEnligt regeringens skrivelse Ekologisk hållbarhet\r\nskall en delegation inrättas. Den skall vara pådrivande\r\nför en miljöanpassad offentlig upphandling och den\r\nskall initiera och utveckla konkreta vägledningar för\r\nhur miljökrav kan ställas vid upphandling, och de\r\nskall sprida kunskap, erfarenheter och goda exempel.\r\nDelegationen skall särskilt prioritera områden där\r\nupphandlingen kan få genomslag på utvecklingen i\r\nekologiskt hållbar riktning.\r\nI skrivelsen redovisas också att regeringen skall ge\r\nNämnden för offentlig upphandling i uppdrag att\r\ntillsammans med Naturvårdsverket och Kemikaliein-\r\nspektionen ta fram underlag för en svensk ståndpunkt\r\ni EU.\r\nDet skall sägas att det finns en motsättning mellan\r\nvarors fria rörlighet och miljöhänsyn. Det krävs därför\r\nen noggrann beredning för att fastställa Sveriges po-\r\nsition. Utskottet understryker vikten av det arbetet.\r\nVad gäller frågan om skadestånd anser utskotts-\r\nmajoriteten att den nuvarande ordningen är för omfat-\r\ntande. Den som anser sig förbigången kan i dag vinna\r\nskadestånd som ersätter de faktiska kostnaderna vid\r\nanbudsmedverkan och utebliven vinst. Det kan inte\r\nanses rimligt. En förändring bör ske. Med anledning\r\nav Västerpartiets motion föreslår utskottsmajoriteten\r\nett tillkännagivande i den frågan.\r\nDen stora politiska motsättningen i det här betän-\r\nkandet gäller egenregiverksamhet och frågan om\r\nobligatorisk upphandling. Utskottsmajoriteten anser\r\natt i de fall en upphandlande enhet beslutar att genom-\r\nföra ett inköp av varor eller tjänster av större omfatt-\r\nning skall man utnyttja de konkurrensmöjligheter som\r\nfinns i syfte att köpa bästa möjliga vara eller tjänst till\r\nett bra pris. Men vi anser självklart att det är den\r\nupphandlande enheten som skall avgöra om en verk-\r\nsamhet skall bedrivas i egen regi eller köpas in.\r\nModeraterna och Folkpartiet har reserverat sig\r\nmot detta. I reservationen står att all offentlig för-\r\nvaltning skall ha skyldighet att konkurrensutsätta och\r\nköpa in all verksamhet. Längre ned i samma reserva-\r\ntion står att det bör införas ett krav på att kommuner\r\ninte skall få erbjuda kommunala tjänster på den kon-\r\nkurrensutsatta marknaden. Det innebär att kommuner-\r\nna inte skall få bedriva någon som helst verksamhet i\r\negen regi. I samma reservation står också att kommu-\r\nnallagens regler skall preciseras och ange vilken\r\nkommunal verksamhet som är tillåten och vilken som\r\när otillåten. Det är ett oerhört angrepp på den kom-\r\nmunala självstyrelsen.\r\nSamma synsätt framkommer i reservationen om de\r\nstatliga pensionerna. I en reservation anför oppositio-\r\nnen att staten inte skall få hantera sitt pensionsåtagan-\r\nde mot de statligt anställda i egen regi utan att det\r\nskall konkurrensutsättas. I dag är det Statens löne-\r\noch pensionsverk som sköter de statliga pensionerna\r\nåt staten och dess myndigheter.\r\nReglerna för tjänstepensionerna bestäms i centrala\r\nkollektivavtal. Arbetsgivarverket har till uppgift att\r\nvara de statliga myndigheternas centrala arbetsgivar-\r\nföreträdare. Tjänstepensionerna finansieras från det\r\nkommande årsskiftet genom försäkringstekniskt be-\r\nräknade premier som betalas av de statliga myndighe-\r\nterna. Premieavgifterna och tjänstepensionerna hante-\r\nras via statsbudgeten. Ansvarig försäkringsgivare kan\r\nbara staten vara, eftersom staten är den juridiska per-\r\nsonen. En särskild nämnd inrättas från årsskiftet med\r\nmajoritet från Arbetsgivarverket som skall besluta om\r\navgifter och ersättningar till SPV. Nämnden kommer\r\natt kontrollera och pröva avgiftsnivån i syfte att hålla\r\nkostnaderna nere.\r\nSPV administrerar också, i konkurrens, den av-\r\ngiftsbaserade kompletterande ålderspensionen. Därut-\r\növer säljer SPV tjänster åt de privata försäkringsbolag\r\nsom konkurrerar med KPA om avtal med kommuner-\r\nna. Skälet för de privata bolagen att anlita SPV är den\r\nsamordning som sker mellan tjänstepensionerna och\r\nsocialförsäkringsförmånerna. Det är i dag bara SPV\r\noch KPA som har tillgång till delar av Riksförsäk-\r\nringsverkets socialförsäkringsregister. SPV är alltså\r\nunderleverantör åt försäkringsbolagen och sköter\r\nadministrationen medan försäkringsbolagen själva är\r\nförsäkringsgivare och kapitalförvaltare.\r\nReservanterna föreslår att den statliga tjänstepen-\r\nsionshanteringen konkurrensutsätts och att varje\r\nmyndighet själv skall upphandla dessa tjänster. Förut-\r\nom att en sådan hantering kräver en större byråkrati\r\nskulle det också innebära att hela strukturen på stats-\r\nförvaltningen som koncern måste brytas upp och varje\r\nmyndighet göras till egen juridisk person.\r\nRegeringen anför att SPV har bedrivit sin verk-\r\nsamhet kostnadseffektivt och tillförlitligt. Det skall\r\nhär påpekas att hanteringen av den statliga tjänste-\r\npensionen redovisas separat från den redovisning som\r\ngäller försäljning av tjänster.\r\nUtskottsmajoriteten anser att staten skall kunna\r\nbesluta att hantera det pensionsåtagande man har mot\r\nstatstjänstemännen i egen regi hos SPV. I övrigt före-\r\nslås i betänkandet några förändringar av mer redak-\r\ntionell karaktär.\r\nHerr talman! Jag yrkar bifall till betänkandet och\r\navslag på samtliga reservationer. Tack!</pre><pre>Anf.  221  LENNART HEDQUIST (m):\r\nHerr talman!  Jag tycker att argumentationen be-\r\nträffande de statliga tjänstepensionerna alldeles ut-\r\nmärkt belyser hur socialdemokraterna sitter fast i ett\r\ngammal planekonomiskt tänkande.\r\nNär den kommunala marknaden för tjänstepensio-\r\nner blev konkurrensutsatt kunde SPV automatiskt\r\nlämna in anbud på detta område. SPV skriver då\r\nt.o.m. till Konkurrensverket, det finns med i betän-\r\nkandet, att man tycker att Konkurrensverket skall\r\nverka för att det blir en ordentlig konkurrens på den\r\nkommunala marknaden.\r\nPå detta svarar Konkurrensverket i skrivelse till\r\nregeringen. Man föreslår att regeringen skall se till att\r\ndet blir konkurrens på det statliga området också. När\r\nsedan regeringen behandlar den skrivelsen redovisar\r\nman den inte till riksdagen, men man har en argumen-\r\ntation i utskottet som i stort sett säger att en nämnd\r\ninom SPV skulle garantera att det blir rätt pris på den\r\nhär produkten.\r\nDärutöver säger man nu att det skulle vara pro-\r\nblem med det statliga tjänstepensionsavtalet som om\r\ndet vore givet för all evighet. Det finns inga svårighe-\r\nter att ändra det på den här punkten så att det uppfyl-\r\nler möjligheten att den här marknaden skulle konkur-\r\nrensutsättas.\r\nMot den här bakgrunden blir det intressant vilka\r\nargument Kristina Nordström kan åberopa för att man\r\npå det här sättet bygger upp ett staket kring en offent-\r\nlig verksamhet och säger att den inte skall konkur-\r\nrensutsättas.\r\nJag tycker att det finns paralleller till den argu-\r\nmentation man samtidigt för beträffande kommuner\r\noch landsting. Den verksamheten skall heller inte\r\nkonkurrensutsättas om den socialdemokratiska ma-\r\njoriteten i kommuner och landsting bestämmer att så\r\ninte skall ske.\r\nPå det viset åsamkar man skattebetalarna förluster\r\npå tiotals miljarder kronor.</pre><pre>Anf.  222  KRISTINA NORDSTRÖM (s) re-\r\nplik:\r\nHerr talman!  Jag anser att både kommunerna och\r\nstaten skall ha möjlighet att avgöra huruvida man vill\r\nbedriva en verksamhet i egen regi eller köpa in tjäns-\r\nten eller varan.</pre><pre>Anf.  223  LENNART HEDQUIST (m) re-\r\nplik:\r\nHerr talman! Låt vara att man kan köpa det reso-\r\nnemanget från Kristina Nordström om man är social-\r\ndemokrat.\r\nDå kommer man till nästa steg. När ni nu sitter i\r\nmajoritetsställning i staten, när ni nu sitter i majori-\r\ntetsställning i kommuner och landsting, varför utnytt-\r\njar ni då inte möjligheten att konkurrensutsätta verk-\r\nsamheten så att skattebetalarna kan spara de pengar\r\nsom en konkurrensutsättning skulle leda till? Vi vet ju\r\natt en statlig nämnd eller en styrelse i en kommun inte\r\npå egen hand kan säga: Det här är rätt pris. Rätt pris\r\nfår man ju fram genom att utsätta verksamheten för\r\nkonkurrens. När det gäller tjänsteproduktion tycker\r\njag att vi borde kunna vara överens om detta. I det\r\navseendet är ju det lilla ärendet om de statliga tjänste-\r\npensionerna utomordentligt belysande för hur Social-\r\ndemokraterna fortfarande sitter fast i ett gammalt\r\ntänkande.</pre><pre>Anf.  224  KRISTINA NORDSTRÖM (s) re-\r\nplik:\r\nHerr talman! Jag anser inte att vi har råd med\r\nkonkurrens till varje pris, vare sig med tanke på väl-\r\nfärden eller ekonomin.</pre><pre>Anf.  225  INGER LUNDBERG (s):\r\nHerr talman! Konkurrensen är en viktig drivkraft\r\nför effektivitet och låga kostnader på byggmarknaden.\r\nÖppen upphandling och konkurrens, inte bara inom\r\nländer utan också mellan företag i olika länder, kan\r\nkomma konsumenterna till fromma.\r\nAnbudsupphandlingen är och skall med all sanno-\r\nlikhet också vara huvudformen, inte bara för kommu-\r\nnägda bostadsföretag utan för alla företag som verkar\r\npå bostadsmarknaden. Men en offentlig upphandling\r\nsom följer alla EU:s krav på tidsfrister, liksom krav\r\npå att få välja entreprenör efter ibland ganska fyrkan-\r\ntiga kriterier, kan vara till förfång för konsumenterna.\r\nFör bostadsföretag som verkar på en konkurrensutsatt\r\nmarknad behövs inga formella krav på offentlig upp-\r\nhandling. För dem finns inga andra praktiska alterna-\r\ntiv än att genomföra upphandlingen på ett så effektivt\r\noch rationellt sätt som möjligt.\r\nPrivata och gemensamt ägda bostadsföretag väljer\r\ni huvudsak av strikt ekonomiska skäl, ibland av miljö-\r\nskäl och någon gång för att uppnå andra viktiga mål\r\nän kortsiktigt ekonomiska, att genomföra upphand-\r\nlingen i andra former än dem som EU ställer upp. Det\r\nmåste de få göra. Det är därför motion Fi 93 hemstäl-\r\nler att offentligt ägda bostadsföretag inte skall anses\r\nsom upphandlade enheter i LOU.\r\nSom EU-medlem ställer Sverige upp på EU-\r\ndirektivet om gemensam offentlig upphandling. Det är\r\nrätt. Men det blir dåligt om vi övertolkar EU-direktiv\r\noch väljer att tillämpa dem in absurdum. Då kan det\r\ngoda bli det bästas fiende. Lagen om offentlig upp-\r\nhandling blir en belastning och inte en tillgång om\r\nden tillämpas på de kommunägda bostadsföretagen.\r\nI många europeiska länder riktar sig de gemen-\r\nsamt ägda bostadsföretagen till speciella, ofta svaga,\r\ngrupper i samhället - det som brukar kallas social\r\nhousing. De omfattas av särskilda regelverk. I Sverige\r\nerbjuder allmännyttan bostäder för alla samhällsgrup-\r\nper och omfattar också en betydligt större del av bo-\r\nstadsmarknaden. I andra länder omgärdas allmännyt-\r\ntiga företag av komplicerade regelverk. De arbetar på\r\nandra, mer ekonomiskt gynnsamma villkor än privata\r\naktörer. I Sverige arbetar de kommunägda bostadsfö-\r\nretagen på marknadens villkor. Schablonbeskattning\r\nhar ersatts av konventionell beskattning. De särskilt\r\ngynnsamma lånevillkoren för kommunägda bostads-\r\nföretag har avvecklats. De lånar på marknadens vill-\r\nkor.\r\nAllmännyttan verkar i öppen konkurrens om hy-\r\nresgäster på alla orter i landet. Man är dagligen utsatt\r\nför marknadens villkor och måste agera affärsmässigt\r\nmot samarbetspartner och kunder. Det blir därför\r\nytterst till förfång för hyresgästerna om SABO-\r\nföretagen skall följa alla regler i LOU när konkurren-\r\nterna inte gör det.\r\nLåt mig, herr talman, ge några praktiska exempel\r\npå att företagen måste ha möjlighet att agera utan att\r\nstrikt tillämpa LOU.\r\nDet tydligaste problemet hänger ihop med tempot\r\ni agerandet. I LOU finns rejäla tidsfrister. Det gör den\r\naktör som binds av lagen litet långsammare än andra,\r\nvilket många gånger är till nackdel för ett bra upp-\r\nhandlingsresultat.\r\nDet andra problemet är att utvecklingen vid byg-\r\ngandet just för att pressa kostnaderna till hyresgäster-\r\nnas fördel går mot en alltmer uppdelad upphandling.\r\nMan jobbar efter något som kallas CM-metoden, som\r\naktiverar byggherrarna och också låter mindre företag\r\nkomma till tals. Byggledningen där spelar en helt\r\nannan roll i upphandlingsprocessen än tidigare. Detta\r\när inte minst viktigt i en situation då vi över hela\r\nEuropa arbetar för att stimulera utvecklingen av små\r\noch medelstora företag som kan förnya och utveckla\r\nnäringslivet liksom byggprocessen. LOU gör många\r\nbostadsföretag till sämre byggherrar.\r\nEtt viktigt skäl till att LOU kan göra skada för\r\ngemensamt ägda företag är samverkan mellan bygg-\r\nherren och leverantören. Kraven från slutkund an-\r\nvänds ofta för att bedriva produktutveckling. Det kan\r\ngälla miljöriktiga material, energieffektiva lösningar\r\neller annat som är viktigt för näringslivets utveckling\r\noch för branschen, särskilt på lång sikt. En strikt till-\r\nlämpning av LOU gör det t.ex. svårt att ta hänsyn till\r\nenergiåtgång i tidigare led vid tillverkning av en pro-\r\ndukt. Men det som kanske är viktigast av allt är att det\r\ni en utvecklingssituation inte går att ange alla kriterier\r\nredan när anbudsunderlaget läggs ut. På Örebrobostä-\r\nder berättade man för mig om hur man tillsammans\r\nmed NUTEK och i samverkan med en leverantör\r\njobbar för att få fram ett freonfritt kylskåp. Det blev\r\nen succé både för de inblandade bostadsföretagen,\r\nderas hyresgäster samt för leverantören och markna-\r\nden. Det hade inte varit möjligt med en strikt till-\r\nlämpning av LOU. Ett annat exempel är den ökade\r\nandelen avknoppningar som också kommer att bli\r\nbekymmersam med den strikta tillämpningen av LOU.\r\nOm man ser värdet i gemensamt ägda bostadsföre-\r\ntag, måste man också ge dem en chans att arbeta på\r\nmarknadsmässiga villkor. De måste ha möjlighet att\r\nsom andra aktörer stödja utvecklingen av ett väl diffe-\r\nrentierat näringsliv som på sikt kan stötta branschen.\r\nSammanfattningsvis: Vi svenskar skall ha respekt\r\nför de EU-direktiv som vi är bundna av. Men vi skall\r\nockså tydligt stå upp för de fall där svenska förhållan-\r\nden är annorlunda än i andra europeiska stater. Det\r\nligger också i direktivens anda att tillämpningen både\r\nkan och skall vara annorlunda. Allmännyttan konkur-\r\nrerar på marknadens villkor och måste också ha möj-\r\nlighet att använda sig av marknadens spelregler. Det\r\nligger inte i hyresgästernas intresse att SABO-\r\nföretagen får svårare att agera på marknaden.\r\nJag är litet besviken, herr talman, över att fi-\r\nnansutskottet har avstyrkt motion Fi 93 med hemstäl-\r\nlan om att kommunägda bostadsföretag inte skall\r\nbetraktas som upphandlande enheter i LOU. Men jag\r\nvädjar till både finansutskottet och Finansdepartemen-\r\ntet att granska frågan sakligt, att granska vad som\r\nhänder i byggbranschen på upphandlingsområdet.\r\nÅterkom gärna i frågan! Jag tror att det är farligt att\r\nha en idiottillämpning av LOU i de fall där den inte\r\nmåste tillämpas.</pre><pre>Överläggningen var härmed avslutad.\r\n(Beslut fattades den 2 december.)</pre><pre>16 §  Ändrad övergångsbestämmelse i bankrö-\r\nrelselagen</pre><pre>Föredrogs\r\nFinansutskottets betänkande 1997/98:FiU8\r\nÄndrad övergångsbestämmelse i bankrörelselagen\r\n(prop. 1997/98:24)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades den 2 december.)</pre><pre>17 §  Säkerhet för rättegångskostnader</pre><pre>Föredrogs\r\nJustitieutskottets betänkande 1997/98:JuU4\r\nSäkerhet för rättegångskostnader (prop. 1996/97:159)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades den 2 december.)</pre><pre>18 §  Immunitet och privilegier för Europol</pre><pre>Föredrogs\r\nJustitieutskottets betänkande 1997/98:JuU5\r\nImmunitet och privilegier för Europol (prop.\r\n1997/98:31)</pre><pre>Anf.  226  ALICE ÅSTRÖM (v):\r\nHerr talman! Justitieutskottets betänkande om\r\nimmunitet och privilegier för Europol är på ett sätt ett\r\närende som vi redan har debatterat och som egentli-\r\ngen i sak redan är avgjort.\r\nFör några veckor sedan debatterade vi förslaget\r\nom att Sverige skall delta i Europolsamarbetet fullt ut.\r\nI den debatten ställde sig både Vänsterpartiet och\r\nMiljöpartiet negativa och avslog förslaget.\r\nTyvärr, herr talman, var det inte det beslutet riks-\r\ndagen fattade. Det blev tvärtom. Man anslöt sig till\r\nEuropolkonventionen i alla dess delar. I Europolkon-\r\nventionen låg även detta om immunitet och privilegier\r\nför Europol. Det låg i konventionen.\r\nHerr talman! Den enda anledningen till att vi tar\r\nupp denna fråga i dag, är att just denna specifika fråga\r\nregleras i konventionens artikel 41. Enligt konventio-\r\nnen skall alla medlemsstater ratificera just den här\r\nspecifika biten - trots att vi i praktiken redan har sagt\r\nja till denna del också.\r\nDen kritik som Vänsterpartiet och Miljöpartiet\r\nframförde handlade om den oerhört vidsträckta im-\r\nmunitet som Europol och Europols anställda personal\r\nfår i och med den här konventionen, som vi alltså\r\nredan har antagit. Det handlar bl.a. om huvudregeln\r\natt organisationen Europol skall svara fullt ut för sina\r\nhandlingar med undantaget att organisationen skall ha\r\nimmunitet mot rättsligt förfarande avseende olaglig\r\neller felaktig behandling av uppgifter.\r\nDet handlar också om att Europols egendom inte\r\nfår bli föremål för tvångsåtgärder och om att Europols\r\narkiv skall vara okränkbara. Vad de arkiven skall\r\ninnehålla har vi debatterat fler gånger. Alla är mycket\r\nväl medvetna om att det här finns en registrering som\r\ngår långt utöver vad vi tidigare har tillåtit i svensk\r\nhistoria.\r\nDet skall alltså vara okränkbart. Frågan om möj-\r\nligheten att granska det här är, liksom Europols egen\r\nimmunitet när det gäller den här biten, väldigt allvar-\r\nlig. Dessutom tillerkänns Europol skatteprivilegier.\r\nDe skall i princip vara befriade från skattskyldighet i\r\nalla medlemsländer.\r\nI den andra delen regleras immunitet och privile-\r\ngier för medlemmar i Europols organ och för Euro-\r\npols personal. Här framgår det ganska tydligt att det i\r\nprincip omfattar allt slags rättsligt förfarande vad\r\navser handlingar och uttalanden som har gjorts i\r\ntjänsten. Det innebär att Europol straffrättsligt kan\r\ngöra precis vad som helst i vilket medlemsland som\r\nhelst utan att kunna ställas inför rätta enligt varje\r\nmedlemslands egen strafflagstiftning. Det här området\r\när oerhört vidsträckt. Dessutom innebär detta att\r\nmedlemmarna i organen och personalen befrias från\r\natt betala inkomstskatt.\r\nDet här, herr talman, är tyvärr i princip redan be-\r\nslutat i riksdagen. Det är oerhört allvarligt, speciellt i\r\nsamband med att Amsterdamfördraget ger en utvid-\r\ngad möjlighet åt Europol som enligt Vänsterpartiets\r\ntolkning går långt utöver det som Europolkonventio-\r\nnen, som vi antog i riksdagen, innehöll. De föränd-\r\nringar som Amsterdamfördraget kommer att medföra\r\nnär det gäller Europol och dess verksamhet, var inte\r\nmed i debatten. De var inte med i konventionen. Men\r\ni det ögonblick då Amsterdamfördraget blir ratifice-\r\nrat, har Europols inriktning förändrats väsentligt på\r\nflera punkter. Att just mot den bakgrunden ge den här\r\nimmuniteten, de här privilegierna, anser vi vara helt\r\nfelaktigt.\r\nHerr talman! Jag inser att det här egentligen redan\r\när antaget oavsett vad vi säger i den här debatten och\r\noavsett hur säker omröstningen kommer att vara. Jag\r\nönskar att omröstningen i just det här ärendet skulle\r\nleda till ett nej till den här typen av immunitet och\r\nprivilegier. Men då skulle vi säkert hamna i en tvist\r\nvad gäller frågan om vi, om vi har antagit konventio-\r\nnen, över huvud taget har rätt att säga nej till immuni-\r\ntet och privilegier.\r\nMed detta herr talman, yrkar jag bifall till reser-\r\nvation nr 1. Reservationen pekar på det egentligen\r\nfullständigt absurda och omöjliga i att anta immunite-\r\nten och privilegierna för Europol. Men i vilket fall\r\nsom helst säger vi i reservationen: Låt oss säga att\r\nman godkänner det här utifrån den debatt vi hade om\r\nEuropolkonventionen och utifrån den Europolkon-\r\nvention som vi har antagit.\r\nLåt oss säga att det sedan skulle visa sig att det\r\nfaktiskt är så som Vänsterpartiet, Miljöpartiet och en\r\noerhörd mängd kritiker utanför säger, att vår tolkning\r\nav Amsterdamfördraget är den riktiga. Låt oss säga att\r\ndetta fördrag utvidgar Europol på det sätt som vår\r\ntolkning säger. Då bör man, om man antar detta be-\r\ntänkande, åtminstone begränsa det till att gälla till den\r\ndag då Amsterdamfördraget träder i kraft. Man bör\r\nåterigen ta en debatt och en diskussion om huruvida\r\nvi verkligen här i Sverige är beredda att ge en grupp\r\nmänniskor med dessa maktbefogenheter fullständig\r\nstraffrättslig immunitet.\r\nMed det, herr talman, yrkar jag återigen bifall till\r\nreservation 1.</pre><pre>Anf.  227  KIA ANDREASSON (mp):\r\nHerr talman! Det är en konstig gång i ärendet som\r\ngäller tilläggsprotokollet till Europol. Man kan sam-\r\nmanfatta det med att vi redan har förpliktat oss att\r\nanta det här tilläggsprotokollet när det gäller immuni-\r\ntet och privilegier. Men detta betänkande, JuU 5,\r\ninnebär att riksdagen formellt skall godkänna det den\r\ntidigare godkänt - för formens skull. Så är det gång\r\npå gång när det gäller EU-handlingar. Vi kan inte\r\ndiskutera, vi kan inte ändra. Anta detta eller gör det\r\ninte! Det finns inget utrymme. Ändå skall vi låtsas att\r\ndet finns det, för det är precis samma gång i ärende-\r\nhanteringen som vi normalt har i de andra utskottsbe-\r\ntänkandena.\r\nMen det är inte på samma sätt. När vi diskuterat\r\nEuropol har vi redan förpliktat oss att göra detta till-\r\nlägg. Det behöver inte komma ett extra betänkande.\r\nDet behöver inte motioneras. Vi behöver inte reserve-\r\nra oss. Det är nästan löjligt. Men här står vi i alla fall\r\noch upprepar än en gång vad vi sade vid diskussionen\r\nnär det gällde Europol. Det är anmärkningsvärt att en\r\nmajoritet av riksdagsledamöterna har sagt ja till att en\r\nsjälvständig polismyndighet och dess medarbetare\r\ninte ställs till svars om de skulle bryta mot föreskrifter\r\noch lagar. De har gjorts straffria.\r\nDessutom har vi, kan man säga, redan utökat - det\r\när ju nästa skenärende - befogenheter och makt ge-\r\nnom att regeringen har tillträtt Amsterdamfördraget.\r\nDär ger vi den här självständiga polismyndigheten\r\nutökade befogenheter. Det säger regeringen själv. Vi i\r\nMiljöpartiet tolkar det vidare, men regeringen säger\r\nordagrant att Amsterdamfördraget uppmanar till ett\r\nnärmare samarbete mellan Europol och polismyndig-\r\nheterna i medlemsstaterna. Rådet skall på olika sätt\r\nfrämja samarbetet genom att på fem års sikt göra det\r\nmöjligt för Europol att underlätta och stödja förbere-\r\ndelse av, samt främja samordning och utförande av,\r\nutredningsinsatser inklusive operativa insatser av\r\ngemensamma grupper som omfattar företrädare för\r\nEuropol i en stödjande funktion.\r\nUtskottet medger att fördraget öppnar för ett mer\r\nomfattande polissamarbete, och vi kan räkna med en\r\nframtida utvidgning av Europols uppgifter enligt\r\nAmsterdamfördraget.\r\nSedan säger man: Det har vi inte godkänt. Men det\r\nhar man ju, för det kommer att behandlas just på\r\nnämnda sätt när det kommer till utskottet och riksda-\r\ngen. Vi är alltså bakbundna när det gäller handlingsut-\r\nrymmet, vilket är lika med noll.\r\nJag skulle vilja fråga den socialdemokratiske före-\r\nträdaren Lars-Erik Lövdén varför man går med på det\r\nvansinniga förslaget att göra medarbetare och Europol\r\nhelt straffria när det gäller sanktioner och om fel be-\r\ngås. Varför gör man så? Varför har man inte reserve-\r\nrat sig?\r\nSedan till den andra punkten när det gäller privi-\r\nlegier. Varför skall dessa människor vara skatteprivi-\r\nlegierade? Som regeringen själv säger är det inte så\r\nbra sett till den allmänna opinionen. Ändå gör man så\r\nhär. Argumenteringen är mycket motsägelsefull. Jag\r\ntycker att detta visar på den flathet som finns när det\r\ngäller förhandlingar om EU-fördrag och EU-\r\nangelägenheter. Man viker sig och gör precis som\r\nmajoriteten vill, fastän man egentligen inte tycker som\r\nden. Detta får förödande konsekvenser.\r\nNågot ändamål finns inte. Tidigare var det så att\r\nman i andra länder där det fanns hinder för verksam-\r\nheten hade dessa privilegier och denna immunitet,\r\nmen i EU-sammanhang finns det alltså inget sådant\r\nändamål. För framtiden har vi, som sagt, redan utökat\r\ndessa uppgifter. Ser inte Lars-Erik Lövdén riskerna\r\nmed hur Europol kan utvecklas i framtiden? Ser Lars-\r\nErik Lövdén ingen fara i protokollet i fråga?\r\nJag skulle gärna vilja att Lars-Erik Lövdén i sitt\r\nanförande svarade på mina frågor.</pre><pre>Anf.  228  LARS-ERIK LÖVDÉN (s):\r\nHerr talman! Systemet med immunitet och privi-\r\nlegier har en stark folkrättslig förankring som för\r\nsvenskt vidkommande har kommit till uttryck i den i\r\ndetta ärende aktuella lagen om immunitet och privi-\r\nlegier. Syftet med systemet är att garantera att det\r\nfinns förutsättningar för diplomatiska beskickningar\r\noch internationella organisationer att utföra sitt arbete.\r\nVärdlandet är förpliktat att inte lägga hinder i vägen\r\nför det arbetet. Därför har systemet med immunitet\r\noch privilegier också spelat en stor roll i det diploma-\r\ntiska arbetet och i det internationella samarbetet. Utan\r\ndet systemet tror jag att också svenska intressen skulle\r\nha varit allvarligt hotade.\r\nMen med EU-perspektivet, och detta är viktigt,\r\nKia Andreasson och Alice Åström, är det litet annor-\r\nlunda. Regeringen ger också uttryck för detta i pro-\r\npositionen. Det finns anledning att anlägga ett mer\r\ninrikespolitiskt perspektiv. EU är en union, och det\r\nhar inte att göra med det normala förfarandet och det\r\nsom normalt motiverar immunitet och privilegier.\r\nRegeringen säger i propositionen att det kan förefalla\r\notidsenligt att tillerkänna bl.a. Europoltjänstemän\r\nimmunitet och privilegier. Regeringen konstaterar\r\nockså att den frågan får tas upp i särskild ordning\r\ninom EU. Med detta menar regeringen, och detta har\r\nockså utskottet tidigare uttalat sig om, att det finns\r\nanledning att över huvud taget se över förhållandena\r\nnär det gäller immunitet och privilegier i EU-\r\nsamarbetet. Jag delar självklart den uppfattningen.\r\nVi skall inte i sak diskutera Europol i dag. Det\r\ngjorde vi ju för ett tag sedan då vi godkände Europol-\r\nkonventionen. När vi tog ställning och godkände\r\nEuropolkonventionen förpliktade vi oss också att\r\nvidta de lagstiftningsåtgärder som behövs för att se till\r\natt immunitet och privilegier medges enligt bestäm-\r\nmelserna i konventionen. Därför har Alice Åström rätt\r\nnär hon säger att kammaren egentligen vid ett tidigare\r\ntillfälle har avgjort den här frågan. Det gjorde vi alltså\r\ndå vi tog ställning till Europolkonventionen - det som\r\nvi nu tar upp är bara själva följden när det gäller lag-\r\nstiftningen. Då var huvuddebatten och det var då som\r\nfrågan avgjordes.\r\nJag konstaterar - detta får bli ett svar på Kia And-\r\nreassons frågor - att det finns anledning att se över\r\ndet här systemet inom EU-samarbetet. Däremot finns\r\ndet skäl att understryka att systemet med immunitet\r\noch privilegier är ett mycket viktigt system i ett folk-\r\nrättsligt perspektiv. Det handlar exempelvis om en\r\nambassads eller om ambassadörers okränkbarhet.\r\nMan får inte arrestera sådana personer i landet. Man\r\nfår inte vidta tvångsåtgärder mot dem. Detta är en\r\nförutsättning för hela det internationella samarbetet.\r\nJag tror att Kia Andreasson inte heller är emot att den\r\ntypen av immunitet och privilegier finns. Inriktningen\r\ngäller i stället EU-samarbetet. Jag delar Kia Andreas-\r\nsons uppfattning att det finns skäl att ifrågasätta hela\r\nsystemet med immunitet och privilegier inom ramen\r\nför EU-samarbetet - inte bara när det gäller Europol\r\nutan också i en del andra frågor som har att göra med\r\nimmunitet och privilegier för vissa tjänstemän inom\r\nEU-samarbetet.\r\nKia Andreasson frågade om det är rimligt att un-\r\ndanta de här tjänstemännen från straffrättsliga sank-\r\ntioner. Här finns det väl ändå skäl att hänvisa till\r\nartikel 12 i konventionen som reglerar upphävande av\r\nimmuniteten vid överträdelser. Under punkten 2 i\r\nartikel 12 står det så här:\r\n\"Direktören är skyldig att upphäva immuniteten\r\nför Europol och varje medlem av personalen i fall då\r\nimmuniteten skulle hindra att rättvisa skipas och då\r\nden kan upphävas utan att detta skadar Europols in-\r\ntressen.\"\r\nDet är alltså inte så att tjänstemännen i Europol är\r\nfriade från varje möjlighet till straffrättsligt ingripan-\r\nde. I sådana fall har Europols högste tjänsteman en\r\nskyldighet att upphäva immuniteten.\r\nHerr talman! Med detta korta inlägg yrkar jag bi-\r\nfall till hemställan i utskottets betänkande. Slutligen\r\nkonstaterar jag ännu en gång att huvuddebatten i\r\närendet om Europol har vi redan haft. Detta är bara en\r\nkonsekvens av det tidigare beslutet. I dag är vi fak-\r\ntiskt folkrättsligt förpliktade att genomföra det här\r\nbeslutet till följd av att vi har godkänt konventionen.</pre><pre>Anf.  229  ALICE ÅSTRÖM (v) replik:\r\nHerr talman! Jag ser givetvis väldigt positivt på att\r\näven regeringen har signalerat att man ser nackdelar\r\noch tveksamheter när det gäller att använda sig av det\r\nhär systemet just i EU-samarbetet.\r\nJag instämmer i Lars-Erik Lövdéns tankar och\r\nåsikter om hur viktigt detta med immunitet och privi-\r\nlegier är i ett folkrättsligt perspektiv. Ändå måste jag\r\nsäga att jag tycker att detta är anmärkningsvärt så till\r\nvida att man här egentligen ger en polisorganisation\r\noch dess tjänstemän straffrihet som vår svenska polis\r\ninte alls lyder under. Självklart tycker jag att det är\r\nrätt att man inte gör det. Oavsett om man är polis eller\r\nvad man nu är i Sverige skall man kunna åtalas för\r\nbrott som man begår. Det är ändå en polisorganisation\r\nsom får denna straffrättsliga immunitet. Det är där\r\nsom vi i Vänsterpartiet ser de stora problemen.\r\nHerr talman! Lars-Erik Lövdén lyfte fram möjlig-\r\nheten för en högre tjänsteman att få immuniteten\r\nupphävd när det inte är till skada för Europol. Vad\r\nsom här är anmärkningsvärt är att de höga tjänste-\r\nmännen inom Europol avgör om immuniteten skall\r\nupphävas. Det är de som kan avgöra vad som är till\r\nskada för Europol.\r\nGranskningen och insynen i Europol är minimal\r\nför att man över huvud taget skall kunna avgöra om\r\ndet här har skett en korrekt bedömning av om im-\r\nmuniteten skall upphävas eller inte. Den möjligheten\r\nhar man över huvud taget inte. Därför ger inte denna\r\nparagraf någon större öppning.</pre><pre>Anf.  230  LARS-ERIK LÖVDÉN (s) replik:\r\nHerr talman! Jag vill än en gång upprepa att vi har\r\ntagit ställning till det här ärendet. Vi är folkrättsligt\r\nförpliktade att i dag godkänna den här lagstiftningen.\r\nDen folkrättsliga förpliktelsen ingick vi när kammaren\r\nför ett antal månader sedan tog ställning till Europol-\r\nkonventionen.\r\nJag delar Alice Åströms uppfattning om att syste-\r\nmet när det gäller immunitet och privilegier inte är\r\nsärskilt lämpat att tillämpa i EU-samarbetet. Det är\r\nlämpat att tillämpa när det gäller internationella för-\r\nhållanden i övrigt.</pre><pre>Anf.  231  KIA ANDREASSON (mp):\r\nHerr talman! Jag tackar Lars-Erik Lövdén för sva-\r\nren, det var faktiskt svar på alla mina frågor. Det var\r\ntrevligt. Han visade i sitt anförande att han inte tycker\r\nsjälv att det här är något vidare men att det är folk-\r\nrättsligt bundet. För Miljöpartiets del anser jag inte att\r\ndet är riktigt så när det gäller EU-samarbetet. Man\r\nkan inte ange den anledningen i EU-samarbetet, för\r\ndär är det helt annorlunda i andra sammanhang. Där\r\när vi en enhet. Den anledningen säger regeringen inte\r\nfinns längre. Därför är det skäl att ändra det.\r\nJag glömde att yrka bifall till reservation 1, och\r\ndet gör jag nu.\r\nNär det gäller socialdemokraterna stör det reso-\r\nnemanget mig att man erkänner att det är fel, men\r\nman säger att det skall ses över i särskild ordning i\r\nannat sammanhang. Alla de här ärendena hopar sig,\r\nman skjuter dem framför sig. Förra gången gällde det\r\nmeddelarfriheten, som man erkände. Den hänger nu\r\nlöst och är i fara, men vi skall se över den i annat\r\nsammanhang. Vi vet att det är väldigt svårt ändra\r\nnågot när man har gått med på det en gång. Sverige är\r\nmycket dåligt på att begära undantag från regler som\r\ninte är bra.\r\nLars-Erik Lövdén sade att det finns en paragraf\r\nmed vars hjälp man kan hindra allt sådant. Men det\r\nhär är, som Vänsterpartiets Alice Åström påpekade,\r\nnästan en insynsskyddad verksamhet. Att inte skada\r\nEuropols intressen är ett väldigt viktigt grepp. Det kan\r\nman hänföra till i varje sammanhang.</pre><pre>Anf.  232  LARS-ERIK LÖVDÉN (s):\r\nHerr talman! Jag brukar försöka svara på Kia\r\nAndreassons frågor.\r\nKia Andreasson säger att Sverige är dåligt på att\r\nbegära undantag. I det här ärendet har vi olika ut-\r\ngångspunkter. Sverige kunde inte begära undantag.\r\nHade Sverige gjort det hade vi aldrig kunnat tillträda\r\nEuropolkonventionen. Det var alltså nödvändigt för\r\nSverige att göra det. Det fanns ingen möjlighet att\r\ngöra en reservation där. Då hade vi stått utanför Eu-\r\nropolsamarbetet. Jag vet att Kia Andreassons och\r\nMiljöpartiets uppfattning är att vi skulle stå utanför\r\ndet samarbetet. Det känner jag väl till. Men från so-\r\ncialdemokratiska utgångspunkter tyckte vi och tycker\r\natt Europolsamarbetet är så oerhört centralt för oss för\r\nmöjligheterna att bekämpa den grova internationella\r\nbrottsligheten, att vi var beredda att tillträda konven-\r\ntionen även om den innefattar immunitet och privile-\r\ngier.\r\nRegeringen säger, det sade jag i mitt anförande, att\r\nregeringens ståndpunkt är att i EU-sammanhang driva\r\npå för att få bort immuniteten och privilegierna, inte\r\nbara i Europol utan även i andra EU-sammanhang.\r\nDet är väl en ganska bra utgångspunkt. Där tror jag att\r\nKia Andreasson delar min uppfattning.</pre><pre>Anf.  233  KIA ANDREASSON (mp):\r\nHerr talman! Det är där vi har olika åsikter. Jag\r\ntycker att man måste överväga de nackdelar som det\r\ninnebär att gå med på en konvention som är så ingri-\r\npande. När det gäller konventionstexterna finns i\r\nbetänkandet ingen analys av just sådana moment som\r\nman behöver diskutera, som är inskränkande och ger\r\nsådana här befogenheter. Vad blev det för konsekven-\r\nser ytterst?\r\nVi har i dessa dagar diskuterat åsiktsregistrering,\r\nhur man behandlar registeruppgifter och hur förödan-\r\nde det kan bli för den enskilde. Om man hade gjort\r\nkonsekvensanalyser av besluten hade man kanske\r\nfunnit att vi inte kan gå med på det samarbetet med\r\ndessa premisser. Det är det jag saknar.</pre><pre>Anf.  234  LARS-ERIK LÖVDÉN (s):\r\nHerr talman! Ibland har man olika uppfattningar.\r\nDet är bara att konstatera att Miljöpartiet har upp-\r\nfattningen att vi inte skall ingå i Europolsamarbetet.\r\nSocialdemokraterna har efter en noggrann analys,\r\nvilket framgick av den proposition där man lade fram\r\nförslaget att riksdagen skulle godkänna Europol-\r\nsamarbetet, kommit till ställningstagandet att skall vi\r\nha framgång i kampen mot den internationella organi-\r\nserade brottsligheten måste polissamarbetet utvecklas\r\nbåde i EU och utanför EU. Det är grunden för vårt\r\nställningstagande.</pre><pre>Anf.  235  KIA ANDREASSON (mp):\r\nHerr talman! Det finns en oerhörd risk i detta syn-\r\nsätt att vi går med på konventioner som förvandlar\r\nsamhället på ett sådant sätt att vi inte senare kan stop-\r\npa utvecklingen. Det är faran i EU-samarbetet att man\r\ninte kan göra ändringar och undantag, utan man får\r\nhela tiden antingen vara med eller stå utanför. Det\r\nblev ett sådant beslutsunderlag att riskerna blev stora.\r\nOm vi inför samtliga de konventioner som är avisera-\r\nde - t.ex. Amsterdamfördraget och Schengen - skapar\r\nvi ett samhälle där kontrollen hos och självständighe-\r\nten för de myndigheter som skall kontrollera männi-\r\nskor är så ingripande att det blir en fara för samhället i\r\nstället för att man inför andra sanktioner i fråga om\r\norganiserad brottslighet. Man tittar inte på andra\r\nvägar att gå utan går med på i dessa riktlinjer utan att\r\nstanna och tänka efter.</pre><pre>Anf.  236  LARS-ERIK LÖVDÉN (s):\r\nHerr talman! Visst stannar man, tänker, funderar\r\noch analyserar läget och kommer fram till ett ställ-\r\nningstagande. Allt internationellt samarbete, inte bara\r\nEU-samarbetet, är ett givande och tagande. Det är\r\nsjälvklart att Sverige inte fullt ut kan få igenom sina\r\nställningstaganden i ett internationellt samarbete. Men\r\ndå får man värdera förhandlingsresultatet och se om\r\nfördelarna överväger nackdelarna.\r\nNär det gäller Europol är jag fullkomligt överty-\r\ngad om att fördelarna med Europolkonventionen klart\r\növerväger de eventuella nackdelar som finns, exem-\r\npelvis immunitet och privilegier. Det skapar förut-\r\nsättningar för ett kraftigt utökat polissamarbete i EU.\r\nDet ger oss möjligheter att på ett helt annat sätt än i\r\ndag möta den grova gränsöverskridande brottslighe-\r\nten.</pre><pre>Anf.  237  KIA ANDREASSON (mp):\r\nHerr talman! Jag vill inte lämna de här uttalandena\r\nhelt obemötta. Den konsekvensanalys som jag kräver\r\nav dessa inskränkningar och register har aldrig gjorts.\r\nJag har inte sett den, och jag efterfrågat den många\r\ngånger. Hur kan man hindra organiserad brottslighet\r\ngenom att bara bygga upp stora register som sedan\r\ningen människa sedan har kontroll över? Hur många\r\nmänniskor kommer att skadas av att uppgifter läcker\r\nut och kan användas på ett annat sätt vet vi inte, efter-\r\nsom vi inte har någon insyn. Den kontrollmöjligheten\r\nfinns inte vad gäller denna självständiga polismyndig-\r\nhet. Det är någonting som vi måste fortsätta att disku-\r\ntera och som vi inte kan hantera på detta sätt.</pre><pre>Överläggningen var härmed avslutad.\r\n(Beslut fattades den 2 december.)</pre><pre>19 §  Domstolarna i Västra Götalands län</pre><pre>Föredrogs\r\nJustitieutskottets betänkande 1997/98:JuU6\r\nDomstolarna i Västra Götalands län (prop.\r\n1997/98:17)</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades den 2 december.)</pre><pre>20 §  Utvecklingen i informationssamhället</pre><pre>Föredrogs\r\nTrafikutskottets betänkande 1997/98:TU7\r\nUtvecklingen i informationssamhället (skr.\r\n1997/98:19)</pre><pre>Anf.  238  BIRGITTA WISTRAND (m):\r\nHerr talman! Nu skall vi gå över till att debattera\r\ntrafikutskottets betänkande nr 7, som heter Utveck-\r\nlingen i informationssamhället. Om jag skulle få döpa\r\nbetänkandet skulle jag vilja kalla det Vi vill skapa en\r\ndigital allemansrätt i Sverige.\r\nVi moderater tycker att utvecklingen inom IT er-\r\nbjuder enorma möjligheter. Det var i mars 1994 som\r\nden dåvarande borgerliga regeringen tillkallade en\r\nkommission för att främja en bred användning av\r\ninformationstekniken i Sverige i syfte att höja både\r\nlivskvalitet och vårt lands internationella konkurrens-\r\nkraft.\r\nDenna åtgärd var inte bara ett slag i luften. Den\r\nkom som en följd av att vi hade avreglerat på medie-\r\nområdet. Vi ville på det sättet markera en fortsättning.\r\nVi ville också, genom att statsministern blev ordfö-\r\nrande, visa vilken enorm vikt vi lade vid informations-\r\nteknikens fortsatta utveckling.\r\nI augusti samma år kom en rapport från IT-\r\nkommissionen, som hette Vingar åt människans för-\r\nmåga, där vi visade på framtidens möjligheter och\r\nockså på hur man kunde omsätta en rad idéer i aktivi-\r\nteter och praktisk handling.\r\nVad hände när den borgerliga regeringen lämnade\r\nregeringsmakten? Jo, arbetet avstannade. Socialde-\r\nmokraternas maktövertagande betydde helt enkelt att\r\nIT-utvecklingen började kännetecknas av tveksamhet.\r\nDet var kanske en tveksamhet som byggde på misstro\r\noch motvilja.\r\nSveriges tekniska attachéer konstaterade i en rap-\r\nport på hösten 1995 att vi måste öka tempot om Sve-\r\nrige skall ligga i täten år 2000. Tyvärr kan vi inte se\r\natt tempot har ökat sedan dess.\r\nKommunikationsministern har många gånger fått\r\näta upp det hon sade om vad Internet skulle bli, så det\r\nbehöver hon inte göra en gång till. Jag tycker att det\r\när viktigt att Socialdemokraterna känner att utveck-\r\nlingen, som är så snabb, är någonting som de måste\r\nbegränsa. Det enda sätt man kan tänka sig att göra det\r\npå är att kontrollera och lägga på ytterligare begräns-\r\nningar. Jag menar att de helt enkelt är omöjliga. Detta\r\nbottnar i den samhällssyn som ligger bakom det fak-\r\ntum att man upprättade monopol en gång i tiden. Nu\r\nvill man göra något liknande med IT och de medier\r\nsom den moderna informationstekniken skapar.\r\nVi anser att regeringens IT-kommission har förlo-\r\nrat sin kraft. Ett skäl till det är att den har fått en väl-\r\ndigt undanskymd roll. Det är inte statsministern som\r\nleder den. Sverige har också tappat i fart när det gäller\r\nutveckling och introduktion av informationstekniken.\r\nDet är klart att det är svårt att hämta in när utveck-\r\nlingen går så snabbt.\r\nDet vi moderater ser som en av de tre viktigaste\r\nuppgifterna är att ge skolan tillgång till alla informa-\r\ntionsteknikens möjligheter. Den offentliga förvalt-\r\nningen måste också bli effektivare och öppnare. Vi\r\nmåste dessutom börja förbereda sekelskiftesöver-\r\ngången på ett ansvarsfullt och kompetent sätt.\r\nOm regeringen inte vill driva IT-kommissionen\r\nmed den snabbhet som vi önskar kan man tänka sig att\r\nnågot annat organ får mandat och resurser att fortsätta\r\nutvecklingen, som vi alla behöver i Sverige. Informa-\r\ntionstekniken är ju inte bara själva tekniken. Den ger\r\nockså upphov till ett betydande nyföretagande, inte\r\nminst i de tjänste- och kunskapsorienterade delarna av\r\nekonomin, och självfallet möjligheter att skapa en rad\r\nnya arbetstillfällen.\r\nHerr talman! I USA har hundratusentals nya ar-\r\nbetstillfällen tillkommit som en direkt följd av det\r\ninformationstekniska genombrottet. Andra företag än\r\nde som är direkt engagerade i informationsteknikom-\r\nrådet påverkas också. Vi menar att just denna påver-\r\nkan på alla områden som berörs av IT är minst lika\r\nviktig. Här behöver vi också en IT-strategi. Hur skall\r\nman arbeta för att företagen skall kunna klara av de\r\nfundamentala förändringar som tekniken aktualiserar?\r\nVi vill gärna se IT-frågorna som ett led i den mo-\r\nderniseringsstrategi som Sverige behöver. I ett fritt\r\noch öppet samhälle kommer denna utveckling att\r\nfortsätta, vad vi än gör. Det är som jag ser det svårt\r\nför Socialdemokraterna att hindra den.\r\nFör att Sverige skall kunna bli en spjutspets glo-\r\nbalt igen menar vi att det är väldigt viktigt att vi får\r\nfortsätta med våra fria medier, att den integration som\r\nnu sker av informationstekniken kan fortsätta och att\r\nutvecklingen drivs framåt. Vi menar också att det är\r\noerhört viktigt att utbildning och forskning tar till sig\r\nden nya informationstekniken och tillämpar den som\r\nen del i undervisning och annat arbete. Därför måste\r\nalla skolor vid utgången av år 2000 vara anknutna till\r\nInternet via fasta höghastighetsförbindelser. Vi vill\r\nockså att staten skall bli ett föredöme och en positiv\r\nkraft för att alla medborgare skall kunna utnyttja in-\r\nformationstekniken, dvs. att vi får en allemansrätt.\r\nVi menar också att vi med en positiv och dyna-\r\nmisk inställning till IT kan ta till vara den entrepre-\r\nnörsanda och de idéer som människor bär inom sig\r\nför att bygga nya företag. Väldigt många av tjänsterna\r\noch produkterna kan vi inte ens föreställa oss i dag.\r\nTill sist vill jag ta upp frågan om vår lagstiftning.\r\nVi har en viktig uppgift i att utveckla en ny praxis och\r\nnya rättsregler för att kunna hantera den snabba ut-\r\nvecklingen. Den översynen av hela vår offentliga rätt\r\när väldigt angelägen. Det gäller både förvaltningsla-\r\ngens, tryckfrihetsförordningens och yttrandefrihets-\r\ngrundlagens anpassning till den nya tekniken. Därför\r\när det tillfredsställande att se att det finns ett förslag\r\nom att publikationer på cd-rom skall åtnjuta yttrande-\r\nfrihet.\r\nDet målmedvetna lagstiftningsarbete som jag öns-\r\nkar har ingenting med en statlig reglering av informa-\r\ntionsteknikens enskildheter att göra. Tvärtom ser vi\r\natt åtskillig nationell lagstiftning blir helt inaktuell i\r\noch med informationsteknikens utveckling. Informa-\r\ntionshanteringen blir ju gränslös och därmed mindre\r\nlätt att nå med nationella regler.</pre><pre>Anf.  239  SIVERT CARLSSON (c):\r\nHerr talman! Det betänkande vi nu skall diskutera\r\nhar som nyss sades rubriken Utvecklingen i informa-\r\ntionssamhället. Det torde vara få områden som i dag\r\nhar samma utvecklingshastighet och utvecklingskraft\r\nsom informationstekniken. Forskning, metoder och\r\nnya produkter utvecklas i en nästan svindlande has-\r\ntighet. Detta har inte hänt sedan transistorn gjorde sitt\r\nintåg för i år exakt 50 år sedan.\r\nInformationstekniken skapar möjligheter men ock-\r\nså risker. Avståndens betydelse minskar. Nationsgrän-\r\nser suddas ut. Ekonomin internationaliseras ytterliga-\r\nre. Rätt använd kan informationstekniken bidra till\r\nhela vårt lands utveckling.\r\nIT öppnar för nya och mer flexibla sätt att arbeta.\r\nUtbildningsväsendet, från förskola till universitet och\r\nhögskola, får nya möjligheter. Den enskilde medbor-\r\ngaren kan med teknikens hjälp lättare tillgodogöra sig\r\nsamhällsinformation och samhällsservice. Medborga-\r\nren stärks, och demokratin utvecklas.\r\nInformationstekniken skapar möjligheter för de-\r\ncentralisering, tillväxt och demokratisk utveckling.\r\nSamtidigt finns risken att den bidrar till att nya klyftor\r\nskapas i samhället. Utbildning, tillgänglighet, pris-\r\nsättning och säkerhetsfrågor är några av de områden\r\nsom jag menar fordrar särskild politisk bevakning och\r\npolitiskt engagemang under informationsteknikens\r\nsnabba utveckling.\r\nVäl fungerande och effektiva tele- och datakom-\r\nmunikationer är en avgörande förutsättning för att\r\nregional balans skall kunna uppnås. Det betyder att\r\nlikvärdig service och valfrihet måste finnas i hela\r\nlandet. Begreppet bastelefoni bör därför breddas och\r\nmöjliggöra kommunikation med ISDN-kapacitet eller\r\nmotsvarande - vad de nu kan komma att heta. Även\r\nkommande tjänster som ADSL bör bli tillgängliga i\r\nhela landet. Informationsteknikens utbyggnad måste,\r\nlandet runt, bli ett av huvudmålen på kommunika-\r\ntionsområdet.\r\nEn snabb utbyggnad av den elektroniska in-\r\nfrastrukturen måste prioriteras, inte minst mot bak-\r\ngrund av nuvarande stora folkomflyttningar inom vårt\r\nland. Ett brett utbud av tjänster till låga priser ger nya\r\noch spännande förutsättningar för en offensiv utveck-\r\nling. Tjänsternas tillgänglighet bör självfallet vara lika\r\nför alla och på samma villkor, dvs. anslutningsavgif-\r\nten måste exempelvis vara densamma över hela lan-\r\ndet. Geografiskt differentierade priser gynnar stor-\r\nstadsområdena och missgynnar landsbygden och\r\nmedverkar därmed till ytterligare avfolkning och\r\nregional obalans. Centerpartiet accepterar inte detta.\r\nTillgången till god och likvärdig informationstek-\r\nnik kommer att ha stor betydelse för möjligheterna att\r\nskapa något så när likvärdiga villkor i landets olika\r\ndelar. Att man under kvällstid får tillgång till skolor-\r\nnas datautrustning eller att man på landsbygden ut-\r\nvidgar och stimulerar verksamheten med distansar-\r\nbetscentraler är exempel på hur informationstekniken\r\nkan göras mer tillgänglig.\r\nAlla medborgare, oavsett var de bor i landet, bör\r\nges tillgång till rätts- och samhällsinformation på ett\r\nenhetligt och lättillgängligt sätt - en digital allemans-\r\nrätt, som någon nyss kallade det. Riksdag och rege-\r\nring är en naturlig utgångspunkt när det gäller att göra\r\nrätts- och samhällsinformation allmänt tillgänglig\r\näven i elektronisk form. Därför menar vi att också\r\nriksdag och regering har ett gemensamt ansvar för att\r\nutreda hur ett svenskt elektroniskt rätts- och samhäll-\r\nsinformationssystem kan utformas.\r\nÅtgärder bör vidtas för att främja en ökad sprid-\r\nning av Internet i bostäder, med näranknutna person-\r\ndatorer och terminaler som tillhandahålls på offentliga\r\nplatser, som bibliotek och skolor. Också möjligheter-\r\nna till samhällsdialog vid medborgarkontor kan vara\r\nav betydelse.\r\nIngen bör på sikt ställas utanför möjligheten att\r\nvara delaktig i det moderna informationssamhället\r\noch i den moderna informationstekniken. Det innebär\r\nbl.a. att det är viktigt att forskning och utveckling på\r\nIT-området intensifieras, med de funktionshindrade i\r\nallmänhet och de synskadade i synnerhet som en\r\nmycket prioriterad grupp.\r\nI samma takt som nätverken byggs ut och en oer-\r\nhörd mängd, ofta känslig, information skickas runt på\r\nvåra datanät, ökar givetvis integritets- och skyddsfrå-\r\ngornas aktualitet i det moderna IT-samhället. Vem\r\ngaranterar exempelvis att personlig, medicinsk eller\r\nekonomisk information eller företags- eller försvarsin-\r\nformation inte hamnar i fel händer, med risk för ut-\r\nnyttjande och felaktig användning?\r\nÄr det inte så att vi fram tills nu i så hög grad har\r\nfascinerats av möjligheterna att skydds- och integri-\r\ntetsfrågorna hamnat något i skymundan? I dag är\r\nkryptering det säkraste sättet att skydda information\r\nsom kommuniceras över de publika näten. Balans-\r\ngången mellan att ge myndigheterna möjlighet att\r\nutföra sina åtaganden och att samtidigt tillvara den\r\nenskildes integritet måste ses över, och vi måste hitta\r\nen lösning som säkerställer såväl integriteten som\r\nsäkerheten.\r\nEn rejäl satsning måste göras på att utveckla star-\r\nka säkerhetslösningar och skyddsmöjligheter i IT-\r\nsamhället. Regler och tillstånd måste ses över utifrån\r\nkrav på såväl öppenhet som säkerhet och integritet för\r\nenskilda, företag och organisationer. Eftersom detta\r\ninte enbart är ett svenskt problem bör denna fråga tas\r\nupp och diskuteras inom EU.\r\nVi tycker också att det är naturligt, inte minst mot\r\nbakgrund av pågående kraftsamlingar i USA och\r\nJapan på IT-området, att länderna inom EU med ge-\r\nmensamma ansträngningar och samordning av insat-\r\nser diskuterar en gemensam strategi för att ytterligare\r\nutveckla den elektroniska infrastrukturen. Ett gemen-\r\nsamt institut inom EU för IT-frågor borde med fördel,\r\nbl.a. på grund av svensk kompetens inom forskning\r\noch utveckling, kunna lokaliseras till Sverige.\r\nSist men inte minst, herr talman, välkomnar Cen-\r\nterpartiet att regeringen nu vill kriminalisera allt inne-\r\nhav av barnpornografi. Jag är fullt medveten om att\r\nsvenska bestämmelser är av begränsad räckvidd,\r\neftersom spridningen av barn-, vålds- och annan por-\r\nnografi och rasistiska budskap via databaser och In-\r\nternet gör problemen globala. Men desto större an-\r\nledning har vi att aktivt och internationellt, i första\r\nhand inom EU, arbeta för även internationella över-\r\nenskommelser för att stoppa denna vidriga spridning\r\nav våld och förnedring. Den har fått pågå alldeles för\r\nlänge.\r\nJag ställer mig givetvis, herr talman, bakom Cen-\r\nterns samtliga reservationer, men för tids vinnande\r\nyrkar jag bifall enbart till reservationerna 9, 13, 14\r\noch 17.</pre><pre>Anf.  240  LENNART FREMLING (fp):\r\nHerr talman! Mycket ter sig positivt och bra i denna\r\nförsta redovisning som regeringen lämnat av utveck-\r\nlingen på IT-området sedan vi här beslutade om en\r\nnationell IT-strategi. Låt mig dock lyfta fram ett par\r\nområden där vi från Folkpartiet ser behov av mer\r\ninitiativkraft och större engagemang. Det rör sig kring\r\nden enskilda människans möjligheter att tillgodogöra\r\nsig informationstekniken och använda den för att\r\nförverkliga sina livschanser. Vi menar att man bör\r\nsikta på en dator för varje elev i skolan.\r\nDet gäller först samhällsinformationen och den\r\ndemokratiska dialogen.\r\nEtt av demokratins fundament är att medborgaren\r\nkänner till sina rättigheter och skyldigheter. Alltför få\r\nhar dessa kunskaper eller känner till hur man kan få\r\ndel av dem. För att medborgaren skall kunna utöva\r\nsina demokratiska rättigheter och hävda sin integritet\r\när det fundamentalt att hon är väl förtrogen med sam-\r\nhällets funktioner i stort. För att kunna uppträda som\r\nrättsmedveten samhällsmedborgare är det nödvändigt\r\natt känna till principerna för hur det svenska rättsvä-\r\nsendet och lagarna fungerar. I dag är det alltför få\r\nmedborgare som har denna kunskap. Detta beror\r\ndelvis på utbildningen, men det beror också på bris-\r\ntande tillgång till aktuell och lätt tillgänglig informa-\r\ntion. Intresset hos allmänheten är förmodligen stort,\r\nmen det är inte lätt att nå begriplig information.\r\nDet viktigaste är att tillhandahålla en grundläg-\r\ngande och bred samhällsinformation. Med kvalifice-\r\nrad tillgång på bredden kan medborgaren själv gå\r\nvidare på djupet. Utan tillfredsställande kunskap på\r\nbredden är detta knappast möjligt. Det bör vara ett\r\nsamhällsansvar att organisera tillgängligheten för\r\nsådan information som är väsentlig för den enskilde\r\nmedborgarens integritet och möjlighet till aktiv dia-\r\nlog. I detta ansvar bör ingå att definiera ett grundläg-\r\ngande informationsinnehåll, att standardisera former-\r\nna och att främja tillgängligheten i praktiken.\r\nDet andra som rör den enskilda människans möj-\r\nligheter att tillgodogöra sig informationstekniken\r\ngäller de funktionshindrade och äldre. För dessa\r\ngrupper krävs speciella insatser, och jag förutsätter att\r\nutskottets positiva formuleringar inte bara stannar vid\r\nord i ett betänkande utan leder till konkreta åtgärder\r\noch utvecklingsprojekt.\r\nHerr talman! Folkpartiet vill också lyfta fram någ-\r\nra frågor kring Telia och Telias medieverksamhet. I\r\nen motion från förra året befarade vi att Telias ex-\r\npansion på medieområdet innebar att ett nytt och\r\ndominerande statligt mediebolag håller på att växa\r\nfram. Att detta kan skapa problem för konkurrens,\r\nyttrandefrihet, tillgänglighet och mångfald bekräftas\r\nnu bl.a. av att en särskild utredare tillkallats för att se\r\növer behovet av samordnad lagstiftning för radio, TV\r\noch televerksamhet. Vårt yrkande på en avveckling\r\nalternativt försäljning av Telias medieverksamhet\r\nkvarstår och har senare i annat sammanhang komplet-\r\nterats med förslag om börsintroduktion av Telia.\r\nHerr talman! Vi står självfallet bakom de reserva-\r\ntioner som vi skrivit under, men för att spara kamma-\r\nrens tid yrkar jag inte bifall till dem.</pre><pre>Anf.  241  STIG SANDSTRÖM (v):\r\nHerr talman! Jag får tacka för att jag får vara med\r\ni trafikutskottets debatt.\r\nJag blev glatt överraskad när jag fick ta del av\r\nKarl-Erik Perssons betänkande alldeles före debatten.\r\nI reservationerna kunde jag läsa min egen text till en\r\nmotion som jag hade skrivit inför debatten. Den var\r\nundertecknad av fyra moderater, Sivert Carlsson och\r\nKenth Skårvik. Detta tycker jag att man kan lära sig\r\nen del av. Först och främst kan man se att datorn är ett\r\nlätt och bra medium. Det är lätt att klippa och klistra\r\noch flytta på grejer i datahanteringen. Men det är\r\nockså viktigt att se att det ytterst är den mänskliga\r\nfaktorn som styr vad som kommer ut av det hela. En\r\nannan erfarenhet kan vara att detta med datapolitik\r\nkanske är litet nytt och svårt för oss, och det kanske är\r\nlitet svårt att skilja på moderatpolitik och vänsterpoli-\r\ntik. Det kan vara en erfarenhet.\r\nNu skall jag inte uppehålla mig så mycket vid det.\r\nJag skall yrka bifall till den reservation som förut\r\nhette 20 och nu heter 21. Jag inbjuder övriga här i\r\nplenisalen att ställa upp på den reservationen, såsom\r\nni gjorde i utskottet.\r\nJag tänker sedan gå direkt in på väsentligheterna -\r\ndels anförandena, dels själva betänkandet. Det saknas\r\nju en hel del. Betänkandet är inte heltäckande i förhål-\r\nlande till skrivelsen. En del av hemställanspunkterna\r\när förda till bostadsutskottet och en del till utbild-\r\nningsutskottet. Men det innehåller ändå viktiga delar.\r\nJag tänker ta upp ett par av dem.\r\nDet ena är sekelskiftesproblematiken, som Birgitta\r\nWistrand också tog upp. Den tycker jag har blivit litet\r\nför undanskuffad här. Den har inte blivit seriöst be-\r\nhandlad. Jag tror att det är en väldigt viktig fråga. Det\r\när en viktig fråga för riksdagen att ta tag i. Och det är\r\ninte bara frågan om årtalen som är ett problem, utan\r\nett viktigt problem för riksdagen är också personnum-\r\nren. Jag vill ta upp det, för jag tycker inte att det har\r\nkommit fram i debatten tidigare.\r\nSanningen är att vi måste skaffa nya personnum-\r\nmer om datasystemen skall fungera in på 2000-talet.\r\nVi kan inte hålla kvar vid de gamla. Då har vi i vår\r\nmotion tagit upp tanken att man lika gärna kan se\r\npersonnumren i ett större perspektiv, kanske ett Euro-\r\npaperspektiv, när man ändå måste göra om dem. Detta\r\ntycker jag är litet torftigt behandlat. Jag är litet orolig\r\nför att man kanske har missat här från regeringens\r\nsida. Vi har ju bara två år kvar.\r\nVi hade även en annan viktig fråga som jag tycker\r\nockså att man tar litet lättvindigt på, och det är do-\r\nmännamnen. Det har ju uppstått en väldig kritik mot\r\natt en stiftelse nu har fått ta hand om det här. Man\r\nsäger från utskottets sida att man litar på att regering-\r\nen kommer att övervaka att det går schyst till. Men vi\r\nser redan nu att det är trångt när det gäller att få namn\r\npå Internetmarknaden. Det var någon motion som\r\ninnehöll förslag om att alla svenskar skulle få en In-\r\nternetadress. Då är det ju ännu mer angeläget att sta-\r\nten tar ett grepp om den här frågan. Det här är ju\r\nsjälva inkörsporten till människors delaktighet i in-\r\nformationssamhället och IT-samhället. Det tycker jag\r\när en viktig sak.\r\nSedan tycker jag också att en fråga är viktig som\r\nvi tryckt på både i år och förra gången vi diskuterade\r\ndata: Vad skall vi använda den till? Vad är målet?\r\nVilka är visionerna med data? Här lyfte vi fram att ha\r\nsextimmarsdagen som målsättning. Här har vi ett\r\nutmärkt tillfälle att förbättra livskvaliteten för det\r\nstora flertalet människor om vi använder den på rätt\r\nsätt, på ett effektivt sätt. Den hemställanspunkten är\r\nnu antagligen skickad till Arbetsmarknadsdepartemen-\r\ntet. Eftersom man där tidigare har behandlat den här\r\nfrågan vet vi vad som händer: Man behandlar den ur\r\nsnäv sektorssynpunkt. Det tycker jag är väldigt olyck-\r\nligt, för det här handlar litet grand om själva livskvali-\r\nteten och vad vi vill ha ut av den här tekniken.\r\nDet är några frågor som jag tycker att vi hade\r\nkunnat lyfta fram litet bättre. Sedan vill jag bara litet\r\nkort kommentera ett par av anförandena.\r\nJag kan instämma i mycket av det Sivert Carlsson\r\nsade. Det var väl den allmänna uppfattningen som han\r\ngav uttryck för. Det är ungefär så vi ser på dataut-\r\nvecklingen och våra förhoppningar.\r\nBirgitta Wistrand tog upp det här med avreglering:\r\nSläpp marknaden fri så löser sig allting. Men i nästa\r\nstycke tyckte hon att staten måste ta ansvar för att\r\nförbereda sekelskiftesövergången - ja visst, natur-\r\nligtvis. Sedan måste staten ta ansvar för utbildningen\r\noch se till att alla elever på alla skolor har fast upp-\r\nkoppling till Internet - ja visst. Staten måste se över\r\nlagstiftningen så att allting går rätt till - ja visst. Det\r\när viktigt att här klara ut balansgången mellan vad\r\nmarknaden skall sköta och vad staten skall sköta. Jag\r\ntror att den moderata logiken inte är hundraprocentig i\r\ndet fallet.</pre><pre>Anf.  242  BIRGITTA WISTRAND (m) re-\r\nplik:\r\nHerr talman! Vi fick här en inbjudan att gå med på\r\nherr Sandströms reservation. Då kan jag göra det-\r\nsamma när det gäller vår reservation nr 9, som jag\r\nockså vill yrka bifall till. Den rör just samhällsinfor-\r\nmation. Vi talar här om vår digitala allemansrätt och\r\nom att man borde undersöka möjligheten att erbjuda\r\ne-postadresser och Internetanknytning till alla med-\r\nborgare. Det vill vi gärna knyta samman med att riks-\r\ndag och regering måste ta ett gemensamt ansvar för\r\nhur det svenska elektroniska rätts- och samhällsinfor-\r\nmationssystemet - svårt ord - skall utformas.\r\nJag tror självklart på att marknaden skall leva sitt\r\nliv, men när det gäller själva regleringen av hur det\r\nhär skall komma medborgarna till del på ett bra sätt,\r\ndvs. att bereda marken, har vi ett ansvar. Att däremot\r\nsedan lägga monopol tror inte vi på, som herr Sand-\r\nström mycket väl vet.\r\nDessutom menar vi att kommunerna måste komma\r\nin i det här. Även deras regelverk måste komma in i\r\nolika nya typer av system. Så det här med att alla\r\nmedborgare, var de än bor i landet, måste få rätt till\r\nbåde samhällsinformation och rättsinformation på ett\r\nenhetligt och lättillgängligt sätt ställer jag helt upp på.\r\nDet är det vi vill kalla digital allemansrätt.</pre><pre>Anf.  243  STIG SANDSTRÖM (v) replik:\r\nHerr talman! Jag tackar för inbjudan till den reser-\r\nvationen. Då kan jag kvittera med att bjuda in till en\r\nreservation som jag också yrkar bifall till, nämligen\r\nden om domännamn. Där säger vi så här: \"Det bör\r\nvara demokratiska och inte ekonomiska faktorer som\r\navgör hur tilldelningen av elektroniska namn sker.\r\nEnligt utskottets mening bör det därför ankomma på\r\nregeringen att snarast redovisa för riksdagen hur verk-\r\nsamheten bör regleras.\"\r\nJag tror inte att vi kan lämna ut det här med do-\r\nmännamnen till en privat stiftelse med vinstsyfte. Det\r\nkan skapa komplikationer. Det har redan i datakretsar\r\nvållat väldigt stor uppståndelse att man har släppt\r\nifrån sig den möjligheten.</pre><pre>Anf.  244  ELISA ABASCAL REYES (mp):\r\nHerr talman! Det här kommer att bli en årlig de-\r\nbatt. Varje gång vi skall debattera det här är det unge-\r\nfär samma frågor som dyker upp. En av de mest in-\r\ntressanta är hur mycket vi som politiker egentligen\r\nskall gå in och peta i den här utvecklingen, som\r\negentligen i viss mån har fötts av sig själv. På ett sätt\r\nskall det självklart finnas en kreativitet i den egna\r\nutvecklingen som inte är beroende av statlig styrning.\r\nMen för mig finns det en absolut koppling mellan\r\npolitik och framtid.\r\nDet är självklart att vi som politiker skall försöka\r\npåverka samhällsutvecklingen. Det är själva poängen\r\nmed vår verksamhet. På det sättet finns det också ett\r\nberättigande för att politiker lägger sig i IT-\r\nutvecklingen.\r\nNär det gäller dagens betänkande skiljer sig Mil-\r\njöpartiet de grönas och min syn på IT-politiken inte\r\nsärskilt mycket från majoritetens. Men det finns vissa\r\nmeningsskiljaktigheter. Jag skall mycket kort ta upp\r\nnågra av dem.\r\nInte minst på grund av regeringens egen skrivelse\r\ntill riksdagen noterar vi att synen på IT som ett verk-\r\ntyg för bättre miljö är ganska så teknokratisk. Man\r\ntalar om mätningar, om tekniskt avancerade database-\r\nrade miljökontrollprogram osv. Men man talar inte\r\nom informationsteknik i miljöns tjänst som ett verktyg\r\nför att påverka livsstil och verka för miljön på flera\r\nolika områden, alltså inte bara det naturvetenskapliga.\r\nDet här är något som vi anser bör genomföras med\r\nkraft. Det är absolut en viktig uppgift för staten att\r\ndriva på den utvecklingen.\r\nDen här inställningen från vår sida kommer till\r\nuttryck i reservation nr 3, som Miljöpartiet och\r\nVänsterpartiet står bakom.\r\nÖver lag vill vi i Miljöpartiet de gröna understryka\r\nbetydelsen av att informationsteknik sprids till sam-\r\nhällets alla områden och att inte en övervägande del\r\nav investeringarna förskjuts till teknik- och naturve-\r\ntenskap. Vi anser att den här tekniken också skall\r\nkunna användas inom samhällskunskap och inte minst\r\ninom humaniora. Det bör alltså vara en prioriterad\r\nuppgift inom skolvärlden att skapa ett nytt förhåll-\r\nningssätt till en maskin, dvs. inte enbart förbehållen\r\ntekniker.\r\nTrots att ett antal exempel aldrig kan bli en hel\r\nsanning, och jag vet att det finns olika uppfattningar\r\nom det här, har en rad olika mycket anmärkningsvär-\r\nda exempel tydligt visat att det finns förlegade upp-\r\nfattningar inom systemet. Man har fortfarande kvar\r\nden här föreställningen. Det finns alltså en snedvrid-\r\nning inom skol- och universitetsvärlden mot teknik-\r\noch naturvetenskap när det gäller investeringar. Efter-\r\nsom vi vet att killar i större utsträckning än tjejer går\r\ntill de här utbildningarna blir det också en jämställd-\r\nhetsfälla. Det är alltså viktigt ur ett jämställdhetspers-\r\npektiv, och även ur andra perspektiv, t.ex. socioeko-\r\nnomiska, att man förändrar människors syn på maski-\r\nner, inte minst inom lärarkåren och bland skolperso-\r\nnalen.\r\nJag behöver inte gå in på konkreta exempel. Men\r\ndet finns flera sådana om ni vill att jag skall ta upp\r\ndem i ett replikskifte.\r\nDet här ser jag inte bara som ett led i den utveck-\r\nling som hör det gamla systemet till, utan även som en\r\nkonsekvens av den syn man har just nu i samhället på\r\nnaturvetenskap kontra humaniora. Det här är också en\r\nutveckling vi ser mycket tydligt inom EU. Man satsar\r\nmer på teknik och naturvetenskap än på humaniora.\r\nJag hoppas att regeringen mycket noga bevakar detta\r\noch återkommer i frågan tydligare än man gjorde i\r\nden förra skrivelsen.\r\nÖver lag tycker vi att utvecklingen på informa-\r\ntionsteknikområdet bör övervakas, inte nödvändigtvis\r\ni syfte att utverka repression t.ex. mot kriminell verk-\r\nsamhet via Internet, utan för att se till att skydda den\r\nenskilde medborgaren i en alltmer elektronisk värld.\r\nFörra veckan kan man säga att den säpodebatt som\r\nvarit mycket intensiv kulminerade. Den handlade om\r\nåsiktsregistrering i Sverige. Eftersom informations-\r\ntekniken ger oerhört förändrade förutsättningar för\r\npolisen, inte minst med tanke på kostnadseffektivitet\r\nnär det gäller att bevaka medborgarna via t.ex. digital\r\nspaning, är det väldigt viktigt att vi folkvalda hänger\r\nmed och har någon insyn.\r\nHerr talman! Det är viktigt att poängtera att IT kan\r\nvara ett verktyg för demokratisering av samhället.\r\nMen då gäller det också att hålla den demokratiska\r\nmotorn i samhället levande. Det är också väldigt an-\r\nmärkningsvärt att de spelregler som gäller för demo-\r\nkrati och individens integritet i övrigt i samhället inte\r\ngäller i fråga om IT-utvecklingen. Det gäller t.ex. på\r\nvilket sätt man förhåller sig till datakonton, adresser,\r\nelektronisk post och nu senast även disketter. Där har\r\negendomsrätten företräde framför integriteten. Det\r\nbetyder t.ex. att lärare och personal i vissa skolor\r\naktivt går in och kontrollerar elevernas konton, deras\r\ndisketter och sådant som vi tycker bör vara högst\r\nprivat för eleven. Det är också så på arbetsplatser att\r\narbetsgivaren som äger utrustningen kan gå in och\r\nkontrollera den trafik som de anställda har haft sinse-\r\nmellan. Det här är någonting som jag tycker att vi bör\r\nbevaka och vara uppmärksamma på.\r\nDet är uppenbart att ett verktyg som informations-\r\ntekniken, särskilt när det är så pass samhällsföränd-\r\nrande som informationstekniken ändå är, också kan\r\nutnyttjas i väldigt avskyvärda syften. Då tänker jag\r\ninte bara på barnporr och rasism utan även på vanlig\r\nporr, som för mig är ett mycket vidrigt inslag. För mig\r\när det precis lika illa att förnedra en kvinna eller en\r\nman efter den dag hon eller han har fyllt 15, 16 eller\r\n18 år - beroende på vilken dag vi vill sätta som gräns\r\nför när tillståndet barn upphör - som innan. Det är\r\nmycket bra att utskottsmajoriteten väldigt tydligt har\r\nskrivit att man vill ha kraftfulla åtgärder mot det här\r\noch att man vill att det tas starkt avstånd från allt\r\ndetta. Det bådar gott inför framtiden. Jag tycker att vi\r\nskall ha en enad front i Sverige mot barnporr och\r\nrasism på Internet.\r\nNär det gäller Telias medieverksamhet vill jag sä-\r\nga till Folkpartiet att vi har ett särskilt yttrande med\r\nanledning av er motion. Självklart är det väldigt\r\nolyckligt att ett statligt monopol utvecklar en egen\r\nliten medienisch, inte så liten heller. Men vad är al-\r\nternativet i dagsläget? Om vi tittar närmare på medi-\r\nebranschen i övrigt finns det ingenting som värnar om\r\nmångfalden om vi säljer ut Telias medieverksamhet.\r\nDet finns ingenting som garanterar att vi skulle få en\r\nstörre mångfald efter det. Om vi skulle avveckla verk-\r\nsamheten, vad skulle det innebära? Ja, det innebär i\r\noch för sig försämrad service till medborgarna. Det\r\ninnebär också en förlust av det man hittills investerat i\r\nnya anslutningar. Vi vill nog ha ytterligare beredning\r\ninnan vi är beredda att ta ställning till den frågan.\r\nMen principiellt håller vi med Folkpartiet.\r\nNär det gäller Centerpartiet har jag blivit väldigt\r\nförvirrad av era utläggningar angående landsbygden.\r\nDet är väl känt att Miljöpartiet också har ett väldigt\r\nstarkt intresse av att hålla en levande glesbygd i Sve-\r\nrige. Men vi ser inte avreglering och konkurrens som\r\nett hot mot glesbygden, snarare tvärtom. Här tycker\r\njag att Centerpartiet är otydligt. Man vill ha större\r\nreglering men i vissa andra sammanhang förespråkar\r\nman fri konkurrens. Hur är det egentligen med era\r\navvägningar?\r\nNär det gäller kryptering vill jag säga till minis-\r\ntern att jag hoppas att regeringen reagerar kraftfullt\r\noch självständigt för den svenska linjen i olika inter-\r\nnationella organ.\r\nJag vill yrka bifall till reservation nr 7.</pre><pre>Anf.  245  MONICA GREEN (s):\r\nHerr talman! Vi är ledande på tillgång till och an-\r\nvändning av informations- och kommunikationstekni-\r\nken. Vi ligger i täten. Vi har väl utbyggda nät för tele-\r\noch datakommunikationer och vi har en mobiltelefo-\r\nnanvändning som är bland de högsta i världen. An-\r\nvändningen av Internet ökar mycket snabbt, för att\r\ninte säga lavinartat i Sverige. Utvecklingen förändrar\r\noch omvandlar det svenska samhället. Den leder oss\r\nin i informationssamhället.\r\nDen nya tekniken skapar många nya möjligheter.\r\nOm informationstekniken används på rätt sätt kan\r\ndemokratin fördjupas, tillväxten och sysselsättningen\r\nkan öka och klyftorna i dagens samhälle överbryggas\r\nmellan regioner, mellan åldrar, mellan kön och mellan\r\nolika grupper i samhället.\r\nDärför är IT en samhällsomdanande kraft inför\r\nframtiden. Det är inte bara ytterligare ett verktyg som\r\nunderlättar. Samhället kommer i grunden att föränd-\r\nras.\r\nInformationstekniken kommer att förändra vårt re-\r\nsande. Den förändrar våra arbeten, vårt sätt att arbeta,\r\nvar vi arbetar och hur vi förlägger vår arbetstid. Den\r\nförändrar miljön. Den förändrar vårt sätt att kommu-\r\nnicera och lära känna andra människor runt hela värl-\r\nden. Den förändrar vårt sätt att hitta och hämta kun-\r\nskap, och den förändrar undervisningsformerna. Den\r\nförändrar demokratin, delaktigheten i att påverka.\r\nJust för att utvecklingen i informationssamhället är\r\nså omdanande måste vi se till att möjligheten gäller\r\nalla, inte bara några få.\r\nAtt släppa allt löst, laissez-faire, låtgåpolitik, låt\r\n\"marknadskrafterna\" ta hand om utvecklingen, är\r\ningen bra metod. Då står vi inför stora risker med\r\nökande klyftor mellan åldrar, mellan kön, mellan rik\r\noch fattig och mellan olika delar av landet.\r\nAtt göra det motsatta, dvs. förstatliga allt, försöka\r\nha full statlig kontroll och sköta allt via statsfinanser-\r\nna är inte heller vare sig möjligt eller önskvärt. Det\r\nhandlar i stället om vår hederliga svenska modell med\r\nblandning av marknadskrafter och ett politiskt ansvar.\r\nEtt politiskt ansvar innebär bl.a. en stark och tyd-\r\nlig lagstiftning. Vi har ökat tempot med att skapa en\r\nlagstiftning som är anpassad till de nya formerna och\r\nmönstren utan att rucka på samhällets grundvärde-\r\nringar. Till skillnad mot den förra regeringen gör vi\r\nen kraftsamling för att reformera lagstiftningen inom\r\nintegritetsskyddet, upphovsrätten, regelverk för elek-\r\ntronisk dokumenthantering, reglering av distansarbete\r\n- och vi vässar telelagen.\r\nDärför vill vi jobba internationellt med att få fram\r\nregelverk för digitala signaturer. Därför finns det en\r\narbetsgrupp tillsatt för att få fram en policy för hante-\r\nring och användning av kryptosystem, som för övrigt\r\ninom kort skall presentera ett underlag för det fortsat-\r\nta arbetet.\r\nDärför tar vi med kraft avstånd från spridning av\r\nrasistiska budskap och barnpornografi. Det är mycket\r\nangeläget att dessa brottsliga handlingar motverkas\r\nbåde i Sverige, i EU och globalt. Här kan ett medel\r\nvara den hemsida på Internet som statsminister Göran\r\nPersson i dag har informerat kammaren om. Det är en\r\nhemsida för demokrati och mångfald, en hemsida som\r\narbetar mot de antisemitiska krafterna som funnits på\r\nnätet.\r\nEtt politiskt ansvar innebär också att vi tar över-\r\ngången till år 2000 på största allvar och att vi i god tid\r\nföre sekelskiftet försäkrar oss om att \"2000-\r\nsäkringen\" - som IT-kommissionen har kallat det -\r\nskall få fullt genomslag.\r\nGenom en bred tillgång till information och kun-\r\nskap kan vi öka delaktigheten i samhället och fördju-\r\npa demokratin. Skolan har ett mycket stort ansvar i att\r\növerbrygga klyftorna i informationssamhället. Skolan\r\nhar kommit ganska långt, men har kommit olika långt\r\ni olika delar av landet. Men vi ligger i den absoluta\r\nvärldstoppen både kvantitativt och kvalitativt vad\r\ngäller IT-utrustning i skolan. Utbildningsväsendet\r\njobbar nu vidare med undervisningsformer, fortbild-\r\nning för lärare, med vuxenutbildning, folkbildning\r\noch med ett europeiskt skoldatanät - som faktiskt\r\nkommit till stånd på svenskt initiativ.\r\nEventuell snedvridning av datautbildning skall\r\nsjälvfallet följas noga av utbildningsväsendet för att\r\nkunna göra förändringar. Vi måste följa den utveck-\r\nlingen noga.\r\nEtt annat sätt att se till att informationstekniken\r\nkommer alla till del är att underlätta tillgången till\r\ndatorer. LO är ett mycket bra exempel på hur man\r\nsom förening kan stötta sina medlemmar och erbjuda\r\ndatorpaket.\r\nEn rätt använd informationsteknik skapar möjlig-\r\nheter till ökad tillväxt och ökad sysselsättning. Infor-\r\nmationstekniken är den mest expansiva branschen just\r\nnu och kräver tusentals nya jobb. Det finns redan brist\r\npå spetskompetens inom vissa områden i IT-\r\nbranschen. Där kommer utbildningssatsningen med\r\n10 000 utbildningsplatser inom IT-området väl till\r\npass. Den görs i samverkan mellan arbetsmarknads-\r\nutbildningen och IT-branschen, och frågan skall sena-\r\nre behandlas i arbetsmarknadsutskottet.\r\nVi kan också aktivt bidra till att förverkliga regio-\r\nnalpolitikens övergripande mål om uthållig tillväxt,\r\nrättvisa och valfrihet så att likvärdiga levnadsvillkor\r\nskapas för medborgarna i hela Sverige. Den nya tek-\r\nniken öppnar möjligheter för den anställde att di-\r\nstansarbeta och för företag att förlägga sin verksamhet\r\nvar som helst i landet. Små och medelstora företag i\r\nutsatta och geografiskt spridda orter får genom tekni-\r\nken tillgång till marknader som de tidigare inte haft\r\nmöjligheter att nå. Dessutom kan användningen av\r\ninformationstekniken förbättra den lokala servicen\r\ninom t.ex. handel, sjukvård samt lantbruks- och\r\nskogsrådgivning.\r\nNär det gäller nätutbyggnaden och den regionala\r\nbalansen måste vi använda vårt politiska ansvar och\r\nfölja utvecklingen noga. Jag är övertygad om att hela\r\nSverige skall ha tillgång till den nya tekniken. Vi har\r\ndebatterat frågan ett antal gånger. Vid varje tillfälle\r\nkan vi konstatera att vi har kommit närmare målet. Nu\r\nkan 95 % av alla företag och 90 % av alla privatper-\r\nsoner ha ISDN. Inom ett år beräknas samtliga kunder\r\nkunna erbjudas ISDN. Det är ju jättebra. Men varför\r\nhänga upp sig på en viss teknik? Både skärmade\r\nkoppartrådar, ADSL, bredband och annan ny teknik\r\nkommer att öka kapaciteten med interaktiva tjänster,\r\nutvecklat hemarbete och höghastighetsanslutningar till\r\nInternet. Detta kan faktiskt vara landsomfattande\r\ninom en snar framtid.\r\nHerr talman! Man kan tro av de många reservatio-\r\nnerna att vi inte är överens om IT-strategin. Men jag\r\nkan glädjande nog konstatera att vi har en bred enig-\r\nhet för våra IT-mål, vår IT-strategi och för betänkan-\r\ndet.\r\nI någon reservation vill man avreglera allt och låta\r\nmarknadskrafterna styra. De andra reservationerna är\r\nvisserligen viktiga, men är till för att belysa och lyfta\r\nfram ett visst område. Det är viktiga områden som vi\r\nfrån utskottsmajoriteten kan hålla med om, men vi vill\r\navvakta med genomförandet eftersom det pågår arbe-\r\nten inom de flesta områden. Det är ju därför som vi i\r\nriksdagen har begärt en årlig avrapportering av IT-\r\nstrategins genomförande. I betänkandet beskriver vi\r\nhur denna rapportering bör utvecklas.\r\nSom jag uppfattar det råder det en bred enighet\r\nom våra långsiktiga mål. Jag yrkar bifall till hemstäl-\r\nlan i betänkandet och avslag på reservationerna.</pre><pre>Anf.  246  Kommunikationsminister INES\r\nUUSMANN (s):\r\nHerr talman! Det har slagit mig när jag har lyssnat\r\npå inläggen - så mycket debatt har det inte varit hit-\r\ntills - att när man använder blomsterspråk är det lätt\r\natt anse att det råder en viss oenighet. Men när man\r\nsom Monica Green kommer in på det mer konkreta,\r\ntycker också jag att det verkar som om enigheten är\r\nrätt så stor.\r\nVad som är tydligt på området är att framtiden är\r\nrätt osäker. Framtiden innehåller både risker och\r\nmöjligheter. En del av detta kan man som individ\r\npåverka. Men ofta måste politiken vara med som ett\r\nstöd. Där delar jag verkligen Elisa Abascal Reyes\r\nuppfattning om att man skall vara uppmärksam på de\r\ntecken som kommer så att vi, med hjälp av politiken,\r\nfår möjligheter att styra i den riktning som vi tycker är\r\nriktig och rättvis.\r\nTekniken förändrar samhällets förutsättningar ra-\r\ndikalt. Den påverkar all mänsklig verksamhet - inte\r\nminst det politiska och kulturella livet. Den proposi-\r\ntion som regeringen överlämnade i mars, Åtgärder för\r\natt bredda och utveckla användningen av informa-\r\ntionsteknik, handlade om ett antal områden som riks-\r\ndagen tog ställning till. Det var rättsordningen, ut-\r\nbildningen och samhällets informationsförsörjning.\r\nDessutom betonade riksdagen att även sårbarhets- och\r\nsäkerhetsaspekterna var viktiga områden.\r\nEn del av vad som har hänt och hur arbetet har\r\ngått vidare har redovisats i skrivelsen.\r\nSedan ett och ett halvt år har användningen av In-\r\nternet gått framåt med rasande fart. Det ger naturligt-\r\nvis oerhört många möjligheter. På Internet finns ingen\r\nregering. Där finns ingen centraldator eller huvud-\r\nledning som styr och ställer. Hur Internet utvecklas\r\nkommer naturligtvis också att innebära stora föränd-\r\nringar för människor och företag.\r\nFör ett och ett halvt år sedan sade jag att det\r\nplanlösa surfandet och lekandet mycket snart kommer\r\natt gå över till en mer strategisk användning av det\r\nnya kommunikationsmedlet Internet. Nu vet alla med\r\ninsikt att jag faktiskt hade rätt i den prognosen. Så var\r\ndet med den flugan, kära vänner!\r\nEn viktig fråga för framtiden är hur vi sköter våra\r\naffärer med ny teknik. En viktig faktor för utveckling-\r\nen av den elektroniska handel, som jag är övertygad\r\nom är en oerhört viktig tillväxtsektor i den svenska\r\nekonomin, är hur säkerheten fungerar i kommunika-\r\ntionen. Säkerheten kring betalningar och behörighet\r\nmåste förbättras om vi skall få en elektronisk handel\r\nsom kan verka på bred front.\r\nSjälvklart är den elektroniska handeln en global\r\nföreteelse. Därför måste regelverket också vara i\r\nsamklang med internationella standarder och rekom-\r\nmendationer. Vi behöver nå fram till en gemensam\r\nhållning. Därför planerar regeringen att under våren\r\npresentera en skrivelse för riksdagen om elektronisk\r\nhandel. Vi måste ha ett förhållningssätt till betalnings-\r\nsystemen, till de konsumenträttsliga aspekterna och de\r\nupphovsrättsliga frågorna, integritetsskyddet, in-\r\nfrastrukturen, m.m.\r\nGrunden för en socialdemokratisk IT-politik är\r\ntillgänglighet, att överbrygga de nuvarande klasskill-\r\nnaderna och se till att det inte uppstår nya. Det händer\r\nväldigt mycket i samhället som går i den riktningen.\r\nJag skall bara ta några få exempel på den korta tid jag\r\nhar till mitt förfogande. Seniornet grundades på ini-\r\ntiativ av IT-kommissionen i november förra året. Det\r\när en förening som skall främja äldre personers an-\r\nvändning av informationsteknik och verka för att man\r\nskall ta fram nya senioranpassade produkter och\r\ntjänster.\r\nDet finns ett enormt intresse för Seniornet. Det\r\nfinns ett antal lokala klubbar. Mängder med männi-\r\nskor kontaktar kansliet för att få fram flera lokala\r\norganisationer. Man vill jobba med studiecirklar,\r\nordna kurser och bilda nya lokala Seniornetklubbar.\r\nVi som trodde att det här med Internet bara var nå-\r\ngonting för ungdomar! Så var det alltså inte.\r\nRunt omkring i landet i olika kommuner pågår det\r\nen mycket aktiv verksamhet. Det är inte bara de stora\r\nkommunerna som har den här verksamheten. Jag kan\r\nbara nämna Blekinge där man under ett antal år har\r\nhaft ett mycket konsekvent utvecklingsarbete med\r\nhjälp av informations- och kommunikationsteknik.\r\nDet skapar sysselsättning och ökad dynamik i hela\r\nden regionen. Nu jobbar man också med IT-värdshus\r\nför att föra ut tekniken ytterligare till dem som inte\r\ntidigare har prövat t.ex. Internet. Det första IT-\r\nvärldshuset invigdes i våras i Svängsta.\r\nEn annan kommun där man är aktiv är Hultsfreds\r\nkommun. Det är en kommun med 15 000 invånare.\r\nDär har man använt nätet för att utveckla och fördjupa\r\ndemokratin. När kommunens Internetserver står oan-\r\nvänd på kvällar och helger låter man kommuninvå-\r\nnarna gratis få tillgång till nätet i syfte att öka kompe-\r\ntensen och intresset hos kommunmedborgarna. Man\r\nhar satt sig före att kommunens hemsida alltid skall\r\nvara aktuell och informationsrik. Därför har man ett\r\ndecentraliserat synsätt som gör att det blir väldigt\r\nmånga som tar ansvar för att informationen på nätet\r\nskall vara aktuell. Man har flera tusen sidor, alltifrån\r\nrockparty till kommunal ekonomi. Det är bara två\r\nexempel på lokala kommunala satsningar.\r\nJag har ibland hört att man tycker att vi skall ta\r\nansvar för att skolorna får bredband senast år 2000.\r\nDet är en väldigt låg målsättning. En av de stora påhe-\r\njarna av detta brukar vara Moderaterna. Om vi ser\r\nframåt är jag övertygad om att utvecklingen av tekni-\r\nken kommer att gå mycket fortare än så. Det är inte\r\nmånga som menar att det skulle vara en utopi att Sve-\r\nriges skolor kommer att ha bredband år 2000, tvärt-\r\nom. Det sker säkert mycket tidigare.\r\nJag skulle i detta sammanhang vilja säga några ord\r\nom skolorna och pedagogiken. Folkpartiet hade en\r\nmotion om att varje elev skulle ha en dator. Det är väl\r\ngott och väl. Men det är inte det som är det stora\r\nproblemet. Det stora problemet är pedagogiken. Vi\r\nmåste ha en helt ny pedagogik i skolan där vi ser att\r\neleverna inte är elever en gång i livet. Vi måste hela\r\ntiden tanka nya kunskaper, oavsett om vi är 5, 10, 20\r\neller 50 år.\r\nDet är en uppgift för skolorna att lära eleverna att\r\nvärdera information och att lära dem att navigera i det\r\nnya informationsflödet. Det är det behovet som både\r\när det svåra att tillfredsställa och där det är väldigt\r\nviktigt att skolan hittar den nya rollen. IT-\r\nkommissionen och Utbildningsdepartementet kommer\r\ndärför att i nästa månad, i december, genomföra en\r\nhearing kring den pedagogiska utvecklingen med IT\r\nsom ett stöd. Det är för att vi skall göra en avstämning\r\nav hur långt man har kommit i olika skolor i Sverige\r\noch hur vi skall gå vidare.\r\nFru talman! Jag skall avsluta med att tala om IT-\r\nkommissionen. Den har blivit ett nav i det svenska IT-\r\narbetet, inte minst i omställningsarbetet inför 2000-\r\ntalet. Det finns två grupper som jobbar regelbundet\r\nmed detta. Vi kallar dem för 2000-generaler. Det\r\nfinns också med ledare från det privata näringslivet\r\noch den offentliga sektorn. Det är bråttom. Det är inte\r\nmer än 460 arbetsdagar innan vi är framme vid år\r\n2000. Därför måste vi accelerera det arbetet. Ett sätt\r\nsom vi gör det på är att vi på måndag kommer att\r\ndiskutera 2000-problematiken på Europanivå vid\r\nEU:s teleministermöte.</pre><pre>Anf.  247  BIRGITTA WISTRAND (m) re-\r\nplik:\r\nHerr talman! Jag tackar kommunikationsministern\r\nför det som jag hoppas lugnande beskedet att ni\r\nkommer att fatta kloka beslut om vad ni skall göra år\r\n2000 nu på måndag. Jag skall inte återkomma till den\r\nfrågan.\r\nEn annan fråga som däremot inte berördes i kom-\r\nmunikationsministerns anförande var frågan om hur\r\nde statliga myndigheterna, verken och företagen skall\r\nställa sig till IT-satsningen. Vi tycker att det är ganska\r\nviktigt att också de blir synliga och att även de får ge\r\nsin del till medborgarna. De har också ett viktigt in-\r\nformationsuppdrag.\r\nJag skulle gärna vilja höra vad kommunikations-\r\nministern anser om den offentlighetsprincipen när det\r\ngäller den statliga sidan. Det gäller inte bara kommu-\r\nnerna.\r\nJag vill också återkomma till frågan om skolan,\r\nmen jag kan göra det i min nästa replik.</pre><pre>Anf.  248  Kommunikationsminister INES\r\nUUSMANN (s):\r\nHerr talman! Jag skulle väldigt gärna svara på en\r\nkonkret fråga från Birgitta Wistrand. Men jag förstod\r\ninte riktigt om frågan gällde åtgärder i samband med\r\n2000-problemet, statliga myndigheter i form av upp-\r\nhandlare, eller de organ som skall klara av lagstift-\r\nningen.\r\nIT-kommissionen har den samlande och rådgivan-\r\nde funktionen för regeringen. Toppledarforum är det\r\norgan som specifikt ägnar sig åt den offentliga sek-\r\ntorn. Bl.a. har man ett stort arbete på gång vad gäller\r\noffentlig upphandling och handel på nätet, dvs. elek-\r\ntronisk handel.\r\nNär det sedan gäller offentlighetsprincipen och re-\r\ngelsystemet, som jag tror att Birgitta Wistrand kanske\r\nockså menade, pågår det precis som sades i proposi-\r\ntionen förra året och som riksdagen också godkände\r\nett arbete i Justitiedepartementet med översyn av\r\nlagstiftningen för att modernisera den.\r\nDet är ett stort arbete. Riksdagen gav tre år för att\r\nåstadkomma en modern lagstiftning på det här områ-\r\ndet. Jag skulle gärna se att det gick fortare, men jag\r\ninser att man nog behöver ge lagstiftarna den här\r\ntiden.</pre><pre>Anf.  249  BIRGITTA WISTRAND (m) re-\r\nplik:\r\nHerr talman! Tack för den informationen. Vi får se\r\nvad som händer.\r\nVi moderater brukar ju alltid vara så långt fram-\r\nme. Vi har sagt senast vid utgången av år 2000. Vi ser\r\nnaturligtvis att det är bra om det blir tidigare. Vi me-\r\nnar också att medel till detta kan frigöras genom en\r\nprivatisering av Telia.\r\nKommunikationsministern säger att det är pro-\r\nblem när det gäller IT och pedagogiken i skolorna,\r\nmen jag skulle vilja säga att det väl faktiskt är tvärt-\r\nom. Det är ju en fantastisk pedagogisk möjlighet att få\r\nett instrument till. Jag anser att det är när det gäller\r\nlärarutbildning och fortbildning av lärare, högskolan\r\noch högre utbildning som vi bör ta till vara möjlighe-\r\nterna.\r\nVi har i en motion skrivit att vi mycket väl kan\r\ntänka oss ett virtuellt universitet där man just använ-\r\nder modern teknik och inte alls skulle behöva befinna\r\nsig på platsen. Det skulle kunna vara ett bra sätt. I\r\ndessa tider med bostadsbrist för studenter kanske det\r\ninte alls vore så dumt.</pre><pre>Anf.  250  Kommunikationsminister INES\r\nUUSMANN (s):\r\nHerr talman! Vi hoppas säkert båda att det skall gå\r\nfortare med tekniken och teknikuppbyggnaden. Jag\r\ntror att det gör det.\r\nNär det gäller pedagogiken är det ett rejält fort-\r\nbildningsarbete på gång. Det är också någonting som\r\nman kan kalla en kulturrevolution, utan att man an-\r\nvänder det ordet fel, som pågår i skolan nu. Plötsligt\r\nhar många av eleverna mycket bättre kompetens när\r\ndet gäller att använda detta nya informationsmedel än\r\nlärarna har. Det är något man måste ha respekt för när\r\ndet gäller omställning av lärarrollen.\r\nInte desto mindre är det oerhört viktigt att vi\r\nsnabbt kommer igenom kulturrevolutionen så att vi\r\nkommer in i det nya sättet att fungera i skolan. Kun-\r\nskapssökandet skall egentligen bli en reflex som sitter\r\ni ryggmärgen hos dem som lämnar skolan. Man skall\r\nha lärt sig det i stället för de årtal som man kan hämta\r\ni burken.\r\nOm vi skall klara detta måste vi använda det här\r\nredskapet mycket mer avancerat än vad vi gjort hit-\r\ntills.\r\nJag är litet orolig för att inte den nya pedagogiken\r\nslår igenom så fort som den skulle behöva göra. Varje\r\ntermin som det går ut en ny generation har vi tappat\r\nmycket kompetens som vi skulle behöva i samhället\r\nlängre fram.</pre><pre>Anf.  251  LENNART FREMLING (fp) re-\r\nplik:\r\nHerr talman! Kommunikationsministern nämnde\r\ndet gamla folkpartikravet om en dator till varje elev i\r\nskolan. Det lät i anförandet som om det inte var sär-\r\nskilt viktigt för kommunikationsministern. Jag skulle\r\nvilja säga: Nedvärdera inte den frågan.\r\nVi vet väl alla hur det fungerar om man har en\r\nskolklass med 25 elever och bara har tio datorer. Är\r\ndet pojkarna eller flickorna som sitter där och knap-\r\npar? Det är framför allt pojkarna som tränger sig\r\nfram.\r\nVi vet också hur det fungerar för de elever som\r\nhar en dator hemma och de som saknar dator hemma.\r\nDet kan alltså skapas nya klasskillnader mellan famil-\r\njer där man har dator i hemmet och där man inte har\r\ndet.\r\nJag menar i alla fall att det är viktigt med en dator\r\ntill varje elev i skolan, att det finns en sådan tillgäng-\r\nlighet. Jag vill därför fråga: Vill inte kommunika-\r\ntionsministern verka för en ökad jämställdhet och\r\nmotverka uppkomsten av nya klasskillnader?</pre><pre>Anf.  252  Kommunikationsminister INES\r\nUUSMANN (s):\r\nHerr talman! Jag tycker att det var bra att Lennart\r\nFremling tog upp den här frågan. Jag är väldigt rädd\r\nför att vi får en förenklad debatt om vi fastnar i att vi\r\nskall ha lika många datorer som vi har elever.\r\nDet kan vara ett lätt mätbart mål. Men det är allde-\r\nles för enkelt. Vi kanske inte behöver ha exakt lika\r\nmånga datorer. Det är hur vi använder datorerna som\r\när det viktiga. Det får inte bli så att man använder den\r\nnya tekniken till en litet bättre och mer exklusiv\r\nskrivmaskin eller en litet bättre och mer exklusiv\r\nräknemaskin. Det är informationssökandet som är det\r\nviktiga.\r\nDet skall finnas tillräckligt många datorer i skolan.\r\nSjälvklart. Det skall kommunerna se till. Det gör de\r\nockså i de allra flesta fall.\r\nMen det är den lätta delen. Den svåra delen är den\r\nandra.</pre><pre>Anf.  253  LENNART FREMLING (fp) re-\r\nplik:\r\nHerr talman! Jag tackar kommunikationsministern\r\nför det svaret. Det är självklart att vi inte ser det här\r\nsom det enda problemet. Det är alldeles riktigt som\r\nkommunikationsministern säger att man måste ha med\r\nde delar som handlar om pedagogiken också. Men vi\r\ntror ändå inte att man skall underskatta problemet\r\nmed datorer till eleverna. Det är faktiskt en ganska\r\nstor kostnad för kommunerna att ordna det. Därför\r\ntycker vi att även det kravet behöver drivas på.</pre><pre>Anf.  254  Kommunikationsminister INES\r\nUUSMANN (s):\r\nHerr talman! Visst är det något som behöver dri-\r\nvas på, men den stora kostnaden är egentligen att\r\nfortbilda lärarna. Vi är tillbaka till pedagogiken.\r\nMan skall naturligtvis också använda datorerna för\r\natt främja distansutbildning. Vi har en distansutbild-\r\nningskommitté som just jobbar med de frågorna.\r\nMan skall kunna sitta i en skola i Västernorrland\r\noch koppla upp sig till universitetet i Heidelberg. Man\r\nskall då få ut någonting av det också så att det inte\r\nblir vanligt brevskrivande, även om det kan vara trev-\r\nligt. Den typen av utveckling av pedagogiken menar\r\njag är det svåra men också det allra viktigaste. Det är\r\nden stora utmaningen.</pre><pre>Anf.  255  STIG SANDSTRÖM (v) replik:\r\nHerr talman! Jag skulle gärna vilja veta vad som\r\nhänder med personnumret. Det är en ganska viktig\r\nsak.\r\nJag har också en kort fråga som gäller att vi skall\r\nöppna samhällsinformationen. Det är bra. Alltfler blir\r\nöppnare och mer utåtriktade, t.ex. riksdagen. Men en\r\nsak som jag är litet irriterad på är SCB, Statistiska\r\nCentralbyrån. Kan ministern tänka sig att öppna även\r\nderas databaser? Där finns många värdefulla och\r\nintressanta fakta som forskare och elever skulle kunna\r\nha nytta av både till nöje och arbete. I dag kostar det\r\nstora pengar. Man tar mycket betalt för de uppgifter-\r\nna.\r\nSå till frågan om elektronisk handel. Jag tror att\r\ndet är alldeles utmärkt med elektronisk handel för\r\naffärsöverenskommelser, fakturering, order, postor-\r\nder, internhandel osv. Men jag tror att det är väldigt\r\nfarligt med betalningstransaktioner på nätet. Jag tror\r\natt risken är stor att det kan bli privata elektroniska\r\nsedelpressar. Jag tror att det kan bli svårt att kontrol-\r\nlera.\r\nJag undrar om ministern har funderat över den\r\ndistinktionen. Personligen är jag väldigt skeptisk till\r\npenningtransaktioner över nätet.</pre><pre>Anf.  256  Kommunikationsminister INES\r\nUUSMANN (s):\r\nHerr talman! Stig Sandström tar upp frågan om\r\npersonnummer. Jag antar att Stig Sandström menar\r\ndomändiskussionen eller 2000-frågan. Vi får ta det i\r\nnästa replik.\r\nNär det gäller samhällsinformationen och offent-\r\nlighetsprincipen vill jag säga att det ju är ett problem\r\nhär i riksdagen att så många är intresserade av Rixlex\r\natt man har stängt på dagen. Jag skall kanske inte ha\r\nnågra synpunkter på det. Det skall väl ledamöterna\r\nsjälva ha.\r\nFaktum är att SCB, som Stig Sandström nämnde,\r\narbetar aktivt på att lägga ut sina informationsbaser på\r\nInternet så att de skall bli tillgängliga; kanske inte\r\nallting, men de har ett mycket ambitiöst program på\r\ndet området. Precis som en mängd andra offentliga\r\ninstitutioner har. Man kan logga in sig på Vägverkets\r\nhemsida för att se hur väglaget är på olika ställen i\r\nlandet osv. Jag vill alltså påstå att det finns väldigt\r\nmånga offentliga organ som har kommit rätt långt när\r\ndet gäller bra och aktuell information på sina hemsi-\r\ndor.\r\nNär det gäller elektronisk handel finns det en\r\nmängd osäkerheter, inte minst detta att många av oss\r\nkänner oss litet misstänksamma mot elektroniska\r\nbetalningsmedel. Det gör man inte i t.ex. Amerika.\r\nDär har man en helt annan vana att betala med kort än\r\nvad vi har.\r\nFör att detta skall bli en bra tillväxtsektor är det\r\nviktigt att vi klarar ut problemen. Vi jobbar nu i Re-\r\ngeringskansliet med att se över regelsystemet.</pre><pre>Anf.  257  STIG SANDSTRÖM (v) replik:\r\nHerr talman! Jag skall förklara litet grand vad jag\r\nmenade med personnumren. Jag tänkte helt enkelt på\r\nvår identitet.\r\nPersonnumret har ju varit en social innovation i\r\nSverige, som har gjort att samhället har sparat miljar-\r\nder kronor i minskad byråkrati och säker identifiering.\r\nVid årsskiftet kan vi inte börja om med noll noll, noll\r\nett osv., utan då måste vi ta hänsyn till sekelskiftet\r\nockså. Då kan vi inte använda de vanliga tiosiffriga\r\nfältkoden, utan försäkringskassornas alla dataprogram\r\nmåste då bytas ut osv.\r\nOm vi ändå måste ändra personnumren kanske vi\r\nskulle kunna ha ett europeiskt personnummer, även\r\nom många europeiska länder är motståndare till det.\r\nMen man kan ju vara förutseende. Det var den dis-\r\nkussionen som jag ville väcka.</pre><pre>Anf.  258  Kommunikationsminister INES\r\nUUSMANN (s):\r\nHerr talman! Stig Sandström tar upp väldigt bra\r\nexempel på de problem som uppstår i samband med\r\ntusenårsskiftet. Det kommer att kosta pengar att göra\r\nom systemen. Vi vet att det kommer att kosta mycket\r\npengar i de administrativa systemen. T.ex. tror jag att\r\nRiksförsäkringsverket har något slags kalkyl på mel-\r\nlan 250 miljoner och ända upp till 500 miljoner kro-\r\nnor för att göra om sitt system. Men det är förmodli-\r\ngen ändå den mindre delen. Det som kommer att bli\r\nden riktigt stora omställningen är de inbäddade sys-\r\ntemen, de microchips som vi inte riktigt vet om det är\r\ni klockan, i mikrovågsugnen, i bilen eller var det är de\r\nsitter någonstans. Det gör att det måste ske stora för-\r\nändringar i produktionen. Det är ju detta som är ett\r\nresursproblem rent pengamässigt, men det är också ett\r\nresursproblem vad gäller att ha folk som kan göra\r\nhela denna omställning. Det är också ett re-\r\nsursproblem i tid, eftersom det behöver göras tester\r\noch inkörningar som tar tid. De måste göras på helger\r\noch nätter, eftersom produktionen måste fungera på\r\ndagarna.\r\nNär vi en gång i tiden införde personnumren\r\ntänkte vi inte så långt. Från början hade man inte mer\r\nän en siffra. Man trodde att det inte ens skulle behöva\r\nvara tio siffror. Vi måste nu lägga till två siffror och\r\nnaturligtvis lära oss att använda ytterligare två siffror.\r\nDet är inte svårt att göra ändringen i nya system, men\r\ndet är besvärligt och dyrt att göra det i de gamla sys-\r\ntemen.</pre><pre>Anf.  259  SIVERT CARLSSON (c) replik:\r\nHerr talman! Först vill jag säga att jag tycker att\r\ndet är trevligt att kommunikationsministern är här och\r\ndeltar i debatten.\r\nJag är inte förvånad över att enigheten är ganska\r\nstor på detta nya och snabba område. Jag som började\r\nmed blyertspenna i årskurs ett i skolan har nu en dator\r\nsom står där hemma. Det kan också belysa risken för\r\nskillnader i framtiden. Det handlar då också om detta\r\nmed tillgänglighet. Jag tror att vi är överens om att\r\ntillgängligheten måste vara lika för alla överallt i\r\nlandet. Men anslutningspriserna skall också vara\r\nungefär lika i början.\r\nJag har jobbat i skolan länge, och jag skall ta yt-\r\nterligare ett småländskt exempel. I min hemkommun\r\nMönsterås startades ett gymnasium för tre år sedan,\r\ndär varje elev första dagen utrustades med en dator.\r\nSkolan har 400 elever i dag. Frågan är inte om man\r\nskall ha undervisning i dator utan om man skall ha\r\ndator i undervisningen. De tillämpar ett undersökande\r\narbetssätt. De sänder ut 8 000 brev per dag över värl-\r\nden. Det belyser utvecklingen men också risken för\r\ndiskrepanser.\r\nMin fråga gäller egentligen att säkerheten måste\r\nförbättras, som ministern tog upp. Häromdagen läste\r\njag att företag i svensk kryptopolitik presenteras i\r\nveckan under rubriken Kryptopolitik - möjliga svens-\r\nka handelslinjer. Av fyra recensenter och experter\r\nsäger en: Bäst med fri kryptering. Följ EU:s liberala\r\nlinje, säger en annan. Ett kraftig slag i luften, säger en\r\ntredje. Deponering är ett handelshinder, säger en\r\nfjärde. Jag tycker att det visar att detta inte går att lösa\r\nnationellt, utan att vi måste arbeta med frågan inter-\r\nnationellt. Min fråga är: Finns den tvekan som betän-\r\nkandet andas inför att arbeta i EU gemensamt för att\r\nlösa problemet?</pre><pre>Anf.  260  Kommunikationsminister INES\r\nUUSMANN (s):\r\nHerr talman! Jag tycker att det är ett väldigt bra\r\nuttryck att vi skall ha en PC i undervisningen och inte\r\nundervisning i PC, för det är precis vad detta handlar\r\nom. Det skall användas som ett informationsmedel.\r\nDet är lustigt att just småländska kommuner har blivit\r\nså bra på detta. Kan det hänga ihop med Gnosjöan-\r\ndan? Det är många småländska kommuner som har\r\nkommit långt på det här området.\r\nSedan över till frågan om kryptopolitiken. Jag är\r\növertygad om att vi inte kan ha nationella olika lagar\r\noch regelsystem.\r\nI förra veckan var Ira Magaziner här. Han kallas\r\nför Clintons ambassadör men är Clintons rådgivare i\r\nde här frågorna. Han är ute i världen för att sälja in\r\nden amerikanska idén. Också amerikanerna, som har\r\nhaft inställningen att man skall ha krypteringsnycklar\r\ninne hos någon myndighet, som de säger, börjar nu att\r\ntveka och tycker att de behöver fri kryptering och så\r\nlitet av nationella lagstiftningar som möjligt. Men de\r\ntycker att man naturligtvis behöver använda den allra\r\nbästa tekniken för att inte låsa upp den elektroniska\r\nhandeln eller andra globala nät som det också handlar\r\nom.\r\nFör min del tror jag att det vore förödande om vi\r\nskulle börja med en nationell krypteringspolitik som\r\nlåste upp både vår exportindustri och våra möjligheter\r\natt utvidga den tillväxtsektor som den elektroniska\r\nhandeln utgör.</pre><pre>Anf.  261  SIVERT CARLSSON (c) replik:\r\nHerr talman! Vi verkar vara eniga också i den här\r\nfrågan.\r\nMonica Green nämnde här att vi är världsledande\r\npå området. Det kanske inte stämmer, men vi kanske\r\när någonstans i täten. Det har förekommit propåer om\r\natt vi i EU tillsammans skall diskutera en strategi\r\nframöver på samma sätt som USA och Japan gör. I\r\nbetänkandet sägs att EU inte är moget för detta ännu.\r\nJag framhärdar fortfarande att vi med vår position\r\nborde ha förutsättningar att jobba för detta och kanske\r\nt.o.m. att plocka hem ett EU-institut till Svedala, där\r\nvi har Ericsson och andra företag. Det var några tan-\r\nkar.</pre><pre>Anf.  262  Kommunikationsminister INES\r\nUUSMANN (s):\r\nHerr talman! Jag delar Sivert Carlssons uppfatt-\r\nning att vi bör ha en gemensam strategi i EU. Vi kan\r\ngå före från Nordens sida, för när det gäller elektro-\r\nnisk handel är det i princip medlemmarna i Nordiska\r\nrådet, där några länder är medlemmar i EU, som är de\r\ni Europa som kan mäta sig med USA:s framgång på\r\nområdet. Vi ligger ganska långt framme jämfört med\r\növriga länder i EU. Det är därför vi ser denna fråga\r\nsom en stor fråga också i EU, så nog kommer vi att\r\nvara det land som driver på i EU. Det kanske t.o.m. är\r\nså att vi stegvis kan börja med att ta vägen via Norden\r\nförst. Vi gjorde ju det en gång i tiden med NMT.\r\nNär det gäller en agency, eller vad man nu skall\r\nkalla det för, mottar vi alla tips med stor glädje.</pre><pre>Anf.  263  ELISA ABASCAL REYES (mp)\r\nreplik:\r\nHerr talman! Kommunikationsministern under-\r\nströk mycket tydligt att detta inte rör sig om någon\r\ndebatt, och det kan ju stämma. I vårt fall är det så att\r\nvi inte av princip måste ha en annan uppfattning än\r\nSocialdemokraterna. I den här frågan är det ganska\r\nstor enighet. Men det finns vissa punkter där uppfatt-\r\nningarna skiljer sig.\r\nKommunikationsministerns svar på frågan om en\r\ndator till varje elev skulle jag vilja skicka med till de\r\nsenaste demonstranterna med punkband och allt utan-\r\nför riksdagen. Om man skulle säga till de eleverna att\r\nde får var sin dator, skulle de säga: Ja, men gärna\r\nmögelfria lokaler och uppdaterade skolböcker först.\r\nDet är litet av vår inställning som jag vill framföra till\r\nkommunikationsministern.\r\nJag påstår i alla fall att det finns snedvridning. Det\r\när kanske inte en total snedvridning, men det är en\r\nalarmerande snedvridning mellan dels naturvetenskap\r\noch teknik, dels humaniora. Min direkta fråga till\r\nkommunikationsministern lyder: Är kommunika-\r\ntionsministern beredd att verka för att även humaniora\r\nfår ta del av, om inte lika stora så kanske ännu större,\r\nsatsningar på IT-investeringar?</pre><pre>Anf.  264  Kommunikationsminister INES\r\nUUSMANN (s):\r\nHerr talman! Det som Elisa Abascal Reyes tar upp\r\nsom en fortsättning på diskussionen om en dator till\r\nvarje elev, visar ju precis detta att det här inte är nå-\r\ngot som vi bör fatta beslut om i den här församlingen.\r\nDet måste man göra utifrån de behov som finns på\r\nvarje enskild skola.\r\nSnedvridningen mellan naturvetenskap och hu-\r\nmaniora tror jag har en historisk förklaring. Man har\r\nanvänt den här tekniken, åtminstone i skolan, på tek-\r\nniska gymnasier osv. Man har inte sett redskapet som\r\nen informationssökare än så länge. En av de saker\r\nsom vi kommer att ta upp i den IT-hearing mellan IT-\r\nkommissionen och Utbildningsdepartementet som jag\r\nnämnde i mitt första inlägg är just: Hur använder man\r\nIT som ett pedagogiskt redskap på alla områden i\r\nskolan? Då kommer den här balansfrågan in. Den\r\ntycker jag också är väldigt viktig.</pre><pre>Anf.  265  ELISA ABASCAL REYES (mp)\r\nreplik:\r\nHerr talman! Jag är mycket nöjd med kommuni-\r\nkationsministerns svar, för det visar på en medveten-\r\nhet om själva problemet. Det kommer inte lika tydligt\r\ntill uttryck i utskottsmajoritetens text.</pre><pre>Anf.  266  CARINA HÄGG (s):\r\nHerr talman! Jag tycker att detta med kryptering är\r\nså spännande och viktigt att jag inte kan avhålla mig\r\nfrån att ta del av debatten även om klockan är mycket\r\noch alla kommunikationer redan har gått för länge\r\nsedan.\r\nAtt använda kryptering på Internet ses allmänt\r\nsom en förutsättning för att informationshanteringen\r\nskall kunna utvecklas säkert. Trafikutskottet har hu-\r\nvudansvaret för krypteringsfrågan i Sverige, men\r\nkryptering är till sin natur en fråga som griper in i\r\nmånga olika politikers område.\r\nUtöver att underlätta IT-kommunikationen rent\r\ntekniskt, är ju det här ett fritidsintresse. Det handlar\r\nom att göra kultur mer tillgänglig och om att utveckla\r\nhandel och banktjänster. Det hörde vi statsrådet Ines\r\nUusmann tala om här tidigare. Det är viktigt för nä-\r\nringslivet i stort. Det finns också negativa saker, som\r\natt det förekommer brott. Vi måste jobba brottsföre-\r\nbyggande. Slutligen är det också en försvarsfråga.\r\nMata Hari, Klaus Fuchs, Kim Philby, Dimitrij\r\nPolyakov, Laurentij Berija, William J Casey, Maurice\r\nOldfield och Stig Wennerström är några kända spio-\r\nner i historien. Andra spioner har vi mött i litteraturen\r\noch åter andra, likt James Bond, har vi mött i filmens\r\nvärld. Men att använda osynligt bläck, ta kopior med\r\nmikrofilm eller rent av ta till knytnävarna, blir alltmer\r\ninaktuella arbetsmetoder för den som vill komma åt\r\nkänslig information.\r\nJa, tiderna förändras. Även om den traditionelle\r\nspionen kommer att finnas kvar, är morgondagens\r\nspioner mer ute och slåss på nätet än med knytnävar-\r\nna. De knäcker inte ben, de knäcker koder. De kart-\r\nlägger kommunikationsvägar och analyserar. Och vi\r\nblottar oss aningslöst genom att inte skydda oss och\r\nvår information tillräckligt. Känslig information får\r\ninte riskera att hamna i orätta händer.\r\nFörsvarsminister Björn von Sydow har nyligen i\r\nett svar till mig försäkrat att det för Försvarsmaktens\r\noch UD:s del inte finns någon anledning till oro. De\r\nkryptonycklar som används där tillverkas av Försvar-\r\nsmakten själv. Det kan aldrig bli aktuellt att deponera\r\ndessa kryptonycklar i andra länders kassaskåp.\r\nDet klarläggandet tar vi tacksamt emot. Men vi får\r\ninte glömma att mycket av det som inte är sekretess-\r\nbelagt, mycket av den vardagliga kommunikationen,\r\ninte är skyddad på samma sätt. Ändå finns det även i\r\nden informationen mycket som kan vara av intresse.\r\nVi måste vara observanta på riskerna med IT i\r\nförhållande till mer traditionella metoder att försvara\r\nSverige. Tänk på den intensiva försvarsdebatt vi har\r\nhaft under innevarande mandatperiod! Samtidigt har\r\ndet inte ifrågasatts hur vi hanterar all vår information.\r\nÄn större än inom den offentliga sektorn är risken\r\nför informationsintrång inom det privata näringslivet.\r\nDet finns länder som inte utesluter ett samarbete\r\nmellan sitt eget lands säkerhetstjänst och näringslivets\r\nintressen. IT spelar en nyckelroll även för industrispi-\r\nonage, men det är inte lätt att backa för de företag\r\nsom redan hade investerat fast sig i ett system innan\r\nde upptäckte faran.\r\nDen diskussion som var mellan Ines Uusmann och\r\nClintons rådgivare Ira Magaziner tidigare har vi redan\r\nhaft uppe här i kammaren, Ines Uusmann och jag. Där\r\nhar jag alltså fått litet information, även om jag inte\r\ntycker att Ira Magaziners besked när han var här var\r\nså väldigt positivt.\r\nHerr talman! När jag började ta upp frågan om\r\nkryptering betraktades det som en mycket udda fråga,\r\nmen i dag finns en klart större medvetenhet om att\r\nnågot måste göras. I utskottets betänkande läser vi att\r\nmajoriteten anser att det är mycket viktigt att skapa\r\nmöjlighet till säker kryptering. Regeringen har tillsatt\r\nen arbetsgrupp inom Regeringskansliet med uppgift\r\natt ta fram en policy för hantering och användning av\r\nkryptosystem.\r\nDet är bra att man så tydligt visar att man tar frå-\r\ngan på största allvar. Men i dag är det enligt uppgift\r\nredan uppemot 500 000 svenska kunder som använder\r\nLotus Notes e-postsystem. Det är självklart mycket\r\notillfredsställande att även riksdag, regering och\r\nmyndigheter använder system där vi inte har kontroll\r\növer krypteringsnycklarna. Den som har tillgång till\r\nkrypteringsnycklarna kan också ha tillgång till krypte-\r\nrad information. Lotus Notes, som vi använder, har en\r\nkrypteringsnyckel på 64 bitar. Av dessa måste 24\r\nbitar deponeras i USA, tillgängliga för amerikanska\r\nmyndigheter. Även om en hög säkerhet kvarstår för\r\nde återstående bitarna, häpnar jag återigen inför denna\r\ngodtrogenhet.\r\nDatasäkerhetschefen vid försvarshögkvarteret sade\r\ni en intervju nyligen: Jag visste inte om att våra Note-\r\nsnycklar var deponerade. Det var intressant att få reda\r\npå. Det uttalandet talar för de reaktioner jag har mött\r\nnär jag försökt ta upp frågan. Där ligger också bak-\r\ngrunden till mitt engagemang i den här frågan och till\r\nvarför jag är här i kväll. När ungdomarna som rör sig\r\ni mitt hem vet mer om denna fråga än tjänstemän som\r\när ansvariga för datasäkerhet, känns det inte bra och\r\ntillfredsställande.\r\nHerr talman! Behovet av en svensk policy hastar.\r\nJag har inte kompetens att bedöma de krypteringssys-\r\ntem som tillhandahålls av svenska företag. Men det\r\nfinns ingen anledning att inte i större utsträckning titta\r\npå vad svenska företag har att erbjuda.\r\nJag vill avsluta med att än en gång understryka att\r\nkryptering är en fråga med säkerhetspolitisk dignitet\r\nsom också Ines Uusmann har fått på sitt bord. Nu när\r\nInes Uusmann har varit vänlig nog att stanna kvar till\r\ndenna sena timme vill jag bara tillägga: Är det så att\r\nSverige har en försiktigare hållning än EU? Det skulle\r\ninte kännas bra om EU var tuffare mot USA än vad\r\nSverige är i denna fråga.</pre><pre>Anf.  267  ELISA ABASCAL REYES (mp):\r\nHerr talman! Det är viktigt att vi skall kunna ha en\r\nfri kryptering i Sverige. Jag tycker verkligen att Cari-\r\nna Häggs inlägg visar vilka former av hot som finns\r\nmot Sveriges säkerhet i dag. Då menar jag inte främst\r\nmilitära hot utan andra former av hot.\r\nMen Carina Häggs inlägg aktualiserar även en an-\r\nnan fråga som jag har tagit upp tidigare men inte fått\r\nnågot gehör alls för hos Socialdemokraterna. Det\r\ngäller den situation som vi har på marknadssidan för\r\nmjukvaror, dvs. att vi får samma struktur på mjukva-\r\nrumarknaden som vi har på den övriga mediemarkna-\r\nden. Man kan jämföra genom att enhetskostnaden för\r\nframtagandet av varan har en hög kostnad, men själva\r\nstyckkostnaden är oerhört låg.\r\nDet är klart att det kan komma en minut då vi und-\r\nrar varför vi alla använder samma program. Det är\r\nklart att det är ett hot. Jag hoppas att den här diskus-\r\nsionen också kan aktualiseras inom Socialdemokra-\r\nterna och regeringen med Carina Häggs hjälp.</pre><pre>Överläggningen var härmed avslutad.\r\n(Beslut fattades den 2 december)</pre><pre>21 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 26 november</pre><pre>1997/98:185 av Barbro Westerholm (fp) till social-\r\nministern\r\nRehabilitering i offentlig regi\r\n1997/98:186 av Ola Ström (fp) till statsrådet Ylva\r\nJohansson\r\nBetygssystemet\r\n1997/98:187 av Elver Jonsson (fp) till inrikesminis-\r\ntern\r\nVästra Götalands län\r\nden 27 november</pre><pre>1997/98:188 av Siri Dannaeus (fp) till statsrådet Maj-\r\nInger Klingvall\r\nStöd i föräldraskapet\r\n1997/98:189 av Göte Jonsson (m) till miljöministern\r\nMiljökonsekvensbeskrivning för Jönköpings län\r\n1997/98:190 av Eva Björne (m) till näringsministern\r\nDen elintensiva industrin\r\n1997/98:191 av Sigge Godin (fp) till statsrådet Leif\r\nPagrotsky\r\nÄrendehandläggningen av varumärkesskydd vid PRV</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 2 december.</pre><pre>22 §  Kammaren åtskildes kl. 22.19</pre><pre></pre><pre>Förhandlingarna leddes\r\nav tredje vice talmannen från sammanträdets bör-\r\njan till ajourneringen kl. 13.48 ,\r\nav talmannen därefter t.o.m. 9 § anf. 121 (delvis),\r\nav andre vice talmannen därefter till ajourneringen\r\nkl. 18.03,\r\nav tredje vice talmannen därefter t.o.m. 20 §\r\nanf. 238 (delvis) och\r\nav förste vice talmannen därefter till sammanträ-\r\ndets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}