{"dokumentstatus":{"dokument":{"hangar_id":"2349003","dok_id":"GK0993","rm":"1996/97","beteckning":"93","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"93","slutnummer":"0","datum":"1997-04-22 00:00:00","systemdatum":"2005-10-27 13:14:22","publicerad":"1997-04-22 00:00:00","titel":"Riksdagens snabbprotokoll 1996/97:93 Tisdagen den 22 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{1EBC276D-1DB6-448D-B77A-28C05800245E}","dokument_url_text":"http://data.riksdagen.se/dokument/GK0993/text","dokument_url_html":"http://data.riksdagen.se/dokument/GK0993","dokumentstatus_url_xml":"http://data.riksdagen.se/dokumentstatus/GK0993","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:93</div>\r\n<div class=\"sidhuvud_datum\">Tisdagen den 22 april</div>\r\n<div class=\"sidhuvud_klockslag\">Kl. 14.00 - 15.57</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n-----------------------------------------------------------------</pre><pre>1 §  Justering av protokoll</pre><pre>Justerades protokollen för den 15 och 16 april.</pre><pre>2 §  Meddelande om ändringar i kammarens\r\nsammanträdesplan</pre><pre>Talmannen meddelade att ett meddelande om\r\nändringar i kammarens sammanträdesplan delats ut\r\ntill kammarens ledamöter.</pre><pre>3 §  Meddelande om fördröjda svar på interpel-\r\nlationer</pre><pre>Till riksdagen hade inkommit följande skrivelser:</pre><pre>Interpellation 1996/97:266</pre><pre>Till riksdagen\r\nInterpellation 1996/97:266 av Ulla Hoffmann (v)\r\nom bosnienkroater i Sverige.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är att interpellationsdebatten\r\nden 29 april är fullbokad.\r\nStockholm den 17 april 1997\r\nPierre Schori</pre><pre>Interpellation 1996/97:267</pre><pre>Till riksdagen\r\nInterpellation 1996/97:267 av Ulla Hoffmann (v)\r\nom våldtäkter - en krigsförbrytelse.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är att interpellationsdebatten\r\nden 29 april är fullbokad.\r\nStockholm den 17 april 1997\r\nPierre Schori</pre><pre>Interpellation 1996/97:270</pre><pre>Till riksdagen\r\nInterpellation 1996/97:270 av Sten Andersson (m)\r\nom uttalande efter brand i flyktingförläggning.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är att interpellationsdebatten\r\nden 29 april är fullbokad.\r\nStockholm den 17 april 1997\r\nPierre Schori</pre><pre>Interpellation 1996/97:257</pre><pre>Till riksdagen\r\nInterpellation 1996/97:257 av Gullan Lindblad\r\n(m) om lika lön för likvärdigt arbete.\r\nInterpellationen kommer att besvaras tisdagen den\r\n20 maj 1997.\r\nSkälet till dröjsmålet är arbetsanhopning.\r\nStockholm den 17 april 1997\r\nArbetsmarknadsministern\r\nEnligt uppdrag\r\nDag Ekman\r\nExpeditionschef</pre><pre>4 §  Svar på interpellation 1996/97:186 om\r\nmänskliga rättigheter i Peru</pre><pre>Anf.  1  Statsrådet PIERRE SCHORI (s):\r\nFru talman! Eva Zetterberg har ställt tre frågor till\r\nutrikesministern som rör situationen för mänskliga\r\nrättigheter i Peru samt behandlingen av peruanska\r\nasylsökande i Sverige. Interpellationen har överläm-\r\nnats till mig för besvarande.\r\nÅr 1992 greps Sendero Luminosos ledare Abimael\r\nGuzman. Den fredsuppgörelse som året därefter sök-\r\ntes av gerillaorganisationen med Perus regering bi-\r\ndrog till att situationen för mänskliga rättigheter i\r\nlandet förbättrades påtagligt. Denna process har lett\r\ntill att de grövsta övergreppen mot mänskliga rättighe-\r\nter, som utomrättsliga avrättningar och försvinnanden,\r\nnästan helt upphört.\r\nSituationen är trots detta långt ifrån tillfredsstäl-\r\nlande. De problem som kvarstår, och som Eva Zetter-\r\nberg tar upp i interpellationen, omfattar det utbredda\r\nbruket av tortyr, det stora antalet oskyldigt fängslade\r\nför terrorism, den dåliga rättssäkerheten, systemet\r\nmed anonyma domare, de dåliga förhållandena i\r\nfängelserna och bruket av militära domstolar. Denna\r\nsituation tas också upp av FN:s kommission för\r\nmänskliga rättigheter i rapporten om Perus uppfyllan-\r\nde av konventionen om medborgerliga och politiska\r\nrättigheter.\r\nVilka initiativ är då Sveriges regering beredd att\r\nta, undrar Eva Zetterberg, för att ställa krav på en\r\nförbättrad respekt för de mänskliga rättigheterna i\r\nPeru?\r\nRegeringen kommer att fortsätta på den inslagna\r\nvägen, nämligen genom att ge stöd till MR och demo-\r\nkratiarbete samt för humanitära insatser. Vi har sedan\r\n1980-talet arbetat för MR-frågor i Peru och har i dag\r\nett väl förankrat samarbete med många enskilda or-\r\nganisationer i landet för att förstärka respekten för\r\nmänskliga fri- och rättigheter. Förra året utförde\r\nSIDA, på uppdrag av regeringen, en studie av MR-\r\nsituationen och det svenska utvecklingssamarbetet på\r\ndetta område bl.a. i samband med Peru. I slutsatserna\r\nav studien föreslås en än mer koncentrerad bistånds-\r\ninsats för att stärka rättsstaten och det civila samhäl-\r\nlet. Stödet kommer under 1997 att uppgå till omkring\r\n15 miljoner kronor och kommer att fördelas genom\r\ninternationella och enskilda svenska organisationer.\r\nYtterligare ett svenskt initiativ togs 1996 till stöd\r\nför det nyinrättade justitieombudsmannaämbetet i\r\nPeru, med vilket Sverige nyligen tecknade ett upp-\r\nföljningsavtal om stöd till s.k. internflyktingar.\r\nVi noterar för övrigt med tillfredsställelse att pe-\r\nruanska kongressen just i dagarna med ett halvt år\r\nförlängt mandatet för den s.k. benådningskommissio-\r\nnen, vars uppgift är att utreda i vad mån oskyldiga\r\nblivit dömda för terroristbrott.\r\nNär det gäller svenska initiativ i EU kan jag näm-\r\nna att vi aktivt agerar för en konsolidering av EU:s\r\nutvecklingssamarbete just på detta område. Ett av\r\nEU:s mål för den gemensamma utrikes- och säker-\r\nhetspolitiken är just att främja demokratisk utveckling\r\noch respekt för mänskliga rättigheter. Sverige stödde\r\nförstås också en EU-démarche till den peruanska\r\nregeringen i juli 1995.\r\nEva Zetterberg frågar vidare om regeringen är be-\r\nredd att vidta några åtgärder för att peruanska asylsö-\r\nkande i Sverige skall tillförsäkras det skydd de har\r\nrätt till enligt svensk lagstiftning och internationella\r\nkonventioner.\r\nEn asylansökan avgörs individuellt enligt gällande\r\nlagstiftning och alltid utifrån det skyddsbehov som\r\nkan föreligga i det enskilda fallet. Finns ett sådant\r\nskyddsbehov, får man stanna i Sverige. Den svenska\r\nlagstiftningen är i överensstämmelse med de interna-\r\ntionella konventioner som finns på detta område.\r\nGivetvis är såväl regeringen som de myndigheter som\r\nhar att handlägga asylärenden väl medvetna om situa-\r\ntionen i Peru och följer utvecklingen noga. Den in-\r\nformation och de bedömningar som organisationer,\r\nt.ex. Human Rights Watch, tillhandahåller är i detta\r\nsammanhang av intresse. Vidare har svenska myndig-\r\nheter i ett antal fall, med hjälp bl.a. av kontakter med\r\nlokala peruanska MR-organisationer aktivt kontrolle-\r\nrat vad som vid återkomsten till hemlandet hänt med\r\npersoner som har avvisats på grund av att de bedömts\r\nsakna skyddsskäl här.\r\nDen tredje frågan berör Perus behandling av fång-\r\nar i relation till de av FN antagna enhetliga minimi-\r\nreglerna för detta.\r\nDessa minimiregler är inte bindande, men länder\r\nsom har röstat för dem har en moralisk skyldighet att\r\nverka för att de efterlevs. Från svensk sida stöder vi\r\nde MR-kommittéer och andra mekanismer inom FN\r\nsom har till uppgift att eftersträva att så sker, exem-\r\npelvis MR-kommissionen och de speciella rapportö-\r\nrerna för tortyr och MR-frågor, där deklarationen\r\ningår som ett underlag och ett instrument för deras\r\nbedömning av situationen. Regeringen följer kontinu-\r\nerligt utvecklingen av situationen i fängelserna i Peru,\r\nbl.a. genom att ta del av de rapporter som organisa-\r\ntioner som Amnesty och Human Rights Watch produ-\r\ncerar.</pre><pre>Anf.  2  EVA ZETTERBERG (v):\r\nFru talman! Först vill jag tacka statsrådet Pierre\r\nSchori för svaret på interpellationen och konstatera att\r\njag delar den djupa oron över situationen för mänskli-\r\nga rättigheter i Peru. Men jag vill också omedelbart\r\nuttrycka min förvåning över att Pierre Schori inte har\r\nnågon som helst uppfattning om en av utgångspunk-\r\nterna för interpellationen, nämligen gisslandramat vid\r\nden japanska ambassaden i Lima. Man bör ha en\r\nuppfattning om de metoder som används och, som i\r\nmitt exempel, klart ta avstånd från kidnappning och\r\ntagning av gisslan.\r\nSamtidigt kan man naturligtvis inte underlåta att\r\nfråga sig varför detta händer. Är det en tillfällighet att\r\nden här typen av drama händer just i Peru och att det\r\nfått pågå och nu är inne på sin femte månad? Jag\r\nundrar varför Pierre Schori, som brukar vara intresse-\r\nrad av sådana här frågor, inte har någon kommentar\r\ntill detta. Jag tycker att det verkar finnas påtagliga\r\norsaker till att människor i Peru inte ser möjligheter\r\ninom det demokratiska systemet, till att de sociala\r\nklyftorna är enorma och till att utbildningen i dag är\r\nsådan att 40 % av barnen i åldern 6-11 år över huvud\r\ntaget inte går i skola. Man räknar med att 5 miljoner\r\nbarn ägnar sig åt barnarbete i någon form, och tusen-\r\ntals barn finns på gatorna i Lima. Man måste fråga sig\r\nhur detta kommer sig att det är så.\r\nJag tycker också att det är viktigt att diskutera vad\r\ndet är för personer som finns kvar på ambassaden i\r\nLima i dag. Av de 72 personer som finns kvar där har,\r\nsåvitt jag förstår, det stora flertalet ett register av\r\nökända förbrytelser. Det rör sig om polischefer, do-\r\nmare \"utan ansikte\" osv. Jag tycker att Sveriges rege-\r\nring borde ha någon uppfattning i den här frågan och\r\nnågon aktionsplan för hur man skall komma till rätta\r\nmed detta.\r\nVi är överens världen över att det har skett stora\r\nförbättringar när det gäller situationen för de mänskli-\r\nga rättigheterna i dag. Antalet döda, försvunna och\r\ntorterade har minskat. Men jag vill ändå hävda att\r\nsamma problem finns kvar i grunden. De har fortfa-\r\nrande ett rättssystem som inte fungerar och som inte\r\när värdigt en rättsstat. Domare utan ansikte förekom-\r\nmer fortfarande. Tortyr är oerhört vanligt.\r\nJag vill också peka på att det alldeles nyligen har\r\ninträffat en rad händelser. I slutet av mars rapportera-\r\ndes om 15 kvinnor, varav några bara var 17-18 år\r\ngamla, som hade fängslats, torterats och beskyllts för\r\natt tillhöra MRTA. Först i dag fick jag höra talas om\r\nen oerhört märklig historia som skedde nu i april. Den\r\nhandlar om Mariella Barreto som hade varit säkerhet-\r\nsagent i samband med en skandal. Hon anklagades för\r\natt läckt information om vad som egentligen hade\r\nhänt. Hon har hittats med avhugget huvud vid en\r\nlandsväg utanför Lima. Detta upprör nu hela Peru.\r\nJag kan fortsätta med en beskrivning av fängel-\r\nsesituationen. Victoria Salas befinner sig i Sverige,\r\nmen hennes make är dömd till livstid på marinbasen i\r\nCallao. Där får man inte ens ta emot besök, och Röda\r\nkorset får inte längre komma in. Situationen är sådan\r\natt hans syn nästan har upphört.\r\nMan kan diskutera att människor som har begått\r\nkriminella handlingar och terroristhandlingar skall\r\nstraffas, men Peru uppfyller uppenbarligen inte ens\r\nminimikraven för hur man behandlar politiska fångar.\r\nJag menar att det inte räcker med att säga att situatio-\r\nnen är förbättrad. Den situation som råder i dag är\r\ntillräckligt alarmerande. Jag tycker inte alls att Pierre\r\nSchori uttrycker någon hållning. Det man talar om att\r\nta upp i EU är långt ifrån tillräckligt.\r\nVi har haft en diskussion om en kritisk dialog med\r\nIran. Kan man inte ens påbörja en kritisk dialog med\r\nPeru? Vore inte det aktuellt?</pre><pre>Anf.  3  Statsrådet PIERRE SCHORI (s):\r\nFru talman! Det kan man visst det, och det gör vi\r\nväl också, även om vi inte kallar det för just kritisk\r\ndialog. Det är ett uttryck som för övrigt inte har den\r\nskarpa klang som det borde ha när det gäller Iran t.ex.\r\nNu diskuterar vi egentligen två olika frågor även\r\nom de är intimt sammanlänkade. Den ena är utveck-\r\nlingen av demokratin och rättsstaten i Peru. Den andra\r\när frågan om asylskäl eller inte i Sverige för peruaner.\r\nNär det gäller gisslandramat var mitt svar långt\r\nnog som det var. Jag instämmer i den inledande be-\r\nskrivning som Eva Zetterberg gör i sin interpellation\r\nav situationen i Peru. Underutvecklingen, orättvisor-\r\nna, bristen på ett fullödigt rättssamhälle osv. är en\r\ngrogrund för att människor kanske blir så desperata\r\natt de sällar sig till organisationer som vill ta till väp-\r\nnat våld. Samtidigt säger vi att gisslantagande och det\r\naktuella dramat på den japanska ambassaden inte kan\r\nursäktas oavsett vad skälen är och hur situationen är i\r\nPeru.\r\nJag deltog nyligen i ett utrikesministermöte mellan\r\nEU:s utrikesministrar och ställföreträdande utrikes-\r\nministrar och den s.k. Mercosurgruppen, dvs. de syd-\r\namerikanska länderna. Där diskuterade vi gisslandra-\r\nmat och tog avstånd ifrån detta. Vi uppmanade också\r\nden peruanska regeringen att försöka lösa situationen\r\nmed fredliga medel.\r\nJag har också själv vid andra tillfällen fört direkta\r\nsamtal med peruanska företrädare om läget i Peru och\r\nom situationen vad gäller de mänskliga rättigheterna,\r\nbl.a. vid ett möte i Barcelona i mars där den intera-\r\nmerikanska banken sammanträffade. Jag talade med\r\nden peruanska delegationen där.\r\nDet är just för att situationen är dålig när det gäller\r\nmänskliga rättigheter som det svenska biståndet, som\r\nju inte är så jättestort, har koncentrerats på att ge stöd\r\nför att stärka de enskilda organisationer och offentliga\r\ninstitutioner i Peru som arbetar för att garantera män-\r\nniskornas individuella rättigheter. Vårt bistånd är\r\nmycket noggrant strategiskt planerat i den riktningen.\r\nDet stöder justitieombudsmannen och olika MR-\r\norganisationer. Det är just dem som vi också konsul-\r\nterar i de fall, som inte är så många, när peruaner har\r\nfått avslag på sina asylansökningar i Sverige och\r\nåtervänder hem. På det sättet försöker vi följa upp att\r\ningenting går snett och om vi eventuellt skulle behöva\r\nändra vår syn på och analys av läget.\r\nJag vill nog säga att vi följer upp detta noga. Vi\r\nverkar med de medel vi kan för att förbättra relatio-\r\nnerna till Peru och utvecklingen mot demokrati i Peru.</pre><pre>Anf.  4  EVA ZETTERBERG (v):\r\nFru talman! Pierre Schori sade att det inte går att\r\nursäkta sådana handlingar som att ta gisslan på am-\r\nbassaden som MRTA-gerillan har gjort. Jag kan del-\r\nvis hålla med om det. Det är oacceptabla metoder.\r\nMen samtidigt kan man undra om det är ursäktligt att\r\nvärlden inte agerar mot fattigdomen och det förtryck\r\nsom råder. Jag anser att det sätt som Sverige har age-\r\nrat på är långtifrån tillräckligt.\r\nBiståndet är naturligtvis en viktig sektor och ett\r\nsätt att visa Sveriges engagemang. Det är ett sätt att\r\nförsöka påverka Peru i riktning mot en rättsstat. Jag\r\ntycker att den inriktningen på biståndet som vi har\r\nmot Peru är alldeles riktig. Däremot tycker jag att den\r\nbeskrivning som finns, och som Pierre Schori refere-\r\nrar till, i Sidas skrift är en idealiserad beskrivning.\r\nDär talar man om att fredsförhandlingarna nu har\r\nkommit i ett helt annat läge. Jag uppfattar inte att det\r\nfinns någon fredsöverenskommelse eller fredsför-\r\nhandling i Peru i dag.\r\nDen andra delen, Pierre Schori, gäller ju hur vi ger\r\nskydd till de människor som kommer till Sverige i\r\ndag. Jag tycker att det är långt ifrån tillfredsställande.\r\nDet finns en statistik för 1996 som visar att 88 % av\r\nperuaner i Sverige fick avslag. Det var sju personer\r\nsom fick stanna. Vi har ju åtskilliga exempel här. I det\r\nexempel som Pierre Schori nästan har skrutit om, där\r\nMonica Barrantes fick stanna efter så lång tid i Sveri-\r\nge och efter så mycket utredande, var det ju självklart\r\natt det borde sluta på det sättet. Men vi har ju många\r\nandra där det finns mycket värre problem. Vi har\r\nNapoleon Aponte Inga som utvisades fram och tillba-\r\nka från Sverige och togs till fånga i Peru. Vi har det\r\nsenaste exemplet med José Luis Velita Flores som\r\nutvisats från Sverige och bevisligen blivit torterad.\r\nJag menar att det skydd som peruaner får i Sverige\r\nlångt ifrån är tillfredsställande. Det visar att när Sve-\r\nrige säger att vi agerar internationellt har det ingen\r\nbottenklang i Sverige. När de människor som flyr från\r\nden här situationen kommer hit får de inte det skydd\r\nsom de har räknat med och som borde vara möjligt.\r\nJag vill även peka på internflyktingar i Peru. De är\r\nungefär 600 000. Utlänningsnämnden hävdar väldigt\r\nofta att det går bra att fly internt i Peru. Det är bara ett\r\nlitet antal av de mest kända som skulle ha möjlighet\r\natt komma till Sverige eller något annat land. Det är\r\ninte heller acceptabelt eftersom internflykt är ett\r\nmycket dåligt alternativ.\r\nJag vill också kommentera några saker i det\r\nskriftliga svar som Pierre Schori gav. Det handlar om\r\namnestilagen och benådningskommissionen. Sverige\r\när kritiskt mot amnestilagen, och även EU har tagit\r\nupp detta. När det gäller benådningskommissionen\r\nhandlar det ju om att ge nåd till människor som i\r\nmånga fall inte har begått ett brott. Det är inte ens\r\nutrett i samtliga fall, eller också handlar det om falska\r\nanklagelser. Det är något som Fujimori själv kan göra\r\ni nåd. Det är inte vad de kräver, nämligen en rättvis\r\nrättegång som verkligen utreder om brott är begångna\r\neller inte. Ord står mot ord där.\r\nJag har svårt att se hur Pierre Schori kan tycka att\r\ndetta är en så viktig del i ett rättssamhälle. Det borde i\r\nförsta hand vara en rättegång med riktiga domare och\r\nen riktig process som skall äga rum. Rättegångar är\r\ninte särskilt vanligt förekommande i Peru. Det är\r\nvanligare att man sitter fängslad utan rättegång.</pre><pre>Anf.  5  Statsrådet PIERRE SCHORI (s):\r\nFru talman! Eva Zetterberg och jag förenas nog i\r\nengagemanget för demokratin och för människornas\r\nsituation i Peru, men vi uttrycker oss på litet olika\r\nsätt. Det är min uppgift att ta det här på fullaste allvar\r\nutifrån det ansvar jag har och efter insamlande av all\r\nden kunskap och information jag kan få, och det kan\r\njag lova att jag har gjort i det här fallet.\r\nDet säger egentligen ingenting, om så och så\r\nmånga peruaner har sökt asyl och så och så många har\r\nfått avslag. Det är individens situation och asylskälen\r\ni varje enskilt fall som avgör. Jag kan garantera att vi\r\nefterlever internationella konventioner och att vår\r\nlagstiftning är human och rättvis.\r\nFallet Barrantes kom efter många turer äntligen,\r\nskulle jag nästan vilja säga, på regeringens bord och\r\ndå fattade vi det här beslutet. Innan dess prövades det\r\npå olika sätt, som det skall enligt lagen. Jag tycker\r\nnaturligtvis att det var ett riktigt beslut.\r\nJag tycker också att det ändå är viktigt att man i\r\nPeru har tillsatt en s.k. benådningskommission där\r\nman i efterhand, i den situation av inbördeskrig som\r\nstundtals har karakteriserat läget i landet, ändå försö-\r\nker ge upprättelse och rättvisa åt dem som har dömts\r\npå felaktiga grunder. Det är bättre än ingenting. Det är\r\nett steg i rätt riktning, och det vill vi uppmuntra. Där-\r\nför noterade jag i mitt svar att parlamentet har sagt att\r\nman skall fortsätta ytterligare sex månader. Det är bra.\r\nNär det gäller det aktuella fallet Velita Flores, en\r\nperuan som fick avslag på sin asylansökan i Sverige\r\noch som nyligen kom tillbaka till Peru, kan man inte,\r\nEva Zetterberg, säga att han bevisligen torterades vid\r\nhemkomsten. Det är faktiskt inte riktigt.\r\nJag har följt det här mycket noga. Det som har\r\nhänt är att så fort han landade förekom det en uppgift\r\ni svensk press, dock inte i peruansk press, om att han\r\nskulle ha tillfångatagits och torterats. Vi satte ome-\r\ndelbart den svenska ambassaden i aktion, kontaktade\r\nlokala MR-kommittéer som jag har talat om tidigare\r\noch försökte nå familjen. Ingenstans gick det att få\r\nuppgiften bekräftad. Det har icke heller i den annars\r\nså alerta peruanska pressen förekommit någon sådan\r\nuppgift. Ingen kontakt har tagits från familjen eller\r\nfrån Velita Flores med den svenska ambassaden, som\r\nfortsätter att försöka få kontakt. Man kan inte säga att\r\nhan bevisligen har gripits och torterats.\r\nVi följer det här noggrant. Vi känner att vi har ett\r\nansvar. Men jag är inte alls säker på att det är på det\r\nsättet som Eva Zetterberg beskrev det.\r\nInternflyktingar, slutligen, finns det många. Därför\r\nger vi också vårt stöd till den justitieombudsman som\r\njag talade om, som har som sin uppgift just detta att\r\nstudera internflyktingars situation tillsammans med\r\nkvinnornas rättigheter och ursprungsbefolkningens\r\nrättigheter i Peru. Det stöder Sverige också ekono-\r\nmiskt.</pre><pre>Anf.  6  EVA ZETTERBERG (v):\r\nFru talman! Jag hoppas verkligen att Pierre Schori\r\nhar rätt i det enskilda fall som vi talar om. Jag får väl\r\nsäga som det brukar vara ministerns roll att säga: Jag\r\ntänker inte gå vidare i det enskilda fallet. Men jag är\r\nnaturligtvis glad över att den svenska ambassaden på\r\nallvar ägnar sig åt det. Det har definitivt inte alltid\r\nvarit fallet när det gäller den svenska ambassaden i\r\nPeru att man haft ett sådant engagemang.\r\nJag menar att det är deras uppgift. Det viktigaste\r\nskulle ha varit att förhindra att Flores över huvud\r\ntaget återsändes till Peru. Vi vet från åtskilliga andra\r\nexempel att det händer. Om det förhoppningsvis visar\r\nsig att han inte har blivit torterad så händer det ändå i\r\nandra fall, och det är tillräckligt allvarligt.\r\nJag menar att den svenska asylpolitiken, särskilt\r\nprövningen av skäl för peruaner, har varit uppseende-\r\nväckande cynisk. Jag tycker att det antal människor\r\nsom har fått en fristad i Sverige definitivt inte svarar\r\nmot det behov som har funnits hos dem som har\r\nkommit till Sverige.\r\nVad gäller andra insatser välkomnar jag dem. Det\r\nbehövs på alla möjliga vis. Men jag hävdar att Sveri-\r\nge faktiskt kan göra mer. Det gäller i förhållande\r\ndirekt till Perus regering, och det gäller möjligheten\r\natt agera via EU. Man skulle också exempelvis inom\r\nFN-konventionen för mänskliga rättigheter i Genève\r\nkunna ta upp möjligheten till en särskild rapportör i\r\nPeru. Vi misslyckades när det gäller Colombia, som\r\nju också är i ett mycket svårt läge. Även om omfatt-\r\nningen av politiska mord och avrättningar i Peru inte\r\när lika stor, är situationen ändå mycket dålig. Jag\r\nundrar om Pierre Schori har någon tanke på att föra\r\nfrågan vidare i de instanserna.</pre><pre>Anf.  7  Statsrådet PIERRE SCHORI (s):\r\nFru talman! Jag vill bestämt säga att under den tid,\r\ndet år, då jag har haft inblick i och ansvar för de här\r\nfrågorna - jag är säker på att det var så tidigare också,\r\nmen jag kan tala med bestämdhet om den tiden - har\r\ndet icke utvisats någon peruan till Peru på felaktiga\r\ngrunder. Därför vill jag inte gärna att Eva Zetterberg\r\nantyder det.\r\nJag vill också säga att det numera, sedan vi har\r\nintegrerat asylfrågorna i Utrikesdepartementet, är våra\r\nambassaders skyldighet att ha öron och ögon öppna -\r\nvidöppna - när det uppstår en sådan här situation. De\r\nskall noga följa vad som händer i de få fall då perso-\r\nner avvisas och man kan förmoda att de kanske skulle\r\nkunna råka ut för någonting. Så har skett i det här\r\nfallet.\r\nJag hoppas också att jag har rätt. Men ambassaden\r\nligger i. Det är deras uppgift. Jag skall få daglig in-\r\nformation om detta. Vi väckte för övrigt ambassadö-\r\nren klockan fem i morse inför den här debatten för att\r\nhöra om det hänt någonting nytt. Det är inte något fel\r\npå lagstiftningen, och det är inte något fel på tillämp-\r\nningen. Människor som har asylskäl, också peruaner,\r\nfår stanna i Sverige.</pre><pre>Överläggningen var härmed avslutad.</pre><pre>5 §  Svar på interpellation 1996/97:211 om\r\nasylsökande bosnienkroater</pre><pre>Anf.  8  Statsrådet PIERRE SCHORI (s):\r\nFru talman! Ragnhild Pohanka har frågat mig om\r\njag avser att i framtiden visa en större generositet än\r\nbesluten den 28 november 1996 indikerar och om jag\r\navser att undersöka konsekvenserna i asylfrågan när\r\ndet gäller s.k. blandäktenskap.\r\nInterpellationen aktualiserar flera intressanta flyk-\r\ntingpolitiska frågeställningar.\r\nLåt oss först vara överens om att Sverige har tagit\r\nett stort ansvar för skyddsbehövande från det tidigare\r\nJugoslavien, som är mycket stort i jämförelse med vad\r\nsom gjorts av andra länder utanför den uppdelade\r\nstaten. Åtskilliga tiotusental har inte bara fått skydd\r\nundan den akuta situtationen i hemländerna utan har\r\nockså fått permanent uppehållstillstånd i Sverige. De\r\nhar alltså inte som i andra länder behövt räkna med att\r\nvara tvungna att återvända när behovet av skydd upp-\r\nhört, och de får som alla andra i Sverige nu självklart\r\ndel av den sociala och ekonomiska tryggheten i vårt\r\nland.\r\nTill detta kommer de omfattande insatser av olika\r\nslag som vi gjort och fortsätter att göra i det tidigare\r\nJugoslavien för skyddsbehövande och för återupp-\r\nbyggnad där.\r\nI besluten den 28 november 1996 tog regeringen\r\nbl.a. generellt ställning till skyddsbehovet för perso-\r\nner med kroatiskt medborgarskap. Utgångspunkten\r\nvar den folkrättsliga principen att varje stat måste ta\r\nansvar för sina medborgare. Regeringen bedömde att\r\nden allmänna situationen i Kroatien inte var eller\r\nriskerade att bli sådan att medborgare i det landet\r\ngenerellt hade behov av skydd i Sverige. Detta gällde\r\näven för den grupp som för närvarande vistas i Sveri-\r\nge och som är medborgare i både Kroatien och Bos-\r\nnien-Hercegovina, de s.k. bosnienkroaterna.\r\nDenna bedömning utgick från det åtagande som\r\nKroatien har gjort som medlem i Europarådet samt\r\nfrån konsultationer med FN:s flyktingkommissariat,\r\nUNHCR, och organisationer i Kroatien som studerar\r\nsituationen för de mänskliga rättigheterna. Vid de\r\nkontakter som togs i samband med besluten bekräfta-\r\nde Kroatiens regering att den aktuella gruppen betrak-\r\ntas som kroatiska medborgare och som sådana har\r\nrörelsefrihet och alltså inte är tvingade att bosätta sig\r\npå någon speciell ort. Jag kan också nämna att Bosni-\r\nen-Hercegovina och Kroatien har slutit avtal om åter-\r\nvändande av bosniska flyktingar men att detta inte\r\ninnefattar tvångsåtersändande och att Kroatien ej\r\nheller har återsänt någon med tvång.\r\nJag har inte heller fått någon annan information\r\nsom ger stöd för fru Pohankas bedömning där hon\r\nutgår från att bosnienkroater nästan automatiskt\r\nkommer att sändas vidare till Bosnien-Hercegovina.\r\nVad gäller äktenskap där makarna är av olika et-\r\nniskt ursprung, s.k. blandäktenskap, var regeringen, i\r\nde fall den hade att ta ställning till, av den uppfatt-\r\nningen att enbart detta inte var skäl för asyl. Ett av de\r\npositiva besluten den 28 november gällde emellertid\r\nett fall där starka humanitära skäl förelåg och där\r\nblandäktenskapet var en av de omständigheter som\r\nlåg till grund för ställningstagandet. Vi har noga stu-\r\nderat denna viktiga och svåra fråga och bl.a. även i\r\ndetta fall konsulterat UNHCR.\r\nFör att undvika missförstånd vill jag framhålla att\r\nvad jag nyss sagt inte får tolkas som att jag skulle\r\nanse att situationen när det gäller mänskliga rättighe-\r\nter i Kroatien är tillfredsställande. Vi liksom många\r\nandra länder är noga med att framhålla för Kroatiens\r\nregering vilka förpliktelser landet har mot sina med-\r\nborgare. Som medlem av Europarådet är Kroatien\r\nbundet av den europeiska konventionen angående\r\nskydd för de mänskliga rättigheterna och de grund-\r\nläggande friheterna. Utan att infria dessa förpliktelser\r\nkan Kroatien heller inte räkna med det fortsatta omfat-\r\ntande stöd från det internationella samfundet, däri-\r\nbland Sverige, som landet är i stort behov av.\r\nDetta gäller också rätten för serber som flytt från\r\nbl.a. Krajina och västra Slavonien att återvända till\r\nsina hemorter och att få myndigheternas skydd för att\r\nkunna göra detta. Som Ragnhild Pohanka påtalar\r\nskulle en av myndigheterna styrd bosättning av andra\r\ngrupper till områden som serber lämnat i den nuva-\r\nrande situationen bidra till att konservera resultatet av\r\nden etniska rensningen. Det kommer rapporter om att\r\nmänniskor för att få bostad blir hänvisade till hus som\r\ntidigare bebotts av serber. Det internationella samfun-\r\ndet har emellertid, inte minst i samband med förbere-\r\ndelserna för valen i östra Slavonien, betonat principen\r\nom lika rättigheter för medborgare med olika etnisk\r\nbakgrund.\r\nRagnhild Pohanka har också hävdat att det nu\r\nskulle vara en lämplig situation att visa generositet\r\nmot de människor hon tar upp i sin fråga, eftersom det\r\ninte kommer lika många asylsökande nu som tidigare.\r\nVi är alla medvetna om att våra möjligheter till insat-\r\nser hänger samman med vilka resurser vi som land\r\ntotalt sett disponerar. Men det är en helt annan sak att\r\nanpassa rättstillämpningen när det gäller skyddsbehov\r\neller humanitära skäl efter konjunkturerna. Därför\r\ndelar jag inte Ragnhild Pohankas uppfattning i denna\r\nfråga.</pre><pre>Anf.  9  RAGNHILD POHANKA (mp):\r\nFru talman! Jag får tacka för det utförliga svaret\r\nmen är naturligtvis besviken över att beskeden var så\r\nnegativa. Det låter cyniskt, men jag hade nästan kun-\r\nnat skriva det själv efter ett antal flyktingdebatter och\r\ninterpellationer i liknande frågor. Men med en dåres\r\nenvishet, och med tron att droppen urholkar stenen,\r\nfortsätter Miljöpartiet att driva de flyktingrättsliga\r\nfrågorna och rätten till en mer human syn när det\r\ngäller avvisningar, alldeles speciellt efter lång vistelse\r\ni vårt land.\r\nDe har ingenstans att ta vägen. De har acklimatise-\r\nrat sig i Sverige. De riskerar förföljelse och/eller\r\nutfrysning både i Kroatien och i Bosnien. Freden är\r\nännu långt borta. Det är länder delvis fyllda av hat,\r\nbesvikelse, rädsla och apati - men också av hopp.\r\nSedan är de ganska få. Jag tycker inte heller att\r\nvår flyktingpolitik skall drivas utifrån konjunkturer,\r\nmen det har ett par gånger hänt att man tyckt att det\r\nkommit för många. Det gällde turkbulgarerna, och det\r\nkrävdes visum från Bosnien osv. Så i omvänd bemär-\r\nkelse har vi nog använt oss av det här tänkesättet.\r\nFru talman! Hur skall jag på 4+4+2 minuter hinna\r\nfå fram en helhet i den här frågan, som är så omfat-\r\ntande och komplicerad? Det handlar om två krigshär-\r\njade länder, Bosnien och Kroatien, och ett flykting-\r\nmottagande land, i det här fallet Sverige. I dag har\r\nKroatien enligt uppgift minst 300 000 flyktingar, de\r\nflesta från Bosnien - jag tror att jag har sett siffran\r\n183 000. Då bosnier inte kunde fly direkt från sitt eget\r\nland till väst sökte och fick de kroatiska pass. Större\r\nanknytning till Kroatien har de inte. De är bosnier,\r\nbosniska medborgare, och deras nya pass har ingen\r\njuridisk giltighet. Sedan lyckades de fly till olika\r\nländer i Europa, men de blev inte någon riktigt stor\r\ngrupp. I Sverige är de väl nu ca 2 500, men jag har\r\ninga riktigt aktuella siffror.\r\nJag anser, utifrån samstämmiga uppgifter från\r\nUNHCR:s observatörer, bosnienkroater själva m.fl.,\r\natt etniska kroater kommer att mottas under så pass\r\ngoda omständigheter som landet kan erbjuda. De\r\nkommer att få sina ID-kort, som är nödvändiga för att\r\növerleva och för att få sina rättigheter - arbete, bostad\r\nm.m. Samtidigt måste de avsäga sig sitt dubbla med-\r\nborgarskap i Bosnien.\r\nTomma hus och bostäder är det ont om, utom i de\r\nfrån serber rensade områdena i Krajina. Om de icke\r\netniska kroaterna i gruppen vägrar att bidra till den\r\netniska rensningen genom att inte bosätta sig i Krajina\r\nfår de inga ID-kort, och de blir garanterat utan arbete,\r\nhus, hem och försörjning i alla former samt skola,\r\nsjukvård osv. Det handlar om ungefär 2 000 av de\r\n2 500. Då kan man inte tala om en frivillig återvand-\r\nring till Bosnien-Hercegovina, även om ingen kör ut\r\ndem. Det är en flykt, där den summa pengar de fått\r\nfrån Sverige troligen redan är slut, till en mycket oviss\r\nframtid. Var hamnar de? Bland vilka hamnar de?\r\nVilka majoriteter finns på den ort de kommer till? Var\r\nskall de bo? Alla hus som det över huvud taget går att\r\nbo i är överfulla eller ockuperade och försvaras med\r\nalla medel. Det här gäller då Bosnien, där kanske inte\r\nrensningen skett på samma sätt.\r\nHur kan man försvara 28 november-beslutet? Det\r\när baserat på bra information från Bosnien men gans-\r\nka utebliven sådan från Kroatien. De hamnar ju i nya\r\nkonflikter i varierande grad. Hur cyniskt kan Sverige\r\nvara?</pre><pre>Anf.  10  LENNART ROHDIN (fp):\r\nFru talman! Jag skall avstå från att i dag ge mig in\r\ni en mer generell diskussion om de flyktingpolitiska\r\nfrågeställningarna. Jag konstaterar att statsrådet\r\nSchori i sitt svar nämner att Sverige har tagit ett\r\nmycket stort ansvar för skyddsbehövande från det\r\ntidigare Jugoslavien i jämförelse med de flesta andra\r\nländer. Jag konstaterar också att åtskilliga tiotusental\r\nfått permanent uppehållstillstånd i Sverige. Det är ett\r\nkorrekt påstående, och det är naturligtvis ett utslag av\r\natt vår lagstiftning ser ut på det sätt den gör och inte\r\nav någon speciell generositet i just det här samman-\r\nhanget. Men statsrådets konstaterande är korrekt.\r\nDen verklighet som beskrivs tycker jag dessutom\r\när bra. Det är bra att det har kunnat bli på det här\r\nsättet. I den mån mitt parti, Folkpartiet liberalerna, har\r\nhaft inflytande över att det faktiskt har kunnat bli\r\nmöjligt för Sverige att agera på det här sättet är jag\r\nstolt över det. Som statsrådet vet har det ju inte rått\r\nnågon fullständig politisk enighet här i riksdagen om\r\ndetta, inte minst när det gäller frågan om de perma-\r\nnenta uppehållstillstånd som beviljades de bosniska\r\nflyktingarna sommaren 1993.\r\nJag väljer dock att tolka det här neutrala konstate-\r\nrandet från statsrådet som ett de facto-instämmande i\r\natt det som framför allt genomfördes och gjordes\r\nmöjligt under den borgerliga regeringen i allt väsent-\r\nligt varit riktigt, och det instämmandet tackar jag för.\r\nJag skall inte heller diskutera beslutet i november i\r\nsig, även om jag - inte oväntat för statsrådet - fortfa-\r\nrande tycker att det var onödigt bråttom med att fatta\r\ndet beslutet. Jag avstår också från att diskutera situa-\r\ntionen i Kroatien som sådan.\r\nMen det är onekligen så att regeringen har fäst\r\nväldigt stor vikt vid sitt beslut i november under de\r\nkontakter och samtal man haft med Kroatiens rege-\r\nring. Där är vi inte helt överens om hur man skall\r\ntolka detta. Därför är det oerhört viktigt att den här\r\nfrågan följs upp. Det räcker inte med vad Kroatiens\r\nregering officiellt har sagt till den svenska när det\r\ngäller återsändande med tvång till Bosnien och när\r\ndet gäller att tvinga människor att bo i hus som tidiga-\r\nre bebotts av serber. Statsrådet påpekade ju själv att\r\ndet kommer rapporter om detta. Då räcker det inte\r\nmed att det internationella samfundet påtalar att detta\r\nstår i strid med internationella åtaganden och vad det\r\ninternationella samfundet förväntar sig, utan det krävs\r\nnaturligtvis också att det vidtas åtgärder så att det får\r\neffekt i Kroatien och vid hanteringen av dem som\r\nskickas tillbaka.\r\nNär det gäller blandäktenskapen kan jag kanske\r\nhålla med statsrådet om att detta enbart kanske inte\r\nkan vara grund för asyl, men frågan är något mer\r\nkomplicerad. Även om man bedömer att det inte finns\r\nnågot skyddsbehov - framför allt kanske det inte finns\r\nnågot skyddsbehov i Kroatien för dessa människor -\r\nmåste man också, som statsrådet senare i sitt svar\r\npåpekar, väga in humanitära aspekter. Det har natur-\r\nligtvis att göra med att det även om det inte föreligger\r\nskyddsbehov finns anledning att överväga att inte\r\navvisa människor. När det gäller dessa människor i\r\nblandäktenskap tycker jag att det inte alls är så själv-\r\nklart.\r\nDet hade varit bra om statsrådet i sitt svar dess-\r\nutom hade kunnat redogöra för hur många människor\r\ndetta rör sig om, hur många beslut som har fattats, hur\r\nmånga verkställanden som har skett, och hur många\r\nblandäktenskap som det har handlat om, och natur-\r\nligtvis var de hamnar. Detta måste följas upp.</pre><pre>Anf.  11  EVA ZETTERBERG (v):\r\nFru talman! Jag tror att vi som ställer frågor i den-\r\nna debatt är helt överens om att det var riktigt av\r\nSverige att ta emot många flyktingar från f.d. Jugo-\r\nslavien under kriget. Vi anser att Sverige skulle göra\r\ndet oavsett hur andra länder runt omkring ställde upp.\r\nDet är inget som vi vill ifrågasätta. Det var riktigt,\r\neftersom vi följde de regler som Genèvekonventioner\r\noch andra stadgar för länder som tar emot asylsökan-\r\nde.\r\nDäremot var det helt uppenbart på det sätt sättet\r\natt Sverige aktivt motarbetade människors möjlighet\r\natt fly genom införandet av visumtvång för bosnier.\r\nDet är bl.a. det som förorsakar den här debatten, ef-\r\ntersom de bosnienkroatier som vi här diskuterar och\r\nsom fick kroatiska pass egentligen inte skulle ha be-\r\nhövt komma den vägen om vi inte hade haft portarna\r\nstängda från Bosnien.\r\nJag vill fråga Pierre Schori: Hur ser statsrådet i\r\ndag på den frågan? Vad är viktigt? Kan man inte i\r\nefterhand ifrågasätta visumtvånget för bosnier? Jag\r\nmenar att man klart och tydligt måste slå fast att de\r\nbosnier med kroatiska pass som har kommit och som\r\nvi här diskuterar inte har något normalt kroatiskt\r\nmedborgarskap, eftersom de är bosnier av kroatisk\r\netnicitet. Det var på grund av kriget som de inte kun-\r\nde få sina bosniska pass. Jag vill bara instämma i det\r\nsom tidigare talare har tagit upp. Var inte det ett fel-\r\naktigt beslut? De borde ha kunnat komma på ett tidi-\r\ngare stadium och ha rätt att stanna i egenskap av bos-\r\nnier, och Sverige har agerat på ett mycket felaktigt\r\nsätt i detta sammanhang.\r\nFru talman! Jag skall inte upprepa det som\r\nRagnhild Pohanka och Lennart Rohdin har tagit upp\r\nhär om blandäktenskap och konsekvenserna för de\r\nmänniskor som är här. Men nog måste även Pierre\r\nSchori, när han tänker sig in i situationen hur man\r\ntvingar tillbaka människor till Kroatien, inse det ab-\r\nsurda i situationen att människor tvingas tillbaka till\r\nstäder och byar där de inte anser sig kunna leva och\r\ndär de aktivt är motarbetade eller att de eventuellt\r\nkommer tillbaka till Bosnien där de inte heller är\r\nvälkomna nu. Pierre Schori måste ändå kunna se\r\nvidden av problemet. Den fråga som Ragnhild Pohan-\r\nka har väckt, om man ändå inte kan se till det humani-\r\ntära i situationen, borde väl ändå finnas med även i\r\ndenna fråga?</pre><pre>Anf.  12  Statsrådet PIERRE SCHORI (s):\r\nFru talman! Jag konstaterar att där vi är eniga sä-\r\nger mina meddebattörer här att regeringen bara följer\r\nde regler som är uppställda och att den, där vi är\r\noeniga, inte följer uppställda regler. Jag menar nog att\r\ndet inte går att kringgå de entydiga regler och den\r\ntydliga lagstiftning som vi har fr.o.m. den 1 januari.\r\nFörsök att slå mig på den punkten om vi avviker från\r\nden nya lagstiftningen. Det kan ni inte, eftersom vi\r\nföljer den, och det är bra för oss alla, och det är bra\r\nför debatten.\r\nDet är en grym verklighet som vi talar om. Låt oss\r\nta den här frågan om blandäktenskap. Jag har fått ett\r\nfall på mitt bord om blandäktenskap i Kroatien. I\r\ndetta fall tog vi sådana hänsyn på grund av traumatis-\r\nka upplevelser i staden Vukovar att detta par fick\r\nuppehållstillstånd av humanitära skäl. Det finns nu ett\r\nantal andra liknande fall av blandäktenskap som lig-\r\nger på Invandrarverkets bord där jag är övertygad om\r\natt man kommer att fatta beslut i samma anda som\r\nregeringen fattade sitt beslut, dvs. att man tar hänsyn\r\ntill humanitära aspekter.\r\nTill Sverige kom det 2 500 personer efter kriget\r\noch efter Daytonavtalet, ett Daytonavtal som sedan\r\nförsökte reglera hur det internationella samfundet\r\nskulle medverka till att få en någorlunda hygglig\r\nlösning på problemen med de stora flyktingströmmar\r\nsom uppstod efter kriget. Det har inte lyckats, men det\r\nfinns vissa regler som vi följer, och FN:s flykting-\r\nkommissarie har fått uppdraget att utfärda dessa reg-\r\nler, och det är de som tillämpas i svensk lag och som\r\ntillämpas i vår politik. Dessa har nu varit relativt\r\nlänge i Sverige, och många av dem har barn här. Vid\r\nen förnyad ansökan kommer barnkonventionens as-\r\npekter som nu är inkorporerade i den nya lagen att\r\nspela roll. Dessutom fick man i beslutet om att åter-\r\nvända till Kroatien en respittid så att t.ex. barnen\r\nhinner avsluta skolgången den här terminen - grymt\r\nvore det annars.\r\nDet väcktes även en del andra frågor här. Jag vill\r\nsäga att detta gäller ett land, Kroatien, som nu är\r\nmedlem av den europeiska demokratiska familjen.\r\nKroatien är medlem i Europarådet och förpliktigat att\r\nfölja regler och konventioner som vi andra. Det har\r\natt göra med Kroatiens framtid i Europa, och det har\r\natt göra med Europas framtid. Jag är övertygad om att\r\nmakthavare och andra i Kroatien är mycket angelägna\r\ni sin utsatta ekonomiska situation efter kriget att be-\r\nhålla denna livlina till Europa och att inte klippa av\r\nden genom att uppträda mot ingångna avtal och inter-\r\nnationella konventioner. Det är jag övertygad om. Det\r\nhar varit val i Kroatien, och det pågår en demokratisk\r\nkamp, det är ingen diktatur. Jag är övertygad om att\r\nKroatien också kommer att leva upp till de förpliktel-\r\nser när det gäller återvändande som man har åtagit\r\nsig.\r\nTill slut skulle jag även vilja säga att vi fäster stor\r\nvikt vid denna fråga och att vi känner ett stort ansvar\r\nför människor som har kommit hit och fått tillfälligt\r\nuppehållstillstånd och för att det inte går illa för dem\r\nnär de nu återvänder hem. Därför har jag utsett den\r\nbästa kraft som vi har i Utrikesdepartementet, ambas-\r\nsadör Kälfors, som under nästan två har varit EU:s\r\nrepresentant i Mostar, att speciellt följa dessa frågor\r\ngenom täta resor till området.</pre><pre>Anf.  13  RAGNHILD POHANKA (mp):\r\nFru talman! Besluten den 28 november var märk-\r\nliga ur flera synpunkter. Bl.a. antogs en ny utlänning-\r\nslag fem dagar senare. Jag delar Lennart Rohdins\r\nundran över varför det var så bråttom. Vi vet faktiskt\r\nlitet mer i dag.\r\nJag är medveten om att vi inte kan ta emot alla\r\nflyktingar. Det har vi heller aldrig föreslagit. Men den\r\nlilla spillra som återstår i vårt land av kosovoalbaner\r\noch bosnienkroater tycker vi skulle kunna få stanna.\r\nJag tycker inte att det är fel att ta upp det speciellt,\r\neftersom vi har ett särskilt ansvar för dem som har\r\nsökt sig hit. Vi har ett ännu större ansvar för dem än\r\nför dem som är kvar där nere, vilket inte hindrar att vi\r\npå olika sätt skall ställa upp och stödja länder som\r\nförsöker införa demokrati och länder som behöver\r\nhumanitärt bistånd osv.\r\nFrågan om blandäktenskapen är väldigt allvarlig,\r\neftersom de som ingår blandäktenskap inte kommer\r\natt höra hemma någonstans utan betraktas som förrä-\r\ndare överallt. Man vet inte exakt hur många blandäk-\r\ntenskap det finns, men över en miljon är det säkert.\r\nJag hörde talas om en bosnienkroatisk familj som\r\nnär de fick sina bosniska pass skrev det ena barnet på\r\nmamman och det andra på pappan, eftersom de ändå\r\nkommer att få lov att skiljas åt om de kommer tillba-\r\nka. Det är ganska cyniskt, men det var anledningen till\r\natt man gjorde på det sättet.\r\nJag anser att dessa människor inte kan sändas till-\r\nbaka under några omständigheter.\r\nAtt Kroatien skulle vara att lita på bara därför att\r\nlandet är med i Europarådet övertygar inte mig. Titta\r\npå Turkiet! Det har inte hänt något positivt där på\r\nmånga år, trots att Turkiet får den ena anmärkningen\r\nefter den andra. Jag menar att det är bra att landet är\r\nmed i Europarådet, så att vi kan påverka dem. Det är\r\nen annan sak. Det är klart att vi i någon mån kan på-\r\nverka dem.\r\nVid återkomsten måste de ändå skilja på sig. Jag\r\nmenar att detta etnocentreringens virus går över hela\r\nEuropa. Det kanske är den farligaste av alla trender.\r\nJag anser att dessa återvändande flyktingar ökar den\r\netniska rensningens effekt genom att de kommer att\r\nbosätta sig i Kroatien, i hus i Krajina, eftersom de inte\r\nhar någon annanstans att ta vägen. Då kan de kanske\r\nockså accepteras i Kroatien. I Bosnien vet man inte\r\nvilket ställe de hamnar på. Man säger att de skall\r\nskickas tillbaka till ställen där deras eget folkslag är i\r\nmajoritet. Det ökar ju egentligen också rensningen.\r\nMan vet däremot inte hur det blir när Kroatien åter-\r\nsänder dem eller när de tvingas åka tillbaka därför att\r\nde inte har något levebröd, och så mycket bättre blir\r\ndet väl inte i Bosnien. Jag anser att det här är för\r\ntidigt. Ett frivilligt återvändande tycker jag däremot\r\natt man skall stödja på alla sätt.\r\nBosnier med makedoniska pass har fått permanen-\r\nta uppehållstillstånd. Varför gäller inte det bosnier\r\nmed kroatiska pass? Också det är något som inte är\r\nlogiskt riktigt. Jag har inte tillräckligt med underlag\r\nför att tala om hur det här ser ut och vilken mängd det\r\när fråga om.\r\nJag vill om igen fråga: Finns det ingen möjlighet\r\natt visa humanitet och generositet när det gäller kroa-\r\nterna? Det statsrådet nämnde om den 28 november\r\nkände jag inte till förrän det redan var klart, så jag\r\nkunde inte ställa den här frågan innan dess.</pre><pre>Anf.  14  LENNART ROHDIN (fp):\r\nFru talman! Statsrådet Schori hänvisar till Kroati-\r\nens förpliktelser och intressen. Jag kommer då att\r\ntänka på en historia jag hörde för många år sedan i\r\nMellersta östern. En skorpion och en sköldpadda står\r\npå ena sidan av Röda havet. Skorpionen ber att på\r\nsköldpaddans rygg få följa med över till andra sidan.\r\nSköldpaddan säger då: Tror du jag är så dum? När vi\r\när ute på havet sticker du mig. Då säger skorpionen:\r\nTror du jag är så dum? I så fall drunknar vi ju båda\r\ntvå. Okej, säger sköldpaddan, och så ger de sig i väg.\r\nMitt ute på havet sticker skorpionen sköldpaddan,\r\nsom förtvivlat skriker: Hur kan du vara så dum? Nu\r\ndör vi ju båda två. Skorpionen säger: Tja, men vi är ju\r\ni Mellanöstern.\r\nLäget på Balkan under de senaste åren och kanske\r\nnågra år framöver, statsrådet Schori, skiljer sig inte så\r\nhemskt mycket från situationen i Mellanöstern i det\r\navseendet. Det gör att en hänvisning till vad Kroatien\r\nhar sagt, vilka internationella förpliktelser man har,\r\nvilka objektiva intressen man kan ha av att samarbeta\r\nmed omvärlden, kan förefalla väldigt plausibelt för en\r\nsvensk publik men fortfarande ha väldigt litet relevans\r\ndär nere. Det är naturligtvis det som motiverar den\r\noro som många av oss känner.\r\nJag ställde några frågor till statsrådet, och jag\r\nväntar fortfarande på konkreta svar på dem: Hur till-\r\ngodoser regeringen att humanitära skäl, där inte\r\nskyddsbehov föreligger, ändå kan få påverka besluten\r\nnär det gäller blandäktenskapen? Statsrådets svar var\r\nväl att vi får vänta och se vad Invandrarverket beslu-\r\ntar. Min andra fråga var: Hur följer vi upp de faktiska\r\navvisningsbesluten? Varthän tar dessa människor\r\nvägen? Vad sker med blandäktenskapen? Någon har\r\nutsetts till att följa upp detta, och det är bra. Vi avvak-\r\ntar fortfarande svaren. Om de svaren tillgodoser mina\r\nfarhågor eller det som statsrådet tror är egentligen\r\nointressant. Det borde vara intressant för oss båda\r\nvilka svaren är. Men detta har ju inte bara en flyk-\r\ntingpolitisk dimension utan även i högsta grad en\r\nutrikespolitisk dimension, som är väldigt viktig för\r\nSverige.</pre><pre>Anf.  15  EVA ZETTERBERG (v):\r\nFru talman! När Daytonavtalet skrevs på var nog\r\nbåde de parter som skrev under och hela omvärlden\r\npå det klara med att det fanns enorma brister och att\r\navtalet inte skulle garantera någon fred - däremot\r\navsaknad av krig, och det var gott nog, det var ett\r\nnödvändigt steg. Ansträngningarna för att åstadkom-\r\nma en varaktig fred och utveckling i f.d. Jugoslavien\r\när ju också stora på många håll. Att det finns många\r\ntillkortakommanden vad gäller Daytonavtalet, t.ex.\r\nvad gäller att krigsförbrytare skall gripas och tas till\r\nkrigstribunalen i Haag, har varit uppenbart för många\r\nparter. Det visar hur svårt det är att åstadkomma ett\r\nnormalt samhällsliv i Kroatien, Bosnien eller Serbien.\r\nDärför blir det cyniskt att tala om att återsända\r\nden här gruppen flyktingar, utifrån att det skulle\r\nhandla om ett fullt normalt fungerande samhälle.\r\nUNHCR, som Pierre Schori tidigare refererade till,\r\nhar i olika sammanhang hävdat att man i första hand\r\nmåste se till att internflyktingar kan återvända, däref-\r\nter kan man ta sig an flyktingar i närområdet och\r\ndärefter övriga flyktingar. Självfallet ställer vi oss alla\r\nbakom ett frivilligt återvändande av flyktingar från\r\nSverige. Sedan kan vi diskutera hur mycket pengar\r\ndessa återvändande skall förses med för att kunna\r\nklara sig när de kommer tillbaka. Detta är en självklar\r\nutgångspunkt. Men varför tvinga i väg människor mot\r\nderas vilja, till länder där svårigheterna för dem som\r\nredan finns där är så enorma?\r\nPierre Schori nämnde att dessa flyktingar har\r\nfunnits här länge och att barnkonventionen har börjat\r\ngälla. Sedan sade han något i stil med: Vi får väl se\r\nvad som händer. Är det en öppning till att om vi vän-\r\ntar ett halvår kanske de här familjerna ändå får stanna\r\nav humanitära skäl, med hänvisning till barnkonven-\r\ntionen?</pre><pre>Anf.  16  Statsrådet PIERRE SCHORI (s):\r\nFru talman! Jag nämnde bara vad som är en trolig\r\nutveckling i en del fall, eftersom det nu har gått rätt\r\nlång tid, möjligheten till ny ansökan finns och barn-\r\nkonventionen gäller.\r\nNågon frågade varför det var en sådan brådska\r\nmed beslutet i november. Ja, det fanns, framför allt\r\nbland bosnienkroaterna själva, en mycket stark opini-\r\non för att man äntligen skulle få besked. De led oer-\r\nhört psykiskt av att inte veta. En del sade också att de\r\nhellre ville veta att de fick nej än att gå omkring och\r\ninte veta. Detta var alltså ett skäl till att beslutet fatta-\r\ndes, men det främsta skälet var att det var läge för\r\nbeslutet. Vi ville först avvakta utvecklingen på plat-\r\nsen, bl.a. de val som skulle äga rum i Bosnien. Det\r\nvar alltså inte fråga om någon brådska, utan tvärtom\r\ntyckte en del att vi var alldeles för sent ute.\r\nFör dem som lyssnar på debatten vill jag ändå un-\r\nderstryka att Sverige har all anledning av vara stolt\r\növer det ansvar och den humanitet vi har uppvisat när\r\ndet gäller katastrofen i f.d. Jugoslavien. Vi har under\r\nperioden 1985-1995 tagit emot sammanlagt 400 000\r\nmänniskor från området, som har fått permanent up-\r\npehållstillstånd i Sverige. Därför tycker jag inte att vi\r\nskall behöva använda ord som \"cynism\" i debatten.\r\nDessutom har vi en lagstiftning som är tydlig, trovär-\r\ndig, modern och medmänsklig.\r\nProblemet nu är att man på platsen, lokala myn-\r\ndigheter och människor som bor i området, inte agerar\r\ni den anda som har överenskommits med exempelvis\r\nregeringen och de officiella myndigheterna, som har\r\natt hantera de återvändande. Det skapar problem.\r\nMänniskor tvingas in i hus där andra har bott tidigare.\r\nNär dessa människor - det är framför allt serber vi\r\ntalar om - skall återkomma, så bor några andra i hu-\r\nset. Sådana problem finns, och vi, liksom FN:s flyk-\r\ntingkommissarie, är uppmärksamma på dem och för-\r\nsöker lösa problemen. Vi har i varje fall hittills upp-\r\nlevt att den kroatiska regeringen och den myndighet\r\nsom är satt att sköta återvändandet är ense med det\r\ninternationella samfundet och flyktingkommissarien\r\nom hur man skall hantera detta.\r\nAlla måste få rätt att återvända till sina hus. Men i\r\ndenna kaotiska situation, där det kan röra sig om\r\nhundratusentals flyktingar, kan det under en tid uppstå\r\nproblem med vem som bor var. Det är klart. Men det\r\nhär följer vi mycket noga. Och det är viktigt.\r\nJag vill gärna säga att det är viktigt att vi har utsett\r\nen speciell ambassadör, som enbart skall syssla med\r\natt se till att det går rätt till och blir som vi vill med\r\njust de här personerna. Han kommer direkt från Mos-\r\ntar, där han varit i två år, och har all den här erfaren-\r\nheten och kunskapen. Det är oerhört viktigt.\r\nSedan kommer vi att med både lock och pock\r\nhålla uppsikt över Kroatien som sådant. Med lock\r\ngenom att det finns ett omfattande bistånd att få. Med\r\npock genom att EU har villkorat sitt bistånd till Kroa-\r\ntien med att man skall följa överenskommelser och\r\ninte på något sätt förorsaka problem för dem som nu\r\nåtervänder.\r\nVad det gäller här är att försöka reglera krigets\r\nföljder, att inlemma Kroatien i det europeiska samar-\r\nbetet och att få fred och försoning på Balkan. Då\r\nmåste också Kroatien spela med. Då måste vi också\r\ntro på dem när de säger att de vill och understödja\r\ndem. Men vi måste hela tiden hålla ett argusöga på\r\ndem.</pre><pre>\r\nAnf.  17  RAGNHILD POHANKA (mp):\r\nFru talman! Jo, Pierre Schori, jag tycker att det är\r\ncyniskt att skicka tillbaka de här människorna. Det är\r\ndärför jag har skrivit den här interpellationen. Jag har\r\nsett så många och varit ute så pass mycket. Bl.a. var\r\njag i Karlskrona den 19 februari och träffade personer\r\nfrån UD, från kroatiska ambassaden, från Helsing-\r\nforskommittén, från Länderkommittén för Jugoslavi-\r\nen, från Invandrarverket, m.fl. Alltihop utmynnade i\r\nen enda stor förtvivlan i en sal full med bosnienkroa-\r\nter. Det var inte spelat. Det var inte överdrivet. Det\r\nvar en ganska tyst förtvivlan. Den var inte högljudd.\r\nDe var oroliga för att komma hem och för att ta med\r\nsig sina barn. Det var människor i blandäktenskap, det\r\nvar alla varianter, för det var många med.\r\nJag känner mig oerhört orolig för de här männi-\r\nskornas framtid. Statsrådet säger själv att det är kao-\r\ntiskt där nere. Skall vi skicka tillbaka ytterligare\r\nmänniskor till kaos? Jag kan inte se att det är en riktig\r\nhumanistisk inställning. Här behöver vi tänka om. Jag\r\nönskar att det gick att göra en förändring i inställning-\r\nen, så att de här människorna kunde stanna. Jag kan\r\ninte säga exakt alla, så väl känner jag inte till detta.\r\nJag nämnde bl.a. att de flesta av de ca 500 personer\r\nsom är etniska kroater antagligen kan skickas tillbaka,\r\nom det inte finns några fall av humanitära skäl, barn\r\nsom har varit här länge och sådana saker. Jag önskar\r\nverkligen att det skulle bli en förändring.\r\nJag skall åka till Bosnien den 29 april, och jag\r\nskall även åka till Kosova den 18 maj och på plats se\r\nlitet mer hur det ser ut. Det är viktigt att man vet mer\r\ninnan man fortsätter att arbeta för detta. Som jag ser\r\ndet i dag: Låt de allra flesta få stanna!</pre><pre>Överläggningen var härmed avslutad.</pre><pre>6 §  Svar på interpellation 1996/97:230 om\r\nFMV:s provskjutfält inom naturreservatet Tor-\r\nhamns udde</pre><pre>Anf.  18  Försvarsminister BJÖRN VON\r\nSYDOW (s):\r\nFru talman! Gudrun Lindvall har ställt två frågor\r\ntill mig om Försvarets materielverks (FMV) prov-\r\nverksamhet. Den första är om jag avser att vidta några\r\nåtgärder för att samordna Materielverkets provverk-\r\nsamhet med industrins provning, så att skjutfält på\r\nområden där den militära verksamheten kolliderar\r\nmed annan verksamhet kan elimineras. Den andra\r\nfrågan är när jag avser att lägga ned provskjutfältet på\r\nTorhamns udde och låta detta naturområde få bli det\r\nnaturreservat som det var tänkt och därmed lösa den\r\nlånga striden mellan försvaret och naturvården.\r\nFör drygt ett år sedan debatterade min företrädare\r\nsom försvarsminister frågor om försvaret och Tor-\r\nhamns udde med bl.a. Gudrun Lindvall här i kamma-\r\nren. Även den gången ville Gudrun Lindvall att prov-\r\nverksamheten på Torhamns udde skulle upphöra.\r\nRiksdagen hade strax dessförinnan behandlat och\r\navslagit en motion från Gudrun Lindvall i ämnet.\r\nEfter detta har riksdagen med utgångspunkt i 1996 års\r\nförsvarsbeslutsproposition (prop. 1996/97:4) behand-\r\nlat frågor om försvaret och miljön. Gudrun Lindvall\r\nmotionerade då åter om Torhamns udde. Så sent som\r\ni förra månaden avslog riksdagen (bet. 1996/97:FöU3,\r\nrskr. 1996/97:165) Gudrun Lindvalls yrkanden. Gud-\r\nrun Lindvall har således vid ett flertal tillfällen haft\r\nmöjlighet att debattera frågor om Torhamns udde här\r\ni kammaren.\r\nInnan jag svarar på Gudrun Lindvalls två frågor\r\nvill jag erinra henne om innebörden i gällande miljö-\r\nskyddslagstiftning. Den lägger fast vilken verksamhet\r\nsom skall prövas av miljömyndigheterna, i första hand\r\nlänsstyrelsen och Koncessionsnämnden. Försvarets\r\nskjutfält är en sådan verksamhet. Skjutfältet på Tor-\r\nhamns udde har prövats av Koncessionsnämnden och\r\nregeringen i enlighet med gällande lagstiftning. I\r\nnovember 1989 lämnade Koncessionsnämnden till-\r\nstånd för skjutverksamheten på Torhamns udde.\r\nÖverklaganden avslogs av regeringen år 1991. År\r\n1994 meddelade Koncessionsnämnden beslut i vissa\r\nfrågor som hade skjutits upp. Nämndens beslut över-\r\nklagades till regeringen, som genom beslut i april\r\n1995 inte tog upp överklagandet till prövning. Där-\r\nmed stod Koncessionsnämndens beslut fast.\r\nVid miljöprövningen av skjutverksamheten på\r\nTorhamns udde har alla intressenter kunnat komma\r\ntill tals, och prövningsinstanserna har gjort avväg-\r\nningar mellan försvars- och miljöintressena.\r\nNär det gäller Gudrun Lindvalls fråga om att lägga\r\nned skjutfältet på Torhamns udde vill jag referera vad\r\nförsvarsutskottet anförde i sitt betänkande\r\n(1996/97:FöU3) i mars 1997. Utskottet konstaterade\r\natt Torhamn har fasta anläggningar för att kunna\r\nskjuta mot sjömål, och platsen är särskilt lämpad för\r\nskjutning på långa avstånd. Sådana skjutningar kan\r\ninte göras från Karlsborg över Vättern. Utskottet\r\nanförde vidare bl.a. att det framtida behovet av skjut-\r\nfält rimligen bör minska som en följd av reducering-\r\narna i det militära försvarets verksamhet och att detta\r\nborde öka möjligheterna att ta hänsyn till konkurre-\r\nrande intressen för användning av skjutfältsmarken.\r\nUtskottet framhöll emellertid att man även bör beakta\r\nde ökade behov av övnings- och skjutfält som kan\r\nuppstå i en eventuell anpassningssituation. Utskottet\r\nansåg mot denna bakgrund att riksdagen inte skall\r\nuttala sig för en avveckling av skjutplatsen.\r\nJag har ingen anledning att ha någon annan upp-\r\nfattning än den som försvarsutskottet och riksdagen\r\nhar gett uttryck för.\r\nHärefter kommer jag in på Gudrun Lindvalls fråga\r\nom samordning av FMV:s provverksamhet med in-\r\ndustrins provning. Gudrun Lindvall refererar Riksda-\r\ngens revisorers rapport den 14 juni 1995. Revisorerna\r\nanförde i sina slutsatser att det inte finns motiv att\r\nföreslå en fortsatt granskning av FMV:s eller Försvar-\r\nsmaktens verksamhet med avseende på militära\r\nprovningar och skjutfält. Regeringen behandlade\r\nriksdagsrevisorernas rapport i försvarsbeslutsproposi-\r\ntionen i höstas (prop. 1995/97:4, s. 110) och anförde\r\n- i linje med revisorernas uppfattning - att regeringen\r\navser att i samband med den löpande uppföljningen\r\nav myndigheterna särskilt uppmärksamma Försvar-\r\nsmaktens och FMV:s utnyttjande av skjutplatser och\r\nprovanläggningar.\r\nVid FMV:s prov- och skjutplatser provas vapen,\r\nammunition, robotar och fordon för i huvudsak För-\r\nsvarsmaktens räkning. Under senare år har FMV\r\nvidtagit omfattande åtgärder för att effektivisera verk-\r\nsamheten och minska kostnaderna. En åtgärd har varit\r\natt, när så har varit möjligt, koncentrera provningen\r\ntill försöksplatsen i Karlsborg. På detta sätt har utnytt-\r\njandet av de övriga prov- och skjutplatserna kunnat\r\nminskas och personalen kunnat reduceras.\r\nNär det gäller samordning av FMV:s provverk-\r\nsamhet och industrins provning har jag inhämtat från\r\nFMV att en sådan har utvecklats under lång tid. Sam-\r\nordningen utvecklas också successivt vidare. FMV\r\nhar även utarbetat en policy för detta. Det finns\r\nemellertid faktorer som begränsar en alltför långt\r\ngående samordning. I sin roll som anskaffande och\r\naffärsmässigt verk måste FMV nämligen ha möjlighet\r\natt neutralt och utan insyn från främmande leverantö-\r\nrer kunna prova och utvärdera produkter som even-\r\ntuellt skall tillföras Försvarsmakten.\r\nJag har vidare inhämtat att FMV på eget initiativ\r\nstuderar frågan om att kunna gå längre i samordning-\r\nen och samutnyttjandet av provresurser mellan FMV\r\noch industrin samt formerna för det. Jag avser att\r\nstudera det material som FMV tar fram i saken och\r\ndärefter ta ställning till ett fortsatt handlande. Jag\r\nbedömer att detta kan ske i höst.</pre><pre>Anf.  19  GUDRUN LINDVALL (mp):\r\nFru talman! Det är riktigt som försvarsministern\r\nsäger att jag har haft denna fråga uppe i kammaren\r\ntidigare, men inte med Björn von Sydow. Det är ett\r\nnöje att få debattera även med honom.\r\nBakgrunden till interpellationen är att Torhamns\r\nudde, som är Sveriges sydöstligaste hörn, har såväl en\r\nskjutbana som en fågelstation. Fågelstationen kom till\r\nredan 1961. Området har mycket höga ornitologiska\r\nvärden. Det här är alltså en av Sveriges absolut för-\r\nnämligaste sträcklokaler. Här har man bedrivit märk-\r\nningsverksamhet sedan 1961.\r\nÅr 1977 bildades ett naturreservat på Torhamns\r\nudde. Det kändes motiverat, eftersom området har så\r\nhöga naturvärden och även därför att så många män-\r\nniskor söker sig ut till Torhamns udde.\r\nNär området blev naturreservat framhölls det att\r\ndet har betydande biologiska, främst ornitologiska,\r\nnaturvärden och ett särpräglat kulturlandskap samt\r\ntryggar tillgången till ett för det rörliga friluftslivet\r\nvärdefullt område.\r\nUnder hela den här processen har Försvarets ma-\r\nterielverk tyvärr fått ha kvar sitt skjutfält. Det är inte\r\nså lätt att gå omkring och njuta av ett kultur- och\r\nnaturlandskap, om det smäller i buskarna. Det är i\r\nsjälva verket omöjligt. Det här har inneburit att Tor-\r\nhamns fågelstation under långa tider har varit stängd.\r\nDet signaleras nu inom försvaret att man vill ta\r\nstörre miljöhänsyn, och jag menar att det då är dags\r\natt se över om Torhamns udde i fredstid verkligen\r\nbehövs som skjutområde.\r\nRiksdagens revisorer har granskat FMV:s verk-\r\nsamhet, och de ifrågasätter starkt att FMV i dag har\r\nett effektivt utnyttjande av sina skjutfält. De har ställt\r\nen mängd frågor, bl.a. just om detta. De frågar om det\r\ninte råder en överkapacitet inom FMV:s provnings-\r\nverksamhet. De frågar också vad som motiverar en\r\nfortsatt verksamhet på Torhamns udde, just med tanke\r\npå buller- och sjöfartsproblemen.\r\nTorhamns udde utnyttjas inte särskilt mycket. Un-\r\nder 1997 har det inte skjutits en enda dag. Under förra\r\nåret sköts det i genomsnitt - om vi är så snälla att vi\r\nräknar bort jul, nyår och sommar - ungefär 0,35 dagar\r\nper vecka. Det verkar som om Riksdagens revisorers\r\nfråga om skjutfältet utnyttjas effektivt är befogad.\r\nJag skulle skulle vilja fråga försvarsministern om\r\ndet verkligen är nödvändigt att ha skjutfältet här. Jag\r\nkan förstå att man i krigstid har behov av platsen, men\r\ni fredstid?\r\nDet sägs också att man måste ha tillgång till plat-\r\nsen för att göra vissa skjutningar över vattnet. Men\r\nnär man börjar se på vilka pjäser som testas - jag kan\r\ngott erkänna att jag inte är någon expert - framgår att\r\nmycket av den s.k. intelligenta ammunition i artille-\r\nripjäser som testas här, testas på land av Bofors. Däri-\r\nfrån sägs att det inte är särskilt smart att testa över\r\nsjön. Man får då inte tag i pjäsen sedan den har skju-\r\ntits av, och man kan inte se vad som har hänt med\r\nden.\r\nJag undrar varför det inte skulle vara möjligt för\r\nFMV att använda landskjutfält för att testa denna\r\nammunition, när Bofors gör det för samma ammuni-\r\ntion. Då skulle man kunna lösa problemet och slippa\r\nha skjutfältet här.\r\nDet finns en mängd skäl som talar emot att ha kvar\r\nskjutfältet vid Torhamns udde. Framför allt får man,\r\nsom det ser ut i dag, börja försöka att samordna verk-\r\nsamheten. Alltflera verksamheter förläggs till Karls-\r\nborg. Dessutom hävdar många som har större kunska-\r\nper på området än jag att det mycket väl skulle gå att\r\nskjuta över t.ex. Möckeln eller Vättern, om man abso-\r\nlut vill skjuta över sjön. I de fallen skulle man också\r\nslippa det problem som man vid Torhamns udde har\r\nmed sjöfarten.\r\nJag vill upprepa min fråga: Skulle man inte i det\r\nhär fallet, med tanke på att vi i dag har en annan syn\r\npå kollisioner mellan försvar och miljö, kunna accep-\r\ntera att försvaret flyttar verksamheten? Då skulle\r\nnaturskydds- och fågelskyddsområdet kunna återfå\r\ndet värde som det på grund av skjutfältet nu tyvärr\r\ninte har.</pre><pre>Anf.  20  LENNART ROHDIN (fp):\r\nFru talman! Jag tar tillfället att gå in den här dis-\r\nkussionen i dag, eftersom jag inte hade möjlighet att\r\ndiskutera med försvarsministern när frågan om försva-\r\nret och miljön var uppe för en månad sedan - detta på\r\nintet sätt sagt som någon kritik.\r\nJag tycker att den här diskussionen är intressant.\r\nJag vill peka på ett par förhållanden som har berörts\r\ninte bara här. Det ena är det faktum att olika samhäll-\r\nsintressen här konkurrerar i många avseenden. Det är\r\nväl ganska givet att försvarsintressen kan komma i\r\nkonflikt även med mycket tunga miljöintressen. Hän-\r\nsynen till landets säkerhet gör att miljöintressena\r\nibland trots allt får vika, och det har de fått göra i det\r\nhär fallet - som jag förmodar på rimliga grunder.\r\nMen prövningen av detta måste naturligtvis göras\r\nom och om igen i förhållande till de behov som finns.\r\nSom interpellanten påpekar och som utskottet fram-\r\nhöll för en månad sedan gör den pågående bantningen\r\nav försvaret att man på nytt måste ställa sig frågan\r\nvilka behov och vilka möjligheter till samordning och\r\neffektivisering som finns. Kan man där man tidigare\r\nhar tvingats låta miljöhänsyn vika nu återigen ta dessa\r\ni beaktande?\r\nEn annan frågeställning i sammanhanget är att\r\nskjutfältet tillkommit för ganska lång tid sedan, när\r\nmiljöfrågorna inte hade samma tyngd. Inte minst vill\r\nden nuvarande regeringen lyfta fram de här frågorna,\r\noch även det är väl en anledning att titta närmare på\r\ndet här.\r\nVidare är det onekligen så, som vi sade i utskottet,\r\natt övnings- och skjutfält, med den inriktning som\r\nförsvarsbeslutet har på möjligheterna till tillväxt och\r\nanpassning, nu är en trång sektor. Man kan på kort\r\neller även på litet längre tid behöva expandera försva-\r\nret. Detta är något som väl ingen av oss riktigt tror på,\r\nmen vi måste ändå hålla öppet för det. Det kan därför\r\nfinnas skäl att inte helt göra sig av med de möjligheter\r\nsom finns, om det behovet någon gång skulle uppstå,\r\noch det kan naturligtvis även gälla Torhamns udde.\r\nJag ifrågasatte i en reservation för en månad sedan\r\nom man inte i den här konfliktsituationen, där försva-\r\nret nu borde ha större möjligheter att beakta miljöhän-\r\nsynen, skulle kunna överväga även övnings- och\r\nskjutfält av typen Torhamns udde, som har en speciell\r\nsituation. Jag vill i dag gärna få en synpunkt från\r\nförsvarsministern på detta. Kunde man tänka sig att\r\nlägga detta skjutfält i malpåse? Med tanke på nuva-\r\nrande behov och möjligheterna till samordning med\r\nandra fält skulle man under överskådlig tid kunna\r\navstå från att utnyttja detta, även om det mot all för-\r\nmodan åter skulle behöva tas i anspråk senare.\r\nJag tycker alltså att frågan om malpåse är rätt in-\r\ntressant. Jag skulle uppskatta om försvarsministern -\r\nom han inte kan agera här i dag - åtminstone kan\r\nmedverka till att den frågan får en större tyngd i de\r\növerväganden som görs inom Försvarsmakten.</pre><pre>Anf.  21  Försvarsminister BJÖRN VON\r\nSYDOW (s):\r\nFru talman! Jag är glad över att jag har fått den\r\nhär interpellationen, och jag har försökt sätta mig in\r\nbåde i provskjutfältets långa historia och i de debatter\r\noch överväganden som har förekommit här i kamma-\r\nren.\r\nJag kommer självklart att verka för en samordning\r\noch effektivisering av landets behov av skjutfält. Jag\r\när samtidigt helt klar över det som Lennart Rohdin\r\nnämnde, nämligen att detta med tanke på möjligheter-\r\nna till anpassning i ett senare läge inte är alldeles lätt.\r\nVi kan föreställa oss hur oerhört svårt det skulle vara\r\natt anlägga ett nytt skjut- eller övningsfält i framtiden\r\ni ett land som redan aktivt använder nästan alla mar-\r\nkresurser eller har definierat vad  dessa skall använ-\r\ndas till.\r\nJag tänker alltså verka i denna riktning och pröva\r\nalla upptänkliga möjligheter till samordning. Den\r\ntypen av impulser kommer bl.a. från Försvarets mate-\r\nrielverk i den granskning som det gör från sina ut-\r\ngångspunkter.\r\nOckså jag är naturligtvis amatör när det gäller den\r\nfråga som Gudrun Lindvall ställde om vad Torhamns\r\nskjutplats behövs för. Jag får bara påpeka att de upp-\r\ngifter som jag har fått från Försvarsmakten anger att\r\nTorhamns skjutplats är avsedd för skjutning på långt\r\nhåll med bredare riskområde och över saltvatten. Just\r\nförekomsten av saltvatten är tydligen viktig för test-\r\nningen av de projektiler och roboter som avskjuts.\r\nDetta är den motivering som jag har fått till att det\r\nfortfarande är befogat att ha den här skjutplatsen\r\ntillgänglig. Jag är också väl medveten om Lennart\r\nRohdins förslag från kammarbehandlingen av ärendet\r\nom försvaret och miljön. Jag har läst hans reservation\r\noch har förstått att försvarsutskottet har granskat hans\r\nförslag och funnit att det åtminstone inte för närva-\r\nrande är möjligt för riksdagen att ställa sig bakom att\r\nden här skjutplatsen läggs i malpåse.\r\nJag vill sammanfatta mitt svar så att jag har stude-\r\nrat vad riksdagen alldeles nyligen har beslutat och på\r\nvilket underlag det skett och funnit att jag inte för\r\ndagen har anledning att aktualisera någon annan linje\r\nfrån regeringens sida än den som riksdagen just har\r\nfastställt.</pre><pre>Anf.  22  GUDRUN LINDVALL (mp):\r\nFru talman! Det är litet svårt att få svar på frågor-\r\nna, men det kanske inte är så lätt att svara alla gånger.\r\nI år har faktiskt verksamheten startat ute på Tor-\r\nhamn. Eftersom det inte har skjutits ett enda skott\r\nunder 1997 har man dragit i gång fågelstationen i vår\r\nigen under vårsträcket. Personligen tycker jag att det\r\när mycket märkligt att man har tre personer gående\r\nute på Torhamn utan att de genomför några\r\nprovskjutningar, men försvaret anser sig uppenbarli-\r\ngen ha råd med det.\r\nJag tycker att idén att lägga skjutfältet i malpåse\r\nändå borde vara tilltalande. Jag inser att riksdagen\r\ninte gärna kan förorda en sådan lösning, men däremot\r\nskulle försvarsministern kunna se till att en sådan\r\nlösning blev verklighet. Jag tror att det mycket väl\r\nskulle kunna gå att sätta sig i en diskussion med na-\r\nturvården där nere och hitta en möjlighet genom att\r\nt.ex. säga att man under tio år avstår från skjutning,\r\nmen att man skall ha möjlighet, om vissa situationer\r\nuppkommer, att återuppta verksamheten. Det finns ju\r\negentligen inga andra konkurrerande verksamheter\r\ndär ute. I och med att detta är ett naturskyddsområde\r\nfår man ju inte göra så mycket mera.\r\nDet man kan göra är alltså att ha området som\r\nnaturskyddsområde medan skjutfältet finns där ute.\r\nOmrådet kommer ju aldrig att bebyggas eller något\r\nsådant eftersom det inte finns något sådant tryck på\r\nområdet. Skulle man kunna hitta ett sådant förfarings-\r\nsätt tror jag att det skulle uppskattas mycket, eftersom\r\nområdet då skulle kunna fungera som naturvårdsom-\r\nråde. Försvaret skulle ändå ha den möjligheten att om\r\nsituationen blir annorlunda i framtiden skulle man\r\nkunna återuppta verksamheten.\r\nJag blir litet fundersam beträffande ammunitionen.\r\nPersoner som jag bedömer kunniga på området häv-\r\ndar att de vapensystem man prövar i området prövas\r\npå land av Bofors. Jag kan inte förstå varför Bofors,\r\nsom utvecklar dessa system, skulle klara att pröva\r\ndessa system över land medan försvaret måste skjuta\r\növer saltvatten. Jag förstår att vi inte kan få någon\r\nrätsida på detta, men det låter väldigt märkligt att man\r\nmåste skjuta just i det luftrum som råkar befinna sig\r\növer salt vatten. Det intressanta borde vara att se hur\r\ndenna tingest beter sig när man skjuter i väg den och\r\nnär den landar. Hur den beter sig när den landar vet\r\nman ju inte om man skjuter i väg den över vatten, för\r\ndå lär den ju försvinna.\r\nJag skulle önska att det ändå fanns en öppenhet\r\nhos försvarsministern för att i den tid vi nu befinner\r\noss i, då man säger att man skall ta större miljöhän-\r\nsyn, försöka hitta en lösning som skulle kännas om\r\ninte helt permanent så i alla fall till en liten del per-\r\nmanent. Det skulle öppna möjligheten för fågelstatio-\r\nnen att planera sin verksamhet, för det är mycket svårt\r\ni dag. Det är svårt att t.ex. ta ut grupper som vill\r\nkomma om man inte riktigt vet om någon kommer att\r\nskjuta. Det är svårt att veta om det är någon idé att dra\r\ni gång någon verksamhet när man inte riktigt vet hur\r\nframtiden kommer att se ut.\r\nSom det ser ut nu är det tyst där ute. Det är fåglar-\r\nna, vinden och naturen som råder. Det är ett mycket\r\nfint område. Jag har också varit där ute. Än så länge\r\nhar inte sträcket nått sin kulmen eftersom vi har en\r\nsådan kall vår. En del småfåglar har väl kommit, men\r\nmycket återstår. Jag skulle verkligen önska att det\r\nsydöstra hörnet skulle kunna få bli det fina naturom-\r\nråde som var tänkt när man inrättade naturskyddsom-\r\nrådet. Det har enormt fina ekologiska värden framför\r\nallt, och det här är en hobby som ökar mycket i Sveri-\r\nge. Naturligtvis ställer sig väldigt många människor\r\nfrågande till varför försvaret inte kan gå naturvården\r\ntill mötes, när man skjuter så litet.\r\nJag inser att vi inte kan komma så mycket längre\r\nmed det här, men jag kommer nog att envisas med att\r\nåterkomma till denna fråga. Jag hoppas att försvaret\r\nkommer att verkligen visa att man menar allvar med\r\nsin vilja att ta större hänsyn till miljön och gå mil-\r\njökraven till mötes. Med det undrar jag: Finns det\r\nmöjligen en liten öppning?</pre><pre>Anf.  23  LENNART ROHDIN (fp):\r\nFru talman! Jag konstaterar att försvarsministern\r\nåtminstone inte stänger några dörrar, och det är väl\r\nbra så.\r\nFörsvarsministern hänvisar till att man från för-\r\nsvarsmaktens sida har konstaterat att man behöver det\r\nhär. Det är väl ingen överraskning för försvarsminis-\r\ntern - det går ju att också konsultera försvarsminis-\r\nterns företrädare för att kunna konstatera det - att det\r\när mycket sällan försvarsmakten, vare sig det gäller\r\nden svenska försvarsmakten eller andra länders, av-\r\nstår från det man har om det inte finns starka behov av\r\ndetta. Det är ju det försvarspolitik handlar om; att\r\nständigt göra nya avvägningar mellan de behov som\r\nhar funnits och de behov som finns framöver. Beslut\r\när ju aldrig enkla.\r\nJag menar att utvecklingen har gjort att den här\r\nfrågan kanske skulle kunna väga något mer åt miljösi-\r\ndan i dag än den har gjort tidigare. Jag tror mig, för-\r\nsvarsministern, kunna gå i god för att försvarsutskot-\r\ntet inte skulle ha någonting emot om det visade sig\r\nvara möjligt att hitta en lösning, t.ex. med malpåse.\r\nMalpåsearrangemanget tillförsäkrar ju att just det\r\nväsentliga finns kvar, nämligen det som jag uppfattar\r\nsom kärnan i decemberbeslutet om vår framtida för-\r\nsvarspolitik: möjligheten till den anpassning som\r\ningen av oss vill skall bli nödvändig, väldigt få av oss\r\ntror skall bli nödvändig, men som vi inte kan avstå\r\nifrån. Men poängen med detta är ju att ett malpåsear-\r\nrangemang tills vidare i kombination med vad vi tror\r\nom framtiden ju i praktiken skulle innebära ett tillgo-\r\ndoseende av miljöintressena.</pre><pre>Anf.  24  Försvarsminister BJÖRN VON\r\nSYDOW (s):\r\nFru talman! Det är självklart att jag välkomnar\r\nGudrun Lindvalls och Lennart Rohdins engagemang\r\nför att inte säga envishet på de här punkterna. Det är\r\nsjälvklart att regeringen behöver information och bra\r\nargument för att kunna ställa bra frågor till myndighe-\r\nterna. Jag är alltså positiv. Samtidigt vill jag ändå\r\npeka på att det skett prövningar av denna avvägning\r\nmellan miljöintressen och försvarsindustri i modern\r\ntid. Det är ändå ganska nyligen, 1991, som en stor\r\nprocess har ägt rum. Det är alltså inte ett helt förlegat\r\nställningstagande som ligger till grund för det vi nu\r\ndiskuterar.\r\nDet kan finnas olika utgångspunkter för hur in-\r\ndustrin, Bofors, vill pröva olika föremål och för-\r\nsvarsmateriel och hur Försvarets materielverk gör det.\r\nSå något automatiskt argument som går ut på att så\r\nsom den ena parten gör skall också den andra parten\r\ngöra vid användning av skjutfält kan jag inte utläsa ur\r\ndet.\r\nJag kan avrunda med att säga att man självklart\r\nvill göra allt för att det här skall kunna förbli ett fint\r\nnaturskyddsområde. Man kan heller inte komma förbi\r\natt när hela denna reglering av naturvårdens och mil-\r\njöns intressen kom till stånd - vilket är bra - skedde\r\ndet ändå med utgångspunkt från att det var ett skjut-\r\nfält som låg på platsen. Miljöprövningen har ändå\r\ntillförts senare. Fältet fanns där innan miljösynpunkter\r\növer huvud taget började vägas in. Miljösynpunkterna\r\när invägda, och därigenom menar jag att man kan\r\nförsvara att vi fortfarande ger FMV möjlighet att\r\nbedriva den verksamhet som man anser sig ha speciel-\r\nla motiv för. Följaktligen är jag för dagen inte beredd\r\natt göra någon ändring i det som just har varit föremål\r\nför riksdagens granskning och ställningstagande.</pre><pre>Anf.  25  GUDRUN LINDVALL (mp):\r\nFru talman! Jag är fullkomligt medveten om att\r\nKoncessionsnämndens beslut är fattat. När regeringen\r\nvalde att inte yttra sig sade man att landets säkerhet i\r\nett övergångsskede kunde hotas om man inte hade\r\ndenna möjlighet.\r\nNu är det väldigt många som tycker att landets sä-\r\nkerhet inte är så speciellt hotad, och att man kanske\r\nskulle ompröva detta. Det faktum att man inte har\r\nutnyttjat Torhamns udde speciellt mycket de senaste\r\nåren måste ju tyda på att även FMV gör bedömningen\r\natt man klarar att försvara landet, om det nu skulle bli\r\nnödvändigt, utan att ha skjutfältet på Torhamn i ak-\r\ntion i så speciellt stor utsträckning. Det är uppenbarli-\r\ngen så att man kan testa de system man har på annat\r\nhåll eftersom man inte använder Torhamn.\r\nDet är också så, försvarsministern, att även om\r\nman har koncession för en verksamhet måste man ju\r\ninte bedriva den. Det väljer man ju. Sitter man som\r\nförsvarsminister har man naturligtvis möjlighet att\r\näven titta på detaljer. Naturligtvis är det här en detalj.\r\nOm vi nu skall diskutera vem som kom först, hö-\r\nnan eller ägget, hävdar jag bestämt att flyttfåglarna\r\nvar där först. Det faktum att landskapet ser ut som det\r\ngör, med en udde som skjuter ut åt sydöst, gör att det\r\när precis där man hamnar om man är flyttfågel och\r\nvill ha så kort sträcka som möjligt över havet. Om det\r\när någon som skall vara där så är det flyttfåglarna.\r\nIntresset ökar naturligtvis hela tiden för dessa fåglar.\r\nDe lyckas komma dit även om försvarets skjutfält\r\nfinns där.\r\nJag vill ändå tolka svaret som att det i alla fall\r\nfinns förståelse för att man kanske inte behöver skjuta\r\nså mycket - ju mindre, desto bättre.</pre><pre>Överläggningen var härmed avslutad.</pre><pre>7 §  Svar på interpellation 1996/97:253 om\r\nsvensk-norsk samverkan om skjutfält</pre><pre>Anf.  26  Försvarsminister BJÖRN VON\r\nSYDOW (s):\r\nFru talman! Göthe Knutson har frågat mig vilken\r\ninriktning jag avser att ge frågan om ett gemensamt\r\nsvenskt och norskt utnyttjande av Älvdalens skjutfält i\r\nDalarna. Bakgrunden till Göthe Knutsons fråga är de\r\nnorska planerna att anlägga ett skjutfält intill den\r\nsvenska riksgränsen i Östlandet.\r\nDe norska planer som Göthe Knutson refererar till\r\nhar vållat debatt i Sverige. Det har förekommit ett\r\nflertal artiklar och insändare i tidningarna. Många\r\nmänniskor har skrivit brev till Regeringskansliet och\r\nuttryckt oro för att miljön på den svenska sidan grän-\r\nsen kommer att påverkas av ett skjutfält. Svenska\r\nmyndigheter har i remissvar till norska Forsvarets\r\nbygningstjeneste, som är den myndighet i Norge som\r\nhandlägger frågan, avstyrkt det alternativ som främst\r\nberör Sverige.\r\nFrågan bör ses i två perspektiv. Det ena är de\r\nnorska planerna att anlägga ett skjutfält i Norge. Den-\r\nna fråga har att prövas av norska myndigheter. Frågor\r\nom gränsöverskridande störningar omfattas av inter-\r\nnationella konventioner. Det innebär att om skjutfältet\r\nanläggs så att det medför miljöpåverkan i Sverige\r\nskall detta behandlas i enlighet med dessa konventio-\r\nner. Jag kan nämna att miljöministern svarade på\r\ninterpellationer här i kammaren om denna sak dels i\r\njuni förra året, dels i förra veckan.\r\nDet andra perspektivet, och det är det som Göthe\r\nKnutsons fråga behandlar och det som debatten i dag\r\nkan avse, är om utnyttjandet av befintliga skjutfält kan\r\nsamordnas mellan Sverige och Norge. Som Göthe\r\nKnutson antyder har frågan diskuterats tidigare. Var-\r\nken från svensk eller från norsk sida har det då funnits\r\nnågot större intresse av ett samutnyttjande.\r\nDet finns några förhållanden som har betydelse i\r\ndetta sammanhang. De svenska militära skjut- och\r\növningsfälten är i första hand avsedda för övning med\r\nsvenska militära förband. Mindre utländsk verksam-\r\nhet har visserligen förekommit i t.ex. Älvdalen, men\r\ndet har då avsett övning med förband inom ramen för\r\npågående materielutvecklingsprojekt eller samövning\r\nav förband för internationella insatser.\r\nVidare styrs verksamheten på våra skjutfält av\r\ntillståndsbeslut meddelade med stöd av miljöskydds-\r\nlagen (1969:387). En utökad eller ändrad verksamhet\r\nvid skjutfälten kräver därför en förnyad miljöpröv-\r\nning. Jag kan här lägga till att Försvarsmakten för\r\nnärvarande genomför en frivillig miljöprövning av ett\r\nantal av försvarets skjutfält.\r\nJag vill här även erinra om den verksamhet som\r\nbedrivs vid Försvarets materielverks provplatser,\r\nframför allt vid Vidsel i Älvsbyn. De geografiska\r\nförutsättningarna och personalens kompetens gör\r\ndessa provplatser attraktiva för utländska för-\r\nsvarsmyndigheter och företag. Ett ökat internationellt\r\nsamarbete och provning av viss materiel åt utlandet\r\nökar möjligheterna att på ett kostnadseffektivt sätt\r\nbevara och utveckla den svenska provningskompeten-\r\nsen. Av bl.a. miljöskäl måste detta dock genomföras\r\nmed viss försiktighet. Vissa beslut i dessa frågor bör\r\ndärför fattas av regeringen.\r\nNär det gäller Göthe Knutsons fråga om ett\r\nsamutnyttjande spelar en rad faktorer in.\r\nHar vi i Sverige intresse av att upplåta våra skjut-\r\nfält för andra staters verksamhet?\r\nVilka rättsliga och folkrättsliga aspekter kan fin-\r\nnas?\r\nFinns det intresse i andra stater för att komma hit\r\noch skjuta och öva?\r\nVilka stater skulle kunna bli aktuella?\r\nVilken verksamhet skulle kunna bli aktuell?\r\nSkall ett samutnyttjande avse bara skjut- och öv-\r\nningsfält, eller kan det avse även andra miljöfarli-\r\nga anläggningar för försvaret?\r\nGenom 1996 års försvarsbeslut (prop. 1996/97:4,\r\nbet. 1996/97:FöU1, rskr. 1997/97:109-112) skall den\r\nsvenska försvarsorganisationen i såväl fred som krig\r\nreduceras. Detta innebär naturligtvis att utnyttjandet\r\nav övningsanläggningarna också minskar. Försvarsut-\r\nskottet pekade på detta i sitt betänkande (bet.\r\n1996/97:FöU3 s.12) om försvaret och miljön. Lik-\r\nnande tendenser märks i andra stater.\r\nJag kan nämna att de nordiska försvarsministrarna\r\nvid sitt möte i Kalmar i höstas enades om att utveckla\r\ndet nordiska försvarsmiljösamarbetet på departe-\r\nmentsnivån. Inom ramen för det samarbetet skulle\r\nGöthe Knutsons frågeställningar kunna belysas.\r\nSom Göthe Knutson säkert förstår är frågan om att\r\nupplåta svenska skjutfält för andra staters militära\r\nförband av stor principiell vikt. Jag är inte beredd att\r\ngöra några ställningstaganden i dagsläget. Tack, fru\r\ntalman!</pre><pre>Anf.  27  GÖTHE KNUTSON (m):\r\nFru talman! Tack, försvarsministern. Jag har gi-\r\nvetvis goda syften med den här interpellationen. Det\r\njag föreslår är föranlett av de förfrågningar som har\r\nkommit från Norge beträffande Älvdalen. Jag har ett\r\ntrefaldigt syfte med interpellationen.\r\nJag vill medverka till att skona miljön i ett stort\r\nområde utmed riksgränsen mellan Sverige och Norge.\r\nDet är inte bara i Sverige, i Värmland, som det har\r\nprotesterats mot nytt skjutfält utan också i hög grad i\r\nNorge. Minst ett parti har på sitt landsmöte uttalat\r\nstark kritik mot att anlägga ett skjutfält, ett militärt\r\növningsområde, vid Gravberget, som är ett av de tre\r\nalternativa områden som diskuteras.\r\nVidare är det även en fråga om resursutnyttjande.\r\nÄlvdalens skjutfält ligger klart och färdigt och är\r\nmiljöprövat. Eftersom det svenska försvaret under ett\r\nantal år skurits ned i den omfattningen att övnings-\r\nverksamheten i Älvdalen starkt har minskat, finns det\r\nett utrymme som också har ett ekonomiskt värde. Det\r\nförekommer som bekant en intern debitering inom\r\nFörsvarsmakten. Man kan konstatera att Älvdalens\r\nskjutfält numera går med stor förlust. Det skulle inte\r\nvara ofördelaktigt om den förmögna norska staten\r\ngick in och hjälpte oss härvidlag.\r\nDärmed har jag kommit in på det tredje syftet med\r\ninterpellationen, nämligen frågan om ekonomisk vinst\r\nvid sambruk med Norge. Givetvis är det, som för-\r\nsvarsministern säger, också en principiell fråga. Jag\r\nhar förstått att det pågår ett febrilt internt utrednings-\r\narbete i vårt högkvarter i Stockholm och att högkvar-\r\nteret har lovat att meddela regeringen under april\r\nmånad vad man har kommit fram till i det här avseen-\r\ndet med anledning av förfrågningarna från norska\r\nförsvaret.\r\nHar högkvarteret kanske redan kommit med ett\r\nbesked till regeringen och enkannerligen till för-\r\nsvarsministern? Sker det andra interna utredningar\r\nsamtidigt? Försvarsministern anger ett antal frågor i\r\ninterpellationssvaret. Då frågar jag: Vad gör för-\r\nsvarsministern under tiden? Att försvarsministern inte\r\när beredd att göra några ställningstaganden i dagsläget\r\nhar jag förståelse för. Men då gäller det att ta vara på\r\ntiden, för plötsligt har vi hela skjutfältsfrågan över\r\noss.</pre><pre>Anf.  28  RAGNHILD POHANKA (mp):\r\nFru talman! Jag kunde inte delta i interpellations-\r\ndebatten om det här skjutfältet med Anna Lindh. Jag\r\ntog tillbaka min fråga, så jag tänker inte beröra dessa\r\nområden nu, de blev väl belysta då. Men som Dalare-\r\npresentant känner jag att Älvdalen har nog av sin\r\nmiljöförstörande verksamhet på skjutfältet. Dels\r\nskjuter man på skjutfältet - det är miljöprövat och har\r\nfått koncession - dels störtar man mycket ammuni-\r\ntion, vilket har oerhörda miljökonsekvenser. Jag har\r\ntidigare varit uppe i talarstolen om detta. Dessutom\r\nhotas Älvdalen nu av en ny utbyggnad vid Brunnsberg\r\ni Österdalälven.\r\nDet finns en man som för några år sedan skrev om\r\nvåldtaget land i Storsveriges skugga. Älvdalen är\r\nverkligen hårt prövat när det gäller miljö. Det gäller\r\nbåde älven och skjutfältet.\r\nDet är Gravberget som vi och värmlänningarna\r\ninte vill ha och som även Naturvårdsverket har satt sig\r\nemot. De andra platserna är inte prövade, och det är\r\nmöjligt att vi och förhoppningsvis även norrmännen\r\nkan acceptera ett annat skjutfält litet längre bort från\r\ngränsen.\r\nJag som miljöpartist från Dalarna är emot att man\r\nytterligare skall utnyttja Älvdalen. Jag undrar om det\r\nfinns några planer - det är därför som jag har gått upp\r\ni debatten - på en samordning där.</pre><pre>Anf.  29  Försvarsminister BJÖRN VON\r\nSYDOW (s):\r\nFru talman! Jag tackar både för interpellationen\r\noch för inläggen. Det är intressanta spörsmål av prin-\r\ncipiell karaktär som interpellanten och Ragnhild Po-\r\nhanka tar upp. Jag kommer att avsluta debatten med\r\nsamma ståndpunkt som jag gav uttryck för i slutet av\r\nmitt svar, nämligen att jag inte är beredd att redovisa\r\nnågot ställningstagande beträffande den principiella\r\nfrågan, eftersom den verkligen är mångfacetterad.\r\nJag vill bara nämna några saker.\r\nFortfarande gäller att Norges regering inte har be-\r\ngärt hos Sverige att Norges armé skall få bedriva den\r\ntyp av omfattande övningsverksamhet som man avser\r\natt bedriva på det skjutfält som man själv vill anlägga.\r\nJag vill understryka att Norges regering inte har fram-\r\nfört det önskemålet. Jag har inhämtat att fortfarande\r\nönskar Norges regeringen anlägga skjut- och övnings-\r\nfältet i Norge. Jag hänvisar till vad min kollega Jörgen\r\nKosmo framfört i det norska stortinget, att man vill ha\r\nskjutfältet där därför att man inte vill vara beroende\r\nav utländsk mark för att öva så stora förband som det\r\nnorska försvaret avser att öva med. Det var det första\r\nsom jag ville säga.\r\nDet andra är ett direkt svar till Göthe Knutson.\r\nNej, högkvarteret har inte inkommit med någon skri-\r\nvelse, men det är på gång en sådan som skall ta upp\r\nolika försvarspolitiska och tekniska aspekter på frågan\r\nutländsk övningsverksamhet på svenskt område.\r\nInom Försvarsdepartementet förbereder vi oss för\r\natt hantera Försvarsmaktens kommande skrivelse.\r\nDessutom pågår det på tjänstemannanivå ett arbete\r\nunder de nordiska försvarsministrarna för att man till\r\nhösten skall kunna presentera en reviderad syn på den\r\nmiljöpolicy som vi samfällt skall försöka att genomfö-\r\nra i våra länder. Där är det möjligt att någonting om\r\nskjut- och övningsfält kan dyka upp. Men än så länge\r\nhar jag inte tagit del av materialet.\r\nJag räknar med att vi skall kunna ha en beredning\r\ninom den svenska regeringen av dessa frågor när\r\nhögkvarterets material har inkommit och naturligtvis\r\nockså inför det kommande nordiska försvarsminis-\r\ntermötet.\r\nNär det gäller Ragnhild Pohankas fråga vill jag\r\nbara konstatera att också jag har förstått att det råder\r\ndelade meningar i Sverige och Norge kring de båda\r\nskjutfälten, för att det finns, om ifall de borde finnas\r\noch hur mycket de används. Om verksamheten vid det\r\nsvenska skjutfältet utökas väsentligt då måste - såvitt\r\njag kan förstå - frågan bli föremål för en ny prövning\r\nav de svenska myndigheterna och ytterst av Konces-\r\nsionsnämnden. Det räcker inte med politiska, folk-\r\nrättsliga och försvarspolitiska bevekelsegrunder och\r\nställningstaganden, utan det måste även till en mil-\r\njöprövning ifall det skulle finnas ett intresse hos den\r\nnorska regeringen att bedriva verksamhet på den\r\nsvenska sidan. Så det är ett mångfacetterat problem, i\r\nsynnerhet om man tar in de miljöpolitiska och de\r\nmiljöförvaltningsmässiga aspekterna.</pre><pre>Anf.  30  GÖTHE KNUTSON (m):\r\nFru talman! Det svenska högkvarterets utrednings-\r\narbete just nu kommer sig av förfrågningar från det\r\nsom jag har uttryckt som norska myndigheter, ifrån\r\nFörsvarsmakten. Omfattningen av den norska frågan\r\nkänner jag inte till. Nu har försvarsministern gett en\r\nnågot så att säga begränsad dimension.\r\nDet är emellertid de principiella frågorna som nu\r\nföranleder - jag gör den tolkningen - att försvarsmi-\r\nnistern inte kan ge ett svar i dag. För min del tycker\r\njag att det vore rimligt att försvarsministern i nästa\r\nmånad har ett tillräckligt underlag för att kunna ge ett\r\nbesked. Då är det min och mångas - inte minst i Nor-\r\nge - förhoppning att det blir ett positivt svar. Med\r\nandra ord att det blir tillåtet med en norsk inhyrning i\r\nÄlvdalen.\r\nNär man talar om skjutfält bubblar det genast upp\r\nen mängd pacifistiska strömningar, så jag är inte för-\r\nvånad. Men jag skall inte gå in på detta. Det skulle\r\nkunna uppstå en opinion i Älvdalen, även om den inte\r\nhar varit vare sig synlig eller hörbar under väldigt\r\nlång tid.\r\nSkjutfältet är faktiskt en utomordentlig tillgång.\r\nDet har t.o.m. sagts att man tack vare Älvdalens skjut-\r\nfält har kvar garnisonen i Kristinehamn. Jag hoppas\r\ninnerligt att den möjligheten inte skall raseras av\r\noförtänksamma aktiviteter utifrån.\r\nNär det gäller tillvaratagandet av dessa resurser\r\nlitar jag i hög grad på försvarsminister Björn von\r\nSydow. Med ett kallt konstaterande i interpellations-\r\nsvaret redovisar han möjligheten för även norska\r\növningsmöjligheter, dvs. när den svenska försvar-\r\nsmakten sedan flera år tillbaka tvingats dra ned så\r\nmycket på övningsverksamheten. Jag tycker att det är\r\nrimligt att man tar till vara detta utrymme.\r\nFörsvarsministern redovisade principiella och\r\npraktiska frågor på s. 2 i svaret. Jag vill gärna utgå\r\nifrån att det redan nu pågår ett arbete i Försvarsdepar-\r\ntementet med hjälp av t.ex. Fortifikationsverket och\r\nFMV.\r\nJag skulle väldigt gärna vilja att försvarsministern\r\nredovisar sin syn på de frågor som han själv har ställt\r\nupp, t.ex. den första frågan om vi i Sverige har ett\r\nintresse av \"att upplåta våra skjutfält för andra staters\r\nverksamhet\". Jag påpekade i min interpellation att\r\ndetta redan sker, även om det hittills är i begränsad\r\nomfattning. Men vi måste vara selektiva. Jag frågar\r\nförsvarsministern.</pre><pre>Anf.  31  RAGNHILD POHANKA (mp):\r\nFru talman! Jag vill betona att vare sig Miljöpar-\r\ntiet eller jag själv ifrågasätter att det finns ett skjutfält\r\ni Älvdalen som används av det svenska försvaret. Vad\r\nvi och människor i Älvdalen har ifrågasatt är den\r\nstora störtningen av ammunition som sker där - men\r\ndet rör inte dagens debatt - och varför vi skall upplåta\r\nskjutfältet till utländska övningar.\r\nSedan undrar jag vad som är en förlust för ett\r\nskjutfält. Om man måste ha ett skjutfält för det svens-\r\nka försvaret kostar det ju pengar, och det blir ju inte\r\nbilligare för att det skjuts mera där. Om man däremot\r\nsäljer den rätten till ett annat land kan man naturligt-\r\nvis få in pengar.\r\nJag ville bara klargöra att vi i det här läget inte\r\nifrågasätter skjutfältet som sådant i Älvdalen, utan\r\nvad vi ifrågasätter är att man eventuellt skall anlägga\r\nett skjutfält i Norge så nära den svenska gränsen. Det\r\nskjutfältet bör förflyttas till en annan plats i Norge,\r\nom man nu vill ha ett skjutfält. Jag och Miljöpartiet\r\nförespråkar att man inte skall upplåta Älvdalens skjut-\r\nfält för Norge.</pre><pre>Anf.  32  Försvarsminister BJÖRN VON\r\nSYDOW (s):\r\nFru talman! De frågor som jag har ställt i mitt in-\r\nterpellationssvar är ju rätt långtgående och av princi-\r\npiell karaktär. I dag är läget det att det, med begrän-\r\nsade undantag, är en principiell hållning från oss att\r\ninte tillåta utländsk trupp eller utländsk militär att\r\nvistas på Sveriges territorium. Det är en betydelsefull\r\nsak. Dessutom är frågan, som jag pekade på, om vi\r\nskall ändra på det: Vilken praxis skall vi i så fall ha,\r\noch på vilket sätt skall vi i så fall välja ut de länder\r\nsom skall kunna få vistas i t.ex. övningssyfte på vårt\r\nterritorium? Jag tror inte att det är möjligt att jag inom\r\nnågon månad eller så, som interpellanten hoppas,\r\nskulle kunna ta ställning till och föreslå regeringen ett\r\nställningstagande om detta.\r\nNär det sedan gäller Pohankas fråga har jag väl\r\nnoterat vilken synpunkt ni i Miljöpartiet har, nämligen\r\natt ni inte önskar att det skall vara mer ammunitions-\r\nrester på det nuvarande skjutfältet. Jag är klar över att\r\ndet är ert argument.\r\nJag vill bara nämna, att om en svensk myndighet\r\neller det svenska försvaret vill utöka verksamhet på\r\nnågot sätt måste det ske en ny prövning. Då kommer\r\nden här saken att vägas in. Jag känner inte till vad\r\nexperter anser om de här resterna eller hur miljöfarli-\r\nga de är, men jag kan förstå poängen att de måste\r\nvägas in. Jag har inte alls något att erinra mot att\r\nmyndigheterna väger in ammunitionsrester och sådant\r\nnär man gör en bedömning i en miljöprövningsfråga.\r\nJag förstår fuller väl vad det är fråga om.\r\nÄrendet är väl värt att debattera, men det är ett\r\nkomplext problem som både interpellanten och\r\nRagnhild Pohanka tar upp i sina debattinlägg här i\r\ndag.</pre><pre>Anf.  33  GÖTHE KNUTSON (m):\r\nFru talman! Jag tackar försvarsministern för den\r\nfortsatta diskussionen. Jag vill gärna hoppas att det är\r\nmöjligt att göra ett ställningstagande på en månad.\r\nDet är en ganska lång tid; 30 dagar och 30 nätter.\r\nDet kan bli ett akut läge. Den norska regeringen\r\nmåste ju ta ett beslut, eftersom man måste ha ett mili-\r\ntärt övningsområde med skjutfält i östlandet. Det är\r\nkonstaterat. Det låter sig naturligtvis sägas att norr-\r\nmännen får klara upp det här själva, men samtidigt\r\ntalar vi ju nu om Partnerskap för fred, PFP. För-\r\nsvarsministern och andra som samlades på Åland\r\nhäromdagen talade om ett nordiskt försvarssamarbete,\r\nsom i ett scenario är så långtgående att man skulle\r\nkunna slopa diskussionen om svenskt och norskt in-\r\nlemmande i NATO-försvaret. Så uppfattade jag refe-\r\nraten. Som gammal journalist är jag medveten om att\r\nde kan vara felaktiga, men sanningen brukar ändå\r\nfinnas väldigt nära även i sådana referat.\r\nNär vi nu har kommit in i en helt ny säkerhetspo-\r\nlitisk situation i Europa borde vi väl också kunna\r\nkomma in i ett nordiskt, mycket begränsat försvars-\r\npolitiskt samarbete. Här ligger ett skjutfält i Sverige\r\nintill riksgränsen och väntar på att användas mera\r\neffektivt.</pre><pre>Anf.  34  Försvarsminister BJÖRN VON\r\nSYDOW (s):\r\nFru talman! Jag hade gärna sett att interpellanten\r\nhade varit i tillfälle att ha sista ordet här. Interpellan-\r\nten gjorde en något konstifik sammanfattning av vad\r\nsom har förevarit i Mariehamn i går, så jag vill reda ut\r\nvad som i själva verket har hänt.\r\nFörre presidenten Koivisto har i fredags hållit ett\r\ntal i Finland där han har argumenterat för ett ökat\r\nfinländsk-svenskt samarbete på försvars- och säker-\r\nhetspolitikens område. Han har även önskat mer sam-\r\nverkan när det gäller försvar. Han har gjort det med\r\nen argumentation om att man i Finland därigenom\r\nskulle komma bort från den diskussion som där förs\r\nom Finlands medlemskap i NATO. Det är förre presi-\r\ndenten Koivistos sätt att argumentera. Det var en\r\nnyhetsartikel om det i Svenska Dagbladet i lördags.\r\nJag hade i Mariehamn kontakt med min finländska\r\nkollega Anneli Taina, och det ägde rum ett samtal på\r\ndet nordiska försvarsministermötet på Grönland - det\r\nvar bara mellan våra två delegationer från Sverige och\r\nFinland. Där kom vi fram till att våra länders allians-\r\nfrihet har kommit att bli alltmera lika varandra och att\r\nvi därför borde göra en inventering av om det finns\r\nnågra möjligheter att förstärka samverkan när det\r\ngäller försvar, materiel och forskning. Det nämndes\r\nutbyte av officerare till högskolekurser, möjligheten\r\natt sätta upp en gemensam trupp, en bataljon för in-\r\nternationell tjänst osv. Det var det som jag i går också\r\nnämnde i Mariehamn.\r\nDet ägde alltså rum ett samtal mellan den svenske\r\noch den finska försvarsministern på Grönland i sam-\r\nband med det nordiska försvarsministermötet. Men\r\ndet är alltså en sak som ligger helt vid sidan av det vi\r\nförhandlar om och diskuterar. Min företrädare har\r\ndiskuterat miljöfrågor, och det är det som kommer att\r\nredovisas vid det nordiska försvarsministermötet i\r\nhöst.</pre><pre>Överläggningen var härmed avslutad.</pre><pre>8 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkanden 1996/97:KU23\r\noch KU24\r\nJustitieutskottets betänkanden 1996/97:JuU14 och\r\nJuU15\r\nLagutskottets betänkande 1996/97:LU15\r\nSocialförsäkringsutskottets betänkande\r\n1996/97:SfU14\r\nSocialutskottets betänkanden 1996/97:SoU10 och\r\nSoU15\r\nKulturutskottets betänkanden 1996/97:KrU8 och\r\nKrU10\r\nJordbruksutskottets betänkanden 1996/97:JoU8,\r\nJoU10 och JoU21</pre><pre>9 §  Anmälan om interpellation</pre><pre>Anmäldes att följande interpellation framställts</pre><pre>den 21 april</pre><pre>1996/97:278 av Birgitta Wistrand (m) till kulturmi-\r\nnistern\r\nKulturprogram i SVT</pre><pre>Interpellationen redovisas i bilaga som fogas till\r\nriksdagens snabbprotokoll tisdagen den 29 april.</pre><pre>10 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 21 april</pre><pre>1996/97:478 av Gun Hellsvik (m) till justitieministern\r\nKostnadsansvaret vid §12-placering\r\n1996/97:479 av Gun Hellsvik (m) till justitieministern\r\nEkobrottsmyndigheten\r\n1996/97:480 av Karl-Gösta Svenson (m) till statsrå-\r\ndet Maj-Inger Klingvall\r\nUnderhållsstöd</pre><pre>den 22 april</pre><pre>1996/97:481 av Mikael Odenberg (m) till finansmi-\r\nnistern\r\nNäringsdepartementet\r\n1996/97:482 av Marietta de Pourbaix-Lundin (m) till\r\nkommunikationsministern\r\nSödertörnsleden</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 29 april.</pre><pre>11 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit</pre><pre>den 18 april</pre><pre>1996/97:440 av Carina Hägg (s) till utrikesministern\r\nFörbud mot trampminor\r\n1996/97:456 av Berndt Ekholm (s) till utrikesminis-\r\ntern\r\nValet i Algeriet</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 29 april.</pre><pre>12 §  Kammaren åtskildes kl. 15.57.</pre><pre>\r\nFörhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}