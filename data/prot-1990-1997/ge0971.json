{"dokumentstatus":{"dokument":{"hangar_id":"2438959","dok_id":"GE0971","rm":"1990/91","beteckning":"71","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"71","slutnummer":"0","datum":"1991-03-05 00:00:00","systemdatum":"2010-02-17 00:00:00","publicerad":"1991-03-05 00:00:00","titel":"Riksdagens snabbprotokoll 1990/91:71 Tisdagen den 5 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{69548030-B267-4ABD-B7A5-D039B5092380}","dokument_url_text":"http://data.riksdagen.se/dokument/GE0971/text","dokument_url_html":"http://data.riksdagen.se/dokument/GE0971","dokumentstatus_url_xml":"http://data.riksdagen.se/dokumentstatus/GE0971","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:71</div>\r\n<div class=\"sidhuvud_datum\">Tisdagen den 5 mars</div>\r\n<div class=\"sidhuvud_klockslag\">Kl. 14.30</div>\r\n<hr class=\"sidhuvud_linje\">\r\n<pre>1 § Svar på fråga  1990/91:434 om förslaget om\r\nrapporteringsskyldighet om enskildas innehav av\r\nkonst m.m.</pre><pre>Anf. 1 Statsrådet ERIK ÅSBRINK (s):</pre><pre>Herr talman! Knut Wachtmeister har frågat hur jag\r\nställer mig till ett uttalande av riksskatteverket i ett\r\nremissvar som rör förmögenhetsskatten.</pre><pre>Riksskatteverket har yttrat sig över en\r\ndepartementspromemoria om reformerad\r\nförmögenhetsbeskattning (Ds 1990:91). I\r\npromemorian föreslås bl.a. beskattning av innehav\r\nav konst och andra värdeföremål i den mån värdet\r\növerstiger ett visst större belopp. Verket har i sitt\r\nremissvar sagt att möjligheten att införa\r\nuppgiftsskyldighet för försäkringsbolag,\r\nauktionsfirmor och liknande inrättningar bör\r\növervägas om promemorieförslaget genomförs i\r\ndenna del.</pre><pre>Jag har tidigare framhållit att regeringen inte har\r\ntagit ställning till utformningen av\r\nförmögenhetsbeskattningen i framtiden.\r\nRemissbehandlingen av promemorieförslaget har i\r\ndagarna avslutats och jag har ännu inte haft tillfälle\r\natt gå igenom synpunkterna i svaren.</pre><pre>Knut Wacthmeister får därför invänta den fortsatta\r\nberedningen och de ytterligare överväganden som\r\nkrävs i ämnet innan regeringen tar ställning till\r\nfrågorna.</pre><pre>Anf. 2 KNUT WACHTMEISTER (m):</pre><pre>Herr talman! Jag tackar statsrådet för svaret.\r\nSedan frågan väcktes den 21 februari har den nya\r\npropositionsförteckningen för innevarande\r\nriksmöte kommit utan att någon\r\nförmögenhetsskatteproposition angivits. Jag hade\r\nalltså hoppats att Erik Åsbrinks svar skulle ha blivit\r\natt det inte kommer någon proposition i vår, varför\r\nriksskatteverkets remissvar saknar all aktualitet.</pre><pre>Det behövs ingen längre eftertanke för att\r\nkonstatera att riksskatteverkets förslag är befängt.\r\nFörslaget om uppgiftsskyldighet för\r\nförsäkringsbolag, auktionsfirmor m.fl. luktar\r\npolisstat lång väg och är ovärdigt ett rättssamhälle.\r\nDessutom skulle resultatet bli magert, eftersom\r\nförsäkringarna skulle tecknas utomlands och\r\nkonsthandeln skulle lämna Bukowskis och Beijers\r\noch flytta ner i källaren.</pre><pre>Jag förutsätter att statsrådet inte avser att i nästa\r\ndubbelbeskattningsavtal med våra grannländer\r\nkräva uppgiftsskyldighet för dessa länders\r\nförsäkringsbolag.</pre><pre>Jag tycker också att det är inkonsekvent av\r\nriksskatteverket att genom detta angiveriförslag\r\nhota integriteten, samtidigt som man motiverar sitt\r\nförslag att slopa sambeskattningen för förmögenhet\r\nenligt följande: ''Det framstår som mindre\r\ntilltalande att samtliga skattskyldiga skall lämna\r\nuppgifter om sina personliga förhållanden.''</pre><pre>Jag ställde frågan redan nu för att ge statsrådet\r\nmöjlighet att på ett tidigt stadium döva oron hos\r\nalla dem som ser en polisstat skymta runt hörnet.</pre><pre>Även om hela remissmaterialet inte är\r\ngenomgånget, borde Erik Åsbrink här och nu\r\nkunna ta avstånd från de redovisade propåerna från\r\nriksskatteverket. Vill statsrådet göra detta?</pre><pre>Anf. 3 Statsrådet ERIK ÅSBRINK (s):</pre><pre>Herr talman! Knut Wacthmeister hade hoppats att\r\ndet inte skulle läggas fram någon proposition om\r\nförmögenhetsskatten i vår. Jag vet inte om jag skall\r\ntolka detta som att Knut Wacthmeister anser att\r\nden nuvarande förmögenhetsbeskattningen är bra\r\noch att han av den anledningen inte vill se något\r\nförslag till förändringar.</pre><pre>För min del anser jag att den nuvarande\r\nförmögenhetsbeskattningen inte är bra. Det\r\nkommer att läggas fram förslag om förändringar av\r\nförmögenhetsbeskattningen. Här som på många\r\nandra områden inom skattepolitiken är det\r\nuppenbart att det krävs en socialdemokratisk\r\nregering för att man skall ha kraft att ta itu med de\r\nproblem som kan iakttas.</pre><pre>Däremot kan jag inte nu utlova att det kommer en\r\nproposition under vårriksdagen. Det är möjligt,\r\nmen jag kan inte ge några hundraprocentiga\r\ngarantier. Av den anledningen finns det inte med\r\nnågon förmögenhetsskatteproposition i\r\npropositionsförteckningen. Där tas bara upp\r\nsådana förslag som helt säkert kommer att läggas\r\nfram.</pre><pre>När det gäller karakteristiken av riksskatteverkets\r\nremissvar, får riksskatteverket självt svara för sina\r\nyttranden. Det är jag övertygad om att man är\r\nkapabel till. Det omdöme som Knut Wacthmeister\r\nfällde är oerhört hårt och egentligen kränkande för\r\nriksskatteverket. Riksskatteverket har i enlighet\r\nmed sin skyldighet påtalat de konsekvenser som ett\r\ngenomförande av förslaget skulle innebära. I det\r\nhär fallet, som rör beskattning av vissa föremål,\r\nanser riksskatteverket att det krävs en utbyggd\r\nkontroll för att det hela skall fungera. Det är vad\r\nsom har påtalats. Att därav dra slutsatsen att\r\nriksskatteverket förordar en polisstat och ett\r\nangiverisystem är med förlov sagt grova överdrifter.</pre><pre>Anf. 4 KNUT WACHTEMEISTER (m):</pre><pre>Herr talman! Jag anser inte att den nuvarande\r\nförmögenhetsbeskattningen är bra. De gamla\r\nreglerna är dock definitivt bättre än de som\r\ntjänstemannapromemorian utmynnar i med\r\nslopade spärregler och väsentligt skärpt\r\nbeskattning för många av de företag som är\r\nlivsviktiga för en fortsatt hög levnadsstandard i vårt\r\nland. Därför är det bättre att ha kvar de gamla\r\nreglerna under 1991. Därmed inte sagt att de är bra.</pre><pre>Beträffande mitt hårda omdöme om\r\nriksskatteverkets förslag citerade jag vad mängder\r\nav tidningar har skrivit. Upprördheten har varit\r\nstor. Om detta förslag drivs igenom är inte uttrycket\r\n''polisstat'' för kraftigt.</pre><pre>Eftersom det inte finns med någon proposition om\r\nförmögenhetsbeskattning i\r\npropositionsförteckningen, hade jag hoppats och\r\ntrott att statsrådet skulle säga att det inte blir något\r\nförslag, men ett sådant får vi tydligen leva med. Jag\r\ntycker ändå att statsrådet borde kunna ta avstånd\r\noch här försäkra att det inte kommer att krävas\r\nnågon uppgiftsskyldighet för försäkringsbolag och\r\nauktionsfirmor.</pre><pre>Anf. 5 Statsrådet ERIK ÅSBRINK (s):</pre><pre>Herr talman! Man bör vara varsam med orden.\r\nMan skall inte använda ord som ''polisstat'' och\r\n''angiverisystem'' när det talas om ordningar för att\r\nupprätthålla en fungerande skattekontroll. Dessa\r\nbegrepp bör reserveras för de tillfällen då de är\r\nerforderliga. Devalvera inte deras betydelse genom\r\natt använda dem i tid och otid i de mest obefogade\r\nsammanhang!</pre><pre>Man kan ha delade meningar om vilket som är bäst,\r\ndet nuvarande förmögenhetsskattesystemet eller\r\ndet förslag som förordas i promemorian. För min\r\ndel nöjer jag mig med att i dag konstatera att det\r\nnuvarande systemet inte är bra. Det är orättvist och\r\nkrångligt, samtidigt som det ger upphov till en\r\nmängd skatteplaneringsåtgärder och transaktioner\r\nsom enbart har sin grund i olikformigheter och\r\nluckor i skattesystemet utan något annat\r\nekonomiskt värde. Därfär är det angeläget att det\r\nskapas ett bättre system, och det är vår ambition att\r\nåstadkomma ett sådant.</pre><pre>Anf. 6 KNUT WACHTMEISTER (m):</pre><pre>Herr talman! Det är glädjande att statsrådet anser\r\natt de nuvarande systemet är dåligt. När man nu har\r\nskärpt kapitalbeskattningen med 30--35 miljarder,\r\nborde statsrådet här och nu kunna säga att det inte\r\nbehövs någon förmögenhetsbeskattning, eftersom\r\nen sådan är negativ för det svenska folkhushållet.</pre><pre>Statsrådet sade att jag använde hårda ord. Från\r\nriksskatteverket har man uppenbarligen inte litat\r\npå att självdeklarationerna verkligen är upprättade\r\npå deklaranternas heder och samvete. Det måste\r\nman lita till i alla andra sammanhang. Varför skall\r\ndå försäkringsbolag och auktionsfirmor ha denna\r\nuppgiftsskyldighet, som så har upprört många\r\nmänniskor? Jag hoppas att statsrådet kan ge ett\r\nsvar.</pre><pre>Överläggningen var härmed avslutad.</pre><pre>2 § Svar på fråga  1990/91:439 om avdragsrätten\r\nför ingående moms på vissa lätta lastbilar</pre><pre>Anf. 7 Statsrådet ERIK ÅSBRINK (s):</pre><pre>Herr talman! Karl-Gösta Svenson har, mot\r\nbakgrund av vad riksdagen har gett till känna som\r\nsin mening i fråga om beskattning av privat\r\nnyttjande av tillgångar som ingår i\r\nmervärdeskattepliktig verksamhet och som\r\nanskaffats med avdragsrätt samt de\r\nkonkurrenssnedvridningar som föreligger mellan\r\nföretag inom transportnäringen, frågat mig när\r\nregeringen avser att återkomma till riksdagen med\r\nförslag om sådan förmånsbeskattning samt om ett\r\nslopande av avdragsförbudet avseende personbilar\r\noch lätta lastbilar med skåpkarosseri.</pre><pre>Frågan om ett slopande av det generella\r\navdragsförbudet för ingående mervärdeskatt som\r\nbelöper på förvärv av personbilar och lätta lastbilar\r\nmed skåpkarosseri och även om beskattning av\r\nprivat nyttjande av fordon och andra tillgångar i\r\nmervärdeskattepliktig verksamhet, behandlas av\r\nutredningen om teknisk översyn av\r\nmervärdeskattelagen.</pre><pre>Enligt direktiven skall utredningen redovisa\r\nresultatet av sitt arbete senast under år 1991. Jag är\r\ninte beredd att lämna några förslag till riksdagen i\r\ndessa frågor innan utredningen har slutfört sitt\r\narbete.</pre><pre>Anf. 8 KARL-GÖSTA SVENSON (m):</pre><pre>Herr talman! Jag tackar statsrådet för svaret.\r\nAvdragsförbudet när det gäller rörelsebilar innebär\r\nju att det uppkommer dels kumulativa effekter,\r\ndels konkurrenssnedvridande effekter. Jag\r\nförmodar att statsrådet håller med mig om att det\r\när högst otillfredsställande att rena rörelsebilar\r\nbehandlas olika. Man får inte göra momsavdrag för\r\nen verkstads- och servicebil eller en bageribil med\r\ntextreklam, medan avdrag är tillåtet för en taxibil.\r\nDet blir då konkurrenssnedvridande effekter\r\nmellan t.ex. ett budbilsåkeri här i Stockholm och\r\ntaxi, som kan utföra samma tjänster. Man får göra\r\navdrag för anskaffande av en taxibil men inte för\r\ninköp av en budbil.</pre><pre>Jag anser att frågan är väl utredd. Om jag minns\r\nrätt förordade riksskatteverket den här typen av\r\nlösning i sitt remissvar till KIS, som också\r\nbehandlar denna fråga. Regeringen har haft rätt\r\nlång tid på sig sedan beslutet fattades i riksdagen i\r\njuni 1990. Jag vill då fråga statsrådet: Är statsrådet\r\nberedd att åstadkomma en bättre, neutral lösning\r\noch att ge utredningen direktiv om en\r\ntidigareläggning av denna del av\r\nutredningsuppdraget?</pre><pre>Anf. 9 Statsrådet ERIK ÅSBRINK (s):</pre><pre>Herr talman! Vi är nog i grunden överens i synen\r\npå dessa frågor. Här finns fortfarande vissa\r\noformligheter kvar i lagstiftningen, som skapar\r\nkonkurrenssnedvridningar. Dessa har redan rättats\r\ntill på vissa punkter och vi avser att också rätta till\r\nåterstående punkter. Samtidigt rör det sig om\r\nganska komplicerade frågor, och det krävs därför\r\ningående överväganden. Sådana sker nu i den\r\nutredning som har tillsatts. Såvitt jag har hört avser\r\nutredningen att lägga fram sitt förslag till hösten.\r\nDärefter avser regeringen att framlägga ett förslag\r\ntill riksdagen så att dessa frågor kan klaras ut.</pre><pre>Anf. 10 KARL-GÖSTA SVENSON (m):</pre><pre>Herr talman! Då tackar jag för statsrådets besked.</pre><pre>Överläggningen var härmed avslutad.</pre><pre>3 § Svar på fråga  1990/91:435 om nedsättningen\r\nav arbetsgivaravgiften i stödområde 1</pre><pre>Anf. 11 Industriminister RUNE MOLIN (s):</pre><pre>Herr talman! Ingrid Hemmingsson har frågat om\r\narbetsmarknadsministern kommer att undanröja\r\nde orättvisor som frågeställaren anser kan drabba\r\nföretag inom samma bransch inom stödområde 1,\r\neftersom nedsättningen av arbetsgivaravgiften inte\r\ngäller alla typer av verksamhet.</pre><pre>Arbetet inom regeringen är så fördelat att det är jag\r\nsom skall svara på frågan.</pre><pre>Bakgrunden till frågan är att restaurang- och\r\nkaféverksamhet inom stödområde 1, som drivs i\r\nsamband med hotell-, pensionat- eller\r\ncampingverksamhet kan få nedsättning av\r\nsocialavgifter. Detta anser Ingrid Hemmingsson\r\nvara orättvist gentemot t.ex. en servering som drivs\r\ni kombination med liftanläggning, eller en\r\nfristående restaurang eller servering, vilka enligt\r\ngällande bestämmelser inte får del av\r\nnedsättningen.</pre><pre>Nedsättning av socialavgifter som regionalpolitisk\r\nstödform har tillämpats sedan år 1982. Den\r\ngeografiska och branschmässiga avgränsningen har\r\nvarierat under åren. I fjol beslöt riksdagen att utöka\r\ndet geografiska området till att omfatta bl.a. hela\r\nstödområde 1 samt att utöka den branschmässiga\r\nomfattningen till att gälla restaurang- och\r\nkaféverksamhet som drivs i samband med hotell-,\r\npensionat- eller campingrörelse.</pre><pre>Syftet med den senare förändringen var att komma\r\ntill rätta med problemet att rent tekniskt avgränsa\r\nvad som är restaurang- resp. hotellverksamhet när\r\nbåda verksamheterna drivs i ett och samma företag.</pre><pre>Givetvis kan varje ändrad avgränsning medföra\r\nrisk för att nya gränsdragningsproblem uppstår.\r\nIngrid Hemmingssons fråga visar på att så är fallet\r\ndenna gång.</pre><pre>Regeringen har bl.a. i den regionalpolitiska\r\npropositionen understrukit behovet av löpande\r\nutvärderingar av de regionalpolitiska\r\nstödformerna. Regeringen avser att i annat\r\nsammanhang ge statens industriverk närmare\r\nriktlinjer för detta arbete. I utvärderingen bör ingå\r\natt även behandla det problem som Ingrid\r\nHemmingsson tar upp.</pre><pre></pre><pre>Anf. 12 INGRID HEMMINGSSON (m):</pre><pre>Herr talman! Jag vill tacka industrimininstern för\r\nsvaret.</pre><pre>Jag har tagit Funäsdalen-Tänndalen som exempel,\r\neftersom de är små orter där turismen är den\r\nbransch som alla arbetar inom. Dessa turistföretag\r\nhar gemensam marknadsföring, säljbolag, liftkort\r\nosv. Det verkar då underligt att nedsättningen av\r\narbetsgivaravgiften är så olika inom de olika\r\nföretagen.</pre><pre>T.ex. Tännportens liftanläggning med restaurang\r\nfår inte någon nedsättning. Men grannen Hamra\r\nmed liftanläggning, restaurang och\r\nhusvagnscamping får en nedsättning. En annan\r\ngranne, Svansjöliften med restaurang, får en\r\nnedsättning, eftersom ägaren har ett hotell litet\r\nlängre bort. Allt detta gör att det uppstår en stor\r\nosäkerhet.</pre><pre>Visst kan jag hålla med om att det behövs löpande\r\nutvärderingar. Visst är det en tröst i det hela att\r\nregeringen avser att i annat sammanhang utvärdera\r\ndetta. Men det räcker inte. Utvärderingar brukar ta\r\nganska lång tid och brukar inte heller komma till\r\nstånd förrän saker och ting har pågått en tid. I det\r\nhär fallet måste en utvärdering ske snabbare. Jag\r\nskulle vilja ha industrimininsterns ord i denna\r\ntalarstol på att detta måste behandlas snabbare än\r\nvad som sker i vanliga fall. Problemen är så\r\npåtagliga och gränsdragningarna är så oklara att\r\nföretagarna i branschen vet själva inte i förväg om\r\nde är berättigade till nedsättning eller inte. Det blir\r\ndå en otroligt snedvriden konkurrens.</pre><pre>Anf. 13 Industriminister RUNE MOLIN (s):</pre><pre>Herr talman! Det innebär stora besvär att sätta\r\ngränser i detta sammanhang. Det fanns en gräns\r\ntidigare som så att säga gick mitt inne i hotellet, dvs.\r\nverksamheten i hotelldelen hade en nedsatt\r\nsocialavgift medan restaurangverksamheten inte\r\nhade det. Nu flyttas gränsen på förslag av\r\nregionalpolitiska kommittén så att hela hotellet med\r\nrestaurang innefattas med i avgiften medan enskild\r\nrestaurang- eller kaféverksamhet kommer utanför.\r\nHur vi än gör kommer det att bli\r\ngränsdragningsproblem. Om det skall finnas ett\r\nalternativ bör det utredas noggrant. Det kommer\r\natt ske i samband med utvärderingen.</pre><pre>Anf. 14 INGRID HEMMINGSSON (m):</pre><pre>Herr talman! En sak som man har glömt här är att\r\nturistbranschen består av många olika delar. Det\r\ngår inte att särskilja dem. Det är bara på senare tid\r\nsom turismen har betraktats som en näring. Det\r\nfinns faktiskt en lösning på detta som är bra. Alla\r\nverksamheter inom stödområde 1 skall få denna\r\nnedsättning utom de som är föreslagna sedan\r\ntidigare att undantas, dvs. kommunala och statliga\r\nverksamheter. Detta vore väl ändå det bästa? Då\r\nskulle man slippa gränsdragningar, och hela\r\nregionen skulle få en skjuts. Det finns egentligen\r\ningen anledning att undanta några företag. All\r\nprivat verksamhet skulle få denna nedsättning.\r\nDetta vore väl något att skicka med\r\nindustriministern när dessa övervägningar skall\r\ngöras i framtiden?</pre><pre>Anf. 15 Industriminister RUNE MOLIN (s):</pre><pre>Herr talman! Jo, man kan skicka mycket med\r\nindustriministern. Det vore dock bra om jag fick\r\nockså litet pengar med mig. Det kostar en hel del.</pre><pre>Anf. 16 INGRID HEMMINGSSON (m):</pre><pre>Herr talman! Vi från moderat håll har föreslagit\r\ndet. Men då handlar det också om hur mycket\r\nstödområdena skall utvidgas. I den senaste\r\nomgången i arbetsmarknadsutskottet utvidgades\r\nstödområdena. Det kanske görs på grund av sådana\r\nbegränsningar. I alla sammanhang där det\r\nförekommer begränsningar och selektiva lösningar,\r\nblir det sådana här problem. Därför måste det till\r\nlitet mera generella lättnader för att dessa delar av\r\nlandet skall kunna utvecklas efter sina\r\nförutsättningar.</pre><pre>Anf. 17 Industriminister RUNE MOLIN (s):</pre><pre>Herr talman! När vi förändrade reglerna för\r\nnedsättning av sociala avgifter, skedde det inom de\r\nekonomiska ramar som vi tidigare hade för\r\nnedsättning av sociala avgifter. Ingrid\r\nHemmingsson föreslår att stödet skall utvidgas.\r\nMen det kostar mera pengar, och då måste hon\r\nockså redovisa hur det skall finansieras.</pre><pre>Anf. 18 INGRID HEMMINGSSON (m):</pre><pre>Herr talman! Nej, det är faktiskt inte sant. Jag\r\nmenar att denna förändring skall kunna göras inom\r\nde ekonomiska ramar som finns i dag. Det handlar\r\nom båda stödområdena. Det finns även många\r\nandra skäl att se över den stödområdesindelning\r\nsom har kommit till stånd. Det kan visst ske inom\r\nde nuvarande ekonomiska ramarna.</pre><pre>Anf. 19 Industriminister RUNE MOLIN (s):</pre><pre>Herr talman! Fru Hemmingsson är välkommen att\r\nväcka en motion till riksdagen. Det är den vägen\r\nsom förslaget kan aktualiseras.</pre><pre>Anf. 20 INGRID HEMMINGSSON (m):</pre><pre>Herr talman! Den motionen finns redan.</pre><pre>Överläggningen var härmed avslutad.</pre><pre>4 § Svar på fråga  1990/91:432 om krigets offer i\r\nKuwait och Irak</pre><pre>Anf. 21 Statsrådet LENA HJELM-WALLÉN\r\n(s):</pre><pre>Herr talman! Hans Göran Franck har frågat mig\r\nom i vilken utsträckning och till vilket belopp\r\nSverige lämnat humanitär hjälp till krigets offer i\r\nKuwait och Irak samt vilka åtgärder som kommer\r\natt vidtas för att utöka stödet till krigsdrabbade\r\nmänniskor som vistas i dessa länder.</pre><pre>Regeringen har med kraft verkat för ett brett\r\ninternationellt humanitärt stöd till offren för kriget\r\ni Kuwait och Irak. Sverige har också lämnat\r\nbetydande bidrag för att bistå dessa människor.\r\nUnder hösten 1990 anslogs ca 120 milj.kr., främst\r\ntill tredjelandsmedborgare på flykt från Irak och\r\nKuwait. 4 milj.kr. utgick som stöd till Rädda\r\nbarnen för en leverans av läkemedel för barn i Irak.</pre><pre>När kriget utvidgades i januari i år presenterade FN\r\nresp. Internationella röda korset handlingsplaner\r\nför ett samfällt agerande i regionen. Regeringen\r\nfann dessa planer väl genomtänkta och bidrog\r\ndärför med 42 milj.kr. till dessa program. Den\r\nsvenska regeringens agerande för samordnande\r\ninsatser i krigets tidigare skede har starkt bidragit\r\ntill förbättrad koordinering och information kring\r\nhumanitära insatser i regionen.</pre><pre>Röda korset kunde i början av februari efter\r\nförhandlingar med irakiska regeringen uppta\r\nregelbundna leveranser av läkemedel och andra\r\nförnödenheter, bl.a. svenska sådana, till Irak. Röda\r\nkorset sätter nu upp fältsjukhus i gränstrakterna i\r\nIraks grannländer i förhoppningen om att snarast få\r\ntillstånd att flytta dessa till Irak. Svensk personal\r\ndeltar vid ett av dessa sjukhus. FNs barnfond och\r\nFNs världshälsoorganisation har för bara någon\r\nvecka sedan besökt Irak och kommer att lägga fram\r\nen plan för hjälpoperationer, vilken regeringen\r\nkommer att studera i positiv anda.</pre><pre>Utöver dessa strikt humanitära insatser har\r\nregeringen också beslutat om stöd till Egypten,\r\nJordanien och Turkiet, vilka alla drabbats hårt av\r\nkriget vid Persiska viken. Sammanlagt 130 milj.kr.\r\nkommer att användas för stöd till utsatta grupper i\r\ndessa länder. Regeringen har också verkat för att\r\ndet internationella samfundet skall uppmärksamma\r\natt palestinierna drabbats hårt av kriget och att stöd\r\nskall utgå också till dem.</pre><pre>Just nu råder eld upphör i kriget. Denna glädjande\r\nutveckling har öppnat nya möjligheter för\r\ninternationella organisationer att verka i Irak men\r\nockså att komma in i Kuwait, som varit stängt sedan\r\nden 2 augusti i fjol. Stora behov har därvid\r\nblottlagts. FN och Röda korset har betydande\r\nuppgifter framför sig för att ge stöd till de\r\nmänniskor som drabbats. Sverige kommer att\r\nmedverka på bästa sätt i detta arbete. Regeringen\r\nvälkomnar också beslutet av FNs\r\ngeneralsekreterare att sända Martti Ahtisaari till\r\nGulfområdet för att på plats bedöma de aktuella\r\nbehoven i regionen.</pre><pre>Tredje vice talmannen konstaterade att\r\nfrågeställaren ej var närvarande i kammaren och\r\nförklarade överläggningen avslutad.</pre><pre>\r\n5 § Svar på frågorna 1990/91:427, 430 och 431\r\nom vapenexport m.m. till krigförande länder vid\r\nPersiska viken</pre><pre>Anf. 22 Statsrådet Anita Gradin (s):</pre><pre>Herr talman! Viola Claesson har frågat\r\nutrikesministern om regeringen lämnat klartecken\r\ntill export av minsvepare till krigsområdet i\r\nMellersta Östern. Arbetet inom regeringen är så\r\nfördelat att det är jag som skall svara på frågan.\r\nHans Göran Franck har frågat mig i vilken\r\nutsträckning det är aktuellt att under den närmaste\r\ntiden pröva framställningar om\r\nvapenexporttillstånd till de krigförande och om\r\nregeringen är beredd att förklara att ingen\r\nvapenexport till de krigförande vid Persiska viken\r\nskall medges så länge kriget pågår. Gudrun\r\nSchyman har frågat mig om jag är beredd att bringa\r\nklarhet i de påstådda leveranserna av minsvepare\r\ntill FN-alliansen. Jag besvarar de tre frågorna\r\ntillsammans.</pre><pre>Sedan frågorna ställdes har stridshandlingarna vid\r\nPersiska viken upphört. Jag vill här belysa den\r\nprincipiella frågeställning som har väckts samt\r\nredovisa regeringens inställning.</pre><pre>Den svenska vapenexportpolitiken bestäms av en\r\navvägning mellan de försvarspolitiska skälen för\r\nexport och de utrikes- och neutralitetspolitiska skäl\r\nsom ibland talar emot export till ett visst land.\r\nSkälet till att en viss export ansetts behövas är att vi\r\nendast därmed skulle kunna upprätthålla en\r\nnödvändig värnkraft i vårt eget försvar. Skälen\r\nemot betingas av att vi inte genom vapenexport till\r\nvissa länder vill dras in i konfliker på ett sätt som\r\nförsvårar våra möjligheter att utifrån vårt\r\nsäkerhetspolitiska läge upprätthålla en trovärdig\r\nneutralitetspolitik.</pre><pre>Beslut om vapenexport innebär svåra politiska\r\navgöranden och därför måste beslut fattas av\r\nregeringen enligt lagen (1988:588) om utförsel av\r\nkrigsmateriel. Själva lagen säger inget om vilka\r\nkriterier som skall vara vägledande för regeringens\r\nbeslut. Sådana kriterier finns emellertid\r\nformulerade i de riktlinjer för vapenexporten som\r\nregeringen i flera propositioner redovisat för\r\nriksdagen och som riksdagen ställt sig bakom.</pre><pre>I riktlinjerna talas om olika situationer då tillstånd\r\nför utförsel av krigsmateriel från Sverige inte bör\r\nges. Man särskiljer därvid de s.k. ovillkorliga\r\nexporthindren, vilka är självklara och säger att\r\nSverige inte får bryta mot internationella\r\nåtaganden som Sverige har påtagit sig. Det gäller\r\nvid beslut av FNs säkerhetsråd om förbud mot\r\nvapenexport till ett visst land, i fråga om\r\ninternationella avtal, som Sverige anslutit sig till\r\noch vilka förbjuder viss export, samt i de\r\nsituationer -- senast under andra världskriget -- då\r\nSverige iakttar formell neutralitet och de\r\nfolkrättsliga reglerna om export från neutral stat i\r\n1907 års Haagkonventioner är tillämpliga på\r\nSverige.</pre><pre>I riktlinjerna sägs vidare att tillstånd inte bör\r\nbeviljas för export till</pre><pre>1. stat som befinner sig i väpnad konflikt med\r\nannan stat, oavsett om krigsförklaring har avgivits\r\neller ej,</pre><pre>2. stat som är invecklad i internationell konflikt som\r\nkan befaras leda till väpnad konflikt,</pre><pre>3. stat som har inre väpnade oroligheter,</pre><pre>4. stat som på grund av deklarerade avsikter eller\r\nrådande politiska förhållanden kan antas använda\r\nmaterielen för att undertrycka mänskliga\r\nrättigheter i strid med FN-stadgan samt FNs\r\ndeklarationer och konventioner på området.</pre><pre>Dessa s.k. villkorliga exporthinder är emellertid\r\ninte absoluta. Dels gäller de inte för export till de\r\nnordiska länderna och till de neutrala staterna i\r\nEuropa, eftersom utrikes- och neutralitetspolitiska\r\nskäl bedöms sakna betydelse i fråga om export till\r\ndessa stater. Dels kan regeringen vid för Sverige\r\nbetydelsefulla samarbetsavtal mellan företag i\r\nSverige och i andra länder om gemensam\r\nutveckling och produktion av krigsmateriel medge\r\natt export till det andra landet får ske enligt\r\nsamarbetsavtalet, oavsett förhållanden som anges i\r\nde villkorliga exporthindren.</pre><pre>Vad gäller den nu skisserade frågan om utförsel av\r\nsvensk krigsmateriel till USA m.fl. traditionella\r\nsvenska mottagarländer, vilka deltar i de FN-\r\nsanktionerade militära åtgärderna mot Irak,\r\nföreligger en unik situation. Det rör sig här om ett\r\nmycket grovt folkrättsbrott från Iraks sida som lett\r\ntill sanktionsåtgärder från Förenta nationerna\r\nenligt beslut av säkerhetsrådet. De permanenta\r\nsäkerhetsrådesmedlemmarna har varit eniga eller --\r\nvad gäller Kina -- inte motsatt sig FN-besluten.\r\nSåsom framhållits från regeringens sida vid ett\r\nflertal tillfällen är Sverige inte neutralt i denna\r\nkonflikt. Sverige har stött säkerhetsrådets samtliga\r\nresolutioner beträffande Iraks invasion i Kuwait.\r\nDe utrikes- och neutralitetspolitiska skälen mot\r\nexport gör sig därför inte gällande på samma sätt i\r\nfråga om fortsatt tillståndsgivning till våra\r\ntraditionella mottagarländer.</pre><pre>Efter det att konflikten bröt ut den 2 augusti 1990\r\nhar regeringen efter samråd med de partier som är\r\nföreträdda i utrikesnämnden medgett att\r\nvapenexporten till Sveriges traditionella\r\nmottagarländer bland de stater som ingår i FN-\r\nkoalitionen får fortsätta, men varje ärende skall\r\nsom tidigare prövas för sig. Regeringen har också\r\nmedgett att Saudiarabien får köpa gasmasker och\r\nsprutor mot nervgas från svenska förråd.</pre><pre>Sedan konflikten bröt ut har tillstånd till fortsatt\r\nutförsel av krigsmateriel getts för bl.a. USA,\r\nCanada, Storbritannien, Frankrike, Italien,\r\nHolland, Danmark, Norge, Australien och\r\nPakistan, vilka samtliga deltar i de militära\r\nsanktionerna mot Irak. Någon särbehandling av\r\nexporten till USA har inte skett. Regeringens\r\nprincipståndpunkt är alltså att de villkorliga\r\nexporthindren av skäl som angetts ovan inte är\r\ntillämpliga i detta fall och att utförseltillstånd därför\r\nkan beviljas på samma villkor som tidigare.\r\nRegeringens beslut i de enskilda utförselärendena\r\nhar såsom föreskrivits i riktlinjerna grundats på en\r\ntotalbedömning av alla relevanta omständigheter.</pre><pre>Vad gäller utförsel till länder i krigsområdet vill jag\r\nanföra följande. Sverige är genom FN-\r\nmedlemskapet skyldigt att följa de beslut som FNs\r\nsäkerhetsråd fattar rörande internationell fred och\r\nsäkerhet. Säkerhetsrådets resolution 678 den 29\r\nnovember 1990 är här direkt tillämplig. I denna\r\nresolution bemyndigar säkerhetsrådet de stater\r\nsom samarbetar med Kuwaits regering att använda\r\nalla nödvändiga åtgärder för att förmå Irak att\r\nlämna Kuwait samt uppmanar alla medlemsstater --\r\ndvs. även Sverige -- att lämna ''appropriate\r\nsupport'' (lämpligt stöd) till dessa stater. Det är den\r\nsvenska regeringen som avgör vad som i\r\nsammanhanget är ''lämpligt stöd''. Efter\r\nutrikesnämndens hörande har regeringen medgett\r\natt ett svenskt militärt fältsjukhus upprättas i\r\nSaudiarabien.</pre><pre>Däremot har det inte varit aktuellt att sända\r\nsvenska väpnade truppstyrkor till Gulfen eller\r\nbörja sälja vapen direkt till stater i Mellersta\r\nÖstern, till vilka vi tidigare inte gett tillstånd.</pre><pre>På de konkreta frågor som Viola Claesson och\r\nGudrun Schyman ställer om regeringen lämnat\r\nklartecken till export av minsvepare till\r\nkrigsområdet i Mellersta Östern kan jag endast\r\nsvara, att regeringen inte kommenterar enskilda\r\nutförselärenden, eftersom de faller under\r\nbestämmelserna om utrikessekretess.</pre><pre>Anf. 23 VIOLA CLAESSON (v):</pre><pre>Herr talman! Jag ber att få tacka Anita Gradin för\r\nsvaret.</pre><pre>Det är ett avskyvärt krig som vi har bevittnat. Varje\r\ngång det har diskuterats här i kammaren har Sten\r\nAndersson likt en papegoja upprepat att Sverige\r\nlojalt ställer upp på FNs sida. Men, Anita Gradin,\r\ndet är inte FNs krig, och jag menar att det inte har\r\nvarit det ens från början. Det är USAs krig. Det ser\r\nvi nu när de s.k. fria företagsamheterna slåss om\r\nkvarlevorna i Irak och Kuwait. De svenska\r\nföretagen finns också med och slåss på denna\r\nmarknad.</pre><pre>Jag menar att Anita Gradin i det här svaret har\r\nbörjat omformulera och omtolka det som tidigare\r\nhar varit gällande -- det ständiga upprepandet av de\r\ntraditionella svenska mottagarländerna som man\r\nalltså skulle kunna skicka vapen till trots att de är\r\nkrigförande part som de i detta fall har varit och att\r\nFN skulle ha bemyndigat Sverige att göra detta.\r\nDetta ter sig än märkligare eftersom\r\nutgångspunkten för min fråga, som Anita Gradin\r\nhar svarat på bara delvis, var det tal som Sten\r\nAndersson höll i riksdagen den 14 februari då han\r\nsade: Jag skall än en gång svara på den här frågan.\r\nDet föreligger ingen skyldighet från Sveriges sida.</pre><pre>Visst är det på det sättet, Anita Gradin, dvs. att det\r\ninte föreligger någon skyldighet? Jag har apropå\r\nden trovärdiga neutralitetspolitiken och det som\r\nkallas traditionella mottagarländer och\r\nmottagarländer som har deltagit på Kuwaits sida\r\nfrågat om t.ex. ett land som Pakistan, som har\r\ningått i alliansen, som Anita Gradin nämner, är ett\r\nland som i fortsättningen skall bli ett av de\r\ntraditionella mottagarländerna. Är det så det är\r\ntänkt, och är detta inte helt enkelt en omtolkning av\r\ndet som tidigare har varit gällande, Anita Gradin?</pre><pre>Anf. 24 GUDRUN SCHYMAN (v):</pre><pre>Herr talman! Även jag skall be att få tacka för\r\nsvaret. Jag skulle tro att det är det mest utförliga\r\nsvar som någonsin har presenterats i den här\r\nkammaren på en mycket enkel och rak fråga,\r\nnämligen hur affärerna och turerna har varit kring\r\ndessa minsvepare, som enligt uppgifter i pressen\r\nhar levererats från Karlskrona direkt till Persiska\r\nviken? Vem har beställt dem, vem har köpt dem\r\noch hur har det gått till?</pre><pre>Det har förekommit en del spekulationer om hur\r\ndet har gått till, nämligen att något av länderna i\r\nalliansen har beställt dem, att de har funnits i det\r\nsvenska försvaret, som har sålt dem tillbaka till\r\nKarlskronavarvet som i sin tur har levererat dem.\r\nAllt detta är av mycket stort intresse inte minst för\r\nden stora svenska fredsopinion som över huvud\r\ntaget är förvånad över regeringens tolkning av vad\r\nsom är eller har varit lämpligt stöd i den här\r\nkonflikten. Fredsopinionen är över huvud taget\r\nförvånad över att regeringen så lättvindigt går ifrån\r\nde riktlinjer som säger att man inte skall leverera\r\nkrigsmateriel till länder som är indragna i\r\nkrigshandlingar. Jag vet att detta även inom Anita\r\nGradins eget parti är en mycket het fråga, och\r\nmånga är upprörda och bedrövade och undrar\r\nvilken hållning regeringen tänker ha till de\r\nkongressbeslut som den socialdemokratiska\r\nkongressen fattade om att fästa dessa riktlinjer i en\r\nlag, vilket tycks vara det enda sättet att få stopp på\r\nregeringens hantering av vapenexportfrågorna.</pre><pre>Jag vill fråga: Varför skall det vara denna sekretess,\r\nAnita Gradin? Anita Gradin säger ju att det här\r\nstämmer överens med regeringens\r\nneutralitetspolitik, osv. Varför kan regeringen då\r\ninte öppet och ärligt tala om vad det är som har sålts\r\noch varför? Enligt regeringens sätt att bedöma den\r\nhär frågan finns det ju inga hinder. Varför då\r\nsmussla med detta? Vilken uppfattning tror Anita\r\nGradin att vanligt folk får när regeringen på det när\r\nsättet hemligstämplar och sekretessbelägger? Det\r\nrimmar ju mycket illa med alla stolta deklarationer\r\nom att vapenexportbykarna skall tvättas rena. Det\r\nhar vi ju hört i många år, men det här strider ju\r\nemot det.</pre><pre>Anf. 25 Statsrådet ANITA GRADIN (s):</pre><pre>Herr talman! Jag har inte försökt att omformulera\r\nnågra riktlinjer. Det är inte heller lättvindigt att\r\nfatta beslut om vapenexport. Det är ett mycket\r\ngrannlaga arbete som sker i regeringskansliet.\r\nDärför satte vi oss för att ordentligt titta igenom\r\nalla regler så långt tillbaka som augusti.</pre><pre>Det är klart att det är regeringen som avgör vad\r\nsom är lämpligt stöd, och det har jag sagt i\r\nfrågesvaret. Regeringen har alltså kommit till\r\nslutsatsen, efter samråd, att våra traditionella\r\nmottagarländer även fortsättningsvis skall få vapen\r\nfrån oss men att vi inte exporterar till länderna i\r\nMellanöstern.</pre><pre>Gudrun Schyman tycker att jag smusslar. Det gör\r\njag inte. Det finns faktiskt något som heter\r\nutrikessekretess. Det är också skälet till att vi, när\r\nvi redovisar vapenexporten för riksdagen, talar om\r\nhur mycket vi har sålt för till vissa länder men inte\r\ngår in på enskilda affärer. Tyvärr kan jag inte, herr\r\ntalman, med de regler som gäller i dag, stå här och\r\ndiskutera detta.</pre><pre>Anf. 26 VIOLA CLAESSON (v):</pre><pre>Herr talman! Anita Gradin, jag har inte heller\r\nnågra förhoppningar om att vi skall få ett klart svar,\r\nett ja eller nej, på frågan om minsveparna. Men om\r\nman läser det mångordiga och innehållsrika svaret,\r\ngår det att dra bara en slutsats, nämligen att dessa\r\nminsvepare är levererade, antagligen på beställning\r\nfrån USA. Svaret är alltså ett ja på den frågan. Jag\r\nvet att det är många som väntade sig att få\r\nytterligare en bekräftelse. Det var nämligen inte\r\nbara Sydöstra, som tog upp den här frågan och som\r\njag och Gudrun Schyman använde oss av, utan även\r\nDagens eko bekräftade att det var på det här sättet.</pre><pre>Jag ställde även en del andra frågor till Anita\r\nGradin som jag hoppades få svar på. Om begreppet\r\ntraditionella mottagarländer i fortsättningen skall\r\nanvändas på det sätt som Anita Gradin och\r\nregeringen gör i dag, är det då även en mängd andra\r\nmottagarländer som kommer att bli traditionella,\r\nt.ex. Pakistan, som har diskuterats i den här\r\nkammaren många gånger tidigare? Är det detta\r\nsom skall gälla?</pre><pre>Anf. 27 GUDRUN SCHYMAN (v):</pre><pre>Herr talman! Jag kan ha förståelse för att Anita\r\nGradin tycker att detta inte är lättvindiga frågor att\r\nfatta beslut om. Men om jag inte sade fel, så sade\r\njag att jag tycker att regeringen tar mycket\r\nlättvindigt på den kritik som har kommit från en\r\nsamlad fredsopinion i Sverige och från det egna\r\npartiet om att vapenexportlagstiftningen är för svag\r\noch att den inte täcker det som en svensk opinion i\r\ndag tror att den täcker, nämligen att Sverige inte\r\nskall exportera vapen till krigförande länder. Om\r\nman går ut på gatorna och talar med folk framgår\r\ndet att folk tror att det är förbjudet, men det är det\r\nju inte enligt den nuvarande lagstiftningen. Därför\r\nvill bl.a. många även inom Anita Gradins eget parti\r\natt man skall lagfästa dessa riktlinjer så att det inte\r\nblir möjligt att genomföra sådana operationer.</pre><pre>Det har, som Anita Gradin säger, varit samråd i\r\nutrikesnämnden. Men vi i vänsterpartiet får över\r\nhuvud taget inte delta i utrikesnämnden. Jag tycker\r\natt det är litet märkligt, och jag tycker att man tar\r\nlättvindigt på demokratin, när man behandlar\r\nsådana viktiga frågor i viktiga skeden i\r\nutrikesnämnden och inte diskuterar dem med\r\nsamtliga partier i riksdagen.</pre><pre>Anf. 28 Statsrådet ANITA GRADIN (s):</pre><pre>Herr talman! Först och främst försökte jag, när det\r\ngäller den aktuella situationen med FN-\r\nresolutioner i bakgrunden, säga att det är en unik\r\nsituation. Och det är utifrån den situationen som\r\nman skall bedöma hur vapenexporten skall se ut.\r\nAtt vi sedan också för en diskussion om hur vår\r\nvapenexportlagstiftning över huvud taget skall se ut\r\nframöver är mycket viktigt. I fråga om detta\r\nkommer regeringen så småningom att återkomma\r\ntill riksdagen för att ta itu med de två betänkanden\r\nsom ligger på mitt bord. Då får vi se om vi kan\r\nskärpa lagstiftningen ytterligare. Det är mycket\r\nintressant att det även internationellt har uppstått\r\nen diskussion om just hur man skall se på\r\nvapenexporten i det internationella globala\r\nperspektivet. Jag tror att det vore mycket bra om vi\r\nfick litet gemensamma internationella regler.</pre><pre>Gudrun Schyman, när det gäller utrikessekretess\r\noch liknande frågor skall jag gå till\r\nutrikesnämnden.</pre><pre>Anf. 29 GUDRUN SCHYMAN (v):</pre><pre>Herr talman! Jag förstår också att det är till\r\nutrikesnämnden som Anita Gradin skall gå. Men\r\ndet som jag kritiserade var att utrikesnämnden inte\r\nbestår av samtliga demokratiska politiska partier\r\nsom finns representerade här i riksdagen. Jag kan\r\nförstå att man i utrikesnämnden tar upp känsliga\r\nfrågor som man inte alltid kan tala om offentligt.\r\nMen jag tycker att demokratin påbjuder att\r\nsamtliga riksdagspartier bör finnas representerade i\r\nutrikesnämnden. Det var den synpunkten jag hade.\r\nDet går alldeles utmärkt för Anita Gradin att verka\r\nför den frågan om vi är ense om den uppfattningen.</pre><pre>Jag är medveten om att det var en unik situation.\r\nJag anser att man i FN ansåg den vara så unik att\r\nman gjorde en innovation för att kunna bryta mot\r\nstadgarna. Men där är vi inte överens. Jag vet att\r\nvapenexporten skall tas upp i en ny lagstiftning, och\r\ndet är min förhoppning att Anita Gradin och\r\nregeringen då tar allvarligt på den kritik som har\r\nkommit fram och tar allvarligt på det egna partiets\r\nuppmaning om att man skall lagstifta så att säga\r\nsnävare och ordentligt om dessa riktlinjer, så att det\r\ninte -- vid nästa unika situation, som säkert kommer\r\natt inträffa i världshistorien som vi har framför\r\noss -- blir möjligt för den svenska regeringen att\r\ngöra samma felaktiga bedömning.</pre><pre>Anf. 30 VIOLA CLAESSON (v):</pre><pre>Herr talman! Anita Gradin bekräftar inte om det\r\nhar skickats några minsvepare, men eftersom hon\r\nsamtidigt namnger tio krigförande länder som har\r\ndeltagit på Kuwaits sida, tolkar jag helt enkelt\r\nsvaret på ett sådant sätt att det handlar om bra\r\nmycket mer än ett par minsvepare som har\r\nlevererats från Karlskronavarvet. Det måste vara\r\nså man skall tolka detta, eftersom det fortlöpande\r\nhar skett leveranser från svensk sida.</pre><pre>Jag frågade också vad som är traditionella länder.\r\nAnita Gradin har inte svarat på frågan som jag\r\nställde angående t.ex. Pakistan. Jag tror att många\r\ngärna vill ha svar på den frågan.</pre><pre>Till sist, Anita Gradin, vill jag återgå till begreppet\r\ntrovärdig neutralitetspolitik. När det talas om FN-\r\nsanktionerade militära åtgärder är det inte riktigt i\r\nden bestämda form som man skulle kunna använda\r\nsig av i dag när vi har sett hur kriget har förts. Det\r\när nämligen USA som har fört det militära\r\nkommandot. Menar Anita Gradin att det under det\r\nkommandot har vidtagits sådana åtgärder som\r\nSverige också lojalt ställer sig bakom i varje detalj?</pre><pre>Överläggningen var härmed avslutad.</pre><pre></pre><pre>6 § Hänvisning av ärenden till utskott</pre><pre>Föredrogs och hänvisades</pre><pre>propositionerna</pre><pre>1990/91:111 och 112 till konstitutionsutskottet</pre><pre>1990/91:114 till jordbruksutskottet</pre><pre>Redogörelse</pre><pre>1990/91:6 till utbildningsutskottet</pre><pre>7 § Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkanden\r\n1990/91:KU24--KU28</pre><pre>Skatteutskottets betänkanden 1990/91:SkU13 och\r\nSkU19</pre><pre>Försvarsutskottets betänkanden 1990/91:FöU5 och\r\nFöU6</pre><pre>Socialförsäkringsutskottets betänkande\r\n1990/91:SfU10</pre><pre>Socialutskottets betänkanden 1990/91:SoU10 och\r\nSoU11</pre><pre>Kulturutskottets betänkanden 1990/91:KrU10--\r\nKrU13</pre><pre>Trafikutskottets betänkanden 1990/91:TU11--\r\nTU13</pre><pre>8 § Bordläggning</pre><pre>Anmäldes och bordlades</pre><pre>Proposition</pre><pre>1990/91:119 Särskilt kommunalt bostadstillägg till\r\nfolkpension</pre><pre>Motionerna</pre><pre>med anledning av prop. 1990/91:92 Förslag till ny\r\nbostadsrättslag, m.m.</pre><pre>1990/91:Bo19 av Sören Lekberg och Nils T\r\nSvensson (s)</pre><pre>1990/91:Bo20 av Knut Billing m.fl. (m)</pre><pre>1990/91:Bo21 av Claes Roxbergh m.fl. (mp)</pre><pre>1990/91:Bo22 av Jan Strömdahl (v)</pre><pre>1990/91:Bo23 av Agne Hansson m.fl. (c)</pre><pre>1990/91:Bo24 av Erling Bager m.fl. (fp)</pre><pre>med anledning av förs. 1990/91:14 Fullmäktiges i\r\nriksbanken förslag angående tioöresmyntet</pre><pre>1990/91:Fi33 av Bo Lundgren (m)</pre><pre>9 Kammaren åtskildes kl. 15.14.</pre><pre>Förhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}