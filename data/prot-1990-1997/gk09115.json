{"dokumentstatus":{"dokument":{"hangar_id":"2349025","dok_id":"GK09115","rm":"1996/97","beteckning":"115","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"115","slutnummer":"0","datum":"1997-06-05 00:00:00","systemdatum":"2005-10-27 13:15:29","publicerad":"1997-06-05 00:00:00","titel":"Riksdagens snabbprotokoll 1996/97:115 Torsdagen den 5 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{D3D1B911-4687-4E1D-B22F-F470C7E38831}","dokument_url_text":"http://data.riksdagen.se/dokument/GK09115/text","dokument_url_html":"http://data.riksdagen.se/dokument/GK09115","dokumentstatus_url_xml":"http://data.riksdagen.se/dokumentstatus/GK09115","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:115</div>\r\n<div class=\"sidhuvud_datum\">Torsdagen den 5 juni</div>\r\n<div class=\"sidhuvud_klockslag\">Kl. 9.00 - 13.19</div>\r\n<hr class=\"sidhuvud_linje\">\r\n<pre>14.00 - 19.00</pre><pre>Det justerade protokollet beräknas utkomma om 3 veckor</pre><pre>\r\n--------------------------------------------------------------------</pre><pre>1 §  Aktuell debatt: Sveriges förhållande till\r\nEMU</pre><pre>Anf.  1  LARS TOBISSON (m):\r\nHerr talman! I propositionen om svenskt inträde i\r\nEU förklarade fyrpartiregeringen att Sverige vill delta\r\ni den framväxande ekonomiska och monetära unio-\r\nnen. För oss moderater var det en ståndpunkt som\r\nefter omfattande diskussion och formellt samråd i\r\npartiorganisationen hade lagts fast vid 1993 års par-\r\ntistämma. Den kom sedan att bekräftas vid partistäm-\r\nman 1995. Andra riksdagspartier har också sedan\r\nlänge klargjort sin inställning till EMU.\r\nVad Socialdemokraterna vill har däremot in i det\r\nsista varit okänt. Det är så mycket mera anmärknings-\r\nvärt som partiet bär regeringsansvaret. Statsministern\r\nhar sagt att EMU-frågan är viktigare än t.o.m. med-\r\nlemskapet i EU. Men regeringen och partiledningen\r\nhar vägrat att bekänna färg. Frågan har betecknats\r\nsom så svår att ansvariga statsråd inte har kunnat ta\r\nställning. Utan att ge väljarna någon vägledning har\r\nman begärt att de skall arbeta sig fram till en stånd-\r\npunkt på egen hand.\r\nEfter denna egendomliga kurragömmalek med\r\nsvenska folket har äntligen besked kommit. Statsmi-\r\nnistern angav i förrgår två skäl för sitt nej: Folkopini-\r\nonen är negativ och projektet är skakigt. Det senare\r\nargumentet motsägs dock av att han samtidigt utgick\r\nfrån att valutaunionen startar som förutsätts den 1\r\njanuari 1999.\r\nMest påfallande i statsministerns besked var att\r\nhan inte med ett ord angav om regeringen anser att\r\nvalutasamarbete är bra eller dåligt för Sverige. Allt\r\nhängdes upp på opinionen. Om någon skulle svinga\r\nett trollspö så att denna slog om i positiv riktning\r\nkunde Sverige tänkas gå med. Då är det bra om fi-\r\nnansministern i denna debatt kunde klargöra sin in-\r\nställning i sak till EMU. Givet att valutaunionen\r\nkommer till stånd skulle då ett medlemskap för Sveri-\r\nge vara bra eller dåligt? Kommer regeringen att bilda\r\nopinion för någon sakståndpunkt, eller blir det bara en\r\npassiv väntan på att opinionen skall förändras av sig\r\nsjälv?</pre><pre>Anf.  2  Finansminister ERIK ÅSBRINK (s):\r\nHerr talman! Jag vill börja med att tacka Lars\r\nTobisson och Moderaterna för att de genom sitt ini-\r\ntiativ ger mig möjlighet att här inför Sveriges riksdag\r\nredovisa den socialdemokratiska partistyrelsens re-\r\nkommendation till den socialdemokratiska partikon-\r\ngressen rörande Sveriges förhållande till EMU. Nu\r\nhar vi gett besked.\r\nDet här har föregåtts av en längre tids omfattande\r\narbete, kunskapsinhämtande, analyser, debatt. Rege-\r\nringen tillsatte den s.k. Calmforskommissionen, som\r\nlade fram ett mycket fylligt och genomarbetat betän-\r\nkande. Det har varit ute på remiss. Vi har haft en\r\nomfattande debatt här i landet. En del skulle vilja att\r\nännu fler hade deltagit i debatten, att det hade pågått\r\nännu längre tid, men alla som har velat har onekligen\r\nhaft möjlighet att sätta sig in i frågan och ge sin me-\r\nning till känna.\r\nVi har också bedrivit ett arbete på en rad andra\r\nområden. Det har skett internationellt inom Ekofinrå-\r\ndet, där jag själv deltar och själv har varit aktiv i\r\narbetet som har inneburit att vi alltmer konkret har\r\nfastställt hur valutaunionen skall fungera. Det har\r\nskett ett arbete i Sverige genom de praktiska förbere-\r\ndelser som måste genomföras oavsett om Sverige går\r\nmed i valutaunionen eller inte. Det har skett genom ett\r\narbete i en parlamentarisk arbetsgrupp som har be-\r\nhandlat grundlagsfrågor, frågor rörande Riksbankens\r\nställning och valutakompetensen. Det arbetet är nära\r\nett fullbordande och har bl.a. inneburit en uppgörelse\r\nmellan fem partier om vilka förändringar som anses\r\nnödvändiga både i grundlagen och i vanlig lag. Jag\r\nvälkomnar den uppgörelsen.\r\nVad som är av väldigt stor betydelse är att Sverige\r\nuppfyller de ekonomiska konvergenskraven. Vi har\r\nden lägsta inflationen i Europa. Räntorna har minskat\r\nkraftigt. De är bara drygt hälften av de var för tre år\r\nsedan. Vi är på väg att få de starkaste statsfinanserna i\r\nnågot EU-land. Vi kommer i år med god marginal att\r\nunderskrida riktvärdet underskott som inte är större än\r\n3 % av BNP. Vi går vidare mot balans nästa år och\r\növerskott 1999 och framåt. Den offentliga skulden är\r\nvisserligen högre än 60 % av BNP, men den har fallit\r\ntvå år i rad och kommer sannolikt att fortsätta att\r\nminska i år. Sverige har en reell handlingsfrihet. Vi\r\nkan alltså fatta beslutet om vi skall gå in i valutaunio-\r\nnen eller inte utifrån en ekonomisk styrkeposition.\r\nDen socialdemokratiska partistyrelsens utlåtande,\r\nsom jag naturligtvis inte skall återge i detalj, innehål-\r\nler en diskussion och ett referat av olika ståndpunkter\r\nsom intagits, av fördelar, vinster med valutaunionen\r\nmen också nackdelar och risker med projektet. Denna\r\ndiskussion utmynnar i följande slutsats: Det är inte\r\naktuellt för Sverige att gå med  i valutaunionen när\r\nden startar den 1 januari 1999. Men vi vill hålla dör-\r\nren öppen för att kunna träda in i valutaunionen vid\r\nett senare tillfälle. Ett medlemskap i valutaunionen\r\nskall inte aktualiseras med mindre än att det under-\r\nställts svenska folket för prövning. Det här är i sam-\r\nmandrag den rekommendation som en enhällig parti-\r\nstyrelse har utfärdat till den socialdemokratiska parti-\r\nkongressen i höst. Detta är socialdemokratins besked.\r\nDet finns angående Sveriges förhållande till valu-\r\ntaunionen en politisk aspekt och en legal aspekt. Den\r\npolitiska är. Var och hur fattas de reella besluten om\r\nett svenskt eventuellt inträde? Den legala är: Uppträ-\r\nder vi i enlighet med fördraget? Den politiska är den\r\nsom i sista hand är utslagsgivande. Beslutet kommer\r\natt fattas här i denna riksdag. Det finns också en legal\r\nsida av saken. Den är också viktig. Sverige har till\r\nskillnad från Storbritannien och Danmark inte en\r\nformell opt out-klausul. Men vi har från början mar-\r\nkerat att vi fattar besluten själva. Jag är övertygad om\r\natt när det slutliga avgörandet sker våren 1998, då de\r\n15 medlemsländernas regerings- och statschefer\r\nkommer samman, kommer beslutet att innehålla bl.a.\r\natt Sverige inte går med i en första omgång av länder\r\nsom blir medlemmar i valutaunionen. Detta kommer\r\natt ske på ett sätt som är helt förenligt med Ma-\r\nastrichtfördraget.\r\nDet är viktigt att ha respekt för beslutsprocessen i\r\nolika länder. Vi skall naturligtvis ha respekt för hela\r\nEMU-processen, det förberedande arbete som pågår i\r\nkommissionen, beslutsprocessen och ställningstagan-\r\ndena i andra länder. På samma sätt förväntar vi oss att\r\nman i andra länder har respekt för ställningstaganden\r\noch beslut i Sverige. Efter de omfattande kontakter\r\nsom vi har haft med regeringarna i andra länder tve-\r\nkar jag inte att säga att det finns goda skäl att förmoda\r\natt så också blir fallet. En och annan kritisk kommen-\r\ntar kan vi komma att få höra i vår omvärld. Då skall vi\r\nhar klart för oss att sådana kommentarer i stor ut-\r\nsträckning är avsedda för den egna hemmapubliken.\r\nI detta ställningstagande är det också viktigt att slå\r\nfast att den ekonomiska politiken inte ändrar inrikt-\r\nning till följd av att Sverige inte går med i valutaunio-\r\nnen i den första omgången av länder. Vår politik för\r\nstarka statsfinanser ligger fast. Vi arbetar med sikte på\r\nett överskott i statsfinanserna 1999 och framåt som i\r\ngenomsnitt över en konjunkturcykel skall vara 2 % av\r\nBNP. Vi arbetar för att varaktigt hålla inflationen på\r\nen låg nivå. Vi arbetar för att förbättra lönebildningen\r\ni Sverige, och vi står fast vid målet att halvera den\r\nöppna arbetslösheten till år 2000. Detta skall ske\r\nframför allt genom att öka sysselsättningen i landet.\r\nDet är naturligtvis inte så att man kan acceptera\r\nstörre budgetunderskott eller högre inflation om vi\r\nväljer att stå utanför valutaunion. De krav som ställs\r\npå den ekonomiska politiken är minst lika hårda som\r\nom vi skulle gå in i valutaunionen.\r\nHerr talman! Jag vill avslutningsvis slå fast att det\r\när min uppfattning att valutaunionen kommer att\r\nstarta i enlighet med den fastlagda tidtabellen, dvs.\r\nden 1 januari 1999. Jag hoppas att projektet med en\r\nvalutaunion blir en framgång. Sverige kommer även i\r\nframtiden att på ett aktivt och konstruktivt sätt delta i\r\natt bredda och fördjupa samarbetet inom den europe-\r\niska unionen. Vi är goda européer.</pre><pre>Anf.  3  LARS TOBISSON (m):\r\nHerr talman! Jag utgår ifrån att kammaren notera-\r\nde att finansministern inte gav något bestämt besked\r\nom han anser svensk medverkan i valutasamarbetet\r\nvara bra eller dåligt. Därmed fullföljer han statsminis-\r\nterns linje att inte tala om vad som kan vara bra för\r\nSverige. Det bekräftar att regeringen helt styrs av vad\r\nsom kan vara bra för partiet. Genom att sätta partiets\r\nintressen före landets hanteras den splittring som\r\nsträcker sig ända upp i regeringskretsen. Samtidigt\r\nbehöver man inte äventyra samarbetet med Centern.\r\nDetta karakteriserar jag som brist på politiskt ledar-\r\nskap och ansvarstagande.\r\nDet finns goda skäl att jämföra med Finland. Ut-\r\ngångsläget för de båda länderna är tämligen likartat.\r\nMen de finska socialdemokraterna och den finska\r\nregeringen har valt en helt annan linje än sina mot-\r\nsvarigheter i Sverige. Där tog man tidigt klar ställning\r\nför EMU-samarbetet, vilket har lett till resultatet lägre\r\nräntor och en mer stabil valuta men också till en bättre\r\nekonomisk tillväxt och större framtidstro. Vad är det\r\nsom gör att den gemensamma valutan anses vara bra\r\nför Finland men måste undvikas i Sverige?\r\nFör oss moderater är det sedan länge uppenbart att\r\nen gemensam marknad förutsätter en gemensam valu-\r\nta. Ett svenskt utanförskap ger oss inte större rörelse-\r\nfrihet på det ekonomiska området - det betonade för\r\növrigt finansministern. Med dagens internationalise-\r\nrade finansmarknader finns det inget utrymme för ett\r\nlitet land i Europas utkant att inom den ekonomiska\r\npolitiken göra som man vill.\r\nEtt läge där Sverige kan anses uppfylla de eko-\r\nnomiska villkoren för inträde i valutaunionen men där\r\nSverige ändå ställer sig utanför blir på sätt och vis\r\nsvårare att hantera än om vi inte hade kunnat kvalifi-\r\ncera oss. Misstanken uppstår genast att vi håller öppet\r\nför att återgå till gamla tiders inflations- och devalve-\r\nringspolitik. Det leder också till en misstro beträffan-\r\nde Sveriges vilja att hålla nere inflationen, vilket\r\nställer än större krav på en stram finanspolitik och\r\nstrukturella reformer av det slag som regeringen hit-\r\ntills motsatt sig. Det är vad som skulle bli följden av\r\nen övergång till EMU:s tredje fas.\r\nEn allvarlig nackdel med den ståndpunkt som re-\r\ngeringen har intagit är att Sverige avsäger sig infly-\r\ntande på utformningen av de regler som skall styra\r\nvalutasamarbetet och den gemensamma penningpoli-\r\ntiken. Viktiga beslut fattas naturligtvis i inlednings-\r\nskedet av just de länder som då deltar. På samma sätt\r\navstår nu Sverige från att bidra till rekryteringen av\r\ntjänstemän till den gemensamma centralbanken. Det\r\nleder till skador som det tar lång tid att reparera, om\r\nvi - som jag hoppas - efter en tid ändå får tillfälle att\r\ndelta i EMU fullt ut.\r\nOmedelbart efter denna debatt skall finansminis-\r\ntern inför EU-nämnden redovisa vilka ståndpunkter\r\nsom han skall inta vid finansministermötet nästa mån-\r\ndag. På föredragningslistan står frågor som rör tredje\r\netappen av EMU, bl.a. stabilitetspakten och ERM 2.\r\nMed vilket intresse tror finansministern att hans kol-\r\nleger kommer att lyssna på de synpunkter som Sveri-\r\nge eventuellt kan komma att anföra? Deras invänd-\r\nning blir naturligtvis: Ni vill ju ändå inte vara med.\r\nDet är betecknande att det mer detaljerade mate-\r\nrial som utsänts inför sammanträdet rör utformningen\r\nav euromynten. Det bekräftar tidigare iakttagelser i\r\nEU-nämnden, att partier som är motståndare till EMU\r\nlägger ned stor möda på att diskutera förekomsten av\r\nnickel i de mynt som de till varje pris vill undvika att\r\nbehöva använda medan större frågor behandlas mer\r\nsummariskt.\r\nDen svenska regeringens beslut att ställa sig utan-\r\nför valutaunionen framstår naturligtvis som obegrip-\r\nligt för andra länder som likt Finland är angelägna att\r\nkvalificera sig för deltagande från första början. Sve-\r\nriges hållning kommer att betraktas som motsträvig\r\noch feg. Det påverkar med nödvändighet, inte bara\r\nvårt anseende i ekonomiska sammanhang utan även\r\nvårt inflytande på det europeiska samarbetet i stort.\r\nDet blir svårare att få gehör för svenska önskemål vid\r\nde översynsförhandlingar som snart skall avslutas när\r\nvårt land på detta sätt markerar en ovilja att samarbeta\r\npå ett så centralt område som EMU. Sverige förlorar i\r\ntrovärdighet och tyngd inom EU, som den socialde-\r\nmokratiske statsministern i Finland Paavo Lipponen\r\nkonstaterade i går.\r\nNär Göran Persson var ny som statsminister lyck-\r\nade han vid något tillfälle tränga sig fram i mitten vid\r\nfotograferingen av det grupporträtt av EU:s stats- och\r\nregeringschefer som hör till traditionen. Vid senare\r\ntillfällen har man märkt att han trängts allt längre åt\r\nsidan. Med den ståndpunkt som den socialdemokra-\r\ntiska regeringen nu har intagit i EMU-frågan riskerar\r\nhan nästa gång att hamna utanför bildkanten.\r\nDet räcker inte med att regeringen säger nej till\r\nEMU:s tredje steg. Finansministern har också uppre-\r\npat att det inte är aktuellt med inträde i ERM, den\r\neuropeiska växelkursmekanismen, eller så småningom\r\ndess efterföljare ERM 2. Man kan misstänka att detta\r\när ett sätt att behålla ett formellt hinder mot inträde\r\ntrots att de ekonomiska villkoren kan vara uppfyllda.\r\nNär finansministern i sitt nästa inlägg klargör om\r\nhan anser att valutasamarbetet för Sveriges del kan\r\nvara bra eller dåligt - och jag begär verkligen att få\r\nett svar på den frågan - kan han väl utsträcka detta till\r\natt gälla även det slags växelkursarrangemang som\r\nERM utgör och som det stod klart att vi skulle sträva\r\nefter att återgå till när kronan måste släppas fri i no-\r\nvember 1992.</pre><pre>Anf.  4  OLOF JOHANSSON (c):\r\nHerr talman! När det gäller de inledande inläggen\r\nfrån Lars Tobisson noterar vi att ingenting av vad\r\nEMU är nämndes, ingenting om dess innehåll, dess\r\nbetydelse och om vad EMU skall handla om. Att köra\r\növer en folkopinion är ledarskap enligt den skolan.\r\nCenterpartiet säger nej till ett svenskt medlemskap\r\ni EMU under överskådlig tid, dvs. så länge som pro-\r\njektet ser ut som det gör i dag. Det är bra att regering-\r\nen nu har kommit fram till en ståndpunkt som i varje\r\nfall i en första etapp innebär samma sak, dvs. ett nej\r\ntill ett svenskt medlemskap från den 1 januari 1999.\r\nLåt mig beskriva vår syn på hur det här projektet\r\nser ut. Den ekonomiska och monetära unionen är ett\r\nhögriskprojekt. Det gäller både demokrati och eko-\r\nnomi. Projektet riskerar att skapa ökade spänningar\r\nmellan EU:s medlemsländer, vilket står i strid med det\r\nsom EU egentligen har som främsta mål, nämligen att\r\nsäkerställa fred och samarbete i hela Europa.\r\nEMU-projektet skapar nya hinder för en utvidg-\r\nning av EU österut.\r\nEMU innefattar formellt en gemensam valuta och\r\ngemensam penningpolitik. Det får en rad ekonomiska\r\nföljder. I realiteten skulle projektet, eller låt oss hellre\r\nsäga experimentet, få större konsekvenser för Sverige\r\nän själva EU-medlemskapet.\r\nDet är viktigt med en självständig penning- och fi-\r\nnanspolitik för att pressa ned den höga arbetslösheten\r\nhär hemma. Finanspolitiken måste sträva till balans i\r\nde offentliga finanserna och hållbar tillväxt för att\r\ntrygga den långsiktiga välfärden. Penningpolitiken\r\nmåste kunna anpassas till de inflations- och konjunk-\r\nturförutsättningar som råder. EU-ländernas ekono-\r\nmiska förutsättningar skiljer sig så vitt åt att det är\r\nomöjligt att utforma en penningpolitik som är anpas-\r\nsad till alla länder samtidigt. Länderna är olika och\r\nutvecklas olika ekonomiskt. Näringsstrukturen i de\r\nolika länderna ser olika ut, liksom de offentliga förut-\r\nsättningarna - arbetsmarknadspolitiken, socialpoliti-\r\nken, regionalpolitiken och inte minst skattepolitiken.\r\nEn gemensam penningpolitik skulle medföra att\r\nolikheterna ständigt måste pareras på övriga politi-\r\nkområden. För att penningpolitiken skall bli någor-\r\nlunda effektiv krävs därmed att länderna inom EMU\r\nvidtar åtgärder i finanspolitiken som blir gemensam-\r\nma, dvs. mer av gemensamma skatter. Det innebär i\r\npraktiken att en politisk union kommer närmare och i\r\nförlängningen måhända ett Europas förenta stater.\r\nBesluten flyttas allt längre bort från medborgarna.\r\nCenterpartiet är ett decentralistiskt parti, med stor\r\nrespekt för folkviljan, och vill inte överlåta nationell\r\nsuveränitet på viktiga områden till ett centralistiskt\r\nuppifrånprojekt som EMU.\r\nNågra ord om räntan. Diverse förståsigpåare har\r\nuttalat sig tvärsäkert om vad ett EMU-medlemskap\r\nskulle innebära för de svenska räntorna. Jag tycker att\r\ndet är viktigt att ha en någorlunda ödmjuk hållning i\r\nden här delen. Under den senaste veckan har räntega-\r\npet mot Tyskland krympt, vilket uttrycker misstro mot\r\nEMU-projektet på ekonomiska grunder. Samtidigt\r\nuttrycker det i viss mån tilltro till Sveriges ekonomis-\r\nka politik. Centerpartiet har genom medverkan i sa-\r\nneringen av statens finanser sett till att Sverige har\r\nhandlingsfrihet att stå utanför EMU utan att straffas\r\norimligt av den internationella marknaden.\r\nVi kommer alla ihåg den starka kritiken mot det\r\nhöga ränteläget för ett par år sedan. Riksbanken fick\r\nsin beskärda del, och vi i de politiska partierna fick\r\nnaturligtvis detsamma. Företagen, små som stora,\r\nklagade. Nu får vi höra att särskilt småföretagen\r\nskulle få nackdelar av att stå utanför EMU, ett EMU\r\nsom kanske måste hålla hög ränta för att stärka en\r\nalltför svag euro, om alltför många ekonomiskt svaga\r\nländer blir medlemmar. Kritiken skulle komma på\r\nnytt, och vi i Sverige skulle vara, ja, just det, maktlö-\r\nsa. Hur skulle det gynna småföretagen?\r\nKänsligheten för s.k. asymmetriska chocker ökar i\r\nEuropa om EMU blir av. Det påpekar bl.a. Calm-\r\nforsutredningen. Östutvidgningen är bland de bästa\r\nexemplen på vad en sådan chock skulle innebära. Det\r\nräcker med att studera erfarenheterna av den tyska\r\nåterföreningen för att förstå detta. Östutvidgningen av\r\nEU hotas därmed i realiteten av EMU. Än så länge\r\nfinns kraftiga handelshinder mot Öst- och Centraleu-\r\nropa från EU:s sida. Om handeln släpps fri innebär\r\ndet drastiska förändringar för näringslivet i både öst\r\noch väst. Nya marknader öppnas, medan konkurren-\r\nsen hårdnar på andra områden. Eftersom näringslivet\r\nser så olika ut i de tilltänkta EMU-länderna, skulle\r\nöstutvidgningen påverka länderna olika, vilket i sin\r\ntur skulle utlösa starka spänningar i den ekonomiska\r\npolitiken, inte minst i penningpolitiken. Av detta\r\nföljer att en gemensam penningpolitik i ett sådant läge\r\när direkt farlig.\r\nLåt mig avsluta med att ställa en fråga som har\r\naktualiserats under den senaste tiden. I fyrpartirege-\r\nringen, som Lars Tobisson åberopade, sades det tyd-\r\nligt och klart i propositionen inför EU-medlemskapet\r\natt om vi blir medlemmar i valutaunionen handlar det\r\nom en grundlagsändring när det gäller sedelutgiv-\r\nningsrätten. Detta har inte behandlats på ett tillfreds-\r\nställande sätt i den socialdemokratiska partistyrelsens\r\nyttrande. Moderaterna tycks vara beredda att vika från\r\ndenna ståndpunkt. Vilken ståndpunkt har ni egentli-\r\ngen, och vilka motiv har ni för att säga att sedelut-\r\ngivningsrätten kan ges bort till EMU utan grund-\r\nlagsändring i Sveriges riksdag?</pre><pre>Anf.  5  ANNE WIBBLE (fp):\r\nHerr talman! Genom Socialdemokraternas vänta-\r\noch-se-beslut i EMU-frågan offrar man i praktiken\r\nSveriges bästa för att undvika intern splittring. Partiet\r\ngår före landet. Jag tycker att det är beklämmande.\r\nDet är samma strategi som i fråga om energipolitiken.\r\nDå var det partiets intresse av samarbete med Cen-\r\ntern, nu är det den interna partisammanhållningen som\r\ngår före Sveriges intressen. Det verkar som om ni har\r\nförtagit er på budgetsaneringen, och nu orkar ni inte\r\ngöra något enda mer.\r\nOm man rensar bort retoriken betyder tisdagens\r\nbesked från socialdemokratin att ni i praktiken stänger\r\ndörren till EU:s framtid för sex år framåt. Det är fak-\r\ntiskt den praktiska innebörden av beslutet om nej till\r\natt vara med från start och sedan kopplingen till en\r\nmycket omständlig beslutsprocess. Om ni t.ex. skulle\r\nsitta kvar efter 1998 års val, skall ni då börja med att\r\nutlysa nyval i EMU-frågan? Alla vet att ni i praktiken\r\nogillar folkomröstningar. De har varit mycket trau-\r\nmatiska upplevelser för socialdemokratin, och det vill\r\nni inte ha. Den s.k. handlingsfriheten är i själva verket\r\nbara ett spel för gallerierna. Sverige har faktiskt ett\r\nval 1998. För att få verklig handlingsfrihet skulle ni\r\nbegära mandat då. Men det vågar ni inte. Det tänker\r\nvi i Folkpartiet göra.\r\nErik Åsbrink sade också i tisdagskväll att extraval\r\noch folkomröstning skulle man kunna tänka sig om\r\nman snabbt skulle ändra åsikt, eller åtminstone skaffa\r\nsig en åsikt, och vill att Sverige skall gå med någon\r\ngång efter 1999. Det tror jag tyvärr är feltänkt. I in-\r\nträdeskraven finns det krav på stabil valuta, säkerligen\r\nen tids ERM-medlemskap. Men samme Åsbrink har\r\nsagt att ERM skall vi inte gå med i förrän efter det att\r\nSverige har bestämt sig för att gå med i EMU, dvs.\r\nefter den extra valhandlingen. Sedan måste det nog gå\r\nen tid, kanske inte formellt två år, men ändå en gans-\r\nka lång tid, innan vi släpps in. Det går inte att bygga\r\npå att vi då skulle ha en mycket stabil valuta, för det\r\nkommer vi tyvärr inte att ha utanför valutasamarbetet.\r\nAtt man genom den extra valhandlingen skulle kunna\r\nåstadkomma ett snabbt beslut att vara med efter 1999\r\när nog vid närmare eftertanke fel. Det kommer att ta\r\nsin tid även med den s.k. snabbprocessen.\r\nRegeringen säger nu att EMU-projektet är osäkert\r\noch skakigt. Det är egentligen nästan en förolämpning\r\nmot de andra EU-länderna. Det är en ganska farlig\r\nargumentering, därför att det ökar det politiska priset\r\nför Sverige av ett utanförskap. De andra länderna\r\nskall vara försökskaniner. Sverige skall komma efteråt\r\noch plocka russinen ur en färdigbakad välsmakande\r\nkaka. Detta kommer att kosta Sverige i politiskt mis-\r\nsat inflytande. De andra länderna kommer säkert att\r\nlyssna artigt, det gör man i europeiska sammanhang,\r\nmen de stänger öronen och tänker: Det spelar ändå\r\ningen roll vad det trilskande Sverige tycker. Det blir\r\ntill skada för svenska intressen i fråga om östutvidg-\r\nningen, balternas intressen, Östersjösamarbetet, mil-\r\njöpolitiken och kampen mot den internationella\r\nbrottsligheten.\r\nDet andra argumentet som är åberopat är det bris-\r\ntande folkliga stödet. Detta har socialdemokratin själv\r\nmedverkat till att skapa. Det är ett cirkelresonemang -\r\nni har inte argumenterat för, alltså uteblir ert opini-\r\nonsstöd, alltså vågar ni inte heller argumentera för.\r\nDet är faktiskt ett uschligt ledarskap.\r\nNi hänvisar nu till att läget kan förändras. Förvis-\r\nso. Men tydligen kommer läget inte att förändras på\r\ngrund av någonting som socialdemokratin eller rege-\r\nringen gör eller tycker. \"Det får utvecklingen visa\",\r\n\"Det får vi väl se\", sade statsministern. Maken till\r\npassivitet får man leta efter.\r\nJag frågar ibland vad ni väntar på. Är det Tony\r\nBlair som skall ändra opinionsläget i Sverige? LO\r\nsäger t.ex. att ekonomin inte är mogen ännu. Men ni\r\ngör ju inte heller någonting för att arbetsmarknaden\r\nskall bli flexibel, tvärtom säger ni emot samme Blair\r\nnär han förespråkar en flexibel arbetsmarknad.\r\nFolkpartiet tycker att det är bra för Sverige att va-\r\nra med i valutasamarbetet från start för att få maximal\r\nhandlingsfrihet. Svenska folket bör få säga sitt i valet\r\n1998. Det allra viktigaste, bortsett från lägre boende-\r\nkostnader och fler jobb, bättre villkor för småföretag\r\noch sämre villkor för valutaspekulanter, är ju att Sve-\r\nrige därmed skulle få mer makt och inflytande över\r\nden europeiska framtiden, över centralbanken, över\r\ndess penningpolitik, över hela EU:s framtida utveck-\r\nling. Därför säger Folkpartiet ja till EMU.\r\nJag skulle vilja fråga finansministern: Sverige har\r\nfaktiskt ett val 1998, nästa år. Vad är det för fel på att\r\nlåta det valet vara det tillfälle då svenska folket tar\r\nställning till EMU? Genom ett besked att ändring av\r\ngrundlagen i fråga om sedelutgivningsmonopolet inte\r\nbehövs kan nästa riksdag i praktiken fatta beslut om\r\ninträde genom ett enda beslut. Det kommer Folkpar-\r\ntiet att argumentera för. Vi ser valet 1998 som avgö-\r\nrande. Vad är det för fel på det resonemanget, bortsett\r\nfrån att ni inte vågar?\r\nDen stora frågan, herr talman, är vad Socialdemo-\r\nkraterna egentligen vill. Ni har ju ingen uppfattning.\r\nErik Åsbrink talade tio minuter här utan att säga om\r\nman inom socialdemokratin tycker att det är bra eller\r\ndåligt för Sverige att vara med i valutasamarbetet. I\r\npartistyrelseyttrandet talar man om vikten av öppet\r\nmeningsutbyte. Betyder detta i praktiken att munkavle\r\npå ledande socialdemokrater nu kommer att försvin-\r\nna? Kommer ledande socialdemokrater att uppmunt-\r\nras att säga vad de tycker, eller tänker ni fortsätta\r\nlinjen: Lyssna på mig, jag vet inte vad jag vill?</pre><pre>Anf.  6  GUDRUN SCHYMAN (v):\r\nHerr talman! Vi i Vänsterpartiet är belåtna med att\r\nden socialdemokratiska partistyrelsen har förstått att\r\ndet är viktigt att lyssna på vad medborgarna i Sverige\r\ntycker i denna fråga. Vi har länge hävdat att det inte\r\ngår att lämna över den frågan till den sittande rege-\r\nringen eller den sittande riksdagen. Vi har inte mandat\r\natt fatta beslut i en fråga som inte har varit underställd\r\nval i någon form. Nu har regeringen insett samma sak,\r\noch det tycker vi är bra. Jag tycker också att det är bra\r\natt socialdemokraterna öppnar för möjligheten att ha\r\nen folkomröstning. Det finns en mycket stark opinion\r\nför detta, inte minst därför att det är så stora åsikts-\r\nskillnader inom de olika politiska partierna, framför\r\nallt inom det socialdemokratiska.\r\nVi tycker att det är bra att socialdemokraterna har\r\nkommit så långt att man säger att det i alla fall inte\r\nblir något medlemskap från den 1 januari 1999. Det är\r\nklokt. Vi är av den uppfattningen att det inte skall bli\r\nnågot medlemskap alls för Sveriges del. Vi har tagit\r\nställning i Vänsterpartiet till det politiska projektet\r\nEMU. Vi sätter in det i ett sammanhang där det hör\r\nhemma, nämligen i det politiska projektet att bygga en\r\neuropeisk union, en federation där Europa skall upp-\r\nträda som ett land och där motorn är att också få total\r\nkontroll över den ekonomiska politiken. Viljan att\r\nutforma den ekonomiska politiken finns mycket väl\r\nbeskriven - man utvecklar hur man har tänkt sig att\r\nEMU skall fungera med en gemensam centralbank, en\r\nseparation av politik och ekonomi så att de politiskt\r\noch demokratiskt valda instanserna inte skall ha något\r\nsom helst inflytande på den ekonomiska politik som\r\nskall grundlagsfästas och som skall ha en utformning\r\nsom vi faktiskt redan ser i praktiken i vardagen. Vi ser\r\nvilka resultat den ekonomiska politik som har före-\r\nspråkats har. Vi ser massarbetslösheten, de växande\r\nekonomiska och sociala skillnaderna, ökande fattig-\r\ndom, utslagning, vi ser en ungdomsgeneration som\r\ninte får jobb, kvinnor som inte kan få jobb därför att\r\ndet inte finns någon social service, vård och omsorg.\r\nDetta är vardagen, detta är verkligheten för väldigt\r\nmånga människor i Sverige och i de andra EU-\r\nländerna. Det här är kärnan och innehållet i den opi-\r\nnion som finns i Sverige och i de andra medlemslän-\r\nderna och som i dag tar sig uttryck i demonstrationer,\r\ni att man väljer nya regeringar i den vänstervåg som\r\ndrar över Europa, även om det finns olika nyanser i\r\ndenna. Senast såg vi det i det franska valet. Det var en\r\nstor manifestation mot den ekonomiska politik som\r\nman föreskriver i EMU och som man vill grundlags-\r\nfästa och på det sättet omöjliggöra att förändra genom\r\ndemokratiska opinioner och genom det folkliga infly-\r\ntande som socialdemokraterna säger sig vilja ha.\r\nDet förvånar mig också att det inte finns någon\r\nkritik mot innehållet i detta politiska projekt i det\r\nställningstagande som socialdemokraterna har gjort.\r\nMan hänvisar till att opinionen är någonting som har\r\nkletat sig kvar ifrån folkomröstningen om medlem-\r\nskapet över huvud taget. Med för oss som lever i en\r\nvardag där vi kan avläsa resultatet av den felaktiga\r\nekonomiska politiken är detta innehållet, det är vad\r\nsom händer i människors vardag, i våra liv och som vi\r\nkanaliserar i en protest mot den politiken därför att\r\nden inte tar fasta på att lösa de problem som vi lever\r\nmed. Den tar inte fasta på att få ned arbetslösheten, att\r\njämna ut orättvisorna. Detta är innehållet. Det är\r\nmärkligt att det socialdemokratiska partiet inte har en\r\nåsikt om det politiska projektet EMU.\r\nDet finns ytterligare ett par frågor som vi måste ha\r\nklarhet i. Den ena är grundlagsfrågan. Ni säger att det\r\ninte behövs några ytterligare grundlagsändringar, att\r\ndet räcker med den grundlagsändring som innebär att\r\nRiksbanken skall få en större frihet. Sedan är det klart\r\nmed medlemskap ifall vi vill om vi nu får den här\r\nhandlingsfriheten, säger socialdemokraterna. Den\r\nhandlingsfriheten innebär handlingsfrihet för en bor-\r\ngerlig regering, om det olyckligtvis skulle bli en sådan\r\nefter nästa val, att driva igenom med enkel majoritet\r\nett medlemskap i EMU. Är detta verkligen vad soci-\r\naldemokraterna vill lämna öppet för?\r\nDet innebär också, såvitt jag förstår, ett svårt di-\r\nlemma för Olof Johansson. Det vore roligt att få en\r\nkommentar. Hur ställer ni er till detta? Olof Johans-\r\nson har gått med på en grundlagsändring av Riksban-\r\nkens ställning men säger sig samtidigt i olika debatter\r\natt vägra grundlagsändringar som öppnar för ett\r\nEMU-medlemskap. Det måste innebära att ni nu drar\r\ner ur överenskommelsen om grundlagsändring för\r\nRiksbankens ställning. Annars är ni inte trovärdiga.\r\nDen andra frågan gäller det juridiskt bindande un-\r\ndantag som vi har krävt att regeringen skall formulera\r\ni EU så att vi slipper ifrån de juridiska diskussionerna\r\nom vi får bestämma själva eller om vi automatiskt,\r\neftersom vi sagt ja till Maastrichtfördraget, skall gå in\r\nsom medlem i EMU. Det vore på sin plats nu att re-\r\ngeringen såg till att få detta juridiskt bindande undan-\r\ntag.</pre><pre>Anf.  7  ROY OTTOSSON (mp):\r\nHerr talman! Den planerade europeiska valutau-\r\nnionen EMU är projektet som egentligen ingen ville\r\nha. De som vill bilda Europas förenta stater, den nya\r\nsupermakten, den nya superstaten i Europa, vill ha en\r\ngemensam ekonomisk politik, fastän det fick de inte\r\nigenom. Det finns ingen majoritet för det vare sig\r\nbland regeringarna eller - och än mindre - bland de\r\neuropeiska folken. För oss andra som vill ha ett sam-\r\narbete i Europa och inte en supermakt är det självklart\r\natt inte ha denna gemensamma ekonomiska politik\r\nsom skall centralstyras från Bryssel.\r\nEn gemensam valutaunion låter ytligt sett inte så\r\nfarligt. Det handlar om att vi slipper växla pengar när\r\nvi passerar gränserna. Det gör att vi får mindre valu-\r\ntarisker, det blir lägre transaktionskostnader, det blir\r\nlättare att jämföra priser osv. Men en valutaunion utan\r\ngemensam ekonomisk politik är som en höna utan\r\nhuvud. I valutaunionen EMU finns det egentligen bar\r\ntvå val. Antingen fortsätter medlemsländerna med en i\r\nhuvudsak nationell ekonomisk politik, och då kommer\r\nden gemensamma valutan euro att bli svag, räntorna\r\nkommer att stiga, inflationen riskerar att dra i väg,\r\neller så följs valutaunionen snabbt av starka krav på\r\ncentralstyrd och hårdnackad gemensam finanspolitik\r\nsom centraldirigeras, allt från skatter till offentlig\r\nvälfärd.\r\nDet är en situation med de två valen som vi ham-\r\nnar i om vi går med i EMU. Det är två dåliga val, och\r\ndet finns all anledning att säga nej till bägge - dvs. att\r\nstanna utanför.\r\nHerr talman! Det är därför bra att den svenska so-\r\ncialdemokratiska regeringen nu äntligen har bestämt\r\nsig för att säga nej till ett svenskt inträde i EMU vid\r\nstarten 1999. Det är också bra att man nu lovar svens-\r\nka folket att det vid ett eventuellt framtida beslut skall\r\nske en folkomröstning eller ett nyval. Folket måste få\r\navgöra frågan. Jag kan konstatera att därmed har två\r\nav de mest framträdande kraven från Miljöpartiet\r\nförhoppningsvis tillgodosetts.\r\nJag kan också, med tillfredsställelse, konstatera att\r\nstatsministern under presskonferensen i tisdags moti-\r\nverade beslutet med att EMU-projektet är ett osäkert\r\nprojekt från både politisk och ekonomisk synpunkt.\r\nEtt medlemskap i valutaunionen behöver inte alls\r\nbetyda lägre räntor och en starkare valuta för svensk\r\ndel. Det motsatta är sannolikt det mest troliga just nu.\r\nFör övrigt kan vi konstatera att kronan faktiskt har\r\nstärkts och att räntorna snarare har gått ned efter det\r\natt beslutet blev känt.\r\nVi i Miljöpartiet ser ut att få rätt. Vi har ju upp-\r\nfattningen att det är den svenska ekonomiska politiken\r\npå kort sikt - hur pass bra vi klarar att hålla statens\r\nfinanser i balans, att hålla inflationen i schack och att\r\nfå ned arbetslösheten - som är avgörande när det\r\ngäller att hålla nere räntorna och att vidmakthålla ett\r\nbra värde på kronan.\r\nDen oro som finns i näringslivet för att räntor och\r\ninflation åter skall stiga om vi säger nej till ett svenskt\r\nmedlemskap i EMU beror nog på att EMU-\r\nmotståndare på vänsterkanten vill släppa i väg ökade\r\nbudgetunderskott och ökad inflation. För oss i Miljö-\r\npartiet är det självklart att en försvagad finans- och\r\npenningpolitik i ökänd och alltför ofta beprövad\r\nvänsterpopulistisk stil skulle leda till stora svårigheter\r\nför företagen. Det leder både till ökad arbetslöshet\r\noch till en försvagad offentlig sektor.\r\nDet finns en farlig vanföreställning i dessa väns-\r\nterkretsar, nämligen att ökade underskott som så att\r\nsäga används till offentlig verksamhet och ökade\r\nbidrag stimulerar ekonomin så kraftigt att lånen beta-\r\nlas med ränta och mer än så. I själva verket har såda-\r\nna orealistiska och överdrivna förhoppningar verk-\r\nsamt bidragit till den ekonomiska kris som Sverige nu\r\nförhoppningsvis är på väg ut ur.\r\nFör övrigt finns motsvarande vanföreställning på\r\nhögerkanten, men då handlar det om ofinansierade\r\nskattesänkningar som skall ge så stora dynamiska\r\neffekter att underskotten snabbt försvinner. Även en\r\nsådan politik har ju vi i Sverige prövat på under 90-\r\ntalet. Också den politiken säger vi i Miljöpartiet\r\nsjälvklart nej till.\r\nHerr talman! När nu Socialdemokraterna bestämt\r\nsig för att säga nej är det väldigt märkligt, ja, helt\r\nobegripligt, att man också föreslår ett antal grund-\r\nlagsändringar angående Riksbanken, vilka enbart är\r\nmotiverade med att vi skall gå med i EMU. Varför,\r\nErik Åsbrink, genomföra grundlagsändringar som har\r\nsom enda syfte att föra in Sverige i valutaunionen?\r\nVarför genomför ni socialdemokrater Moderaternas\r\npolitik vad gäller Riksbankens ställning när ni inte\r\nbehöver göra det? Vore det inte rimligare att stå för\r\nden egna linjen, den egna politiken, och att samtidigt\r\nundanröja alla tvivel om att ni bedriver ett taktiskt\r\ndubbelspel?\r\nDet ligger onekligen nära till hands att misstänka\r\natt ert beslut att tills vidare stanna utanför EMU är en\r\ntaktisk fint för att få bort EMU-frågan från 1998 års\r\nvalrörelse och att samtidigt förhindra att ert parti\r\nspricker. Därför blir det svårt att riktigt ta er på allvar.\r\nDagens fråga, herr talman, är därför om det går att\r\nlita på Socialdemokraterna.</pre><pre>Anf.  8  MATS ODELL (kd):\r\nHerr talman! Olof Johansson frågade representan-\r\nterna för de partier som ingick i fyrpartiregeringen:\r\nHåller ni fast vid våra propositioner? Håller ni fast\r\nvid att det krävs en grundlagsändring om Sverige\r\nskall gå med i EMU? Svaret från oss kristdemokrater\r\när ja. Även om den juridiska expertisen numera anser\r\natt det inte krävs, tycker vi att det av demokratiska\r\nskäl och av tydlighetsskäl krävs en grundlagsändring\r\nom Sverige skall gå med i EMU:s tredje fas. Frågan\r\när intressant.\r\nOlof Johansson har alltså börjat intressera sig för\r\nfyrpartiregeringens propositioner. Det skulle vara\r\nintressant att veta om det finns fler propositioner som\r\nOlof Johansson håller fast vid utöver just denna, men\r\ndet är väl en annan debatt.\r\nHerr talman! Kristdemokraterna kommer att rösta\r\nnej till ett svenskt deltagande i EMU när riksdagen i\r\nhöst skall ta ställning. Samma besked gav vi för drygt\r\nett år sedan. Till sist har nu också Socialdemokraterna\r\nfunnit tiden mogen att ta ställning till EMU. Debatten\r\nhar förts av olika socialdemokratiska företrädare, och\r\nden har inte precis varit entydig. I stället har den\r\nspretat åt alla möjliga tänkbara håll. Därför välkom-\r\nnar vi självklart att Socialdemokraterna nu har be-\r\nstämt sig.\r\nDen socialdemokratiska partistyrelsen drar i stort\r\nsett samma slutsatser som vi kristdemokrater i och\r\nmed att man anser att Sverige och svensk ekonomi\r\ninte är redo för EMU. Men Socialdemokraterna anser\r\ndet med en delvis annan motivering. Vi kristdemokra-\r\nter hävdar nämligen att en svensk EMU-anslutning\r\nfrån start, trots allt tror vi att starten blir 1999, skulle\r\ninnebära en alltför stor risk för att arbetslösheten\r\nytterligare drabbas. Det ställningstagandet gäller\r\noavsett antalet deltagande länder. Vad som skiljer oss\r\nfrån regeringen är att vi, senast i vår motion med\r\nanledning av regeringens vårproposition, har lagt\r\nfram en rad konkreta förslag om hur vi skall få Sveri-\r\nge i arbete igen - framför allt genom ökad flexibilitet\r\ni den svenska ekonomin.\r\nRegeringen har dock valt att skjuta framför sig de\r\nstrukturella och djupgående problem som ligger bak-\r\nom massarbetslösheten. Socialdemokraterna verkar ha\r\nen ideologisk blockering som hindrar det konstruktiva\r\nnytänkande som krävs för att reformera arbetsmark-\r\nnaden och skapa förutsättningar för nya jobb. Den här\r\nkraftlösheten inför de här strukturella problemen\r\nbidrar, herr talman, till att Sverige nu inte passar in i\r\nEMU. Risken med ett svenskt medlemskap är alltså\r\nökad arbetslöshet. Om man skall montera bort den\r\nyttre stötdämpare i svensk ekonomi som en nationell\r\npenningpolitik innebär, måste det till mycket mer av\r\nflexibilitet inne i det svenska ekonomiska systemet.\r\nDetta vägrar Socialdemokraterna att inse, och än\r\nmindre är det något som man vill åtgärda.\r\nOlof Johansson borde tänka på detta när han talar\r\nom behovet av en nationell finanspolitik. Vad är det\r\nför en nationell finanspolitik? Är det den som Social-\r\ndemokraterna och Centern bedriver? Kommer den att\r\nleda till att vi får ett varmare och bättre företagskli-\r\nmat, eller kommer de socialistiska frostnätterna med\r\n28 dagars arbetsgivarinträde i sjukförsäkringen osv.\r\natt fortsätta?\r\nVi kristdemokrater anser också att med de stäm-\r\nningar som råder i Sverige måste EU-samarbetet ges\r\nprioritet före EMU. Målet om en varaktig fred och om\r\nsolidaritet måste alltid komma i första hand. Det in-\r\nnebär att det för oss är oacceptabelt att fatta beslut\r\nsom negativt påverkar Sveriges medlemskap i EU.\r\nDen risken löper vi nämligen om en riksdagsmajoritet\r\nskulle tvinga in Sverige i ett EMU-samarbete som inte\r\nkan omfattas av en stor majoritet av svenska folket.\r\nSå länge den svenska ekonomiska strukturen inte\r\nradikalt förändras är den dessutom inte lämplig för ett\r\nEMU-samarbete. Att ansluta svensk ekonomi till\r\nEMU innan sådana reformer är genomförda är ett\r\nhasardspel både med arbetslösheten och med Sveriges\r\ndeltagande i hela Europaprojektet som insats.\r\nTyvärr har regeringens senaste ställningstagande\r\ngjort att en konstruktiv EMU-debatt, som även skulle\r\nha kunnat nå ut till allmänheten, i stort sett har ute-\r\nblivit. Hur skall befolkningen kunna förväntas ta till\r\nsig information om något så komplext som EMU när\r\nstatsråd, ledamöter och andra företrädare för rege-\r\nringspartiet tiger om projektet och dess konsekven-\r\nser? När nu regeringen, och framför allt partiet, har\r\nbestämt sig för att dra i gång studiecirklar för att folk\r\nskall få veta vad det här innebär kan jag bara säga att\r\ndet kommer något sent. Detta vittnar bara om den\r\nallmänna handlingsförlamning som råder inom rege-\r\nringen, utom när det gäller den rena budgetsanering-\r\nen.\r\nDet är troligt att inte bara EMU-opinionen utan\r\nockså EU-opinionen påverkas negativt av regeringens\r\nsuddiga profil. Detta, herr talman, är mycket olyck-\r\nligt. Sverige har helt enkelt inte råd att gå med i\r\nEMU.</pre><pre>Anf.  9  Finansminister ERIK ÅSBRINK (s):\r\nHerr talman! Lars Tobisson och Anne Wibble\r\nupprepar de gamla påståendena om att det inte ges\r\nnågra besked och att jag inte har någon uppfattning,\r\nosv. Det måste vara någon typ av lomhördhet som\r\npräglar mina meddebattörer.\r\nVi har gett ett klart och entydigt besked. Jag har\r\njust redovisat detta i kammaren. Läs innantill i parti-\r\nstyrelsens utlåtande. Där står beskedet. Det är det som\r\ngäller.\r\nJag har redovisat min uppfattning många gånger. I\r\nolika sammanhang har jag redovisat för- och nackde-\r\nlar med EMU-projektet - politiskt och ekonomiskt.\r\nDet är möjligt att Lars Tobisson inte anser att man har\r\nen bestämd uppfattning om man inte tycker exakt\r\nlikadant som Lars Tobisson - om man inte bara ser\r\nfördelar med projektet. Men fullt så enkelspårig är jag\r\ninte. Jag ser risker och problem med projektet, och de\r\nhar jag redovisat. Jag kommer att fortsätta att göra\r\ndet. Jag kommer även i fortsättningen att försöka hålla\r\nmer än en tanke i huvudet åt gången.\r\nHela talet om ledarskap är ingenting annat än en\r\nförskönande omskrivning för att man skall tycka pre-\r\ncis som Lars Tobisson och köra över folkopinionen.\r\nDå och endast då utövar man ledarskap. Det är ett\r\nmissbruk av det ordet.\r\nEtt annat påstående som Lars Tobisson och Anne\r\nWibble framfört är att vi sätter partiets intressen före\r\nlandets. Hade vi gjort det, hade vi inte genomfört den\r\ngigantiska sanering som var nödvändig att genomföra\r\ni den statliga budgeten efter Tobissons och Wibbles\r\nkonkursbo. Det har krävt oerhört stora ansträngning-\r\nar. Det har lett till stora påfrestningar. Vi socialdemo-\r\nkrater har fått betala, och får betala, ett politiskt pris\r\nför detta. Vi har verkligen satt landets intressen först i\r\nden frågan. Så kom inte och tala om detta!\r\nNär jag hör dessa inlägg, har jag ibland en känsla\r\nav att det är snarare andra länders intressen som skall\r\nsättas i främsta ledet. Här hänvisas till sura reaktioner\r\nsom kan komma här och var i utlandet. Här hänvisas\r\ntill varför vi inte gör på exakt samma sätt som i Fin-\r\nland. Det finns mycket bra med Finland. Men det\r\nfinns ingen anledning att vi skall kopiera den fin-\r\nländska beslutsprocessen. Jag skulle kunna hänvisa\r\ntill andra länder som hamnar på en helt annan posi-\r\ntion. Storbritannien och Danmark är några exempel.\r\nVill Lars Tobisson ha lika hög arbetslöshet som i\r\nFinland? Låt oss utforma den här processen med\r\nutgångspunkt i vad vi tror är bäst för Sverige. Svenska\r\nintressen, ingenting annat, skall vara vägledande.\r\nPåstå inte att vi får mindre inflytande om vi inte\r\ngår in i valutaunionen. Tror Lars Tobisson och Anne\r\nWibble att Storbritannien under Tony Blair inte\r\nkommer att ha något inflytande, bara för att de med\r\nall sannolikhet inte går med i valutaunionen när den\r\nstartar 1999?\r\nLars Tobisson påstår att en gemensam marknad\r\nförutsätter en gemensam valuta. Med förlov sagt - det\r\när rent struntprat! Den gemensamma marknaden finns\r\ndär, och det är bra. Den är inte genomförd i alla delar.\r\nDet är bra om den kan utvecklas och förbättras vidare.\r\nMen det krävs naturligtvis inte någon gemensam\r\nvaluta. Den frågan får bedömas på sina egna meriter.\r\nTill sist frågan om en grundlagsändring på grund\r\nav sedelutgivningsrätten. Olof Johansson, Gudrun\r\nSchyman och Roy Ottosson tog upp frågan. Det är\r\nmin uppfattning, efter de ingående analyser som har\r\ngjorts av juristerna i Regeringskansliet, att det inte är\r\nett absolut nödvändigt krav att genomföra en grund-\r\nlagsändring. Likväl anser jag att det är önskvärt att\r\ngöra en sådan grundlagsändring. Men det viktiga är\r\nden politiska utfästelsen. Vi för inte in Sverige i valu-\r\ntaunionen med mindre än att svenska folket får ta\r\nställning till frågan i val eller folkomröstning. Det är\r\ndet som är betydelsefullt.</pre><pre>Anf.  10  LARS TOBISSON (m):\r\nHerr talman! Finansministern har fortfarande inte\r\nangett om han anser EMU vara bra eller dåligt för\r\nSverige, eller varför det som anses vara bra för Fin-\r\nland måste undvikas av Sverige. Hemlighetsmakeriet\r\nfortsätter. Bristen på ledarskap ligger i att regeringen\r\ninte försöker bilda, forma, leda opinionen utan nöjer\r\nsig med att passivt följa den.\r\nI brist på besked om det som statsministern och fi-\r\nnansministern säger har jag studerat vad som skrivs i\r\npartistyrelsens utlåtande om EMU. Där betonas det -\r\nlovande nog - att utgångspunkten måste vara vad som\r\nkan bedömas vara bäst för Sverige, inte bara politiskt\r\nutan också ekonomiskt. Det anges också vissa för-\r\noch nackdelar. Det är så långt som Erik Åsbrink kan\r\nsträcka sig. Men liksom i Åsbrinks fall sker det ingen\r\navvägning mellan dem. Man kommer inte till någon\r\nslutsats. Det finns dessutom skrivningar som är direkt\r\noroväckande och som kan förstärka den misstro som\r\nnaturligen följer på ställningstagandet att undvika den\r\nbindning som den gemensamma valutan ger.\r\nDet heter bl.a. att EMU innebär långsiktiga åta-\r\nganden från de deltagande ländernas sida, som det för\r\nett land som Sverige kan vara svårt att leva upp till.\r\nInnebär detta ett förebud om en förslappning, lössläp-\r\npande, av finanspolitiken, som ju ändå - och det lig-\r\nger i vad Åsbrink säger - måste vara stramare vid ett\r\nutanförskap än vid ett medlemskap? Skall Sverige i\r\nstället för att sätta in strukturella reformer lösa sina\r\nproblem med en fortsatt depreciering av kronan? Det\r\nhar redan har fört oss ned från en topplats i välfärds-\r\nhänseende till en position under genomsnittet i både\r\nOECD och EU.\r\nI förrgår presenterade den socialdemokratiska\r\npartiledningen sin linje för höstens kongress. Det är\r\nden som finansministern har angett här. Men i dag har\r\nhan bekräftat att denna linje är vad regeringen avser\r\natt driva gentemot riksdagen. Det är en viktig händel-\r\nse som jag starkt beklagar. Jag är övertygad om att ett\r\ntidigt medlemskap i valutaunionen är bäst för Sverige\r\ni ekonomiskt avseende. Det ger lägre räntor, stabilare\r\nvaluta, enskilda personer och mindre företag slipper\r\nväxlingskostnader, det blir lättare att jämföra priser\r\noch löner i olika länder, vilket underlättar handeln\r\növer gränserna och pressar priserna.\r\nFördelarna är så uppenbara, att jag tror att vi här\r\nkan få uppleva samma utveckling som när det gällde\r\nförhållandet till EU. Våren före beslutet att söka\r\nmedlemskap hörde jag flera företrädare för det svens-\r\nka näringslivet säga: \"Ni politiker kan göra vad ni\r\nvill. Vi i näringslivet har redan gått in i EU med dot-\r\nterföretag och handelskontakter.\" På samma sätt kan\r\ndet i många fall bli aktuellt att göra affärer i euro utan\r\natt den valutan är erkänd som lagligt betalningsmedel.\r\nMen i andra fall kan det tyvärr bli så att affärerna och\r\njobben förläggs till länder där man inte behöver be-\r\nkymra sig om att räkna om till kronor inför bokslut\r\noch deklaration.\r\nAnne Wibble har tidigare i debatten belyst hur den\r\nhandlingsfrihet som statsministern talat om, för den\r\nhändelse opinionen som genom ett trollslag skulle\r\nsvänga, inte är mycket värd. Det kommer alltid att\r\nfinnas invändningar mot att på en partikongress, i val\r\neller i folkomröstning blottlägga den åsiktsspricka\r\nsom föreligger i det socialdemokratiska partiet och\r\nsom inte kommer att försvinna av sig själv. Förut-\r\nsättningen för en omsvängning är att den socialdemo-\r\nkratiska ledningen utövar just ledarskap och driver\r\nden linje som Europasamarbetet förpliktar oss till och\r\nsom dessutom råkar vara bäst för Sverige. Eller skall\r\nbeskedet om inträde i valutaunionen - på samma sätt\r\nsom en gång EU-medlemskapet - komma till som en\r\növerraskning i en fotnot i ett framtida krispaket, kan-\r\nske framkallat av att vi står isolerade i Europa från det\r\nsamarbete som pågår där?</pre><pre>Anf.  11  OLOF JOHANSSON (c):\r\nHerr talman! Trots att tiden är begränsad vill jag\r\nge några korta svar till bl.a. vännerna från Kristdemo-\r\nkraterna. Sedan Centern inledde samarbetet om den\r\nekonomiska politiken har företagen fått skattesänk-\r\nningar netto. Vi har fullföljt saneringen av statens\r\nfinanser. Det kan man inte säga om kristdemokrater-\r\nna. Enligt en jämförelse i The Economist har Sveriges\r\nföretagsklimat förbättrats avsevärt tack vare sanering-\r\nen. Sluta upp med misstänkliggörandena!\r\nTill Vänsterpartiet vill jag säga: Skyll inte pro-\r\nblemen på ansvarsfull ekonomisk politik! Med er\r\npolitik raseras ett svårt arbete. Sverige kan som mark-\r\nnadsekonomi i en internationaliserad värld inte släppa\r\ni väg budgetunderskott och statsskuld. Det skulle\r\nenbart motverka en hållbar tillväxt och ökad syssel-\r\nsättning. Det gäller alldeles oavsett om man är med i\r\nEMU eller inte. Som finansministern sade blir kraven\r\ninte mindre om man står utanför.\r\nLåt mig gå över till grundlagsfrågan. Den är\r\ngrundläggande och viktig i detta sammanhang. Den\r\nborde ägnas mer tid och öppen debatt. Är EMU ett\r\npolitiskt projekt, eller är det bara ett ekonomiskt pro-\r\njekt? Den testfrågan har vi väl alla ställt oss. Påverkar\r\nEMU den nationella suveräniteten eller inte? Det är\r\nklart att EMU gör det. Det är en stor, grundläggande\r\noch viktig fråga som handlar om vad riksdagen i fort-\r\nsättningen har att hantera eller inte hantera.\r\nMot den bakgrunden är det viktigt att konstatera\r\natt vi var förpliktade när det gällde fas två enligt Ma-\r\nastrichtavtalet. När det gäller sedelutgivningsrätten\r\nhandlar det om medlemskap och huruvida vi accepte-\r\nrar euron. Därför är det viktigt att inte definiera bort\r\ngrundlagsfrågan med hänvisning till vår handlingsfri-\r\nhet. Grundlag syftar till att inte ge total handlingsfri-\r\nhet. Svenska folket skall ha trygghet och veta att de\r\nblir tillfrågade också i fortsättningen. Därför är den\r\nfrågan i högsta grad berättigad att ställa till alla som\r\ndeltar i debatten här.</pre><pre>Anf.  12  ANNE WIBBLE (fp):\r\nHerr talman! De som vinner på valutasamarbetet\r\när vanliga människor - konsumenter, hushåll och\r\nsmåföretag och alla vi som tycker att det är viktigt att\r\nSverige har makt och inflytande i Europa. De som\r\nförlorar är främst valutaspekulanterna. Därför tycker\r\nvi i Folkpartiet att Sverige skall vara med i samarbetet\r\nfrån dess början.\r\nJag upprepar min fråga till finansministern: Vad är\r\ndet för fel med att låta valet 1998 bli det tillfälle då\r\nsvenska folket får säga sitt om valutasamarbetet? Vi\r\nhar ju val då. Debatten har ännu inte givit något be-\r\nsked om vad socialdemokraterna faktiskt tycker.\r\nTycker ni att det är bra eller dåligt för Sverige att vara\r\nmed i valutasamarbetet? Det är ingen som vet vad ni\r\ntycker.\r\nAlla som har velat har kunnat sätta sig in i frågan,\r\nsade Erik Åsbrink inledningsvis. Särskilt lämpade för\r\natt delta i den debatten och dra en slutsats borde\r\nmånga ledande politiker vara, t.ex. Åsbrink själv och\r\nrent av hela regeringen. Men vi får bara en redovis-\r\nning av för- och nackdelar. Sedan är det stopp. Vi får\r\ningen slutsats. Det är egenartat att inte ge svenska\r\nmedborgare någon vägledning i detta ganska svåra\r\nval.\r\nNi talar om handlingsfrihet men låser i praktiken\r\nSverige till utanförskap fram till 2003. Ni avvisar det\r\nnaturliga valtillfället 1998. Jag tycker att det är ett\r\ndubbelspel och dåligt ledarskap. Det är som att place-\r\nra Sverige på åskådarbänken eller möjligen avbytar-\r\nbänken i EU-sammanhang. Om laget ser ut att vinna\r\nskall ni till nöds kunna delta i spelet. Jag tycker inte\r\natt det är en offensiv politik för Sveriges bästa. Det är\r\nen passiv politik, som dömer Sverige till att sitta och\r\ntitta på när andra driver t.ex. frågan om en utvidgning\r\nösterut och miljösamarbetet vidare.\r\nJag beklagar att Sverige har en så passiv och dålig\r\nregering.</pre><pre>Anf.  13  GUDRUN SCHYMAN (v):\r\nHerr talman! Anne Wibble och jag har helt mot-\r\nsatta uppfattningar om vilka som vinner och vilka som\r\nförlorar. De som förlorar på den ekonomiska politik\r\nsom i dag förs inom EU:s medlemsländer, som man\r\nhar tänkt grundlagsfästa i EMU, är just vanliga män-\r\nniskor. Det är vanliga människor som drabbas av\r\narbetslöshet, nedskärningar i de sociala försäkrings-\r\nsystemen, som blir utan vård och omsorg som skall\r\ngöra det möjligt för dem att ha ett arbete. De är förlo-\r\nrarna. Vilka som vinner ser vi. Förmögenheterna\r\nväxer. Klyftorna blir större.\r\nNär det gäller grundlagsfrågan säger Erik Åsbrink\r\natt det viktiga är de politiska utfästelserna om att\r\ndenna fråga skall underställas svenska folket i val av\r\nnågot slag. Det säger ni. Men vad tror Erik Åsbrink\r\natt en borgerlig regering säger efter en eventuell val-\r\nseger? Den har inte sagt någonting om att den tycker\r\natt denna fråga skall provas i val, mer än i valet 1998.\r\nOm vi gör den grundlagsändring som gäller Riksban-\r\nkens ställning, som enligt er uppfattning är tillräcklig\r\nför att låta Sverige bli medlem i EMU, då står vi där.\r\nEr handlingfrihet blir också en eventuell borgerlig\r\nregerings handlingsfrihet. Därför är det viktigt att vi\r\ninte gör någon grundlagsändring innan vi har under-\r\nställt denna fråga en valprocedur. Vi förespråkar\r\nnaturligtvis en folkomröstning.\r\nDet är därför Olof Johansson inte kan tråckla sig\r\nur detta genom att säga att vi kan ändra Riksbankens\r\nställning. I praktiken innebär det att vi öppnar för ett\r\nEMU-medlemskap. Där måste ni ta ställning. Anting-\r\nen har ni blivit lurade, eller också tänker ni lura dem\r\nsom tror att ni är motståndare till EMU.\r\nGrundlagsfrågan och frågan om en folkomröstning\r\när de som nu är centrala. De måste få en lösning för\r\natt vi skall få stopp på den utveckling som innebär\r\ninträde i EMU. Oavsett vad det socialdemokratiska\r\npartiet tycker blir det en valfråga, om det inte blir en\r\nfolkomröstning innan.</pre><pre>Anf.  14  ROY OTTOSSON (mp):\r\nHerr talman! Jag ställde en fråga till finansminis-\r\ntern om varför det är så bråttom att genomföra den\r\nförändring av grundlagen i fråga om Riksbankens\r\nställning som moderaterna har drivit under lång tid\r\noch som socialdemokraterna har varit moståndare till\r\nunder många år. Det är en förändring som krävs om vi\r\nskall gå med i EMU slutgiltigt. Varför genomföra den\r\ngrundlagsändringen nu, om ni säger nej och frågan\r\nskall underställas folkets avgörande? Om vi får en\r\nannan regering gäller inte ert ord, som Gudrun Schy-\r\nman påpekade. Då kan ett medlemskap snabbt klub-\r\nbas igenom utan att svenska folket får avgöra det i\r\nöppet val.\r\nDet är rimligt att 1998 års val blir ett EMU-val.\r\nMan måste också fråga sig vilken ekonomisk po-\r\nlitik Moderaterna och Folkpartiet vill ha om vi går\r\nmed i EMU. Vilket alternativ väljer ni? Är det att\r\nfortsätta med en i huvudsak nationell ekonomisk poli-\r\ntik och därmed få en svag valutaunion med högre\r\nräntor och svagare valuta? Eller köper ni förslaget att\r\ncentralisera den ekonomiska politiken till Bryssel, så\r\natt vi förlorar vårt ekonomiska självbestämmande i\r\nmycket högre grad än valutaunionen ser ut att innebä-\r\nra? Accepterar ni att man i Bryssel skall bestämma\r\nvilka skatter vi skall ha i Sverige och hur välfärdssys-\r\ntemen skall se ut? Ni måste bestämma er. Om valu-\r\ntaunionen skall fungera bra och vi skall få ut de eko-\r\nnomiska fördelar ni räknar med teoretiskt krävs en\r\nstark ekonomisk centralstyrning från Bryssel. Ni har\r\ninte talat om vad ni vill. Ni har förnekat svenska fol-\r\nket att få veta vilken linje ni egentligen vill följa. Det\r\när en brist också i denna debatt.</pre><pre>Anf.  15  MATS ODELL (kd):\r\nHerr talman! Olof Johansson hänvisade till The\r\nEconomist och sade att vi sannerligen har ett varmt\r\noch skönt företagsklimat i Sverige. Jag vet inte om\r\nOlof Johansson lyssnade på nyheterna i dag på mor-\r\ngonen där det konstateras att den arbetade tiden per\r\nanställd har ökat så dramatiskt att ungefär 250 000\r\njobb ligger i denna ökning och att företagen inte ny-\r\nanställer utan väljer att öka arbetstiden. Det vittnar väl\r\nändå om att det är något fel, Olof Johansson?\r\nArbetslösheten pekar också på detta. Det är i dag\r\nfler arbetslösa än när den socialdemokratiska rege-\r\nringen tog över. Styrkan i kristdemokraternas argu-\r\nmentation i vårt ställningtagande mot att Sverige nu är\r\nmoget att gå med i EMU bekräftas av en överväldi-\r\ngande majoritet av Sveriges ekonomkår. Vi kan kon-\r\nstatera att Sveriges ekonomiska problem, och framför\r\nallt den alldeles för låga tillväxttakten, är ett inhemskt\r\nproblem, och det skall åtgärdas med inhemska åtgär-\r\nder.\r\nJag har mycket stora tvivel på att Socialdemokra-\r\nterna och Centerpartiet gemensamt klarar av detta, på\r\ngrund av de ideologiska blockeringar som Socialde-\r\nmokraterna har. Därför krävs det en ny riksdagsma-\r\njoritet som tar itu med dessa saker. Det är den vikti-\r\ngaste åtgärden. Vi ser nämligen också en risk att re-\r\ngeringen planerar att gå med i EMU för att få en ny\r\nsyndabock för att kanske ta itu med dessa strukturella\r\nproblem.\r\nDå är det alltså det stygga EU och det löntagarfi-\r\nentliga EMU som tvingar Sverige att genomföra vissa\r\nsaker, och Erik Åsbrink och Göran Persson får bara\r\nmotvilligt expediera vad utomstående krafter gör. Den\r\nhär taktiken är väl beprövad, att aldrig motivera be-\r\nhovet av strukturella åtgärder, utan i stället skylla på\r\nnågon yttre faktor, antingen det är samarbetet med\r\nCenterpartiet eller krav från EU och Maastrichtför-\r\ndraget.\r\nDet är nationella problem som håller så stor del av\r\nsvenska folket i arbetslöshet. Dem skall vi börja med\r\natt åtgärda nationellt.</pre><pre>Anf.  16  Finansminister ERIK\r\nÅSBRINK (s):\r\nHerr talman! Gudrun Schyman och Roy Ottosson\r\nifrågasätter att vi skall genomföra några grund-\r\nlagsändringar över huvud taget. En del av de ändring-\r\nar som nu fem partier har enats om är ingenting annat\r\nän en följd av att Sverige är medlem i EU. Vi har tagit\r\npå oss skyldigheten att genomföra de förändringarna,\r\noch det skall vi göra även om vi står utanför valutau-\r\nnionen.\r\nAtt inte göra det är att inte respektera medlemska-\r\npet som svenska folket i en folkomröstning har ställt\r\nsig bakom. Jag är litet förvånad över att höra att re-\r\npresentanterna för partier som i andra sammanhang\r\ntalar om vikten av folkomröstningar i praktiken inte är\r\nberedda att respektera folkomröstningar när de inte\r\nutfaller på de sätt man själv önskar.\r\nEn helt annan sak är det med sedelutgivningsmo-\r\nnopolet. Där har våra bedömningar lett fram till att\r\ndet inte är något absolut tvingande krav att genomföra\r\nen sådan grundlagsändring om vi går in i valutaunio-\r\nnen. Det viktiga är återigen den politiska utfästelsen.\r\nVi går inte in i valutaunionen utan att svenska folket\r\nfår ta ställning till frågan.\r\nGudrun Schyman oroar sig över riskerna för en\r\nborgerlig valseger och en borgerlig regering. Det\r\noroar också jag mig över. Men om svenska folket vill\r\nha en tokig politik blir det så. Det är demokratins\r\nspelregler. Vår uppgift är naturligtvis att övertyga\r\nsvenska folket att inte rösta fram en sådan politik. Det\r\nkan vi inte hindra med grundlagsändringar eller ute-\r\nblivna grundlagsändringar. Vi kan bara hindra det\r\ngenom upplysning, information och debatt.\r\nSedan får jag höra av Lars Tobisson om den stora\r\nsplittringen inom socialdemokratin i EMU-frågan.\r\nVisst finns det olika uppfattningar. Det är ingen hem-\r\nlighet. Konstigt vore det annars i ett stort parti. Men\r\nvi har efter en demokratisk beslutsprocess fått ett\r\nenigt verkställande utskott och en enig partistyrelse att\r\nställa sig bakom det ställningstagande som jag har\r\nredovisat. Jag tycker att den processen har väldigt\r\nstora förtjänster. Jag vet att Lars Tobisson inte tycker\r\nom den. Men så kommer vi att göra även i fortsätt-\r\nningen inom Socialdemokraterna.\r\nDet handlar om debatt först och beslut sedan. Lars\r\nTobissons recept är beslut först och ingen debatt ens\r\nefteråt. Det är ändå ett faktum att det finns betydande\r\nåsiktsskillnader också inom Moderaterna. Det är\r\nmånga moderater som inte tycker som Lars Tobisson.\r\nDe finns i den moderata riksdagsgruppen, och de\r\nfinns i Moderata ungdomsförbundet och studentför-\r\nbundet. Det finns en rad moderata tidningar som har\r\nen helt annan uppfattning, även Moderaternas eget\r\nhusorgan Svenska Dagbladet. Det finns t.o.m. en\r\nannan uppfattning i den kryptomoderata tankesmedjan\r\nTimbro. Men det kommer inte fram i debatten. Där\r\nutövas väl det s.k. ledarskapet.\r\nÅsiktssplittring finns inte bara inom Moderaterna.\r\nDet finns också inom det tilltänkta något krympta\r\nborgerliga regeringsalternativet. Vi har här kunnat\r\nlyssna på hur Mats Odell med ett nej till valutaunio-\r\nnen står för en annan linje än den som Lars Tobisson\r\noch Anne Wibble redovisar. Det är naturligtvis en\r\nintressant tanke hur en borgerlig regeringspolitik\r\nskulle utformas på detta område. Det förstår jag inte.\r\nJag kan möjligen glädja mig åt att ju mindre trovär-\r\ndigheten blir i ett sådant regeringsalternativ, desto\r\ngladare blir väl de finansiella marknaderna. Lägre\r\nräntor och en starkare krona blir sannolikt följden.\r\nTill sist redogjorde Lars Tobisson för hur rege-\r\nringscheferna i EU ställer upp sig för gruppfoton, och\r\nhur Göran Persson ställer sig i olika positioner. Jag\r\ntänker på vilket inflytande Sverige hade haft om vi\r\nhade haft en borgerlig budgetpolitik, med de gigantis-\r\nka underskotten. Då handlar det inte om att stå litet\r\ngrand i utkanten av gruppbilden. Om regeringschefer-\r\nna står någonstans utanför rådsbyggnaden i Bryssel\r\nskulle väl den moderate tänkte regeringschefen stå\r\nnågonstans ute i Ardennerna. Den vidvinkelkamera\r\nfinns inte som skulle ha kunnat fångat upp den mode-\r\nrate representanten på ett sådant gruppfoto.</pre><pre>Anf.  17  LARS TOBISSON (m):\r\nFru talman! När finansminister här försöker att få\r\ntill det demagogiskt är han smidig som en ardenner-\r\nhäst. De förslag till budgetalternativ som vi har lagt\r\nfram under den socialdemokratiska budgetperioden\r\nhar genomgående varit starkare än regeringens.\r\nJag tycker att den här debatten efterlämnar ett be-\r\nklämmande intryck. Det finns flera motståndarpartier\r\nvilkas åsikt jag inte delar, men de talar om var de står.\r\nFinansministern och regeringen smiter undan sitt\r\nansvar. Som högsta ansvarig för ekonomin kan Erik\r\nÅsbrink inte klargöra sin uppfattning om en gemen-\r\nsam valuta är bra eller dålig för Sverige.\r\nNär han som är vald för den uppgiften, och rimli-\r\ngen skall besitta kompetens för det, inte klarar av att\r\nforma en ståndpunkt, hur skall man då kunna begära\r\natt hans väljare skall kunna göra det på annat sätt än\r\natt man säger att det är bäst att låta det förbli som det\r\när? Ledarskapet saknas. Det är det fega partiintresset\r\nsom får råda. Vi moderater står fast vid att Sverige\r\nbör delta fullt ut i valutasamarbetet så tidigt det går.\r\nVi är medvetna om att det inte är populärt i alla läger.\r\nMen vi talar om var vi står som parti, och det har\r\nväljarna rätt att veta.\r\nTill Roy Ottosson vill jag säga att inget EU-land\r\nförespråkar gemensam finans- eller skattepolitik, och\r\nsjälvfallet inte heller vi moderater. Vi säger ja till\r\neuron av ekonomiska skäl. Vi får lägre räntor, en mer\r\nstabil valuta, och svenska företag lika väl som enskil-\r\nda kan uppträda på jämställd bas med sina motsvarig-\r\nheter i andra europeiska länder. Vi ser det som viktigt\r\natt påverka utformningen av valutasamarbetet redan\r\nfrån starten beträffande t.ex. regelverk och rekrytering\r\nav personal.\r\nMen det är betydelsefullt att kunna påverka även i\r\nett vidare perspektiv. Genom att fullfölja sina åtagan-\r\nden enligt medlemsfördraget visar Sverige sin vilja att\r\nengagera sig på allvar i det europeiska samarbetet i\r\nsyfte att säkerställa fred och välfärd för medborgarna.\r\nJag beklagar att det socialdemokratiska regeringspar-\r\ntiet avviker från den linjen.</pre><pre>Anf.  18  Finansminister ERIK\r\nÅSBRINK (s):\r\nHerr talman! Lars Tobisson fortsätter med myt-\r\nbildningen om att vi inte lämnar besked. Vi har läm-\r\nnat ett klart och entydigt besked från Socialdemokra-\r\nterna: Sverige går inte in i valutaunionen vid dess\r\nstart, men håller öppet för att kunna gå in senare. Om\r\nfrågan aktualiseras skall den underställas svenska\r\nfolket för prövning. Det är ett klart och entydigt be-\r\nsked. Nu vet alla vad som gäller.\r\nSom alternativ kan vi se det krympande borgerliga\r\nregeringsalternativet, som är djupt splittrat i denna\r\nfråga. Ingen människa har en aning om vad en sådan\r\nregering, om olyckan vore framme, skulle föra för\r\npolitik i frågan om Sveriges relationer till valutaunio-\r\nnen.\r\nDet viktiga är att vi har hamnat i den situationen\r\natt vi har kunnat fatta beslutet utifrån en styrkeposi-\r\ntion. Vi i Sverige har skaffat oss en rejäl handlingsfri-\r\nhet, och det har vi kunnat göra därför att vi har byggt\r\nupp en allt starkare ekonomi. Det hade inte varit möj-\r\nligt med de gigantiska underskott som fanns på Tobis-\r\nsons och Wibbles tid. Då hade Sverige inte haft något\r\nval och inte något inflytande. Nu har Sverige det\r\nvalet. Nu kan vi agera utifrån vad vi anser är bäst för\r\nSveriges intressen.\r\nDet är intressant att notera att beskedet när det\r\nkom ledde till positiva reaktioner i form av lägre\r\nräntor och en stärkt krona. Det ledde t.o.m. till den\r\nkommentaren från en chefshandlare, att Sverige är ett\r\nbra alternativ för de investerare som vill flytta över\r\npositionerna och tillfälligt gå ur EMU-länderna. Dit\r\nhar Sverige alltså kommit. Hade någon kunnat före-\r\nställa sig detta för bara ett eller två år sedan?\r\nDet är naturligtvis en oerhörd styrka för oss i\r\nSverige att vi har en stark ekonomi att visa upp och\r\natt vi kan klara att forma en politik när det gäller\r\nvalutan utifrån vad som bäst gagnar Sveriges intres-\r\nsen.</pre><pre>Överläggningen var härmed avslutad.</pre><pre>2 §  Information från regeringen om viktigare\r\nfrågor i EU:s regeringskonferens på Justitiedepar-\r\ntementets område</pre><pre>Anf.  19  Justitieminister LAILA\r\nFREIVALDS (s):\r\nHerr talman! Förhandlingarna i regeringskonfe-\r\nrensen om ändringar i EU:s fördrag har nu gått in i sitt\r\nslutskede. Det nederländska ordförandeskapet presen-\r\nterade i förra veckan sitt senaste förslag till ny för-\r\ndragstext. Förhandlingarna skall avslutas vid toppmö-\r\ntet i Amsterdam den 16 och 17 juni. Förslaget är\r\nutformat med utgångspunkt i de diskussioner som\r\nhittills har ägt rum, men någon enighet om förslaget\r\nfinns inte. Det finns fortfarande invändningar från\r\nskilda håll mot förslagets innehåll på flera punkter.\r\nFörslaget är heltäckande och berör alltså frågor på\r\nEU:s hela samarbetsområde. Vad jag avser att infor-\r\nmera om i dag är några av de viktigare förslag som\r\nfaller inom Justitiedepartementets ansvarsområde. Ett\r\nsådant ämne är allmänhetens tillgång till dokument -\r\nen fråga som Sverige har drivit ända från början av\r\nförhandlingarna. Ett annat är samarbetet i rättsliga och\r\ninrikes frågor, tredje pelaren, en fråga som under\r\nförhandlingarnas gång trätt alltmer i förgrunden.\r\nSjälvfallet kan jag inte här och nu berätta vilken\r\ninställning Sverige kommer att inta i alla delar i för-\r\nhandlingarnas slutskede. Det sker i EU-nämnden och\r\nutskotten. Vad jag vill göra är helt enkelt att informe-\r\nra om vad som ligger på bordet inför toppmötet i\r\nAmsterdam om knappt två veckor.\r\nJag börjar med tredje pelaren, och tar därefter upp\r\nfrågan om ökad öppenhet i EU, dvs. handlingsoffent-\r\nligheten.\r\nAv den inre marknadens s.k. fyra friheter återstår\r\nännu för EU att förverkliga den fria rörligheten för\r\npersoner. Avsikten med samarbetet i rättsliga och\r\ninrikes frågor är enligt EU-fördraget att möjliggöra fri\r\nrörlighet för personer. Samtidigt skall säkerheten och\r\ntryggheten för medborgarna säkerställas. Öppna grän-\r\nser har alltså ansetts kräva samarbete mellan med-\r\nlemsstaterna om yttre gränskontroller, invandring och\r\nbrottsbekämpning.\r\nDetta samarbete äger i dag rum i tredje pelaren,\r\nsom alltså omfattar samarbete om invandring och\r\nasyl, polis- och tullsamarbete, kontroll av unionens\r\nyttre gräns, kamp mot narkotikamissbruk och organi-\r\nserad brottslighet samt civil- och straffrättsligt samar-\r\nbete. I likhet med samarbetet om en gemensam säker-\r\nhets- och utrikespolitik i den andra pelaren är samar-\r\nbetet i den tredje pelaren mellanstatligt till sin natur.\r\nDetta innebär att EU:s institutioner på dessa om-\r\nråden inte har samma roll som i det överstatliga sam-\r\narbetet i EG, och att beslut som fattas i den tredje\r\npelaren har karaktären av sedvanliga mellanstatliga\r\növerenskommelser, t.ex. konventioner, som skall\r\ngodkännas och genomföras i enlighet med medlems-\r\nstaternas nationella lagstiftning. Rådets beslut i tredje\r\npelaren är alltså inte bindande för medlemsstaterna på\r\nsamma sätt som beslut i den överstatliga första pela-\r\nren.\r\nDet är en utbredd uppfattning bland medlemssta-\r\nterna att samarbetet på de rättsliga och inrikes områ-\r\ndena inte har fungerat tillräckligt bra. Även om jag till\r\nviss del delar den uppfattningen anser jag samtidigt\r\natt en hel del har åstadkommits på detta svåra område\r\nunder den korta tid som fördraget har varit i kraft. Det\r\nhar beslutats om ett flertal viktiga konventioner: Eu-\r\nropol, två utlämningskonventioner, bedrägerikonven-\r\ntionen och en konvention mot korruption. Mycket\r\nannat har också åstadkommits.\r\nEtt skäl som åberopas för att samarbetet inte har\r\nvarit tillfredsställande är att detta mellanstatliga sam-\r\narbete inte är lika effektivt som det överstatliga sam-\r\narbetet i första pelaren. Där är ju besluten som fattas\r\nav EU:s institutioner direkt bindande för medlemssta-\r\nterna. I regeringskonferensen har därför från flera håll\r\nföreslagits att delar av det rättsliga och inrikes samar-\r\nbetet i tredje pelaren skall föras över till första pela-\r\nren. Dessutom har det föreslagits att de delar som blir\r\nkvar skall bli föremål för beslutsformer som i högre\r\ngrad liknar dem som finns i första pelaren. Vidare har\r\nen rad andra åtgärder föreslagits i syfte att få samarbe-\r\ntet i tredje pelaren att fungera mer effektivt.\r\nOrdförandeskapets förslag innehåller en rad änd-\r\nringar som går i den riktningen. De viktigaste är:\r\növerflyttning av flera områden från tredje till\r\nförsta pelaren\r\nökat inflytande för EU:s institutioner och nya\r\nrättsliga instrument på de samarbetsområden som\r\nblir kvar i tredje pelaren\r\nVad som föreslås bli överflyttat från tredje till\r\nförsta pelaren är följande:\r\nyttre gränskontroller\r\nvissa asyl- och invandringsfrågor\r\nvisst samarbete i fråga om civilprocessrätt\r\nDe två första ämnena hör till statsrådets Schoris\r\nansvarsområde, så dem tänker jag inte beröra mer.\r\nDet som på Justitiedepartementets område föreslås\r\nbli överflyttat till första pelaren är vissa civilrättsliga\r\nfrågor, nämligen:\r\ngränsöverskridande delgivning av dokument\r\nsamarbete i fråga om bevisupptagning\r\nerkännande och verkställande av domar på pri-\r\nvaträttens område\r\nlagval och domstolars behörighet\r\nsådant som syftar till att avveckla hinder mot\r\neffektiva civilrättsprocesser med gränsöverskri-\r\ndande inslag\r\nMånga av dessa frågor är i dag reglerade i mel-\r\nlanstatliga konventioner, men kommer alltså enligt\r\nförslaget i framtiden att handläggas i första pelaren.\r\nDet ger utrymme för att på sikt ersätta dessa konven-\r\ntioner med förordningar eller andra EG-rättsligt bin-\r\ndande instrument. Skälet för detta är att dessa frågor\r\nhar betydelse för de fyra friheterna, som redan regle-\r\nras i första pelaren. Då är det också naturligt att dessa\r\nfrågor förs in i första pelaren.\r\nNu går jag över till att tala om det som föreslås bli\r\nkvar i tredje pelaren, dvs. frågor om det rättsliga och\r\npolisiära samarbetet samt straffrättsligt samarbete.\r\nDet polisiära samarbete kommer även i fortsätt-\r\nningen att vara helt mellanstatligt till sin natur. Polis-\r\nsamarbetet skall innefatta operativt samarbete mellan\r\nländernas polis- och tullmyndigheter och andra myn-\r\ndigheter med mer polisiära befogenheter för att före-\r\nbygga, upptäcka och utreda brott. Det innehåller vida-\r\nre informations- och uppgiftsutbyte, samarbete i fråga\r\nom utbildning, utbyte av sambandsmän, forsknings-\r\nsamarbete m.m. Allt detta sker redan nu i större eller\r\nmindre omfattning inom ramen för den tredje pelaren.\r\nMen i och med de nya ordalydelserna i fördraget\r\nförtydligas vad samarbetet skall omfatta.\r\nVidare skall Europol ges en viss operativ roll som\r\ninnebär att pågående internationella utredningar kan\r\nstödjas av Europols expertkunskap. Europol kommer\r\ninte att ges några befogenheter som innefattar myn-\r\ndighetsutövning på medlemsländernas områden. Det\r\när förbehållet den nationella polisen, och det tycker vi\r\när viktigt.\r\nÄven det straffrättsliga samarbetet kommer fort-\r\nsättningsvis att vara mellanstatligt till sin natur. För-\r\nslaget kommer även i de här delarna att medföra för-\r\ndelar ur effektivitetssynpunkt men innebär egentligen\r\ninte några materiella förändringar, eftersom ett sam-\r\narbete på det här områden redan pågår inom ramen\r\nför den tredje pelaren. I förslaget nämns att minimi-\r\nregler skall antas på områden som terrorism, organise-\r\nrad brottslighet och narkotika. Det är viktigt att notera\r\natt detta samarbete inte på något sätt hindrar oss från\r\natt vidta strängare regler i Sverige än vad som even-\r\ntuellt kan komma att överenskommas inom EU på\r\nt.ex. narkotikaområdet.\r\nJag skall något beröra beslutsformerna i tredje\r\npelaren. Alla beslut som rådet fattar i tredje pelaren i\r\ndag kräver i princip enhällighet. Frågan om på vilket\r\nsätt den vanligaste nuvarande beslutsformen i tredje\r\npelaren, s.k. gemensamma åtgärder, är bindande för\r\nmedlemsstaterna har diskuterats fortlöpande sedan\r\nEU-fördraget trädde i kraft utan att därvid något en-\r\ntydigt svar har kunnat ges.\r\nKlart är dock att dessa beslut inte är bindande på\r\nsamma sätt som förordningar och direktiv i första\r\npelaren, där ju medlemsstaterna har överlämnat\r\nnormgivningskompetensen till gemenskapen som\r\nsådan. Allmänt anses att beslut om gemensamma\r\nåtgärder grundar åtminstone en folkrättslig förpliktel-\r\nse för medlemsstaternas regeringar att se till att beslu-\r\nten genomförs och efterlevs.\r\nI syfte att öka effektiviteten föreslås i det neder-\r\nländska ändringsförslaget att det i fördraget skall klart\r\nläggas fast att vissa beslut som rådet fattar på tredje-\r\npelarområdet skall vara bindande för medlemsstaterna\r\npå samma sätt som direktiv är bindande inom första\r\npelaren. I förslaget lämnas öppet om beslut skall fat-\r\ntas med enhällighet eller kvalificerad majoritet i den\r\ntredje pelaren. I dag gäller att beslut fattas med en-\r\nhällighet.\r\nDet förslag som föreligger innehåller även frågor\r\nom EU:s institutioner och deras roll i tredje pelaren.\r\nI första pelaren har EU:s institutioner stort infly-\r\ntande på beslut. Så är det inte i tredje pelaren. Enligt\r\nordförandeskapets ändringsförslag skall institutioner-\r\nnas roll i tredjepelarsamarbetet förstärkas betydligt.\r\nKommissionen skall få förslagsrätt på samtliga områ-\r\nden, Europaparlamentet skall rådfrågas innan rådet\r\nfattar beslut och EG-domstolen skall få vidgade befo-\r\ngenheter när det gäller tolkning och tvistlösning.\r\nOrdförandeskapets förslag innehåller också regler\r\nom förstärkt samarbete, s.k. flexibel integration. Med\r\ndet menas att en majoritet av medlemsländerna enligt\r\nnoga fastställda regler skall kunna vidareutveckla sitt\r\nsamarbete inom EU:s ram samtidigt som en minoritet\r\nav länderna stannar utanför och ansluter sig först när\r\nde är beredda till det. Alla medlemsstater är överens\r\nom att någon form av flexibel integration är nödvän-\r\ndig när EU skall utvidgas med upp till elva nya län-\r\nder.\r\nFör tredje pelaren föreslås för det första att kon-\r\nventioner skall kunna träda i kraft redan när de har\r\nratificerats, inte av alla utan av hälften av medlemssta-\r\nterna, och då naturligtvis endast i förhållande till dem\r\nsom ratificerat konventionen.\r\nFör det andra föreslås att förstärkt samarbete i\r\nform av att en majoritet av medlemsländerna går före\r\nfår äga rum under vissa förutsättningar.\r\nEtt förstärkt samarbete mellan en del av EU:s\r\nmedlemsländer möjliggör för EU att snabbare utveck-\r\nlas till ett område med frihet, säkerhet och rättvisa.\r\nKommissionen skall få en viktig roll, men det är rådet\r\nsom skall fatta de avgörande besluten om förstärkt\r\nsamarbete skall äga rum. I ordförandeskapets förslag\r\nlämnas öppet om ett beslut om flexibel integration\r\nskall fattas med kvalificerad majoritet eller med en-\r\nhällighet.\r\nEtt praktiskt exempel på vad som kan bli en form\r\nav flexibel integration är Schengensamarbetet, som i\r\ndag ligger helt utanför EU, men enligt ordförandeska-\r\npets förslag skall knytas till EU. Det nuvarande\r\nSchengensamarbetet innebär att ett antal länder har\r\navskaffat personkontrollen vid sina inre gränser, be-\r\nstämt en gemensam viseringspolitik och genomfört ett\r\nlångtgående praktiskt samarbete mellan polis och\r\nrättsmyndigheter. För vår del innebär Schengen-\r\nsamarbetet också att den nordiska passunionen kan\r\nbibehållas.\r\nEftersom inte alla medlemsstater kan acceptera att\r\ninom EU vidga de åtgärder som i dag vidtas inom\r\nSchengensamarbetet, är det inte möjligt att för närva-\r\nrande fullt ut införliva Schengensamarbetet i EU. Med\r\nett fördrag som uttryckligen tillåter förstärkt samarbe-\r\nte i form av vad man kallar flexibel integration ändras\r\ndock förutsättningarna för att inarbeta detta samarbete\r\ni EU.\r\nEn integrering av Schengensamarbetet i EU inne-\r\nbär att detta samarbete kommer att äga rum i den\r\nvanliga EU-strukturen, dvs. i rådet med dess arbets-\r\ngrupper, kommittéer och rådssekretariat; och besluten\r\nkommer normalt att fattas av rådet, antingen i sam-\r\nmansättningen för inremarknadsfrågor, första pelaren,\r\neller för rättsliga och inrikes frågor, tredje pelaren.\r\nDet anges i förslaget att hänsyn måste tas till Nor-\r\nge och Island, som ju sedan förra året har avtal om\r\ndeltagande i Schengensamarbetet. För Sveriges del är\r\ndet helt klart att vi inte kommer att medverka till en\r\nEU-integration av Schengensamarbetet som inte sam-\r\ntidigt gör det möjligt att bevara den nordiska passu-\r\nnionen.\r\nHerr talman! Jag avser nu att gå över till läget när\r\ndet gäller öppenhet i EU:s arbete. Sverige har agerat\r\nmycket aktivt i syfte att försöka förmå EU att anta en\r\noffentlighetsprincip som liknar den som vi har här i\r\nlandet. För närvarande gäller i EU:s institutioner att\r\nsekretess är huvudregel och att det i undantagsregler\r\nkan föreskrivas att offentlighet skall gälla, dvs. den\r\nomvända ordningen mot vad som gäller i Sverige.\r\nUnder sommaren 1996 förbereddes inom Rege-\r\nringskansliet, i samråd med konstitutionsutskottet och\r\nEU-nämnden, ett svenskt förslag till fördragstext om\r\nhandlingsoffentlighet i EU:s institutioner. Förslaget\r\növerlämnades till det dåvarande irländska ordförande-\r\nskapet i början av september.\r\nEn väsentlig beståndsdel i förslaget är att en prin-\r\ncip om handlingsoffentlighet införs för EU:s alla\r\ninstitutioner och att rådet skall förpliktas att anta en\r\növergripande förordning som närmare reglerar den\r\nhär nya principen.\r\nEnligt det svenska förslaget skall i denna rådsför-\r\nordning uttömmande anges nödvändiga inskränkning-\r\nar i den allmänna principen om handlingsoffentlighet.\r\nRådet skall också besluta om regler om skyldighet för\r\ninstitutionerna att registrera handlingar i offentliga\r\nregister. Reglerna om handlingsoffentlighet skall\r\nenligt det svenska förslaget gälla för EU:s hela arbete,\r\nalltså även för dokument som kan hänföras till det\r\nmellanstatliga samarbetet i andra och tredje pelaren.\r\nDe olika utkast till fördragstext om öppenhet som\r\nordförandeskapet på regeringskonferensen har utarbe-\r\ntat sedan Sverige presenterade sitt förslag har succes-\r\nsivt kommit att bli mer och mer lika vårt svenska\r\nförslag.\r\nI ett utkast som ordförandeskapet häromdagen\r\növerlämnade till medlemsstaterna sägs som en ut-\r\ngångspunkt att medborgarna har rätt att få tillgång till\r\nhandlingarna i de tre största institutionerna, dvs. rå-\r\ndet, kommissionen och Europaparlamentet. Detta\r\növerensstämmer med det svenska förslaget, bortsett\r\nfrån att samtliga institutioner inte är uppräknade.\r\nI det aktuella utkastet sägs vidare att rådet skall ha\r\nen skyldighet att anta en förordning som reglerar\r\nprinciperna för och anger begränsningarna i hand-\r\nlingsoffentligheten. Detta innebär att institutionerna\r\ninte som i dag själva kan hitta på egna sekretessun-\r\ndantag, utan att dessa undantag måste definieras i en\r\nrättsligt bindande rådsförordning. Om utkastet står sig\r\ni den här delen innebär det en mycket stor förhand-\r\nlingsframgång för den svenska regeringen.\r\nSlutligen innebär det senaste utkastet att denna of-\r\nfentlighetsreglering skall gälla inte bara för det tradi-\r\ntionella gemenskapsarbetet utan också för samarbetet\r\ninom andra och tredje pelaren, dvs. precis som Sveri-\r\nge har föreslagit.\r\nDet är glädjande att det svenska offentlighetsför-\r\nslaget, att döma av det senaste fördragsutkastet, fått så\r\navsevärd framgång. Men man skall också komma ihåg\r\natt det inte finns någon garanti för vad slutresultatet\r\nkommer att bli. I slutförhandlingarna kommer Sverige\r\nnaturligtvis att bevaka vad som har uppnåtts hittills\r\nsamtidigt som vi försöker få igenom också sådana\r\ndelar i det svenska förslaget som inte återspeglas i\r\nutkastet. Det som framför allt skiljer det senaste utkas-\r\ntet från det svenska förslaget är att det inte i grund-\r\nfördraget skrivs in en skyldighet för institutionerna att\r\ninföra regler om offentliga register.</pre><pre>Anf.  20  GUN HELLSVIK (m):\r\nHerr talman! Informationen och hela förhandling-\r\nen ger anledning till åtskilliga frågor, men av tidsskäl\r\nskall jag bara ta upp några enstaka.\r\nJustitieministern nämnde de nya beslutsformerna,\r\nmen jag fick inte klart för mig hur Sverige ställer sig\r\ntill förslagen i utkasten om rambeslut som skulle\r\nbinda Sverige och ålägga Sverige att vidta åtgärder.\r\nJag vill gärna ha besked om hur Sverige ställer sig i\r\ndenna fråga. Kopplat till detta vill jag också har klar-\r\nlagt hur eventuella möjligheter till rambeslut påverkar\r\nunionens möjligheter att ålägga Sverige att insamla\r\nrelevant information. Det är ju en av de åtgärder som\r\ningår i polissamarbetet.\r\nPå den här punkten har ju vi i Sverige för vår del\r\nen kontroversiell situation. Vi vet att regeringen för\r\ntillfället arbetar med nya registerbestämmelser, som\r\nger möjlighet att insamla betydligt mer och registrera\r\nbetydligt mer rörande enskilda individer. Som jag\r\nuppfattar det senaste utkastet till fördragstext skulle\r\nreglerna om rambeslut omfatta även frågan om in-\r\nsamling av relevant information. Detta skulle kunna\r\ninnebära att om Sveriges riksdag inte antar regering-\r\nens kommande förslag skulle regeringen ändå genom\r\nrådet formellt kunna binda upp Sverige.\r\nEn annan fråga jag vill ställa gäller högnivågrup-\r\npens förslag om operativ samverkan. Jag har uppfattat\r\natt det har tagits in i utkastet till fördragstext. Samti-\r\ndigt har vi ju Europolkonventionen som förutsätter\r\nimmunitet. Jag vill gärna höra justitieministerns\r\nkommentar när det gäller immuniteten och begräns-\r\nningar med tanke på en eventuell framtida utökning\r\nav Europols operativa funktioner.</pre><pre>Anf.  21  Justitieminister LAILA\r\nFREIVALDS (s):\r\nHerr talman! Den första frågan Gun Hellsvik\r\nställde gällde rambesluten och beslutsfattandet i fråga\r\nom rambeslut.\r\nDen svenska regeringens uppfattning i förhand-\r\nlingarna har hittills varit - det tänker vi fortsätta att\r\nhävda - att rambesluten skall fattas under enhällighet\r\ni rådet. Det här innebär att vi inte, genom rambeslut,\r\nkommer att kunna åläggas någonting som vi inte går\r\nmed på. Framför allt vill jag understryka att rambeslu-\r\nten inom tredje pelaren fortfarande är ett mellanfolk-\r\nligt samarbete som inte direkt binder Sverige. I frågor\r\nsom riksdagen har att ta ställning till och i frågor som\r\när reglerade i svensk lagstiftning är det fortfarande\r\nden svenska nationella rätten som avgör vad som skall\r\ngälla i Sverige.\r\nNär det gäller Europols operativa funktioner inne-\r\nbär det förslag som föreligger om inriktningen av\r\nEuropols arbete att man skall använda sig av Europols\r\nexpertkunskap till att i större uträckning än i dag\r\nanvända sig av de nationella polismyndigheterna i\r\nsamband med utredningar och andra åtgärder som\r\nman vidtar i sitt eget land. Europol skall också kunna\r\nha en samordnande funktion när det pågår operativ\r\nverksamhet i flera länders polismyndigheter, där Eu-\r\nropol kan fylla en funktion som samordnare och för-\r\nmedlare av information mellan de nationella myndig-\r\nheterna.\r\nFörslaget innebär inte i något avseende att Euro-\r\npol skall få operativa funktioner som innebär myndig-\r\nhetsutövning, alltså ett utövande av polisiär funktion i\r\nett enskilt land.\r\nMot den bakgrunden har vi gjort bedömningen att\r\nEuropols tjänstemän är tjänstemän i internationell\r\norganisation och jämställda med alla andra tjänstemän\r\ni EU:s olika institutioner. Dessa har en viss immunitet\r\nav tradition. Europols tjänstemän bör icke undantas\r\nfrån den regeln, som gäller alla tjänstemän.\r\nOm det däremot i framtiden skulle bli aktuellt -\r\nvilket alltså icke är fallet under dessa förhandlingar -\r\natt ge Europol operativa funktioner som innebär utöv-\r\nande av någon form av polisiära befogenheter, myn-\r\ndighetsutövning, kan det enligt vår mening aldrig\r\nkomma i fråga att dessa tjänstemän omfattas av någon\r\nform av immunitet. Men frågan är alltså icke aktuell\r\nför närvarande.</pre><pre>Anf.  22  GUN HELLSVIK (m):\r\nHerr talman! När det gäller rambeslut sägs det, i\r\nvarje fall i det senaste utkast till fördragstext som jag\r\nhar tagit del av, att rambeslut skall vara bindande för\r\nmedlemsstaterna när det gäller de resultat som skall\r\nuppnås. Däremot har nationerna rätt att välja form och\r\nmetod.\r\nDet innebär alltså, om jag förstår det rätt, att rådet\r\nformellt kan ålägga Sverige att skapa en lagstiftning\r\nsom utökar våra möjligheter och även våra skyldighe-\r\nter att insamla och registrera viss typ av information.\r\nNär det gäller immuniteten är det enligt min upp-\r\nfattning helt korrekt att man i Europol, med den funk-\r\ntion man kommer att ha när fördraget väl är antaget,\r\nskall ha samma typ av immunitet som andra EU-\r\ntjänstemän.\r\nVad jag däremot reagerar mot är att Sverige inte\r\nredan nu markerar att denna immunitet begränsar sig\r\ntill de nu aktuella funktionerna. Jag har uppfattat att\r\ndet framöver skall finnas en rätt att förhandla om\r\nförändringar av immuniteten. Men det är också fullt\r\nmöjligt att kräva att immuniteten begränsas till de nu\r\naktuella funktionerna.</pre><pre>Anf.  23  Justitieminister LAILA\r\nFREIVALDS (s):\r\nHerr talman! Jag tror att det är viktigt att under-\r\nstryka för Gun Hellsvik att införandet av det som\r\nkallas rambeslut i tredje pelaren inte i något avseende\r\nförändrar den rättsliga statusen och beslutsfattandet i\r\ntredje pelaren. Rambeslut får ingen direkt effekt i ett\r\nland. När det gäller rambeslut fordras också nationellt\r\ngenomförande. Det är inte fråga om någon form av\r\nnormgivning eller återgivning.\r\nOm Gun Hellsvik ser framför sig att rådet kan\r\nålägga Sverige att göra någon viss sak i framtiden på\r\nbasis av detta, är det ett förhållande som redan gäller i\r\ndag. Det finns ingen skillnad i vilka möjligheter och\r\nvilken effekt rådets beslut har i detta avseende.\r\nNär det gäller frågan om immunitet vill jag erinra\r\nGun Hellsvik om att vid föredragningen i EU-\r\nnämnden, när det handlade om att anta protokollet till\r\nEuropolkonventionen, uppgav jag att Sverige kommer\r\natt göra en markering i det sammanhanget. Vi anser\r\natt frågan om immunitet måste ses över om någon\r\nförändring sker av Europols befogenheter. Denna\r\nmarkering har gjorts och finns inskriven i protokollet\r\ntill Europolkonventionen. Det är där det hör hemma,\r\ninte i IGC-förhandlingarna.</pre><pre>Anf.  24  BO KÖNBERG (fp):\r\nHerr talman! Det är värdefullt att justitieministern\r\nhar kommit till kammaren och berättat om de förslag\r\nom nu ligger på bordet inför de avslutande förhand-\r\nlingarna i Amsterdam. Hon nämnde också att frågor\r\nsom har att göra med det rättsliga samarbetet har fått\r\nallt större betydelse under förhandlingarna.\r\nSå har jag också uppfattat det. Jag har dock inte\r\nuppfattat att Sverige har spelat någon större roll för\r\natt lyfta upp de här frågorna, utan att framför allt\r\nandra länder har gjort det.\r\nOavsett hur det är med det, är det ju väldigt värde-\r\nfullt att de för medborgarna så viktiga frågorna har\r\nlyfts fram och kommer att spela en stor roll de när-\r\nmaste veckorna.\r\nPå ett område har den svenska regeringen, tycker\r\njag, spelat en mycket förtjänstfull roll inom den del\r\nsom hör till Justitiedepartementet. Det gäller förstås\r\nfrågan om öppenheten. Det som nu förefaller vara\r\nmöjligt är klara framsteg i förhållande till det som\r\ntidigare har gällt inom EU. Jag tror att regeringen kan\r\nta till sig en stor del av berömmet för detta.\r\nPå en punkt blev jag något bekymrad. När justi-\r\ntieministern pekade på vad som saknas i de nu före-\r\nliggande utkasten nämnde hon inte, om jag hörde rätt,\r\nfrågan om huruvida inkommande handlingar till insti-\r\ntutionerna skall omfattas av offentlighetsprincipen.\r\nDet är ju en erfarenhet vi har gjort i Sverige under\r\nden långa tid vi har haft en offentlighetsprincip att det\r\nhär är en mycket central del. Jag har fått intrycket att\r\nde svenska förhandlarna tänker arbeta vidare med det.\r\nMen jag skulle gärna vilja få det bekräftat av justi-\r\ntieministern.\r\nAlla tycks ju vara överens om att det finns stora\r\nbrister i samarbetet i tredje pelaren och därmed i\r\nbrottsbekämpningen i Europa. Justitieministern var\r\nväl något svalare på den punkten och använde formu-\r\nleringen att hon till viss del instämde i det hela.\r\nSom jag sade inledningsvis tycker jag att det är\r\nbra att vi och därmed allmänheten har fått den här\r\nredovisningen. Jag skulle dock vilja ha några fler\r\nkommentarer av justitieministern om inriktningen av\r\nförslagen. På några konkreta punkter har vi redan fått\r\nkommentarer. Men jag undrar om justitieministern i\r\ndag gör bedömningen att det som ligger på bordet i\r\nhuvudsak går åt rätt håll.</pre><pre>Anf.  25  Justitieminister LAILA\r\nFREIVALDS (s):\r\nHerr talman! Jag tror jag kan lugna Bo Könbergs\r\noro för att vi inte har varit tillräckligt aktiva när det\r\ngäller - om jag förstod saken rätt - att öka effektivite-\r\nten i arbetet i den tredje pelaren. Det kan man nog\r\ndefinitivt säga att Sverige har varit.\r\nVår ambition har varit att de åtgärder som vidtas\r\nför att förändra arbetsformerna i tredje pelaren verkli-\r\ngen skall leda till en ökad effektivitet. Vi har kanske\r\ninte varit ute efter att finna radikala lösningar som vi\r\ninte tror leder till någon egentlig, ökad effektivitet. Vi\r\nhar inriktat våra krafter och vår kreativitet på att hitta\r\nformer som innebär att man faktiskt ökar effektivite-\r\nten. Därvid tror jag att Sverige har spelat en stor roll i\r\nde diskussioner som har varit.\r\nBo Könberg efterlyser en konkretisering av åtgär-\r\nder i det här avseendet. Jag vet inte riktigt vad den\r\nkonkretiseringen skulle gå ut på. I ett avseende kan\r\njag dock konkretisera mig. Samarbetet i tredje pelaren\r\när ju mellanfolkligt, och även om vi ändrar formerna\r\nför hur det arbetet skall bedrivas i visst avseende,\r\nanser vi att utgångspunkten skall vara att det skall\r\nråda enhällighet för de beslut man fattar. Skälet till\r\ndet är just att det ökar effektiviteten i arbetet om man\r\när överens om vart man skall. Därigenom finns det\r\nförutsättningar för en ökad aktivitet hos vart och ett\r\nav medlemsländerna.\r\nNär det gäller offentlighetsfrågan och frågan om\r\ninkommande handlingar är det vår uppfattning att\r\noffentlighetsprincipen i EU:s institutioner också bör\r\nomfatta inkommande handlingar. Det är den stånd-\r\npunkt vi har hävdat hela tiden, och vi fortsätter att\r\nhävda den. Jag har svårt att i dag ha någon bestämd\r\nuppfattning om hur vi kommer att landa där, men det\r\nförefaller som om vi har ett visst gehör för den upp-\r\nfattningen.</pre><pre>Anf.  26  BO KÖNBERG (fp):\r\nHerr talman! Vad gäller öppenhetsfrågan är det\r\nglädjande att Sverige inför slutförhandlingarna fort-\r\nsätter att driva den viktiga frågan om att även inkom-\r\nmande handlingar skall omfattas av öppenhet som\r\ngrundval för inriktningen.\r\nDen fråga jag ställde handlade närmast om den rad\r\nav informationer som vi fick av justitieministern och\r\nsom tidigare har delgivits EU-nämnden, om att flera\r\nområden enligt förslaget skall föras från tredje till\r\nförsta pelaren, om vilka frågor som blir kvar i tredje\r\npelaren, om beslutsformerna, om institutionernas roll,\r\nom Europols vissa operativa funktioner etc. Jag tyckte\r\natt det kunde vara rimligt att i en information till riks-\r\ndagen tala om åt vilket håll regeringen strävar under\r\nde sista två veckorna.</pre><pre>Anf.  27  Justitieminister LAILA\r\nFREIVALDS (s):\r\nHerr talman! Eftersom det förslag till fördragstext\r\nsom nu föreligger är ett resultat av ganska långa för-\r\nhandlingar, där Sverige som sagt har varit mycket\r\naktivt, överensstämmer det i stora delar med det som\r\nvi anser är vår ambition. Jag har bara understrukit i\r\nnågra avseenden där vi på något vis avviker, och i de\r\ndelar där det fortfarande inte är klart var man kommer\r\natt hamna har jag markerat åt vilket håll Sverige strä-\r\nvar. I övrigt anser vi att det är ett bra förslag som har\r\nväxt fram. Det innebär just det vi har eftersträvat,\r\nnämligen en effektivare hantering av konsekvenserna\r\nav fri rörlighet och bekämpande av brottslighet.</pre><pre>Anf.  28  BIRGITTA HAMBRAEUS (c):\r\nHerr talman! Också jag vill instämma i lyckönsk-\r\nningarna till justitieministerns framgångar när det\r\ngäller offentlighetsprincipen. De är väldigt glädjande,\r\noch jag hoppas verkligen att det här också kommer att\r\nbli EU:s beslut.\r\nDet Bo Könberg tar upp om de inkommande\r\nhandlingarna är naturligtvis oerhört viktigt, men det är\r\nju också viktigt att man vet vad det finns för hand-\r\nlingar. Kommer man också att föra diarium över de\r\nhandlingar som finns tillgängliga? Det är en viktig\r\nprincip.\r\nSedan har jag i massmedier läst att Danmark är\r\nbekymrat för att Schengen skall föras över till första\r\npelaren. Lena Hjelm-Wallén har på den punkten sagt\r\n- fortfarande enligt massmedierna - att Sverige kan\r\nrevidera en del uppfattningar för att gå Danmark till\r\nmötes. Är det vi har fått höra av justitieministern här\r\ntecken på detta, dvs. att man arbetar för att bara en\r\nbegränsad del av Schengen tas in så att Danmark inte\r\nstörs av en alltför stark övergång mellan tredje och\r\nförsta pelaren?</pre><pre>Anf.  29  Justitieminister LAILA\r\nFREIVALDS (s):\r\nHerr talman! Den fråga som Birgitta Hambraeus\r\ntar upp är den som bekymrar mig mest i förhandling-\r\narna när det gäller offentlighetsprincipen. Det gäller\r\nalltså frågan om registrering av handlingar. Enligt den\r\nerfarenhet vi har i Sverige är en förutsättning för folks\r\nmöjlighet att se handlingar och ta del av dem att de\r\nfinns registrerade. Annars är det svårt för allmänheten\r\natt hitta nödvändig information. Jag markerade därför\r\nsärskilt att detta inte finns med i det förslag som ord-\r\nförandeskapet nu senast har lagt fram. Vi tänker dock\r\ni förhandlingarna framöver fortsätta att driva den\r\nfrågan, just med argumenteringen att värdet av den\r\ninsyn man i övrigt lägger fast i fördragstexten annars\r\nblir begränsat. Men var vi hamnar i den frågan går det\r\nnaturligtvis inte att säga något om i dag.\r\nNär det gäller Schengen och problematiken kring\r\ndess införlivande i EU finns det en rad olika svårighe-\r\nter att övervinna och lösningar att finna. Danmark har\r\nett internt problem i samband med det, och sedan har\r\nvi problematiken med Norge och Island. Vår utgångs-\r\npunkt i förhandlingarna är att vi vill ha Schengen-\r\nsamarbetet. Vi gick med i Schengensamarbetet därför\r\natt vi tror att det är en värdefull utveckling av den fria\r\nrörligheten och för möjligheten att i samband därmed\r\nbekämpa brottslighet. Men vi har också markerat att\r\ndet för oss är helt avgörande att vi kan behålla den\r\nnordiska passunionen. Därför måste de lösningar man\r\nkommer fram till, både i fråga om problematiken med\r\nNorge och Island och i fråga om Danmarks proble-\r\nmatik, leda fram till att vi får en bevarad nordisk\r\npassunion, men om möjligt också ett bevarat samarbe-\r\nte inom ramen för Schengen. Hur man skall hitta de\r\nlösningar som tillgodoser alla dessa krav är det för\r\ntidigt att säga något om. Det pågår arbete med det.</pre><pre>Anf.  30  BIRGER HAGÅRD (m):\r\nHerr talman! Jag vill gärna uttrycka min upp-\r\nskattning av den information vi här har fått ta emot.\r\nJag skulle bara vilja ställa några frågor i samman-\r\nhanget.\r\nJustitieministern nämnde att det finns förslag om\r\nändrade beslutsformer när det gäller tredje pelaren. I\r\ndag krävs enhällighet. Min fråga blir: I vilken ut-\r\nsträckning utnyttjas den faktiska vetorätt som finns i\r\ndag? Detta kan nämligen säga någonting om betydel-\r\nsen av den förändring som kan komma att inträffa.\r\nDen andra frågan gäller Schengensamarbetet. Jag\r\ntycker att det är utomordentligt positivt att Sverige har\r\nanslutit sig till det här samarbetet, även om jag måste\r\nsäga att man som enskild resenär ibland har en känsla\r\nav att man ute i Europa visar sitt pass fler gånger än\r\nnågonsin tidigare. Men det kan möjligtvis vara en\r\nskenbar uppfattning. En förutsättning för att Sverige\r\nskulle gå med i Schengensamarbetet var dock att\r\nockså Norge och Island fullt ut skulle kunna delta för\r\natt, som justitieministern sade, vi skulle kunna bevara\r\nden nordiska passunionen.\r\nJag skulle vilja fråga: Ser justitieministern någon\r\nreell risk för att det skulle kunna kärva på det här\r\nområdet så att Schengensamarbetet, mer eller mindre,\r\nskulle hota att om inte falla sönder så åtminstone\r\nnaggas i kanterna?</pre><pre>Anf.  31  Justitieminister LAILA\r\nFREIVALDS (s):\r\nHerr talman! I vilken utsträckning har länder ut-\r\nnyttjat sin möjlighet att inte delta i ett beslut som\r\nkräver enhällighet, frågar Birger Hagård. Ja, det är\r\ninte så lätt att svara på den frågan. Det är ju det som\r\nde överläggningar som pågår, först i arbetsgrupper,\r\nsedan i Coreper och till slut i rådet, ofta handlar om.\r\nDet gäller att hitta lösningar som gör det möjligt för\r\nalla att acceptera det resultat man kommer fram till.\r\nDet är nog mera regel än undantag att länder har olika\r\nuppfattningar och är oense. Hela proceduren, som\r\nibland kan vara ganska långvarig, handlar ju om att\r\nundanröja dessa hinder för den som har utnyttjat rät-\r\nten att vara emot ett förslag från ett annat land.\r\nHittills har vi lyckats. I alla de avseenden där vi\r\nhar kommit fram till beslut - och de är, som jag sade i\r\nmin presentation, inte få med tanke på den korta tid\r\nsom det handlar om - har vi lyckats komma fram till\r\nlösningar som alla har kunnat acceptera. Men det\r\ngenerella svaret är att alla utnyttjar sin rätt att hävda\r\nsin uppfattning, tills man når fram till ett resultat som\r\när acceptabelt.\r\nMen det finns samtidigt, skulle jag vilja tillägga,\r\nen påtaglig vilja hos alla länder att hitta lösningen.\r\nDär tycker jag att kravet på enhällighet visar sig ef-\r\nfektiviserande. Det tvingar alla att vara konstruktiva.\r\nMan kommer nämligen inte i mål förrän man är över-\r\nens.\r\nNär det gäller frågan om gränskontroller och pass-\r\nfrihet i Europa är det inte så konstigt att Birger Ha-\r\ngård upplever att det fortfarande är väldigt många\r\npasskontroller i Europa.\r\nDet beror ju på att vi icke har genomfört den fria\r\nrörligheten av personer. Det är därför så angeläget att\r\ngå vidare med Schengensamarbetet för att människor\r\näntligen skall uppleva att vi faktiskt lever i en gemen-\r\nskap i Europa. Men enligt de planer som vi har när\r\ndet gäller Schengensamarbetet kommer det att vara i\r\npraktisk funktion 1999. Det är den arbetsplan som nu\r\nföreligger. Det är först då som Birger Hagård kommer\r\natt ha glädjen av att kunna passera gränser utan att\r\nbehöva visa upp sitt pass.\r\nVad finns det då för risker när det gäller diskus-\r\nsionerna kring Schengensamarbetet och integreringen\r\nav detta? Jag är en försiktig general härvidlag och vill\r\ninte ta ut någonting i förskott. Mot bakgrund av att det\r\nnaturligtvis ändå finns en problematik i att införliva\r\nländer som inte är medlemmar i EU i ett EU-\r\nsamarbete, tror jag inte att man skall underskatta\r\nsvårigheterna. Men samtidigt vill jag inte heller un-\r\nderskatta den vilja som finns på alla håll att finna en\r\nlösning för detta. Samma sak gäller de interna pro-\r\nblem som Danmark har.\r\nMen jag är inte beredd att utgå från att det blir lätt\r\natt finna lösningarna. Men jag utgår från att viljan att\r\nfinna dem är stor. Jag hoppas att förmågan motsvarar\r\nviljan.</pre><pre>Anf.  32  KIA ANDREASSON (mp):\r\nFru talman! Strävan med det nya fördraget är ju att\r\ndet skall bli mer effektivt, och det är ju samma sak\r\nsom att vi går mot ökad överstatlighet. Förutsättning-\r\narna i det nya fördraget ändrar ju de gamla utgångs-\r\npunkterna.\r\nVi har nu regeringens proposition och Europol-\r\nkonventionen att ta ställning till. Motioner skall väck-\r\nas innan regeringskonferensen har fattat sitt beslut.\r\nAnser då inte justitieministern att det är väsentligt att\r\npåverka det mellanstatliga samarbetet, t.ex. inom\r\nEuropolkonventionen? Kan vi i det läget acceptera\r\nkonventionen innan den nya fördragstexten är färdig?\r\nNär det gäller rambeslut handlar det ju också om,\r\nsom vi ser det, vår egen regeringsform 10:2, att rege-\r\nringen får ingå vissa internationella överenskommel-\r\nser endast med riksdagens godkännande.\r\nÄven om tredje pelaren fortsättningsvis skall vara\r\nav mellanstatlig natur kan förslagen sägas innebära,\r\nom än inte ett formellt överförande av beslutskompe-\r\ntens så åtminstone en förskjutning av kompetens från\r\nriksdagen i riktning mot EU. Jag har förstått av många\r\nartiklar att frågan är öppen. Innebär detta att den nya\r\nfördragstexten kommer att kräva svensk grund-\r\nlagsändring?</pre><pre>Anf.  33  Justitieminister LAILA\r\nFREIVALDS (s):\r\nFru talman! Ja, Kia Andreasson har rätt så till vida\r\natt de förändringar som föreslås när det gäller samar-\r\nbetet i den nuvarande tredje pelaren innebär en ökad\r\növerstatlighet, men bara när man flyttar över samarbe-\r\ntet från tredje till första pelaren. Det är icke fråga om\r\nnågon form av överstatlighet i det som blir kvar i\r\ntredje pelaren. Även om det som nu föreslås genom-\r\nförs, är tredje pelaren fortfarande helt och hållet ett\r\nsamarbete mellan självständiga länder.\r\nEftersom rambesluten fordrar nationella genomfö-\r\nrandeåtgärder är det enligt regeringsformens mening\r\ninte fråga om någon normgivning som överlämnas.\r\nGenomförs det som nu föreligger i förslaget till för-\r\ndragstext innebär det inte några behov av några som\r\nhelst grundlagsändringar, för den grundläggande\r\nrättsliga karaktären har icke förändrats inom tredje\r\npelaren.\r\nNär det gäller Europolkonventionen invänder jag\r\nabsolut mot Kia Andreassons synsätt. Det som Sveri-\r\nges riksdag skall ta ställning till är en konvention som\r\nvi har träffat överenskommelse om, och det är bara\r\nden som riksdagen skall ta ställning till. Det finns\r\ningen anledning att förhindra genomförandet av denna\r\nkonvention mot bakgrund av att det samtidigt pågår\r\nen utveckling av de ämnesområden som konventionen\r\nomfattar. Till den frågan återkommer vi därefter.</pre><pre>Anf.  34  KIA ANDREASSON (mp):\r\nFru talman! Det blir ändå en viss överstatlighet\r\nnär vi har skrivit på konventionen, därför att vissa\r\nbeslut skall fattas med kvalificerad majoritet. Det\r\ninnebär mer inflytande för kommissionen, mer infly-\r\ntande för Europaparlamentet och mer inflytande för\r\nEG-domstolen. I konventionen stadfästs att vi skall\r\ninrätta en polismyndighet i Europa. De nya förslagen\r\nkommer ju att få stor betydelse och tangera varandra.\r\nJag förstår inte hur man kan reda ut detta. I och med\r\natt vi har inrättat denna myndighet kommer de nya\r\nförslagen att få betydelse för den nya myndigheten.\r\nDessa förslag är mycket mer långtgående än de som\r\nskrivs i dag.</pre><pre>Anf.  35  Justitieminister LAILA\r\nFREIVALDS (s):\r\nFru talman! Jag skulle vilja erinra Kia Andreasson\r\nom vad internationellt samarbete över huvud taget\r\ninnebär.\r\nVi har under årtionden i Sverige eftersträvat ett\r\nalltmer utvecklat internationellt samarbete. Det har\r\ninneburit att vi har tagit ställning till att uppdra åt\r\ninternationella organ av olika slag att fatta beslut och\r\nagera, bl.a. för vår räkning. Har Kia Andreasson upp-\r\nfattat det som att vi har infört överstatlighet när vi på\r\nett aktivt sätt har medverkat i FN, i FN:s olika organ\r\noch i europeiska organ?\r\nDet samarbete som vi har av mellanstatlig karaktär\r\ninom ramen för tredje pelaren inom EU är icke av\r\nnågot annat slag än det traditionella internationella\r\nsamarbete som vi i Sverige har varit så oerhört måna\r\nom. Aldrig hörde jag då någon tala om något slags\r\növerstatlighet som man uppfattade negativt. Ni såg\r\nbara positiva effekter av att få internationella institu-\r\ntioner och organ som kunde agera för att utveckla\r\nsamhället globalt och samarbetet mellan olika länder.\r\nDetta är en exakt fortsättning på den typen av synsätt\r\nsom vi har haft i Sverige.</pre><pre>Överläggningen var härmed avslutad.</pre><pre>3 §  Justering av protokoll</pre><pre>Justerades protokollet för den 30 maj.</pre><pre>4 §  Meddelande om svar på skriftliga frågor\r\nunder sommaruppehållet</pre><pre>Andre vice talmannen meddelade att skriftliga frå-\r\ngor som framställts under tiden den 6 juni kl. 10.00 -\r\n5 september skulle besvaras inom fjorton dagar efter\r\ndet att frågan framställts.</pre><pre>5 §  Meddelande om anmälan till talarlistan -\r\nFiU20</pre><pre>Andre vice talmannen meddelade att anmälan till\r\ntalarlistan för debatten onsdagen den 11 juni gällande\r\nfinansutskottets betänkande FiU20 Riktlinjer för den\r\nekonomiska politiken, utgiftstak m.m. skulle ske se-\r\nnast fredagen den 6 juni kl. 15.00.</pre><pre>6 §  Förnyad bordläggning</pre><pre>Föredrogs men bordlades åter\r\nFinansutskottets betänkande 1996/97:FiU27\r\nSocialförsäkringsutskottets betänkande\r\n1996/97:SfU12</pre><pre>7 §  Beslut rörande utskottsbetänkanden som\r\nslutdebatterats den 4 juni</pre><pre>UU13 Verksamheten inom Europeiska unionen\r\nunder 1996\r\nMom. 1 (subsidiaritetsprincipen)\r\n1. utskottet\r\n2. res. 1 (fp)\r\nVotering:\r\n263 för utskottet\r\n19 för res. 1\r\n67 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  132 s, 65 m, 21 c, 19 v, 15 mp, 11 kd\r\nFör res. 1:     19 fp\r\nFrånvarande:    29 s, 15 m, 6 c, 7 fp, 3 v, 3 mp, 4 kd</pre><pre>Mom. 12 (familjen och den sociala dimensionen)\r\n1. utskottet\r\n2. res. 8 (kd)\r\nVotering:\r\n272 för utskottet\r\n12 för res. 8\r\n65 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 64 m, 21 c, 18 fp, 19 v, 14 mp\r\nFör res. 8:     1 m, 1 mp, 10 kd\r\nFrånvarande:    25 s, 15 m, 6 c, 8 fp, 3 v, 3 mp, 5 kd</pre><pre>Mom. 22 (beslutsregler avseende miljöskatter inom\r\nEU)\r\n1. utskottet\r\n2. res. 9 (fp, kd)\r\nVotering:\r\n245 för utskottet\r\n38 för res. 9\r\n9 avstod\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 69 m, 22 c, 17 v\r\nFör res. 9:     19 fp, 8 mp, 11 kd\r\nAvstod: 2 v, 7 mp\r\nFrånvarande:    24 s, 11 m, 5 c, 7 fp, 3 v, 3 mp, 4 kd</pre><pre>Mom. 39 (hållande av folkomröstning med anledning\r\nav regeringskonferensens resultat)\r\n1. utskottet\r\n2. res. 13 (v, mp)\r\nVotering:\r\n252 för utskottet\r\n36 för res. 13\r\n2 avstod\r\n59 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  134 s, 70 m, 18 c, 19 fp, 11 kd\r\nFör res. 13:    1 s, 1 c, 19 v, 15 mp\r\nAvstod: 1 s, 1 c\r\nFrånvarande:    25 s, 10 m, 7 c, 7 fp, 3 v, 3 mp, 4 kd</pre><pre>Mom. 54 (tjänstebeskattning)\r\n1. utskottet\r\n2. res. 17 (m)\r\n3. res. 18 (fp, kd)\r\nFörberedande votering:\r\n77 för res. 17\r\n30 för res. 18\r\n186 avstod\r\n56 frånvarande\r\nKammaren biträdde res. 17.\r\nÅsa Stenberg (s) anmälde att hon avsett att avstå från\r\natt rösta men markerats ha röstat ja.\r\nHuvudvotering:\r\n190 för utskottet\r\n70 för res. 17\r\n31 avstod\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 21 c, 19 v, 15 mp\r\nFör res. 17:    70 m\r\nAvstod: 1 c, 19 fp, 11 kd\r\nFrånvarande:    26 s, 10 m, 5 c, 7 fp, 3 v, 3 mp, 4 kd</pre><pre>Mom. 63 (genomförande av folkomröstning inför\r\nbeslut om eventuellt svenskt deltagande i det tredje\r\nsteget inom EMU)\r\n1. utskottet\r\n2. res. 25 (v, mp)\r\nVotering:\r\n256 för utskottet\r\n37 för res. 25\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 70 m, 20 c, 18 fp, 11 kd\r\nFör res. 25:    2 c, 1 fp, 19 v, 15 mp\r\nFrånvarande:    24 s, 10 m, 5 c, 7 fp, 3 v, 3 mp, 4 kd\r\nPär-Axel Sahlberg (s) anmälde att han avsett att avstå\r\nfrån att rösta men markerats ha röstat ja.\r\nBo Könberg (fp) anmälde att han avsett att rösta ja\r\nmen markerats ha röstat nej.</pre><pre>Mom. 68 (kostnaderna för Sveriges medlemskap i\r\nEU)\r\n1. utskottet\r\n2. res. 28 (v, mp)\r\nVotering:\r\n257 för utskottet\r\n34 för res. 28\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 70 m, 22 c, 19 fp, 11 kd\r\nFör res. 28:    19 v, 15 mp\r\nFrånvarande:    26 s, 10 m, 5 c, 7 fp, 3 v, 3 mp, 4 kd</pre><pre>Mom. 69 (vissa åtgärder inom EU med anledning av\r\nFN:s barnkonvention)\r\n1. utskottet\r\n2. res. 29 (v, mp, kd)\r\nVotering:\r\n243 för utskottet\r\n45 för res. 29\r\n5 avstod\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 70 m, 20 c, 18 fp\r\nFör res. 29:    19 v, 15 mp, 11 kd\r\nAvstod: 2 s, 2 c, 1 fp\r\nFrånvarande:    24 s, 10 m, 5 c, 7 fp, 3 v, 3 mp, 4 kd</pre><pre>Mom. 73 (utvecklingen av samarbetet i rättsliga och\r\ninrikes frågor)\r\n1. utskottet\r\n2. res. 31 (kd)\r\nVotering:\r\n263 för utskottet\r\n11 för res. 31\r\n19 avstod\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 70 m, 22 c, 1 fp, 19 v, 15 mp\r\nFör res. 31:    11 kd\r\nAvstod: 1 s, 18 fp\r\nFrånvarande:    24 s, 10 m, 5 c, 7 fp, 3 v, 3 mp, 4 kd</pre><pre>Mom. 75 (Tullverkets dimensionering och organisa-\r\ntion)\r\n1. utskottet\r\n2. res. 34 (kd)\r\nVotering:\r\n219 för utskottet\r\n11 för res. 34\r\n62 avstod\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 8 m, 22 c, 18 fp, 19 v, 15 mp\r\nFör res. 34:    11 kd\r\nAvstod: 61 m, 1 fp\r\nFrånvarande:    24 s, 11 m, 5 c, 7 fp, 3 v, 3 mp, 4 kd\r\nLars Björkman, Gustaf von Essen, Lennart Fridén och\r\nLennart Hedquist (alla m) anmälde att de avsett att\r\navstå från att rösta men markerats ha röstat ja.</pre><pre>Mom. 77 (Sveriges förhållningssätt till Schengen-\r\nsamarbetet)\r\n1. utskottet\r\n2. res. 35 (v, mp)\r\nVotering:\r\n256 för utskottet\r\n36 för res. 35\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 70 m, 20 c, 19 fp, 11 kd\r\nFör res. 35:    2 c, 19 v, 15 mp\r\nFrånvarande:    25 s, 10 m, 5 c, 7 fp, 3 v, 3 mp, 4 kd</pre><pre>Mom. 82 (Sveriges förhållningssätt till djurskyddet\r\ninom EU)\r\n1. utskottet\r\n2. res. 36 (v, mp, kd)\r\nVotering:\r\n247 för utskottet\r\n45 för res. 36\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 70 m, 21 c, 19 fp, 1 v\r\nFör res. 36:    1 c, 18 v, 15 mp, 11 kd\r\nFrånvarande:    25 s, 10 m, 5 c, 7 fp, 3 v, 3 mp, 4 kd</pre><pre>Övriga moment\r\nKammaren biföll utskottets hemställan.</pre><pre>JoU20 Miljöarbetet inom EU\r\nMom. 1 (miljöfrågorna i regeringskonferensen m.m.)\r\nYrkanden:\r\n1. utskottet\r\n2. utskottets hemställan med den ändring som föran-\r\nleddes av bifall till mot. U515 yrk. 31, 33 och 34 (kd)\r\nVotering:\r\n250 för utskottet\r\n11 för mot.\r\n30 avstod\r\n58 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 70 m, 22 c, 19 fp, 3 v\r\nFör mot.:       11 kd\r\nAvstod: 16 v, 14 mp\r\nFrånvarande:    25 s, 10 m, 5 c, 7 fp, 3 v, 4 mp, 4 kd\r\nCharlotta L Bjälkebring och Ingrid Burman (båda v)\r\nanmälde att de avsett att avstå från att rösta men mar-\r\nkerats ha röstat ja.</pre><pre>Mom. 3 (miljöaspekter inom handelspolitiken)\r\n1. utskottet\r\n2. res. 4 (v, mp)\r\nVotering:\r\n259 för utskottet\r\n34 för res. 4\r\n56 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 70 m, 22 c, 19 fp, 11 kd\r\nFör res. 4:     19 v, 15 mp\r\nFrånvarande:    24 s, 10 m, 5 c, 7 fp, 3 v, 3 mp, 4 kd</pre><pre>Mom. 5 (gränsöverskridande miljöarbete)\r\n1. utskottet\r\n2. res. 5 (m)\r\nVotering:\r\n225 för utskottet\r\n67 för res. 5\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  137 s, 2 m, 22 c, 19 fp, 19 v, 15 mp, 11\r\nkd\r\nFör res. 5:     67 m\r\nFrånvarande:    24 s, 11 m, 5 c, 7 fp, 3 v, 3 mp, 4 kd\r\nGöthe Knutson och Gullan Lindblad (båda m) anmäl-\r\nde att de avsett att rösta nej men markerats ha röstat\r\nja.</pre><pre>Mom. 6 (skärpning av EU:s miljöpolitik)\r\n1. utskottet\r\n2. res. 6 (c, mp)\r\nVotering:\r\n255 för utskottet\r\n37 för res. 6\r\n57 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  136 s, 70 m, 19 fp, 19 v, 11 kd\r\nFör res. 6:     22 c, 15 mp\r\nFrånvarande:    25 s, 10 m, 5 c, 7 fp, 3 v, 3 mp, 4 kd</pre><pre>Mom. 17 (användningen av avfall i ekologisk produk-\r\ntion)\r\nYrkanden:\r\n1. utskottet\r\n2. utskottets hemställan med den ändring som föran-\r\nleddes av bifall till mot. Jo239 yrk.12 (kd)\r\nKammaren biföll utskottets hemställan med acklama-\r\ntion.</pre><pre>Övriga moment\r\nKammaren biföll utskottets hemställan.</pre><pre>8 §  Nordiskt samarbete</pre><pre>Föredrogs\r\nUtrikesutskottets betänkande 1996/97:UU11\r\nNordiskt samarbete (skr. 1996/97:149 och redog.\r\n1996/97:NR1)</pre><pre>Anf.  36  INGER KOCH (m):\r\nFru talman! I utrikesutskottets betänkande om\r\nnordiskt samarbete behandlas dels regeringens skri-\r\nvelse Nordiskt samarbete 1996, dels Nordiska rådets\r\nsvenska delegations berättelse angående verksamhe-\r\nten under 1996. Jag skall koncentrera mig på den\r\nsenare berättelsen som redogör för det parlamentaris-\r\nka samarbetet.\r\nNordiska rådet har sedan januari 1996 en ny in-\r\nriktning, ett förändrat arbetssätt och en ny organisa-\r\ntion. Ett och ett halvt års erfarenhet av arbetet enligt\r\ndenna nya ordning visar att det behövs större föränd-\r\nringar för att det skall bli det dynamiska, aktuella och\r\nslagkraftiga nordiska råd som det genomförda refor-\r\nmarbetet var avsett att leda till. En förutsättning för att\r\ndet nordiska samarbetet skall lyckas är att det förank-\r\nras bättre än i dag i de nationella parlamenten och att\r\nintresset för de nordiska frågorna delas av en större\r\nkrets parlamentariker än de 87 som i dag ingår i Nor-\r\ndiska rådet. Det måste ständigt finnas en beredskap att\r\nompröva, effektivisera och anpassa det nordiska sam-\r\narbetets innehåll och former inom en vidare europeisk\r\nram.\r\nVi moderater vill ge det nordiska samarbetet en\r\nhelt ny dimension. Vi vill att man arbetar på ett helt\r\nnytt sätt. Nordiska rådet bör enligt närhetsprincipen\r\nenbart syssla med det som är relevant för det nordiska\r\nsamarbetet. Många Europafrågor, både i närområdet\r\noch inom EU, liksom många nationella frågor har en\r\nnordisk dimension. Därför bör de flesta nationella\r\nparlamentariker och EU-parlamentariker från de nor-\r\ndiska länderna involveras.\r\nVi vill skapa ett \"Nordens politiska torg\" där le-\r\ndande parlamentariker och regeringsledamöter under\r\nnågra dagar varje år samlas till en bred diskussion om\r\ncentrala frågor för Norden.\r\nEuropafrågorna har en självklar plats på Nordiska\r\nrådets agenda, och Europautskottets uppgift är t.ex.\r\natt samverka i frågor av betydelse inom EU och EES.\r\nDär kan de nordiska länderna agera utifrån en grund-\r\nläggande värdegemenskap och sammanfallande in-\r\ntressen. Vi anser därför att det är naturligt att även\r\nEU-parlamentarikerna ges en möjlighet att ingå som\r\nvalda ledamöter i de nationella delegationerna.\r\nVi vill skapa ett samarbetsorgan för riksdagsleda-\r\nmöter. Vi anser att Nordiska rådet skall främja ett\r\nkontinuerligt samarbete mellan de nationella parla-\r\nmenten. Det kan ske genom att de traditionella utskot-\r\nten i de olika nordiska parlamenten samarbetar med\r\nvarandra. Ordförandelandets utskott utövar då ett\r\naktivt ledarskap och ansvarar för den politiska agen-\r\ndan. Ett år har t.ex. det svenska socialutskottet ansvar\r\nför att aktualisera frågor och sammankalla till möten\r\nmed motsvarande utskott i de andra länderna. Initiati-\r\nven tas i de nationella utskotten, och frågorna bereds\r\nav dessa gemensamt. Förslag lämnas till rådets styrel-\r\nse för beslut i Nordiska rådet. Ordförandelandets\r\nutskottskansli har det administrativa ansvaret för\r\nsamarbetet inom sitt område under ett år.\r\nVi vill, fru talman, skapa ett närmare samarbete\r\nmed parlamentariker från de baltiska länderna, och vi\r\nanser därför att parlamentariker från de baltiska län-\r\nderna regelbundet bör inbjudas dels till Nordiska\r\nrådets session, dels till relevanta utskottsmöten för att\r\nstärka samarbetet mellan Norden och de baltiska\r\nstaterna. Vid behov kan en del av den årliga sessionen\r\nav Nordiska rådet ägnas åt en särskild baltisk samar-\r\nbetssession, men de baltiska parlamentarikerna skall\r\nvara välkomna att delta under hela mötet. Utskotten\r\navgör själva om baltisk närvaro är önskvärd vid ett\r\nvisst sammanträde.\r\nFru talman! Jag har med detta förmedlat den vi-\r\nsion som vi moderater har om ett framtida nordiskt\r\nsamarbete, ett samarbete som kan bli en angelägenhet\r\nför alla parlamentariker och inte enbart för vissa sär-\r\nskilt utvalda. För att detta skall ske och kunna bli\r\nverklighet måste vi handla nu, inte bara tala om det.\r\nUtrikesutskottet har positivt besvarat flera av våra\r\nförslag men avstyrkt möjligheten att nominera de\r\nnationella EU-parlamentarikerna som ledamöter även\r\ntill Nordiska rådet. Jag yrkar därför bifall till reserva-\r\ntion nr 1 och i övrigt bifall till hemställan i utrikesut-\r\nskottets betänkande.</pre><pre>Anf.  37  BARBRO JOHANSSON (mp):\r\nFru talman! Regeringens skrivelse om nordiskt\r\nsamarbete ger ett återhållsamt intryck, och det bestå-\r\nende blir då att det nordiska samarbetet inte priorite-\r\nras från svensk sida. Budgeten för Nordiska rådet har\r\nju också bantats. Miljöpartiet anser, fru talman, att\r\nman i stället skall stärka det nordiska samarbetet.\r\nI Norden bor i storleksordningen 24 miljoner\r\nmänniskor, och Norden är en i många avseenden unik\r\nregion. Norden skulle kunna bli en ekologisk och\r\nhumanistisk modellregion, som vågar vara steget före\r\noch medverka till att skjuta fram sina positioner inom\r\ndessa områden. Norden har unika förutsättningar för\r\ndetta. Den nordiska sociala modellen har i ett histo-\r\nriskt avgörande skede växt fram genom att olika folk-\r\nrörelser gemensamt vävt en väv där humanism, rättvi-\r\nsa och social rättfärdighet varit bärande delar.\r\nDessutom har vi som region stora energitillgångar,\r\nsom utbyggd vattenkraft och biobränsle, stora natur-\r\nresurser med mer jord per capita än de flesta regioner,\r\nförhållandevis god ekonomi, ett ännu fungerande\r\nnäringsliv och en förhållandevis effektiv offentlig\r\nsektor, som tyvärr skärs ner en del nu. Norden utgör\r\ndärmed en av de få regioner som har goda förutsätt-\r\nningar att fungera som förebild för en socialt och\r\nekologiskt hållbar utveckling. Norden bör därför inför\r\ninternationella fora vara drivande i miljöfrågor och\r\nockså skynda på genomdrivandet av miljöbeslut.\r\nI Miljöpartiet har vi lagt fram medlemsförslag om\r\natt 10 % av skogsarealen skall bevaras, något som\r\ntyvärr stötte på patrull. Fortfarande är skyddet för\r\nvåra skogar dåligt i Norden. Att följa FN:s konvention\r\nfrån Riokonferensen och klimatkonventionen är vik-\r\ntigt. Detta bör påpekas speciellt i dag, då det är\r\nvärldsmiljödagen.\r\nMiljöfrågorna och satsningar på en hållbar ut-\r\nveckling måste prioriteras i Nordiska rådet. Att man\r\nnu har börjat fokusera miljösituationen i Östersjön är\r\nbra. Detta hav är hårt utsatt av miljöförstöring, och\r\ndet brådskar verkligen med att utföra de miljöräddan-\r\nde beslut som fattas. Miljösituationen har grundligt\r\nanalyserats, och det är viktigt att det arbete som nu\r\nbedrivs följs upp med handling i den takt som nöden\r\nverkligen kräver.\r\nFru talman! Att de s.k. hot spots, problemområden\r\nsom har pekats ut, åtgärdas skriver utskottet om. Att\r\ndå åtgärdspaket och miljösamarbete intensifieras i\r\nrevideringen av åtgärdsprogrammet för Östersjön är\r\nbetydelsefullt.\r\nFru talman! Ett nordiskt energisamarbete är också\r\nlika viktigt. Att bygga in sig i en ny stor satsning på\r\nfossila bränslen genom en nordisk gasledning för\r\nnaturgas är ohållbart. Nej, vill man gå in i det ekolo-\r\ngiskt bärkraftiga samhället skall resurser satsas på\r\nbioenergi, energieffektivitet, sol och vind och ener-\r\ngibärare som t.ex. vätgas.\r\nFru talman! Miljöpartiet tycker att det kulturella\r\nsamarbetet inom Norden är mycket viktigt att fortsätta\r\nmed. Att intresset har minskat för kultursamarbetet\r\nvisar den omfattande nedläggningen av de nordiska\r\ninstitutionerna, där kultursamarbetet har bedrivits. Att\r\nfinna nya former för kultursamarbetet är nu angeläget.\r\nDet kan t.ex. handla om att värna om nordiska pro-\r\ngram inom TV. Nordiska filmer skall kunna visas i\r\nalla länder i Norden, och för att värna om nordisk\r\nkultur bör det ges förutsättningar för visning.\r\nFru talman! Att Nordiska rådet nu har nya arbets-\r\nformer med tre ämnesområden, Norden, närområdet\r\noch Norden och Europa, ger det nordiska samarbetet\r\nnya möjligheter. Det nordiska samarbetet bör därför\r\nförstärkas och då inte minst med de länder som inte\r\ningår i EU.\r\nAtt tre nordiska länder ingår i EU har förskjutit\r\nintresset i Sverige, Danmark och Finland från det\r\nnordiska samarbetet, och därför måste Island, Norge,\r\nFäröarna och Grönland länkas fastare till dessa tre\r\nländer.\r\nEn viktig del i detta är som Miljöpartiet ser det att\r\ninföra direktval till Nordiska rådet. Direktval skulle\r\nöka intresset för Nordiska rådet. Direktval bygger på\r\ndemokrati och att folket kan vara med och påverka.\r\nDet är åtta år sedan frågan om direktval diskuterades,\r\noch Miljöpartiet tycker att denna fråga på nytt kan tas\r\nupp i debatten. Visserligen är Nordiska rådet ett råd-\r\ngivande organ, men ett direktval borde ge en större\r\nstyrka åt rådet och större förståelse för den nordiska\r\ngemenskapen.\r\nFru talman! Miljöpartiet anser inte att Norden\r\nskall bli medlem i Schengen. När Sverige förhandlade\r\nom EU-medlemskapet missade man att ansöka om\r\npassfrihet i Norden. Sedan försökte man få in detta i\r\nSchengenavtalet. Nu när delar av Schengenavtalet\r\nskall in i EGC-avtalet råder det åter osäkerhet om vad\r\nsom kommer hända med den nordiska passfriheten.\r\nEn konsekvensanalys av vad medlemskap i Schengen\r\nkommer att innebära för de nordiska länderna och för\r\nde nordiska utskotten i Nordiska rådet bör göras innan\r\nbeslut fattas.\r\nFru talman! Jag vill härmed yrka bifall till Miljö-\r\npartiets reservation nr 2 i betänkandet och avsluta\r\nmed att säga att vi i det nordiska samarbetet bör ta\r\nvara på den miljömedvetenhet och känsla för naturen\r\nsom under generationer har blivit en del av det nor-\r\ndiska kulturella arvet, så att kunskapen om de ekolo-\r\ngiska sammanhangen kan ligga till grund för politiska\r\nbeslut.</pre><pre>Anf.  38  NILS T SVENSSON (s):\r\nFru talman! Det nordiska samarbetet är en själv-\r\nklar del av vårt samhällsliv och har bidragit till att\r\ngöra norra Europa till en av de fredligaste delarna i\r\nvärlden. Samarbetet har en djup folklig förankring,\r\nsom ger det en unik legitimitet. När Nordiska rådet\r\nbildades 1952 var det bl.a. resultatet av ett stort enga-\r\ngemang från breda folkliga organisationer.\r\nFör oss nordbor är vänskapen och känslan av\r\nsamhörighet starkare än de särdrag som också känne-\r\ntecknar oss. Den historiska och kulturella samhörighe-\r\nten förstärks av den geografiska närheten. Vi har en\r\nspråklig gemenskap och ett likartat sätt att tänka och\r\nresonera, allt detta som ofta benämns \"den nordiska\r\nidentiteten\".\r\nDe nordiska länderna har i ett nära samarbete och\r\nutan inslag av överstatlighet kunnat utnyttja varandras\r\nerfarenheter och utvecklas till moderna välfärdsstater.\r\nDet finns mycket i de nordiska samhällena och tradi-\r\ntionerna som vi kan bidra med i Europa och i världen.\r\nHit hör - för att nämna de kanske väsentligaste områ-\r\ndena - vår öppna demokrati, med ett starkt decentrali-\r\nserat lokalt beslutsfattande och offentlig insyn i be-\r\nslutsprocesser och myndighetsutövning, våra starka\r\noffentliga trygghetssystem, de starka folkrörelserna,\r\ndet starka miljöengagemanget bland människorna,\r\njämställdheten mellan kvinnor och män på arbets-\r\nmarknaden och i politiken och respekten för den fria\r\nförhandlingsrätten på arbetsmarknaden.\r\nDet nordiska samarbetet har även i framtiden en\r\nviktig funktion att fylla och bör vidareföras och för-\r\ndjupas på det sätt som bäst tjänar de nordiska folkens\r\nintressen. Ett väl fungerande nordiskt samarbete stär-\r\nker den nordiska identiteten och ger Norden en viktig\r\nroll såväl i den europeiska gemenskapen som i världs-\r\nsamfundet.\r\nDe senaste åren har det nordiska samarbetet starkt\r\npräglats av ett reformarbete som inneburit en ny in-\r\nriktning på verksamheten med nya arbetsformer och\r\nen ny organisation.\r\nI det nu aktuella betänkandet behandlas berättel-\r\nsen från Nordiska rådets svenska delegation och re-\r\ngeringens skrivelse om nordiskt samarbete.\r\nEtt flertal motioner har lämnats. Det tycker jag vi-\r\nsar att det finns ett stort intresse bland kollegerna för\r\nde nordiska frågorna. I motionerna tas upp och redo-\r\nvisas en rad olika idéer och tankar om hur det nordis-\r\nka samarbetet skall kunna utvecklas. En del motioner\r\nberör organisatoriska frågor.\r\nUtrikesutskottets behandling av skrivelserna och\r\nmotionerna har visat att det finns en bred samsyn om\r\ndet nordiska samarbetet. Därför har alla motionsyr-\r\nkanden utom två kunnat besvaras av utskottet. Efter\r\nde reformer som det beslutades om under 1995 är nu\r\ndet nordiska samarbetet inriktat på tre huvudområden.\r\nDet handlar först om samarbetet inom Norden som\r\nbygger på den värdegemenskap som finns mellan de\r\nnordiska folken och som får sitt främsta uttryck i\r\nkulturell och språklig gemenskap och en likartad syn\r\npå demokrati och grundläggande sociala rättigheter.\r\nHit hör också samverkan kring samhällsuppgifter, där\r\nsamnordiska lösningar ger fördelar och ett mervärde\r\nframför nationella arrangemang eller bredare interna-\r\ntionella lösningar.\r\nNordenutskottet i Nordiska rådets arbetsområde\r\ntäcker i princip alla delar av de traditionella samar-\r\nbetsområden som Nordiska rådet hittills har arbetat\r\nmed. Man har i utskottet prioriterat i sitt arbete pre-\r\nsentation av nordisk kultur i utlandet, den nordiska\r\nvälfärdsmodellen, narkotikapolitik, nordisk barn- och\r\nungdomsplan och nysatsning på kulturområdet.\r\nDet andra området handlar om Norden och Euro-\r\npa. Det gäller samverkan i frågor som är betydelseful-\r\nla för arbetet inom EU och EES, där de nordiska\r\nländerna har en värdegemenskap och sammanfallande\r\nintressen.\r\nInom Europautskottet har EU-frågor och den på-\r\ngående regeringskonferensen varit de huvudsakliga\r\narbetsområdena. Utskottet har dessutom behandlat\r\nfrågor som gällt en nordisk sysselsättningsstrategi och\r\nåtgärder mot arbetslösheten.\r\nDet tredje samarbetsområdet handlar om Norden\r\noch dess närområden. Här gäller det att samverka till\r\nförmån för utvecklingen i Nordens närområde och\r\nÖstersjöregionen, Barentsområdet och Arktis. Det\r\nhandlar om att lämna bidrag till stabilitet och demo-\r\nkrati i regionen och till en utveckling i harmoni med\r\nmiljöhänsyn och urbefolkningarnas intressen. Närom-\r\nrådesutskottet i Nordiska rådet har som sina målsätt-\r\nningar framhållit att man vill främja demokrati,\r\nmänskliga rättigheter, social trygghet och fungerande\r\nmarknadsekonomi samt verka för lösningar på mil-\r\njöproblemen i Östersjöregionen och Arktis.\r\nAv skrivelserna och även motionerna framgår\r\ntydligt hur mycket som händer inom det nordiska\r\nsamarbetet. Det omfattande politiska utbyte som sker\r\nbetyder oerhört mycket för att skapa en nordisk identi-\r\ntet och en stark intressegemenskap. Det är angeläget\r\natt slå vakt om detta samarbete. Också i framtiden\r\nkommer det att finnas ett stort behov av nordisk sam-\r\nverkan.\r\nI reservation 1 föreslår moderaterna, som vi hörde,\r\natt även EU-parlamentariker skall kunna ingå som\r\nvalda ledamöter i den nationella delegationen. Utskot-\r\ntet vill inte tillstyrka detta utan hänvisar till den nya\r\nrådsorganisationen, som har öppnat för nya mötes-\r\nformer, t.ex. temamöten, där också andra än\r\nrådsmedlemmar och regeringsrepresentanter kan\r\ndelta. Ett antal sådana temamöten har genomförts där\r\nockså Europaparlamentarikerna har varit inbjudna och\r\ndeltagit. Europautskottet har till särskild uppgift att\r\nsamverka i frågor av betydelse för de nordiska län-\r\ndernas arbete inom EU och EES. I utskottet finns en\r\nnaturlig koppling mellan Norden och EU och inte\r\nminst kopplingar till EU-parlamentet.\r\nI reservation 2 vill Miljöpartiet att det skall hållas\r\ndirektval till Nordiska rådet. Den här frågan har som\r\nvi hörde tidigare varit uppe till behandling och då\r\navvisats med hänvisning till att en direkt anknytning\r\ntill respektive lands parlament är en stor tillgång i det\r\nnordiska samarbetet. I sammanhanget är det också\r\nviktigt att påpeka och beakta att Nordiska rådet är ett\r\nrådgivande organ som inte har någon formell besluts-\r\nrätt.\r\nJag yrkar således avslag på reservationerna och bi-\r\nfall till utskottet hemställan.</pre><pre>Anf.  39  INGER KOCH (m) replik:\r\nFru talman! Jag tycker att det är bra, precis som\r\nNils T Svensson sade, att vi är överens om vikten av\r\nett starkt och synligare nordiskt samarbete. Det är\r\ndärför vi har föreslagit att Norden skall få en starkare\r\nställning i Europaparlamentet och också visat i ett\r\nförslag hur man skulle kunna göra detta. Vi menar\r\ninte att man skall ha fler valda ledamöter än nuvaran-\r\nde 87 men att det skulle kunna vara möjligt att bland\r\ndessa 87 välja in, om partierna så vill, Europaparla-\r\nmentariker. Det är ändå partierna som själva väljer de\r\nledamöter som de vill ha.\r\nDet här skulle ge en litet starkare röst åt Norden\r\noch i de nordiska frågorna, inte bara genom möten\r\nmed Europaparlamentariker utan också i EU-\r\nparlamentet. Jag vet att både Island och Norge skulle\r\nvälkomna detta. På så sätt skulle de mer naturligt\r\nkomma in i det arbetet även om de inte är medlemmar\r\ni EU och inte har valda ledamöter. Det skulle vara\r\nbra.\r\nAnledningen till att vi föreslagit ett mycket mer\r\nformellt samarbete mellan de nationella utskotten är\r\natt vi har upptäckt att de nuvarande utskotten mer blir\r\nmötesarrangörer än sakbehandlare. Det vill vi inte ha.\r\nDet är nordiskt samarbete på regeringssidan som jag\r\ntycker att vi borde diskutera här i dag som tydligt har\r\nförsvagats. Sverige blir ordförandeland i Norden\r\nnästa gång, och för att det här skall kunna fungera\r\nkrävs ett starkt ordförandeskap, ett engagerat ordför-\r\nandeskap. Sverige har i dag en nordisk samarbetsmi-\r\nnister, men henne ser vi väldigt litet av. Hon är inte\r\nhär i dag. Det vore kanske bra om Sverige fick arbets-\r\nsättet med agendan under sitt ordförandeskapsår.</pre><pre>Anf.  40  NILS T SVENSSON (s) replik:\r\nFru talman! Moderaterna gör detta med EU-\r\nparlamentarikerna till en stor fråga. Jag har litet svårt\r\natt förstå det av den anledningen att den nya ordning-\r\nen innebär att vi bjuder in dem till alla slags arrange-\r\nmang. Hela den nya strukturen av Nordiska rådets\r\narbete går ut på att vidga kretsen från enbart ledamö-\r\nterna till att omfatta även andra. Jag har inte upplevt\r\nnågra problem med att få dessa kontakter. Dessutom\r\nsom jag påpekade har vi Europautskottet som har till\r\nsärskild uppgift att hantera frågor som har med Nor-\r\nden, ett nordiskt intresse i EU och EES-arbetet att\r\ngöra. Vi har en ny organisation. Jag uppskattar\r\nmycket de idéer som förs fram i den moderata motio-\r\nnen. Det är ett uttryck för intresse, men jag tror att vi\r\nskall låta den nya ordningen sätta sig innan vi går\r\nvidare och börjar hantera de tankar som ni för fram.\r\nDessutom är det så att inom ramen för Nordiska rå-\r\ndets arbete kan t.ex. utskotten själva ta olika initiativ.\r\nNär det gäller kritiken mot att samarbetsministern\r\ninte är här just nu vill jag bara upplysa att hon just nu\r\nsitter och föredrar ärenden för EU-nämnden, eftersom\r\ndet snart är mininsterrådsmöte. Det är svårt för henne\r\natt vara på två ställen samtidigt. Men det hindrar inte\r\natt vi kan bjuda in henne till delegationen för att dis-\r\nkutera vilken inriktning som man vill ge det komman-\r\nde ordförandeskapet.</pre><pre>Anf.  41  INGER KOCH (m) replik:\r\nFru talman! Det är bara att beklaga att EU-\r\nnämnden har sammanträde just när nordiskt samarbe-\r\nte diskuteras i kammaren. Det är i så fall en väldigt\r\ndålig planering. Jag trodde att man undvek att hålla\r\nsammanträden i de olika utskotten under kammarens\r\nplenitid. Jag måste allvarligt be talmannen att vid\r\ntillfälle ta upp detta. Jag tycker inte att det är tillstän-\r\ndigt.\r\nJavisst kan EU-parlamentarikerna vara med. De\r\nkan delta i de konferenser som vi anordnar, och de är\r\nockså med på dem. Men det är en väldig skillnad på\r\ndet och på att kunna delta i beslutsfattandet i de olika\r\nutskotten och vid Nordiska rådets sessioner. På det\r\nsättet skulle vi få en mycket tydligare röst i Europa-\r\nparlamentet, och vi vill ju tydliggöra de nordiska\r\nfrågorna också i Europaparlamentet.</pre><pre>Anf.  42  NILS T SVENSSON (s) replik:\r\nFru talman! Vårt ärende här i kammaren i dag om\r\nnordiska frågor var utsatt till kl. 9.00. Hade den pla-\r\nnen följts, hade ju samarbetsministern kunnat vara\r\nhär. Men nu blev det ändringar av olika skäl. Det är\r\nförklaringen till att det blev som det blev. Men bjud in\r\nsamarbetsministern till delegationen och prata igenom\r\nde frågor som Inger Koch tog upp!\r\nJag instämmer gärna i det som Inger Koch säger\r\nom behovet av att få ut de nordiska aspekterna i Eu-\r\nropasamarbetet. Där är vi inte osams. Men när det\r\ngäller att EU-parlamentariker skall ingå i delegationen\r\nhar vi helt enkelt olika uppfattning. Vi tycker att frå-\r\ngan kan lösas på annat sätt, inte minst genom den nya\r\norganisationen som möjliggör en bredare kontakt utåt,\r\ninte bara mot EU-parlamentet utan också mot alla\r\ninstanser i Europasamarbetet.</pre><pre>Anf.  43  BARBRO JOHANSSON (mp) re-\r\nplik:\r\nFru talman! Framgångarna och intresset för Nor-\r\ndiska rådet har ju varierat. Vi i Miljöpartiet anser att\r\ndirektval till Nordiska rådet skulle öka intresset för\r\nnordiska frågor. Det skulle samtidigt innebära större\r\ndemokrati och att folk får vara med och bestämma.\r\nDet är fyra länder som inte är med i EU. Innan\r\nSveriges EU-inträde var vi rädda för att intresset\r\nskulle förskjutas från det nordiska samarbetet mot\r\nEU, vilket också har skett. Därför är det ännu viktiga-\r\nre med direktval. Det skulle öka tyngden och statusen\r\nför Nordiska rådet och de nordiska frågorna.\r\nJag vill fråga Nils T Svensson vad han anser om\r\ndetta. Han har ju avvisat tanken och utskottet har\r\navstyrkt det förslaget, men vi tycker fortfarande att\r\ndetta är en viktig fråga.</pre><pre>Anf.  44  NILS T SVENSSON (s) replik:\r\nFru talman! Frågan om direktval har ju prövats ett\r\nantal gånger. Nu är det ett antal år sedan som den\r\nsenast var uppe till diskussion.\r\nNordiska rådets karaktär av rådgivande organ är\r\nett tillräckligt argument för att avvisa tanken på di-\r\nrektval av delegater. Dessutom är vår erfarenhet av\r\nval inte den allra bästa, om jag skall vara uppriktig.\r\nVid valet till Europaparlamentet var ju inte intresset\r\noch engagemanget så stort. Det är kanske bättre att\r\nhålla sig till den ordning som vi har, nämligen att\r\ndelegationen utses av riksdagen.</pre><pre>Anf.  45  BARBRO JOHANSSON (mp) re-\r\nplik:\r\nFru talman! Jag faller inte för de argumenten. Om\r\nden folkliga förankringen stärks skulle den nordiska\r\nregionen kunna utvecklas till ett eget centrum i stället\r\nför att vi skall ligga i utkanten av regionen som har\r\nvarit aktuellt för Sveriges del. Då blir vi som ett\r\nNorrlandsproblem.\r\nMed direktval skulle de nordiska frågorna upple-\r\nvas som mer angelägna samtidigt som det nordiska\r\nsamarbetet skulle kunna öka.</pre><pre>Anf.  46  NILS T SVENSSON (s) replik:\r\nFru talman! Man kan skapa folklig förankring på\r\nannat sätt än genom att ha en direktvald delegation.\r\nVi tar ju nu nya initiativ för att bredda kontaktytorna\r\nockså gentemot organisationerna. Där behövs det\r\ngöras mer för att placera de nordiska frågorna och det\r\nnordiska samarbetet litet mer i fokus.\r\nMen jag har ändå ett intryck av att vi har tagit ini-\r\ntiativ som går i rätt riktning. Dessutom ger den nya\r\norganisationen, det nya sättet att arbeta och den nya\r\nstrukturen på utskottsarbetet i Nordiska rådet förut-\r\nsättningar för många fler initiativ i den riktning som\r\nman efterlyser här. Det skapar en bättre folklig för-\r\nankring av vårt arbete och den nordiska identiteten.</pre><pre>Anf.  47  OLOF JOHANSSON (c):\r\nFru talman! \"Det nordiska samarbetet bygger på\r\ngenuin värdegemenskap mellan fem länder och tre\r\nsjälvstyrande områden i Norden. Nordiskt samarbete\r\nbedrivs på många nivåer mellan parlament, regering-\r\nar, myndigheter, organisationer och företag. Den\r\ndjupa folkliga förankringen ger detta samarbete en\r\nunik legitimitet och är en tradition att bygga på.\"\r\nDetta citat är hämtat från sammanfattningen i re-\r\ngeringens skrivelse om det nordiska samarbetet. Jag\r\ntror mig våga påstå att det råder politiska enighet om\r\ndenna formulering.\r\nDet är klart att det är lockande att föra in debatten\r\npå vidare spår. Hur gör man för att denna legitimitet\r\nskall få tyngd i det politiska arbetet? Jag tror att det är\r\nviktigt att inte överargumentera det nordiska samarbe-\r\ntets organisation. Samtidigt är det viktigt att inte un-\r\nderminera dess politiska potens.\r\nVad förutsätter detta? Jo, det förutsätter naturligt-\r\nvis ett samarbete i ett organ som omfattar både parla-\r\nmentariker och regeringar. Det förutsätter också att\r\ninte minst regeringar som verkställande organ priori-\r\nterar detta samarbete politiskt, att man prioriterar det\r\nhögre än vad man gör i dag.\r\nDet handlar inte bara om pengar och resurser till\r\nden gemensamma nordiska budgeten - den är ju\r\nmycket begränsad jämfört med mycket annat - utan\r\ndet handlar om att man är villig att i det nordiska\r\nsammanhanget lyfta in frågor som har nordisk bety-\r\ndelse. Ett praktiskt, konkret och aktuellt exempel är\r\nSchengen.\r\nDe nordiska statsministrarna har tillsammans\r\ndeklarerat att den nordiska passunionen är det som är\r\ndet övergripande och viktiga i Schengenfrågan. Och\r\njag förutsätter att det beskedet gäller alltfort, trots den\r\nsituation som nu har börjat att utvecklas i Danmark\r\ndär man inte riktigt vet hur man skall hantera frågan\r\nom ifall det område utanför EU som behandlas i\r\nSchengen skall läggas in i EU-samarbetet och göras\r\ntill en del av det överstatliga. Det är då som det nor-\r\ndiska samarbetet testas. Finns det en vilja hos rege-\r\nringarna att föra den diskussionen i det nordiska\r\nsammanhanget, eller inte?\r\nDet har funnits, det vet alla som har haft med detta\r\natt göra, en betydande rädsla för att \"blocka\" i förhål-\r\nlande till Europa, dvs. att nordiska länder sluter sig\r\nsamman, med eller utan EU-medlemskap, och driver\r\nsin politik i det europeiska sammanhanget. Detta är en\r\ngrundläggande och viktig fråga.\r\nSamma frågeställning uppstår på det säkerhets-\r\npolitiska området. Det finns inte någon rädsla för att\r\numgås i det nordiska sammanhanget, för att diskutera\r\nde säkerhetspolitiska frågorna. Samtidigt har man sina\r\npositioner och sina förhållningssätt till detta säker-\r\nhetspolitiska sammanhang, en del som NATO-\r\nmedlemmar, andra utanför.\r\nDet får inte finnas någon rädsla för att använda\r\nNorden som ett viktigt politiskt forum. Alla parlamen-\r\ntariker som har någon erfarenhet vet att intresset för\r\nen parlamentarisk församling ofta hänger samman\r\nmed om viktiga frågor behandlas där eller ej. Rege-\r\nringarna måste ta huvudansvaret för att så sker och\r\nmarkera att det nordiska forumet har denna betydelse.\r\nJag tror att detta är mycket viktigare än alla organisa-\r\ntoriska förändringar i världen som vi kan åstadkom-\r\nma, i vart fall så länge de organisatoriska förändring-\r\narna håller sig inom ramen för mellanstatligt samarbe-\r\nte med konsensus som princip. Det är ingen som har\r\nkrävt att vi skulle göra Norden till något överstatligt,\r\ntror jag i alla fall.\r\nLåt mig om regeringens skrivelse först bara säga\r\natt det här är första gången som en sådan skrivelse har\r\nlämnats till riksdagen. Det tycker jag är viktigt. Som\r\nordförande för Nordiska rådets svenska delegation\r\nvill jag gärna framföra ett tack för att de önskemål\r\nsom under lång tid har framförts nu har uppfyllts. Det\r\när utmärkt. Det hade känts ännu bättre att framföra\r\ntacket om nordiska samarbetsministern hade haft\r\nmöjlighet att medverka här.\r\nLåt mig också ta upp någon sakfråga som är vik-\r\ntig. Mycket har nämnts här. Jag tycker att länderna i\r\nNorden har ett utmärkt tillfälle att tillsammans vara en\r\ndrivande kraft i det nordeuropeiska samarbetet. Om\r\ndet sedan gäller närområdet, norrut eller söderut spe-\r\nlar ingen roll. Det är i Norden kraften kan skapas\r\ngenom att vi tillsammans mobiliserar resurser och\r\nvisar att vi tillsammans är en kraft.\r\nAvslutningsvis vill jag säga att jag tycker att vi har\r\nför litet pengar för att informera om det nordiska\r\nsamarbetet. Det är viktigt att man lyssnar på det. Jag\r\nväckte av det skälet en motion med denna innebörd.\r\nNu kommer man att besluta om ekonomisk-politiska\r\nriktlinjer och budgetriktlinjer inom de närmaste da-\r\ngarna, men när den här frågan kommer upp som an-\r\nslag till hösten utgår jag från att regeringen prioriterar\r\ndetta. Det är desto angelägnare som det tycks finnas\r\nobegränsat med pengar när det gäller information om\r\nde gemensamma europeiska angelägenheterna. Jag\r\ntycker att utrikesutskottet har missförstått detta i sitt\r\nbetänkande när man säger att anledningen till att vi\r\ninte kan satsa på information om det nordiska samar-\r\nbetet i Sverige är att vi har fått minskade anslag för\r\ndet nordiska samarbetet i Norden. Det är tvärtom. Det\r\när då det krävs mer här. Dessutom krävs det mer\r\npengar till det nordiska samarbetet som sådant.</pre><pre>Anf.  48  BARBRO JOHANSSON (mp) re-\r\nplik:\r\nFru talman! Jag vill helt kort fråga Olof Johansson\r\nhur Olof Johansson ställer sig till det som jag tog upp\r\ni mitt anförande, en utbyggd nordisk gasledning. Jag\r\nundrar hur Centerpartiet ställer sig till detta.\r\nI de senaste energimotionerna har Centerpartiet\r\nsagt att man skulle kunna bygga upp ett gasnät nu och\r\nsedan gå över till biogas i det nätet. Jag vill höra hur\r\nOlof Johansson ställer sig just när det gäller den nor-\r\ndiska utbyggnaden.</pre><pre>Anf.  49  OLOF JOHANSSON (c) replik:\r\nFru talman! Det var bra att den frågan kom upp.\r\nDen är mycket enkel nämligen. Jag skulle kunna be-\r\nsvara den med en motfråga. Skulle Barbro Johansson\r\ni alla situationer säga nej till en gasförsörjning i våra\r\nöstra närområden om denna är beroende av tillförsel\r\näven västerifrån, även om den kunde stoppa en femte\r\nkärnkraftsreaktor i Finland, eliminera de våldsamma\r\nsvavelutsläppen från oljeskifferanvändningen i Narva\r\noch tidigarelägga en avveckling av Ignalina kärn-\r\nkraftverk i Litauen? Det är den första frågan man\r\nmåste besvara.\r\nKan Sverige i alla lägen säga: Nej, vi bryr oss inte\r\nom att Norge ligger där och att Finland ligger där och\r\natt Sverige med sitt territorium ligger emellan. Vi bryr\r\noss inte om det. Det geopolitiska spelar ingen roll,\r\ndvs. vi bortser från verkligheten. Kan Barbro Johans-\r\nson i alla lägen säga: Nej, vi bryr oss inte om det.\r\nÄven om det finns nordiska grannar som tycker att det\r\nhär är viktigt bryr vi oss inte om det. Vi prioriterar på\r\nett annat sätt, inte närområdet och inte det nordiska\r\nsamarbetet.\r\nDet är mina motfrågor. Vi driver inte tillkomsten\r\nav en naturgasledning genom Sverige. Men vi är\r\ntillräckligt realistiska för att inse att det kan bli både\r\nett europeiskt och ett nordiskt projekt. Är syftet till-\r\nräckligt gott kan man inte som miljöpartist säga nej\r\noch bara blunda.</pre><pre>Anf.  50  BARBRO JOHANSSON (mp) re-\r\nplik:\r\nFru talman! Jag kan då tolka Olof Johanssons svar\r\nsom att man säger ja till ett naturgasnät. Man har\r\nalltså glidit från sin tidigare synpunkt på att satsa 10\r\nmiljarder kronor på ett naturgasverk. Man tänker sig\r\natt övergångsvis kunna använda det för biogas, men\r\ndet går ju inte. Ett biogaskraftverk hoppas man ju så\r\nsmåningom skall vara närproducerande och inte be-\r\nhöva de här ledningarna.\r\nJag tycker inte att motfrågan är riktigt relevant.\r\nJag kan inte tänka mig att vi skall gå in i en ny stor-\r\nskalig satsning på fossileldade bränslen. Med ut-\r\ngångspunkt i det FN-konventionen och Agenda 21\r\nsäger tycker jag det är fel.\r\nJag hoppas att jag kan få ett riktigt klart svar av\r\nCentern, som också är ett miljöparti, eller hur? Vad\r\nsäger Olof Johansson om detta? Säger Centern ja till\r\nnaturgasledning genom Sverige eller inte?</pre><pre>Anf.  51  OLOF JOHANSSON (c) replik:\r\nFru talman! Med Barbro Johanssons sätt att reso-\r\nnera innebär hennes eget svar ett ja till en femte kärn-\r\nkraftsreaktor, ett ja till fortsatt oljeskifferanvändning i\r\nNarva och ett ja till fortsatt drift av kärnkraftverket\r\nIgnalina i Litauen.\r\nJag har inte sagt ja till en naturgasledning. Jag sä-\r\nger bara: Bortse inte från realiteter! Detta är inte ett\r\nsvenskt projekt och kommer aldrig att bli det. Det är\r\nmin poäng. Blir det av är det ett internationellt projekt\r\ndär krav ställs från Norge och Finland på baltiska\r\nvänner, från EU. Det här är inne i EU-svängen också,\r\nsom bekant för dem som följer de här frågorna. Man\r\nkräver klarläggande av detta och satsar pengar på att\r\nklara ut hur ledningarna skall se ut. Det handlar inte\r\nbara om elledningar runt och över Östersjön, det\r\nhandlar också om naturgasledningar.\r\nSå, Barbro Johansson, varför inte se verkligheten\r\nsom den är och erkänna att det handlar om de slutliga,\r\nsamlade miljömässiga effekterna? Det är det jag står\r\nför. Jag vill bli av med det värsta som vi har i norra\r\nEuropa: Narvas oljeskifferbrytning och Ignalina. Jag\r\nvill stoppa kärnkraftsutvecklingen i Finland. För det\r\nfår man betala ett pris ibland. Därför utesluter jag inte\r\ndetta, men jag vill inte driva frågan. Jag hoppas att de\r\nhär sakerna kan klaras ändå. Så nyanserad bör man\r\nkunna vara i en politisk debatt att man klarar ut de\r\nsammanhangen.</pre><pre>Anf.  52  PER OLOF HÅKANSSON (s):\r\nFru talman! Det finns en genomgående linje i det\r\nmaterial som ligger som underlag för den här debat-\r\nten. Den finns i skrivelsen, i redogörelsen, i motio-\r\nnerna och också i diskussionen. Det är ett resonemang\r\nkring hur vi skall förhålla oss till, och utnyttja, den\r\nreform som vi är mitt uppe i. Jag vill gärna påminna\r\nom att reformens syfte var att få till stånd en diskus-\r\nsion och att få fram de politiskt relevanta frågorna.\r\nSyftet var också att stärka det nordiska systemet i\r\nrollen som opinionsbildare och att kunna sätta trender\r\nför den politiska utvecklingen. Lika viktigt är att slå\r\nfast att det här omfattade både parlamentarikersidan\r\noch ministersidan.\r\nNu behandlar vi för första gången en regerings-\r\nskrivelse. Jag är lika glad för den som Olof Johans-\r\nson, och jag delar hans resonemang kring att rege-\r\nringarna har en utomordentligt viktig roll att spela\r\nhär. Det gäller att se till att vi på parlamentarikersidan\r\nfår ett bra underlag för att just resonera kring de poli-\r\ntiskt relevanta, intressanta, sakerna.\r\nDå kan man väcka tanken, och det är en lämplig-\r\nhetsfråga, på hur en regeringsskrivelse i det här avse-\r\nendet skall behandlas. Jag tror att det är värt att fun-\r\ndera på om den inte skulle ha kunnat remitterats till\r\nNordiska rådets svenska delegation. Jag utesluter inte\r\natt man då hade kunnat få ett spännande inspel när det\r\ngäller just parlamentarikersidans syn på hur rege-\r\nringssidan fungerar.\r\nJag utesluter inte att vi hade kunnat bli fullständigt\r\neniga kring ett resonemang där vi hade frågat oss:\r\nVarför avstår ministersidan från att göra sin del i\r\nreformen? Varför avstår ministersidan från att i bud-\r\ngetprocessen följa Helsingforsavtalet och andra ut-\r\nställda löften? Varför agerar man så att man i det\r\nlöpande arbetet i praktiken negligerar parlamentari-\r\nkersidans legitima intresse av att få information? Jag\r\nutesluter som sagt inte att vi hade kunnat ge ett sådant\r\nsvar i full enighet från den svenska delegationen som\r\nett underlag för den här debatten.\r\nHelsingforsavtalet spelar en oerhört central roll.\r\nDå är det klart spännande att granska och se om re-\r\nservanternas förslag stämmer med Helsingforsavtalet.\r\nGår de att genomföra inom ramen för de statuter som\r\nfinns skrivna i Helsingforsavtalet? Det kan man direkt\r\nkonstatera att de inte gör. Då blir det intressant att\r\nanalysera läget ytterligare. Varför lägger man från\r\nModeraternas och Miljöpartiets sida fram den typen\r\nav reservationer i Sveriges riksdag? I dessa reserva-\r\ntioner blockeras effektivt i de nordiska sammanhang-\r\nen t.o.m. en analys av om det är något som brister i\r\nHelsingforsavtalet.\r\nJag skulle vilja rekommendera företrädarna för\r\nModeraterna och Miljöpartiet att man, när man nästa\r\ngång möter frågan om analys av Helsingforsavtalets\r\nkvalitet och innehåll, inte blockerar analysen. Jag tror\r\natt den är nödvändig att göra.\r\nInger Koch håller ett engagerat anförande. Jag kan\r\nbara konstatera att det reses många spännande ting i\r\ndet sammanhanget, och också så klart i det bakomlig-\r\ngande materialet. Men i många stycken handlar det\r\nom frågor som har prövats i reformprocessen, och\r\nreformprocessen bedrevs ju utifrån konsensusprinci-\r\npen. Nu säger Inger Koch att exempelvis Island ställer\r\nupp på den här förändringen. Men när det till vissa\r\ndelar var fråga om samma saker i reformprocessen, så\r\nfanns inte det stödet. Det är skälet till att man inte\r\nförde fram det här som förslag.\r\nFru talman! Jag tillhör dem som, precis som\r\nmånga andra har sagt, tycker att den nordiska arenan\r\när en oerhört viktig mötesplats. Det finns i olika avse-\r\nenden en oerhört stor potential att ta till vara här.\r\nMycket finns det möjligheter till genom de nya mötes-\r\nformerna och den stora flexibilitet som har byggts in i\r\nsystemet för att kunna få fram de politiskt relevanta\r\nåtgärderna. Hindren för det här är, som har antytts,\r\negentligen bara vi själva. Vi måste nu klart gå vidare.\r\nVi får se till att driva på ministrarna så att de gör sin\r\ndel i reformprocessen, och vi måste snabbt på vår sida\r\nutveckla ledningsfunktioner. Det är bara att konstatera\r\natt utan en stabil och fungerande ledning, kommer\r\nverksamheten att hamna i olika spår som inte är sam-\r\nordnade. Jag utgår, fru talman, från att de som nu är\r\nreservanter och vill ta ett jättestort hopp i föränd-\r\nringsstegen, kan medverka till att vi i nordiska sam-\r\nmanhang skall kunna ta de, egentligen rätt små, steg\r\nsom är nödvändiga för att det nordiska samarbetet\r\nskall bli ännu bättre. Det skulle vara till gagn för de\r\nnordiska invånarna.</pre><pre>Anf.  53  INGER KOCH (m) replik:\r\nFru talman! Jag tycker att det är spännande att vi i\r\ndag får en nordisk debatt. Det är ju det vi har efter-\r\nlyst. Vi kan bara beklaga att det inte är fler här. Men\r\nvi har ändå fått en bra nordisk debatt. Det tycker jag\r\natt vi skall anteckna i protokollet som positivt.\r\nVi gör vad vi kan från moderat håll för att i Nor-\r\ndiska rådets politiska sammanhang förändra även i\r\nHelsingforsavtalet. Men som Per Olof Håkansson vet,\r\när det kanske inte alltid så lätt att även få de andra\r\nländernas medlemmar med sig. Vi gör vad vi kan\r\nockså i den konservativa gruppen. Vi förtröttas inte\r\nhär.\r\nAtt vi väljer att i dag även involvera utrikesutskot-\r\ntet i det här, beror ju på att man, för att få den organi-\r\nsation som vi föreslår för att nå det vi vill, måste se en\r\nannan roll för de nationella utskotten. Det kan bara\r\nSveriges riksdag bestämma. Det kan vi bara besluta\r\nom här.</pre><pre>Anf.  54  ELVER JONSSON (fp):\r\nFru talman! I det här betänkandet ges en bred\r\nprovkarta på praktiskt nordiskt samarbete, men också\r\npå önskemål och förbättringar som känns angelägna.\r\nUtöver rådsrapporten och regeringens skrivelse, finns\r\ndet sex motioner, varav tre från Folkpartiet. Det ger\r\nanledning, fru talman, att ha några principiella syn-\r\npunkter på nordiskt samarbete eftersom det är så unikt\r\ni sin längd, sitt innehåll och sina förutsättningar.\r\nVid den första sessionen med Nordiska rådet\r\n1953, sade den svenske delegationsledaren Nils Her-\r\nlitz: \"Domen över Nordiska rådet beror på hur vi, som\r\nhar ansvaret inför historien, fyller denna uppgift.\"\r\nHan hävdade vidare att det som då höll på att ske,\r\ndvs. för snart 45 år sedan, var ett försök av folkstyrel-\r\nsen i de nordiska länderna att på ett varaktigt sätt\r\nsträcka sig ut över landsgränserna. Även om detta inte\r\nvar något nytt, menade Herlitz att det var ett \"långt\r\noch betydelsefullt skede i vår gemensamma historia,\r\npräglad starkt av medvetandet att nordiskt folk bildar\r\nett särpräglat samfund.\"\r\nDetta är ord som i hög grad är allmängiltiga också\r\ni dag. Vid den första sessionen 1953 behandlades 28\r\nförslag, varav 9 ledde till rekommendationer som bl.a.\r\nhandlade om nordisk social konvention, fri arbets-\r\nmarknad, lindring av passbestämmelserna i Norden\r\noch - hör och häpna - en fast förbindelse över Öre-\r\nsund! De tre förstnämnda sakerna genomfördes redan\r\nunder 1950-talet, medan det sista önskemålet nu är\r\nunder förverkligande.\r\nIbland tycker vi nog, vi som är verksamma i nor-\r\ndiskt samarbete, att det skulle behövas både en tem-\r\npohöjning och ett mer reellt innehåll till förmån för\r\nNordens medborgare. Vi har väl alla hållit högtidliga\r\nanförande om den stora förståelsen nordiska medbor-\r\ngare emellan. Jag tror, fru talman, att det i hög grad\r\nberor på att det sexhundra år sedan de tre nordiska\r\nrikena Danmark, Norge med Island och Sverige med\r\nFinland förenades i en politisk union under drottning\r\nMargareta. Det skedde 1397 i Kalmar, där den unge\r\nErik av Pommern kröntes till kung över tre riken. Den\r\nstartpunkten för nordiskt samarbete uppmärksammas\r\nför övrigt genom årets sexhundraårsjubileum. Unio-\r\nnen från den tiden höll ju fram till 1521. Danmarks\r\noch Norges union stod sig fram till 1814.\r\nVår nordiska historia och vår nordiska kultur ska-\r\npar en känsla av samhörighet mellan länderna som är\r\nstarkare än det som särskiljer dem. Det nordiska sam-\r\narbetet kan för den ytlige betraktaren te sig som\r\nmycket disparat. Det gäller geografin, politiken, de\r\nskilda allianserna under efterkrigstiden, de stora area-\r\nlerna och i hög grad att det är glesbefolkat.\r\nNär vi nu allt oftare träffar parlamentariker från\r\neuropeiska kontinenten uttrycks en beundran över\r\nnordiskt samarbete, som synes fungera så väl utan\r\növerstatlighet. När vi är i FN:s generalförsamling och\r\nlyssnar på debatterna där är det påfallande ofta som\r\nendast en talesman uppträder för de nordiska länder-\r\nna. Till yttermera visso har också Nordiska rådet och\r\nde nordiska samarbetsformerna verkat stilbildande då\r\nBaltiska rådet under 90-talet tog form. Jag tror att det\r\när viktigt att vi stärker den nordiska samhörigheten\r\nutan att det för den skull skall uppfattas som någon\r\nform av självtillräcklighet.\r\nDet nordiska samarbetet bedrivs på många nivåer\r\noch i många former. Samarbetet har, som tidigare\r\nsagts, en djup folklig förankring, vilket ger det en\r\nunik legitimitet. Nordisk samverkan har närmast blivit\r\nen självklar del av samhällslivet.\r\nDen nordiska samhörigheten måste användas klokt\r\noch måste dessutom utvecklas. För mig är det en\r\nsjälvklarhet att vi skall försöka påverka de nordiska\r\nländerna och deras regeringar att vidta åtgärder på\r\nalla områden för att underlätta samarbetet mellan de\r\nnordiska folken. I \"nordisk nytta\" måste ligga att det\r\nnordiska samarbetet skall vara till gagn för de nordis-\r\nka folken, liksom att det har stor betydelse för den\r\nenskilda människan.\r\nSituationen rent praktiskt för nordiska medborgare\r\när den att det ännu inte är en självklarhet att man kan\r\nstudera i ett annat nordiskt land utan att problem\r\nuppstår. Vidare kan man inte ta med sig sin hund eller\r\nkatt över gränsen utan att stöta på vissa byråkratiska\r\nhinder. Det nordiska enhetsportot med dess goodwill\r\nhar på ett klåfingrigt sätt slagits sönder av oförstående\r\npostledningar. Våra gränsöverskridande föreningar i\r\nNorden konstaterar att det knappast är värt att inkas-\r\nsera medlemsavgiften, eftersom Postens förmedlings-\r\navgift ofta ligger i nivå med årsavgiften. Om man\r\npendlar över gränsen kan det bli problem med tullen\r\nvad gäller den egna bilen. Att arbeta i ett annat nor-\r\ndiskt land kan också innebära bekymmer med pensio-\r\nnen när man flyttar tillbaka till hemlandet. Listan kan\r\nfaktiskt göras lång. Vi möter ofta människor som\r\nkommer i kläm också i den nordiska byråkratin. Jag\r\ntror att det är viktigt att vi inte glömmer de här frå-\r\ngorna. De kan tyckas små, men de är betydelsefulla\r\nför den enskilde.\r\nFru talman! Förra året motionerade jag i riksdagen\r\nom att regeringen, i samband med behandlingen av\r\nden svenska delegations berättelser om det nordiska\r\nsamarbetet, skulle redogöra för de åtgärder som rege-\r\nringen vidtagit med anledning av de i berättelserna\r\nredovisade rekommendationerna och framställningar-\r\nna. I år är det första gången som vi tillsammans med\r\ndelegationen behandlar en regeringsskrivelse om\r\nsamarbete under förra året. Det är ett steg i rätt rikt-\r\nning.\r\nEtt steg i fel riktning är däremot den svenska re-\r\ngeringens vilja att kraftigt reducera budgeten för nor-\r\ndiskt samarbete. Reaktionerna har varit negativa i alla\r\növriga nordiska länder. Det blir en signal om att nor-\r\ndiskt samarbete inte har lika stor aktualitet. Även om\r\ndet inte handlar om jämförbara storheter finns det skäl\r\natt erinra om att vi avsätter 20 miljarder kronor, dvs.\r\n20 000 000 000 svenska kronor, till förmån för det\r\neuropeiska samarbetet. Det är 60 gånger mer än de\r\nknappt 300 miljoner som går till nordiskt samarbete.\r\nDet finns också anledning att påminna om det na-\r\ntionella partistöd på drygt 1 miljon kronor som utgår.\r\nDet gäller särskilt det nordiska samarbetet i Sverige.\r\nDet är väl ingen stor summa, men principiellt tycker\r\njag att den är tvivelaktig. Det generella partistödet i\r\nSverige har höjts, liksom det partistöd som utgår via\r\nden nordiska budgeten. Därför känns det fel att vi har\r\nen tredje variant, en ordning som inte tillämpas i\r\növriga nordiska länder.\r\nMin uppmaning till regeringen i samband med\r\nbudgetarbetet är att den ser över att det är en likartad\r\nhantering när det gäller partipolitiskt stöd.\r\nNordiska rådets reformarbete består i att formule-\r\nra innehåll och i att koncentrera sig på en större ratio-\r\nnalitet. Det är viktigt att vi i Norden använder våra\r\nresurser på bästa sätt och att vi inte dubbelarbetar.\r\n\"Nordisk nytta\" är att samarbeta på områden där varje\r\nland för sig är för litet, men där länderna tillsammans\r\nkan nå ett bättre resultat. Det är alltså hög tid att vi\r\nnu, i stället för att vi diskuterar formerna för samarbe-\r\ntet, diskuterar substansen i samarbetet.\r\nNordiskt TV-samarbete har varit på tal sedan 50-\r\ntalet, dvs. redan innan TV fick fotfäste i Sverige.\r\nNordiskt TV-samarbete har dessutom varit föremål\r\nför ett stort antal utredningar. Alla synes vara överens\r\nom att TV är ett bra instrument för att öka språkför-\r\nståelsen och kunskaperna om grannländerna.\r\nI en nyligen av ambassadör Lennart Bodström\r\nframlagd utredning fastslås att det inte finns vare sig\r\ntekniska eller upphovsrättsliga hinder för att sända\r\nnorska och danska TV-program i Sverige. Det enda\r\nhindret är de svenska kabelföretagens ovilja att erbju-\r\nda programmen. Om vi nu menar att vi fortsatt vill\r\nvärna om den nordiska samhörigheten också inom\r\nramen för EU-medlemskapet är det hög tid att vi\r\npolitiskt löser frågan om vilka möjligheter som finns\r\nför de nordiska länderna att se varandras TV-\r\nprogram.\r\nSedan några mera specifika kommentarer till be-\r\ntänkandet, som ger en bra bild av både regerings-\r\nsamarbet och parlamentarikernas samverkan i Nor-\r\nden. Man kan ha synpunkter på den nya organisatio-\r\nnen i Nordiska rådet. Jag tror att många upplever att\r\nde, sett till antalet ledamöter, stora utskotten kan ha\r\nsvårigheter att fungera som arbetsgrupp. Det har man\r\nlöst genom att tillsätta särskilda undergrupper som tar\r\nsig an vitala och viktiga frågor. Nu är det inte tid för\r\natt alltför mycket reflektera över organisationsmodel-\r\nlen. I stället gäller det att satsa på innehållet. Per Olof\r\nHåkansson reste i och för sig intressanta frågor som\r\ndet kan vara värt att fundera kring. För oss politiker\r\noch parlamentariker gäller det att ta sig an genuina\r\noch praktiska samarbetsfrågor där det finns ett poli-\r\ntiskt ansvar för att lösa nämnda frågor.\r\nI motion U20 siktar man in sig på informa-\r\ntionsverksamhet genom Arena Norden, som är en\r\nviktig informationskälla för den stora allmänheten.\r\nDet är ett kunskapscentrum med mycket material,\r\nockså på originalspråket. I ett Europaperspektiv är\r\nnordiskt samarbete ett viktigt referensobjekt som vi\r\nhar anledning att värna och utveckla. De penningin-\r\nsatser som behöver göras kanske inte skall lösas i\r\nsärskild ordning, utan inom ramen för upprätthållan-\r\ndet av ett större och, som jag ser det, mera anständigt,\r\nsamlat budgetförslag inför kommande år.\r\nI motion U701 argumenterar man för ett utvidgat\r\nNordsjösamarbete. Detta är det värt att observera. Det\r\nsker ju en stor aktivering i Östersjöområdet samt i och\r\nkring Barents hav. Det är i och för sig fråga om vikti-\r\nga insatser, men de får inte spelas ut mot Västerhavet,\r\nsom för de skandinaviska länderna i dessa centrala\r\nområden är utomordentligt viktigt. Symtomatiskt är\r\natt Nils T Svensson begränsar sin kommentar i miljö-\r\nfrågorna till att gälla just Östersjösamarbetet. Det är\r\nsjälvfallet viktigt, men det får inte stå i motsats till\r\nandra nödvändiga insatser. Detta har vi motionärer\r\npåpekat. Dessutom måste miljöinsatser göras i alla\r\nmiljöutsatta områden. I detta viktiga miljöarbete bor-\r\nde också nordiska regeringar starkare aktualisera\r\nsådana frågor i EU-samamanhang med avsikten att\r\nlösgöra gemensamma pengar därifrån. Då skulle ock-\r\nså de arktiska områdenas nyckelroll i ett globalt kli-\r\nmat- och miljösystem kunna beaktas, som motionä-\r\nrerna önskar sig i motion U702.\r\nI motion U704 som jag väckt tillsammans med\r\nAnne Wibble m.fl. pekar vi motionärer också på ett\r\npar andra vitala områden som behöver aktualiseras.\r\nNordiskt samarbete är en del av ett bredare euro-\r\npeiskt samarbete, inte ett alternativ till ett sådant. Vi\r\nmenar att de nationella, liksom de nordiska och euro-\r\npeiska, intressena måste hanteras i rätt sammanhang\r\nför att undvika dubbelarbete. I det avseendet har Nor-\r\ndens samarbetsministrar ett behov av en starkare\r\nposition - detta inte sagt som en vänlighet till samar-\r\nbetsminister Margareta Winberg, som vi för övrigt\r\ngärna hade sett här i dag. Jag skulle önska att det\r\nkunde bli ett realt och starkare utbyte när det gäller\r\n\"den nordiska nyttan\", ledord som borde bli mera\r\nsynliga i såväl riksdagsarbete som regeringsarbete.\r\nEn fråga som känns påträngande är frågan om de\r\nnordiska ländernas behandling av flykting- och asyl-\r\npolitiken. Här är länderna fortfarande mycket ojämna.\r\nI Nordenutskottet har vi sammanträffat med olika\r\nflyktingministrar och försökt att aktualisera nödvän-\r\ndigheten av att de nordiska länderna sammantaget tar\r\npå sig större uppgifter. Det skulle fördela bördorna\r\nmellan våra länder mera rättvist.\r\nTrots många motionsyrkanden har utrikesutskottet\r\nbehandlat våra motioner vänligt. Det kan vara en\r\nriktningsgivare för det kommande arbetet.\r\nFru talman! Allra sist: Jag tror att den verkliga\r\nstyrkan i det nordiska samarbetet ligger i just 600 år\r\nav praktisk erfarenhet. Frivilligt och folkligt engage-\r\nmang är ett positivt tillskott i samarbetet, något som\r\nstatsmakterna och Nordiska rådet bör värna och upp-\r\nmuntra.</pre><pre>Anf.  55  PER OLOF HÅKANSSON (s) re-\r\nplik:\r\nFru talman! Elver Jonsson gav ett exempel på hur\r\npraktisk nordism är när den är som sämst - dessutom i\r\nkombination med lätt populism. Verksamheten har\r\npolitiserats, vilket har betytt att en del verksamhet har\r\nflyttats från den administrativa sidan till de politiska\r\npartierna, dvs. från den formella sektorn till den in-\r\nformella sektorn.\r\nElver Jonsson säger att vi inte skall ha partistöd i\r\nSverige. Det finns inte i de andra länderna. Dvs.: Man\r\nskall inte gå före, man skall inte driva på, man skall\r\ninte tycka något. Det är den som vill minst som skall\r\nbestämma. Det är ett utmärkt exempel på när praktisk\r\nnordism är som sämst.\r\nElver Jonsson ställde sig tveksam i sakfrågan. Det\r\nleder mig fram till att ställa frågan: Vill Elver Jonsson\r\nha eller inte ha ett partistöd för det politiska arbetet i\r\nnordiska frågor som sker i Sverige?</pre><pre>Anf.  56  ELVER JONSSON (fp) replik:\r\nFru talman! För att undvika missförstånd är mitt\r\nsvar att självfallet värnar jag om möjligheten att arbe-\r\nta partipolitiskt i de former vi har och kan få framöver\r\noch att det finns pengar. Min point - om Per Olof\r\nHåkansson hade lyssnat - var inte penningnivån. Den\r\nkan man diskutera. Förmodligen skulle det behövas\r\nmer. Det handlar mer om att ha ett nytt konto som\r\nandra länder inte har. Om vi tycker att vi skall ha\r\nmera partipolitiskt stöd för nordiskt samarbete, går\r\ndet att lägga in i det partistöd som utgår till de politis-\r\nka partierna i Sveriges riksdag. Det är inga andra\r\npartier som deltar i den formen av nordiskt samarbete\r\nän just riksdagspartierna.</pre><pre>Anf.  57  PER OLOF HÅKANSSON (s) re-\r\nplik:\r\nFru talman! Tolkar jag Elver Jonsson rätt, om\r\ntveksamheten är en kameral, inte en faktisk, fråga?</pre><pre>Anf.  58  ELVER JONSSON (fp) replik:\r\nFru talman! Jag kan gå med på att frågan kan vara\r\nav kameral art. Men den har en principiell räckvidd\r\nsom i sin förlängning kan bli svårhanterlig. Därför bör\r\nregeringen fundera på den principiella uppläggningen.</pre><pre>Anf.  59  OLOF JOHANSSON (c) replik:\r\nFru talman! Elver Jonsson kommenterade i ett an-\r\nförande den motion som jag hade väckt om ökade\r\ninformationsresurser för nordiskt samarbete. Jag kon-\r\nstaterade tidigare i min inledning att det behövs mera\r\nkunskap om det nordiska samarbetet. Det är inget som\r\nger sig självt. Det påverkas naturligtvis starkt av att vi\r\nhar viktiga saker att avhandla i det nordiska samman-\r\nhanget. Det beror mycket på regeringarna.\r\nJag vill undanröja ett missförstånd som riskerar att\r\nligga på lut. Jag har visserligen nämnt Arena Norden\r\nsom ett nytt initiativ inom ramen för Föreningen Nor-\r\nden. Det är ett exempel på en ny informationspunkt\r\nhär i huvudstaden. Vi har ett samarbete etablerat\r\nmellan svenska delegationen med Arena Norden för\r\natt samordna informationen. Men detta är inte hela\r\nproblemet. Hela problemet handlar om hur mycket\r\ninformation vi är beredd att stödja med för hela landet\r\nnär det gäller Föreningen Norden. Utrikesutskottet har\r\ninte riktigt förstått vidden av problemet.\r\nEfter att ha undersökt saken, tycker jag att det är\r\nviktigt att redovisa vilka enorma resurser som an-\r\nvänds för det europeiska samarbetet och vilka små\r\nnålpengar som används för det nordiska. Någon rela-\r\ntion får det väl ändå finnas.\r\nJag tycker att vi skall ta debatten när frågan om\r\nbudgetanslagen kommer upp. Då skall vi begära att\r\nregeringen ordentligt redovisar hur relationerna ser ut.\r\nVi som tycker att det är viktigt att arbeta i Norden har\r\nanledning att lyfta fram den jämförelsen - det nordis-\r\nka och det europeiska. Vi är alla medvetna om att de\r\nhänger ihop. Men det skall finnas någon sorts relation\r\nmed de pengar som anvisas för information.</pre><pre>Anf.  60  CHARLOTTA L\r\nBJÄLKEBRING (v):\r\nFru talman! De nordiska frågorna är otroligt vikti-\r\nga. De väcker också ett stort engagemang. Det inser\r\nvi dels av denna debatt, dels när vi läser utrikesutskot-\r\ntets betänkande om nordiskt samarbete.\r\nVi hade att ta ställning till en regeringsskrivelse.\r\nDet var en verksamhetsberättelse över det nordiska\r\nsamarbetet. Det är en bra berättelse som speglar verk-\r\nsamheten i det nordiska samarbetet.\r\nJag blev något förvånad för att vi i samband med\r\ndenna skrivelse fick behandla många motioner. Det är\r\ninte för att det är dåliga förslag. Det är bra motioner.\r\nMin undran gäller i stället på vilken nivå det nordiska\r\nsamarbetet skall vara. Hur skall vi egentligen få kraft\r\nför de bra förslagen som vi har behandlat?\r\nFru talman! Nordiska rådet har ändrat sitt arbets-\r\nsätt. Fr.o.m. det här verksamhetsåret läggs större vikt\r\npå partigruppstillhörighet i Nordiska rådet. Det inne-\r\nbär att representanter från olika länder med liknande\r\npartifärg bildar grupp och utformar medlemsförslag\r\noch strategier för nordiskt samarbete. Det är inte som\r\ntidigare där man utgick från ländernas delegationer\r\noch parlament. Det har stärkt den politiska ställningen\r\noch försvagat patriotismen i Norden.\r\nJag tror att det är bra och kan vitalisera debatten.\r\nJag tror att det kan ge större kraft åt förslagen. För-\r\nslagen behöver inte, som förr, bli urvattnade. Nu kan i\r\nstället ideologin genomsyra debatten. Det kan vara\r\nbra.\r\nDet är tydligt i och med att det har kommit så\r\nmånga förslag på riksdagens bord att vi inte har hittat\r\nden rätta arbetsformen än. Det är förslag som i många\r\nfall skulle behandlas direkt i Nordiska rådet utan att vi\r\nhär på grund av en regeringsskrivelse skall behöva ta\r\nställning dem.\r\nJag hoppas verkligen att när vi har hittat rätt ar-\r\nbetsform återigen i det nordiska samarbetet får tillba-\r\nka förslagen som nu finns i motionerna.\r\nTill betänkandet har fogats två reservationer och\r\nett särskilt yttrande.\r\nI reservation 1 vill man att även EU-\r\nparlamentariker skall kunna ingå som valda ledamöter\r\ni de nationella delegationerna. I reservation 2 vill man\r\npröva direktval till Nordiska rådet.\r\nVänsterpartiet tror inte på någon av modellerna.\r\nVi tror på den modell som nu prövas där ledamöterna\r\nutses av respektive parlament till ett nordiskt råd där\r\npartisamarbetet har intensifierats.\r\nÅtminstone min egen partigrupp har ett starkt\r\nsamarbete med de ledamöter som representerar vårt\r\nparti i EU-parlamentet. Jag tror att det är bra. Jag tror\r\natt samarbetet skall föras på den politiska nivån. Men\r\nman behöver inte för den delen välja in folk i Nordis-\r\nka rådet för att det samarbetet skall komma till stånd.\r\nJag möts ofta med följande fråga: \"Jaså, du sitter i\r\nNordiska rådet. Vad skall man med det till? Ni har\r\nfaktiskt ingen beslutanderätt. Det är upp till ländernas\r\nregeringar att ta till sig av resolutioner eller förkasta\r\ndem.\"\r\nDå brukar jag säga: \"Det är okloka regeringar som\r\ninte tar till vara de ofta mycket kloka förslag som vi\r\nhar kunnat enas kring.\"\r\nJag skulle vilja höra mig för om någon represen-\r\ntant för regeringen kan kommentera det förslag som\r\nantogs på sessionen 1996 angående sexuellt missbruk\r\nav barn. Förslaget innebär att vi skall prioritera åtgär-\r\nder för att minska sexuellt missbruk av barn genom att\r\nse över lagstiftningen. Vi skall också se över polis-\r\nsamarbetet, öka informationen och samarbetet osv.\r\nnär det gäller sexuellt missbruk av barn.\r\nJag undrar om regeringens representant vet hur re-\r\ngeringen har handskats med frågan. Kommer det\r\nnågra förslag om samarbete framöver? I det nordiska\r\nsamarbetet lyfts ofta barnperspektivet fram. Denna\r\nfråga har också uppmärksammats i samarbetet med de\r\nbaltiska länderna för att försöka stärka barnens rättig-\r\nheter där. Det är mycket bra.\r\nVänsterpartiet och Miljöpartiet har ett gemensamt\r\nsärskilt yttrande. Det gäller Schengenavtalet. Vi är\r\nkritiska och oroliga inför Schengenavtalet. Vi anser\r\natt Nordiska rådet och dess utskott liksom utskotten i\r\nde parlamentariska församlingarna borde analysera\r\nkonsekvenserna av en anslutning till Schengenavtalet\r\nför att bli medvetna om de långsiktiga effekter som\r\ndet kan innebära.\r\nDet är viktigt att vi diskuterar och analyserar\r\nSchengenavtalet. Det kan nämligen komma att påver-\r\nka den nordiska passfriheten. Den skall vi inte äventy-\r\nra.\r\nJag vill med kraft understryka det som tidigare\r\ntalare har sagt angående medelstilldelningen till Nor-\r\ndiska rådet. I tidningen Politik i Norden kan vi bl.a.\r\nläsa att Sverige sviker sina nordiska grannar. Där står\r\nföljande: \"Fem procent bantning av generella samar-\r\nbetet. Tio procent mindre åt Nordiska Industrifonden.\r\nSverige sätter Norden på smalkost.\"\r\nJag tycker att vi gemensamt, när budgetproposi-\r\ntionen kommer, skall verka för att vi lever upp till\r\nvåra åtaganden och ger de pengar som behövs till det\r\nnordiska samarbetet.</pre><pre>Anf.  61  ANITA JOHANSSON (s):\r\nFru talman! Dagens debatt förs med anledning av\r\nNordiska rådets svenska delegations berättelse angå-\r\nende verksamheten under 1996 och regeringens skri-\r\nvelse om nordiskt samarbete 1996. Att regeringen\r\navger en redogörelse för det nordiska samarbetet är en\r\nnyhet för året. Det är glädjande att konstatera att de-\r\nlegationens länge uttalade önskemål om en redogörel-\r\nse från regeringen om det nordiska samarbetet nu\r\nblivit verklighet.\r\nVerksamheten under 1996 har i stor utsträckning\r\npräglats av de beslut om omorganisation och nya\r\nuppgifter för rådet som antogs under 1995. Jag skall\r\nnågot beröra Nordiska rådets kontrollkommitté som\r\när ett resultat av omorganisationen.\r\nKontrollkommittén består av fem medlemmar, en\r\nrepresentant för varje land. Kommitténs huvudsakliga\r\nuppgift är att granska och kontrollera Nordiska minis-\r\nterrådets verksamhet och att utöva den parlamentaris-\r\nka kontrollen över de nordiska institutionerna samt\r\neffektivitetskontroll av Nordiska rådet. Kommittén\r\nhar vidare ett ansvar när frågor av konstitutionell\r\nkaraktär uppstår i rådets verksamhet.\r\nI samband med behandlingen av revisionsberättel-\r\nsen för Nordiska ministerrådet 1995 påtalades från\r\nkommitténs sida att ministerrådet borde strama upp\r\nsina administrativa rutiner och rätta till brister i styr-\r\nningen av verksamheten. Vi har därefter erfarit att de\r\nnordiska samarbetsministrarna följt upp denna kritik\r\noch beslutat om skärpta rutiner. Bl.a. har en särskild\r\nkontrollfunktion vid ministerrådets sekretariat inrät-\r\ntats. Detta är en positiv utveckling.\r\nVid behandlingen av ministerrådets förslag till\r\nbudget för 1997 fann kommittén att förslaget på en\r\nrad punkter inte kunde anses vara tillfredsställande\r\nsom beslutsunderlag för rådets ställningstagande till\r\nbehovet av omfördelningar. Jag förutsätter att minis-\r\nterrådet även på den punkten hörsammar rådets syn-\r\npunkter. Kommittén har dock beslutat att en av kon-\r\ntrolluppgifterna för 1997 skall vara att under en viss\r\ntidsperiod undersöka i vilken utsträckning ministerrå-\r\ndet uppfyllt rådets begäran om justeringar och andra\r\nåtgärder i anledning av ministerrådets budgetförslag.\r\nDetta arbete är nu i full gång, och avsikten är att\r\nen rapport skall läggas fram vid rådets fyrtionionde\r\nsession i november.\r\nSom jag nämnde är en av våra uppgifter att grans-\r\nka de nordiska institutionernas verksamhet. Intrycket\r\nfrån besökta institutioner är att den verksamhet som\r\nbedrivs är effektiv. Detta behöver inte nödvändigtvis\r\nbetyda att slutprodukten alltid är den önskade. Vad\r\nsom ytterligare kan förbättras är den politiska styr-\r\nningen. Här har givetvis vi politiker ett mycket stort\r\nansvar. En målsättning måste vara att kriterierna för\r\ns.k. nordisk nytta får genomslagskraft och att det\r\nnordiska samarbetet även inom institutionernas ram\r\nkoncentreras till verksamhet inom de politiskt priori-\r\nterade områdena.\r\nFru talman! En fråga som har hög politisk prioritet\r\noch aktualitet inte bara i Sverige utan också i Norden\r\noch i vår omvärld är sysselsättningen.\r\nI mars 1996 var 1 100 000 människor utan arbete i\r\nde nordiska länderna - ett oerhört slöseri med mänsk-\r\nliga resurser.\r\nI spåren av arbetslösheten försvagas den sociala\r\nsammanhållningen och utslagningen ökar. Risken\r\nökar för växande extremism och främlingshat, och\r\nföljden blir att våra samhällen utsätts för stora på-\r\nfrestningar. Klyftor och otrygghet växer. Solidariteten\r\nfår det allt svårare.\r\nVarje människa skall erbjudas ett arbete - kvinna\r\nsom man, ung som äldre, nordbo som invandrare.\r\nDetta är ett övergripande mål där alla goda krafter\r\nmåste samverka.\r\nFör oss socialdemokrater har frågan om jobben en\r\nsärskild dimension också i det nordiska arbetet. För\r\noss är målet att halvera arbetslösheten fram till år\r\n2000 inte bara en svensk målsättning. Det målet sätter\r\nvi också främst i det nordiska arbetet liksom vi gjort\r\ndet i det europeiska arbetet.\r\nYtterst är det varje nations ansvar att sätta sitt folk\r\ni arbete. Men genom en aktiv nordisk samverkan och\r\nkoordinerade insatser kan det nationella arbetet för\r\nökad sysselsättning och tillväxt främjas. Ett faktum är\r\natt länder i samverkan kan göra mer än ett enskilt land\r\nvilket också betonas i riktlinjerna för förnyelsen av\r\nNordiska rådets arbete.\r\nNordiska rådet har under åren tagit en rad initiativ\r\npå sysselsättningens område. Det har gällt rekom-\r\nmendationer, handlingsplaner och rapporter, liksom\r\nseminarier och konferenser. Reformeringen av Nor-\r\ndiska rådet ger oss nya möjligheter att sätta kampen\r\nmot arbetslösheten främst på den nordiska dagord-\r\nningen.\r\nInom nordisk arbetarrörelse har vi målmedvetet\r\narbetat för att höja den politiska ambitionsnivån i\r\nsysselsättningsfrågorna. På nordiskt plan inledde vi\r\nprogrammet Sätt Europa i arbete. I programmet fram-\r\nhålls behovet av bl.a. en samordnad sysselsättnings-\r\npolitik, liksom att viktiga medel för fler jobb är en\r\ngemensam syn på en aktiv arbetsmarknadspolitik samt\r\nsamordnade ekonomisk-politiska åtgärder för att möta\r\nlågkonjunkturer.\r\nVi socialdemokrater ser både stora utmaningar\r\noch möjligheter i att utnyttja den förnyelseprocess\r\nsom Nordiska rådet genomgår. Inte minst handlar det\r\nom att ta till vara Nordiska rådets ändrade och mer\r\neffektiva struktur och nya arbetsformer.\r\nEtt steg i den riktningen är den redovisning och\r\ndiskussion som planeras på Nordiska rådets session\r\nnu i november i Helsingfors. Ursprungligen är det ett\r\nsvenskt socialdemokratiskt förslag.\r\nVi står nu inför ett svenskt ordförandeskap i Nor-\r\ndiska rådet 1998. Under detta år ser jag det som na-\r\nturligt att frågan om sysselsättningen står högst upp på\r\ndagordningen. Sedan instämmer jag, herr talman, i det\r\nOlof Johansson sade när det gäller informationsinsat-\r\nserna kring Nordiska rådets verksamhet.</pre><pre>Anf.  62  BERIT OSCARSSON (s):\r\nHerr talman! Jag vill ta tillfället i akt att här i dag,\r\nnär vi för första gången får behandla regeringens\r\nskrivelse, som jag också hälsar välkommen, ta upp de\r\nfrågor som finns i ett av de tre utskott som vi numera\r\njobbar med i Nordiska rådet, nämligen Nordenutskot-\r\ntet. Jag vill också kommentera, vilket de flesta talare\r\nhär redan har gjort, den omorganisation som har skett\r\nav Nordiska rådet.\r\nDet kan hända att det nu är för tidigt att ha färdiga\r\nåsikter om nyttan av förändringen. Men jag är alldeles\r\növertygad om att omorganisationen var helt rätt. Vi\r\nkan också se att vårt nordiska samarbete har utveck-\r\nlats ytterligare, och vi kan framför allt se det på att\r\nEuropafrågorna och närområdet har blivit alltmer\r\nomfattande i vår verksamhet. Det är en naturlig och\r\nmycket angelägen uppgift.\r\nDet har varit en mycket spännande period. Jag tror\r\natt den flexibilitet som ligger i själva kärnan av för-\r\nnyelsen medverkar till ett mer utåtriktat och ett mer\r\npartipolitiskt tydligt arbete. En sådan omfattande\r\nomorganisation som vi har gjort måste få ta sin tid. En\r\nframgångsrik förnyelseprocess förutsätter att alla\r\naktörer kommer att delta aktivt för att nå de nya må-\r\nlen. Där ser jag det som viktigt att tjänstemän, parti-\r\ngrupper och kanske framför allt vi parlamentariker\r\nagerar på ett sätt som gör att vi når målen.\r\nJag har aldrig någon gång tvekat om att det var bra\r\nmed den här reformeringen. Organisatoriska struktu-\r\nrer måste ständigt diskuteras och vitaliseras. De preci-\r\nseringar och de arbetsformer som nu har lagts fast för\r\nNordiska rådet ger oss möjligheter till ett förnyat och\r\nförstärkt nordiskt samarbete.\r\nReformen har lett till att stora delar av det som har\r\nvarit Nordiska rådets uppgifter nu har blivit uppgifter\r\ninom Nordenutskottet. Av regeringens skrivelse fram-\r\ngår det att kultursamarbetet har en grundläggande roll\r\ni den nordiska verksamheten, och har alltid så haft.\r\nDet nordiska samarbetet har sina rötter i vårt gemen-\r\nsamma kulturarv, i vår språkliga gemenskap och i vår\r\nlikartade syn på demokrati, social trygghet och rättvi-\r\nsa.\r\nSom vice ordförande i Nordenutskottet och med-\r\nlem i socialdemokratiska gruppen ser jag som en\r\ngrundläggande uppgift att arbeta för ett folkligt Nor-\r\nden där kulturarvet hålls levande genom främjande av\r\nsamarbete i olika kulturella hänseenden. I dessa tider,\r\nnär Norden vare sig vi vill eller inte är på väg in i\r\nglobal integration, känns det särskilt viktigt att den\r\nnordiska integrationen är stark och samverkansfor-\r\nmerna effektiva för att möta det nya.\r\nVi är över partigränserna ense om att stödja och\r\nutveckla ett Norden som håller kulturarvet levande.\r\nFör mig och för den socialdemokratiska gruppen är\r\ndet särskilt viktigt att vi bidrar till ett folkligt engage-\r\nmang. Vi utgår från människors vardag. I ljuset av\r\ndetta ser vi föreningslivet och folkbildningen som\r\nsärskilt viktiga att stödja. Här ingår naturligtvis också\r\nbarn och ungdom, vår kanske allra viktigaste resurs\r\nför framtiden. Jag vill särskilt nämna en rapport som\r\nNordenutskottet lagt fram till ministerrådet. Den fö-\r\nreslår hur Norden kan bli aktivare mot intolerans,\r\nfrämlingsskap och rasism.\r\nI mars genomförde Nordiska rådet ett temakonfe-\r\nrens i Oslo om nordisk kultur under internationell\r\npress. Världskommissionen för kultur och utveckling\r\nhar på FN:s uppdrag lagt fram en rapport som heter\r\nVår skapande mångfald. Det är en mycket spännande\r\noch intressant rapport. Rapporten var ett viktigt un-\r\nderlag för konferensen i Oslo. Nästa år kommer det\r\natt arrangeras en stor internationell kulturkonferens\r\nhär i Stockholm. Där kommer vi från Norden natur-\r\nligtvis att agera och följa upp de diskussioner som\r\nfördes i Oslo.\r\nPå kulturkonferensen diskuterades också frågan:\r\nHur kommer de nordiska språken och den nordiska\r\nkulturen att kunna hävda sig i framtiden? Kommer de\r\natt kunna stå emot det film- och TV-utbud som pro-\r\nducerats av internationella mediejättar styrda av star-\r\nka ekonomiska intressen? Är det snart dags, frågade\r\nvi, att sätta upp de nordiska språken och den nordiska\r\nkulturen på listan över det som är utrotningshotat?\r\nÄven om det inte är så illa finns det enligt min mening\r\nall anledning att känna stark oro för det som sker.\r\nFramför allt måste vi se detta på längre sikt.\r\nNu följs konferensen upp bl.a. genom utskottets\r\ntvå arbetsgrupper. Den ena arbetar med språket. Där\r\nkommer vi redan nu i juni att behandla språkets ställ-\r\nning med tonvikt på de västnordiska språken. Den\r\nandra arbetsgruppen arbetar med film- och TV-\r\nfrågorna, som har en central roll för språkgemenska-\r\npen. Bättre möjligheter att se varandras TV är en\r\ndröm som måste kunna uppfyllas men tar sin tid. Här\r\nhar vi också en arbetsgrupp, som jag tidigare har sagt,\r\nsom just nu håller på att titta på vad vi ytterligare kan\r\ngöra för att höja kvaliteten på de gemensamma pro-\r\nduktionerna. Ett fint exempel på detta är filmen Ham-\r\nsun, som jag kan rekommendera.\r\nVälfärden och välfärdsmodellen är hotade från fle-\r\nra håll och kanter. Där har vi från socialdemokratiskt\r\nhåll den viktigaste frågan, sysselsättningen, som Anita\r\nJohansson berörde, men också den generella välfär-\r\nden.\r\nJag vill avsluta med att säga att förändra verksam-\r\nhetsformer och skapa en ny organisation måste få ta\r\nsin tid. Vi ser nu fram emot ett förnyat och förstärkt\r\nsamarbete på den nya arenan där parlamentariker och\r\nregeringsledamöter arbetar tillsammans.\r\nDe förändrade verksamhetsformerna betyder att de\r\ntendenser till utslätning som fanns i det gamla sättet\r\natt arbeta nu bryts med ett piggare, flexiblare och mer\r\nframåtsyftande arbete. De politiska skiljelinjerna\r\ntydliggörs. Men det betyder givetvis inte att samsynen\r\nförloras. Vi har i Norden en i grunden gemensam\r\nmänniskosyn. Den skall vi värna såväl i Norden som i\r\ndet övriga internationella samarbetet.\r\nHerr talman! Jag vill också här i talarstolen svara\r\npå Charlotta L Bjälkebrings fråga om vad som har\r\nhänt med den rapport som Nordenutskottet lade fram\r\nför ministerrådet om sexuellt utnyttjande av barn. Jag\r\nhåller helt och hållet med att det är viktigt att vi beva-\r\nkar det och att vi tar upp frågan med ministrarna vid\r\nvarje tillfälle vi har. Det som har hänt för vår egen del\r\när att Närområdesutskottet har tillsatt en arbetsgrupp\r\ndär Margareta Israelsson är ordförande. Den skall\r\nbl.a. ta upp den här frågan.\r\nDet vi har gjort från förmanskapet i Nordenutskot-\r\ntet är att efterlysa de konkreta saker som ministerrådet\r\nhar gjort sedan Nordiska rådet beslutade om rappor-\r\nten. Vi har ett gemensamt intresse att bevaka att den-\r\nna fråga följs upp.</pre><pre>Överläggningen var härmed avslutad.\r\nBeslut</pre><pre>Mom. 1 (nomineringen av delegater till Nordiska\r\nrådet, utskottens roll m.m.)\r\n1. utskottet\r\n2. res. 1 (m)\r\nVotering:\r\n215 för utskottet\r\n69 för res. 1\r\n1 avstod\r\n64 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  135 s, 22 c, 17 fp, 16 v, 14 mp, 11 kd\r\nFör res. 1:     69 m\r\nAvstod: 1 m\r\nFrånvarande:    26 s, 10 m, 5 c, 9 fp, 6 v, 4 mp, 4 kd</pre><pre>Mom. 2 (direktval till Nordiska rådet m.m.)\r\n1. utskottet\r\n2. res. 2 (mp)\r\nVotering:\r\n270 för utskottet\r\n14 för res. 2\r\n65 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  134 s, 70 m, 22 c, 17 fp, 16 v, 11 kd\r\nFör res. 2:     14 mp\r\nFrånvarande:    27 s, 10 m, 5 c, 9 fp, 6 v, 4 mp, 4 kd</pre><pre>Övriga moment\r\nKammaren biföll utskottets hemställan.\r\nAjournering</pre><pre>Kammaren beslutade kl. 13.19 på förslag av förste\r\nvice talmannen att ajournera förhandlingarna till\r\nkl. 14.00 då frågestunden skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>9 §  Frågestund</pre><pre>Anf.  63  FÖRSTE VICE TALMANNEN:\r\nDå följer frågestunden. Frågor besvaras av stats-\r\nrådet Leif Pagrotsky, justitieminister Laila Freivalds,\r\nstatsrådet Leif Blomberg, arbetsmarknadsminister\r\nMargareta Winberg, kulturminister Marita Ulvskog,\r\nstatsrådet Thomas Östros och statsrådet Ulrica Mes-\r\nsing. Statsrådet Leif Pagrotsky besvarar såväl allmän-\r\npolitiska frågor som frågor inom sitt eget ansvarsom-\r\nråde inom regeringen. Frågor till övriga statsråd för-\r\nutsätts beröra deras ansvarsområden inom regeringen.\r\nJag vill erinra om att det handlar om frågor och\r\nvädjar till såväl kammarens ledamöter som till stats-\r\nråden att fatta sig så kort som möjligt så att så många\r\nsom möjligt av kammarens ledamöter får möjlighet att\r\nställa frågor.\r\nVapenexport till Chile</pre><pre>Anf.  64  EVA ZETTERBERG (v):\r\nHerr talman! Jag har en fråga till Leif Pagrotsky.\r\nJag ställde en fråga häromveckan om vapenexport till\r\nChile. Jag fick ett mycket intetsägande svar där Leif\r\nPagrotsky bara svarar att det handlar om att göra en\r\nbedömning från fall till fall och att en sådan bedöm-\r\nning skall göras.\r\nJag tycker inte att skriftliga frågor fyller sin funk-\r\ntion om man inte kan få ett innehållsligt svar på sina\r\nfrågor. Jag vill därför få ett svar från ansvarig minister\r\nvad gäller export till Chile. Är det förenligt med\r\nsvenska regler som säger att vi vill ha export till ac-\r\ncepterade demokratiska länder att exportera till Chile\r\ndär man har den förre diktatorn som arméchef?</pre><pre>Anf.  65  Statsrådet LEIF PAGROTSKY (s):\r\nHerr talman! Jag fick en skriftlig fråga från Eva\r\nZetterberg om vilka faktorer man väger in när man\r\nbeviljar tillstånd för export av krigsmateriel. Jag be-\r\nskrev de faktorer man väger in. Det kanske var intets-\r\nägande, men så som frågan var ställd tyckte jag att det\r\nvar ett adekvat svar.\r\nChile är ett land med vilket vi i dag har goda för-\r\nbindelser. Kungen har varit där och vi upprätthåller\r\nalla möjliga bilaterala relationer. När ett svenskt före-\r\ntag önskar föra ut varor av det här slaget till Chile\r\nbedöms det i varje enskilt fall med hänsyn till vapnens\r\nkaraktär, förhållandena i landet vad gäller mänskliga\r\nrättigheter, risken för krig, inbördeskrig och inre oro.\r\nChile har åter blivit demokratiskt efter en lång pe-\r\nriod av militärdiktatur. De demokratiskt valda har\r\ngjort vissa uppgörelser med militären kring maktens\r\növerlämnande. De val de har gjort är legitimt härledda\r\nur deras förtroende för Chiles folk. Jag tycker inte att\r\ndet finns så starka skäl att här stå och säga till Eva\r\nZetterberg att eftersom Chile har varit en militärdikta-\r\ntur och eftersom de har haft en maktövergång av det\r\nslag de har haft skall de vara utestängda från varje\r\nform av svenskt krigsmateriel.</pre><pre>Anf.  66  EVA ZETTERBERG (v):\r\nHerr talman! Jag visste inte att det faktum att\r\nkungen besökt Chile var ett så starkt vägande skäl för\r\nLeif Pagrotsky att acceptera krigsmaterielexport dit.\r\nFör mig väger inte detta fullt lika tungt, måste jag\r\nerkänna.\r\nChile är ett land i en process av demokrati. Jag\r\nkan inte påstå att jag anser att man har uppnått en\r\nfullständig demokrati, men det är naturligtvis ingen\r\nmilitärdiktatur. Jag menar att man inte har vägt in\r\npolitiska faktorer där man har kvar diktatorn som\r\narméchef. Jag tycker därför inte att den bedömning\r\nsom regeringen verkar ha gjort är särskilt lyckad om\r\nman kommer att acceptera vapenexport till Chile.\r\nDet är inte sagt att det bör förbli så för all framtid.\r\nFör närvarande borde väl ändå en socialdemokratisk\r\nregering anse det vara uteslutet.</pre><pre>Anf.  67  Statsrådet LEIF PAGROTSKY (s):\r\nHerr talman! Jag har inte medverkat till någon ex-\r\nport av svenskt krigsmateriel till den del av Chiles\r\nkrigsmakt där Pinochet har något inflytande. Jag har i\r\ndag ingen aning om om den typen av tillståndsansök-\r\nningar kommer på mitt bord. Det skulle jag tycka vore\r\nganska obehagligt, om jag får uttrycka en mer per-\r\nsonlig känsla i det här sammanhanget.\r\nMin grundinställning är att Chile i dag är en de-\r\nmokrati med vilken vi har så goda förbindelser att vi\r\nhar låtit det komma till uttryck genom ett besök på\r\nallra högsta nivå. Eva Zetterberg är kanske inte roja-\r\nlist, men jag tror att hon med hänsyn till den författ-\r\nning vi har i Sverige inser att detta är en symbolhand-\r\nling av viss betydelse. Jag är inte klar över i vad mån\r\nhon motsatte sig det besöket.\r\nTidigare i debatter här i riksdagen har jag fått frå-\r\ngan formulerad ungefär så här: Militären i Chile har\r\nju ställt som villkor för att överlämna makten till\r\ndemokratiskt valda regeringar att de skall få en riklig\r\ntilldelning av resurser för att köpa vapen.\r\nJag har kollat hur mycket resurser de har tvingat\r\ntill sig. Faktum är att Chiles militärbudget är mindre i\r\nförhållande till BNP och i förhållande till Chiles eko-\r\nnomi än vad den är i Vänsterpartiets motion för Sve-\r\nrige.\r\nSkeppsholmsbron</pre><pre>Anf.  68  HENRIK S JÄRREL (m):\r\nTack herr talman! Jag har en fråga till kulturminis-\r\ntern som gäller Skeppsholmsbron.\r\nI går framkom i Expressen uppgifter om bron som\r\ngör gällande att Statens fastighetsverk, som tillsam-\r\nmans med Riksantikvarieämbetet har ansvaret för\r\nförnyelsen av bron, har farit med osanning vid be-\r\nredningen av ärendet. Dels skulle den nuvarande bron\r\ninte kunna renoveras, enligt vad det har sagts. Men\r\nman har inte undersökt hur mycket en restaurering\r\nverkligen skulle kosta.\r\nDels görs det nu gällande att den nya bron skall se\r\nut som den gamla. Så blir inte fallet. Det står att en\r\nrenovering endast får ske med ett bibehållande av den\r\ngamla brons utseende. Men nu förändras bron. Den\r\nbreddas och förändras på undersidan.\r\nDet hävdas att rivningen inte har med Moderna\r\nmuseet att göra. Man menar dock att det i själva ver-\r\nket har det eftersom museet kommer att dra mycket\r\npublik och bron inte kommer att kunna svälja den\r\ntrafik som förväntas till Skeppsholmen med mindre än\r\natt bron breddas och görs större.\r\nNu undrar jag: Vad har kulturministern för kom-\r\nmentar till de här senaste uppgifterna?</pre><pre>Anf.  69  Kulturminister MARITA\r\nULVSKOG (s):\r\nHerr talman! Jag hade en interpellationsdebatt i\r\ndenna fråga för en tid sedan, då jag redovisade rege-\r\nringens ståndpunkt och del i detta. Vi förlitar oss\r\nnaturligtvis i mycket hög grad på vår myndighet som\r\när den högsta sakkunniga instansen när det gäller\r\nkulturminnesvården och kulturmiljövården, nämligen\r\nRiksantikvarieämbetet.\r\nRiksantikvarieämbetet har gjort den bedömningen\r\natt man bör genomföra en förändring av Skepps-\r\nholmsbron som innebär att man i princip skulle bygga\r\nen ny bro som såg ungefär likadan ut som den gamla.\r\nVi har stor respekt för de sakkunniga på Riksantikva-\r\nrieämbetet. Eftersom de har begärt att vi skall jämka\r\nde regler som i dag förhindrar att man över huvud\r\ntaget gör några ingrepp på Skeppsholmsbron har vi\r\nvalt att tillmötesgå Riksantikvarieämbetet och Fastig-\r\nhetsverket på denna punkt. Detta är dock icke det-\r\nsamma som att regeringen har beviljat något riv-\r\nningstillstånd. Det ankommer på myndigheterna att\r\nefter noggranna överväganden och överläggningar ta\r\nställning till detta. Jag utgår ifrån att Riksantikvarie-\r\nämbetet är med i processen hela tiden och att man\r\nmed den seriositet med vilken man går in i varje\r\nbyggnadsminnesfråga och varje kulturmiljöfråga ser\r\ntill att de beslut som så småningom blir de som reali-\r\nseras när det gäller Skeppsholmsbron är så bra som\r\nmöjligt.\r\nDet är inget tvivel om att Skeppsholmen och\r\nSkeppsholmsbron är nationella kulturarvsangelägen-\r\nheter.</pre><pre>Anf.  70  HENRIK S JÄRREL (m):\r\nHerr talman! Det är rätt, som kulturministern sä-\r\nger, att detta är en nationell tillgång och inte bara en\r\ntillgång för stockholmare och Stockholm. Det är ju\r\nvärldens äldsta välljärnsbro det handlar om.\r\nOm nu regeringen med sin avsikt att jämka\r\nskyddsföreskrifterna ändock avsåg att ursprungsin-\r\ntrycket av bron skulle bevaras frågar jag: Är det inte\r\noroväckande signaler som når kulturministerns öra\r\ngenom det som kom fram i gårdagens Expressen,\r\nnämligen att man tänker kringgå detta, att man kom-\r\nmer att bygga en ny bro och låta den få en annan\r\nframtoning än originalbron har? Jag frågar mig om\r\nkulturministern inte borde hysa större oro för dessa\r\ntecken än vad hon nu har givit uttryck åt.</pre><pre>Anf.  71  Kulturminister MARITA\r\nULVSKOG (s):\r\nHerr talman! Jag har förstått att det hela tiden på-\r\ngår intensiva kontakter mellan Fastighetsverket och\r\nRiksantikvarieämbetet i fråga om bron. Jag har inte\r\nläst gårdagens Expressen, men vad jag säkert vet är\r\natt detta är den äldsta välljärnsbron och att vi inte\r\nklarar att få fram välljärn i dag. Det teknikhistoriska\r\nvärdet av Skeppsholmsbron kommer vi inte heller att\r\nklara med en mycket skonsam renovering.\r\nVärnskatten</pre><pre>Anf.  72  ANNE WIBBLE (fp):\r\nHerr talman! Min fråga gäller den höjda inkomst-\r\nskatt som för närvarande tas ut av ungefär 1,2 miljo-\r\nner inkomsttagare, och frågan riktas till statsrådet\r\nÖstros. Det har stått i tidningen att denna skatt, som\r\nallmänt betecknas som värnskatt, skall tas bort och\r\nicke ersättas av någon annan skatt med samma effekt.\r\nÄr det korrekt?</pre><pre>Anf.  73  Statsrådet THOMAS ÖSTROS (s):\r\nHerr talman! Den värnskatt som Anne Wibble ta-\r\nlar om är en fördelningspolitisk och viktig del av det\r\nsaneringsprogram som vi har genomfört. Om man\r\nskall klara av att sanera statsfinanser och gå från 240\r\nmiljarder i lånebehov, som det var i oktober 1994,\r\nmåste man se till att fördela bördorna rättvist. Värns-\r\nkatten har då varit en mycket viktig del i detta, har ett\r\nmycket starkt symbolvärde och har inneburit ökade\r\nstatliga intäkter.\r\nVi sade - och riksdagen fattade också det beslu-\r\ntet - att värnskatten är en tillfällig skatt, som finns\r\nunder den här saneringsperioden och som kommer att\r\navskaffas efter 1998.\r\nSamtidigt är det också viktigt att målsättningarna\r\nuppfylls med den skattereform som Folkpartiet och\r\nSocialdemokraterna var överens om 1990-1991.\r\nDärför pågår det en diskussion och görs en analys av\r\nom det verkligen är så att höginkomsttagarna själva\r\nbetalade de skattesänkningar som de fick i samband\r\nmed skattereformen. Vi återkommer med vårt förslag\r\ntill beslut i den frågan.\r\nDet är viktigt att vi även efter värnskattens genom-\r\nförande skall ha ett skattesystem som har en rättvi-\r\nseprofil. Även de som tjänar bra skall vara med och\r\nbidra till välfärdssamhället.</pre><pre>Anf.  74  ANNE WIBBLE (fp):\r\nHerr talman! Jag skulle inte själv kalla ett stort\r\nantal lärare, poliser och normala tjänstemän för hög-\r\ninkomsttagare. Men svaret på min fråga tolkar jag så\r\natt regeringen inte har bestämt sig och inte vet. Det\r\nsom stod i tidningen var alltså fel, dvs. att värnskatten\r\nskulle bort utan att ersättas av någonting annat, och\r\ndet kan mycket väl bli en annan skatt i stället.</pre><pre>Anf.  75  Statsrådet THOMAS ÖSTROS (s):\r\nHerr talman! Anne Wibble har rätt när det gäller\r\ntidningsuppgifterna - det som står i tidningen är inte\r\nalltid sant. I det här fallet åberopas en källa som jag\r\ninte tror har särskilt mycket insyn i just skattepoliti-\r\nken.\r\nDet är viktigt att vi efter värnskattens avskaffande\r\nskall se till att ha kvar de fördelningspolitiska ambi-\r\ntioner som vi hade när vi gemensamt sjösatte skattere-\r\nformen. Jag vet inte om Folkpartiet har övergivit dem,\r\nmen det har inte socialdemokratin gjort.\r\nJag menar inte att det med den brytpunkt vi har i\r\ndag är särskilt utpekat att gränsen för höginkomsttaga-\r\nre går där - inte alls. Men det är riktigt att det finns\r\nmed människor långt nedanför den gränsen som har\r\nfått bära bördor under saneringsarbetet. Då är det\r\nviktigt för sammanhållningen i samhället att vi ser att\r\nockså människor som tjänar hyggligt har varit med\r\noch bidragit på det sättet. Det har varit en viktig del i\r\nstrategin att ta Sverige ut ur den kris som Anne\r\nWibble var med och förde landet in i.\r\nHög arbetslöshet i vissa kommuner</pre><pre>Anf.  76  LENA SANDLIN (s):\r\nHerr talman! Jag har en fråga till arbetsmark-\r\nnadsminister Margareta Winberg. Det handlar om den\r\nmycket allvarliga arbetsmarknadssituation som råder i\r\nen av kommunerna i mitt hemlän Västerbotten, näm-\r\nligen Norsjö kommun.\r\nI dagsläget går 20 % av norsjöborna arbetslösa. På\r\nbara ett par år har drygt hälften av kommunens ar-\r\nbetstillfällen inom tillverkningsindustrin försvunnit.\r\nDe här arbetstillfällena återfinns i dag i södra Sverige.\r\nJag vet att Norsjö kommun och ungdomsrådet i Nor-\r\nsjö har uppvaktat regeringen med olika förslag om hur\r\nman skall minska arbetslösheten och utveckla det\r\nlokala näringslivet.\r\nUtifrån det vill jag fråga arbetsmarknadsministern\r\nom hon ämnar vidta några åtgärder för att komma till\r\nrätta med den allvarliga arbetsmarknadssituationen i\r\nNorsjö kommun.</pre><pre>Anf.  77  Arbetsmarknadsminister\r\nMARGARETA WINBERG (s):\r\nHerr talman! Det är alldeles riktigt, som Lena\r\nSandlin påpekar, att vissa kommuner i vårt land, där-\r\nibland Norsjö, har drabbats oerhört hårt och på ett\r\nsådant sätt att det inte har givit särskilt stora tidnings-\r\nrubriker, därför att det har skett på ett smygande och\r\nutarmande sätt. Arbetstillfällen har successivt för-\r\nsvunnit, och det har gjort att Norsjö kommun nu är i\r\nen väldigt allvarlig situation.\r\nJag har också, som Lena Sandlin säger, tagit mot\r\nflera uppvaktningar. Vi har också deltagit i demon-\r\nstrationer och annat i kommunen. Inte minst ung-\r\ndomsrådet gjorde på mig ett väldigt starkt intryck,\r\ndärför att de var så eniga med sin kommunledning om\r\nvad som behövde göras för att bl.a. ungdomar skulle\r\nvilja stanna kvar i kommunen.\r\nVi har också fått en lång lista på förslag till åtgär-\r\nder som skulle kunna vara en början till att förbättra\r\nsysselsättningsläget. Det har lett till att regeringen vid\r\ndagens sammanträde har beviljat Norsjö kommun\r\n1 750 000 kr. Det är pengar som skall gå till olika\r\nprojekt. Det är sådana projekt som Norsjö kommun,\r\nstödd av Länsstyrelsen i Västerbotten, själv har\r\nkommit med. Jag har en lista på några av dem. Det är\r\nett projekt som heter Norsjöbågen, projekt SJ-\r\ngruppen, projektet Sportfisketurism med internatio-\r\nnellt fokus, profilering av Bastuträsk på livsmedels-\r\nområdet och extraordinära utbildningsinsatser inom\r\ndet nybildade företaget Norsjö Telemarketing AB.\r\nDet är ett alldeles färskt beslut, och jag hoppas att vi\r\nskall kunna påbörja ett arbete med att stötta Norsjö på\r\ndet här viset. Jag vet att det finns ytterligare behov\r\ndär, och till dem får vi återkomma.</pre><pre>Anf.  78  CHATRINE PÅLSSON (kd):\r\nHerr talman! Jag har en följdfråga i detta ämne,\r\nmen den gäller ungdomsarbetslösheten i stort. Jag\r\nanmäler mig därför på listan för att få ställa den frå-\r\ngan senare.</pre><pre>Anf.  79  EWA LARSSON (mp):\r\nHerr talman! Jag blev oerhört fascinerad och im-\r\nponerad av den lista som arbetsmarknadsministern här\r\nläste upp med konkreta åtgärder för att komma till\r\nrätta med ett mycket allvarligt problem. I min söder-\r\nförort Bagarmossen har vi också 20 % arbetslöshet,\r\nmen jag känner inte till att man har gjort några spe-\r\nciella uppvaktningar därifrån. Jag undrar om jag skall\r\nuppmana dem som bor där att bilda en grupp och\r\nuppvakta arbetsmarknadsministern för att få konkreta\r\nförslag till åtgärder. Det enda som jag har hört är att\r\nman har frälsarattityden, att om vi får OS löser vi alla\r\nproblem.\r\nSkall jag uppmana dem som bor i Bagarmossen att\r\ngöra en uppvaktning för att få en så här fin lista?</pre><pre>Anf.  80  Arbetsmarknadsminister\r\nMARGARETA WINBERG (s):\r\nHerr talman! Arbetet i regeringen går till så att vi\r\nfattar generella beslut och vidtar generella åtgärder\r\nsom berör hela befolkningen och hela landet, men\r\ndessutom finns det självfallet ett utrymme för enskilda\r\ninitiativ. Det finns oerhört många enskilda initiativ.\r\nDet kommer dagligen propåer från olika kommuner,\r\nfrån organisationer och från stadsdelar därför att man\r\nvill ha pengar till det ena eller det andra. Det bereds i\r\nvanlig ordning. Många gånger finns det möjlighet att\r\nbevilja pengar till projekt som är särskilt bra.\r\nBagarmossen tillhör såvitt jag förstår Stor-\r\nStockholm. En särskild utredning har lagt fram för-\r\nslag till hur man skall lösa problemen i de specifika\r\nstorstadsområdena. Dem håller regeringen nu på att\r\nbearbeta.</pre><pre>Anf.  81  EWA LARSSON (mp):\r\nHerr talman! Jag skall ta med mig protokollet från\r\ndenna debatt och ge till den stadsdelsnämnd som är\r\nansvarig för Bagarmossen. Det är alltså Stockholms\r\nstad vi pratar om.\r\nJag har inte sett i Storstadsutredningen att det\r\nfinns några förslag på konkreta åtgärder med öron-\r\nmärkta pengar. Jag tycker att detta är oerhört intres-\r\nsant. Vi återkommer.</pre><pre>Anf.  82  Arbetsmarknadsminister\r\nMARGARETA WINBERG  (s):\r\nHerr talman! Jag kan upplysa Ewa Larsson om att\r\njag har fört aktiva samtal också med Stockholms stad\r\nom mycket konkreta åtgärder för att förbättra syssel-\r\nsättningsläget här. Den beredningen pågår också.</pre><pre>Anf.  83  DAN ERICSSON (kd):\r\nHerr talman! Jag är också ytterst imponerad av\r\nden detaljrikedom arbetsmarknadsministern visade\r\nvad gäller just Norsjö, och att hon var så väl förbe-\r\nredd för en sådan frågeställning. Jag skulle vilja full-\r\nfölja frågan om just Norsjö.\r\nVi har faktiskt lagt fram ett förslag här i Sveriges\r\nriksdag som kammaren får ta ställning till nästa\r\nvecka. Det gäller förändrade stödområdesindelningar\r\nför Norsjö. Man är oerhört missgynnad av den nuva-\r\nrande stödområdesindelningen, vilket har inneburit att\r\nverksamheter flyttar från Norsjö kommun till kring-\r\nliggande kommuner. Vi har föreslagit en förändring\r\nav detta för att stärka sysselsättningen i Norsjö mer\r\nlångsiktigt. Hur ställer sig arbetsmarknadsministern\r\ntill en sådan åtgärd?</pre><pre>Anf.  84  Arbetsmarknadsminister\r\nMARGARETA WINBERG (s):\r\nHerr talman! Jag tvingas, precis som förra veckan,\r\nmeddela att arbetet i regeringen är uppdelat på olika\r\nstatsråd. Just frågan om stödområdesindelning, som\r\nhar med regionalpolitiken att göra, ligger på nä-\r\nringsministerns bord. Därför får jag be Dan Ericsson\r\natt ställa den frågan till näringsministern när han är\r\nnärvarande.</pre><pre>Anf.  85  DAN ERICSSON (kd):\r\nHerr talman! Eftersom ministern var så oerhört\r\npåläst på just Norsjö och visste exakt hur det låg till\r\nmed arbetsmarknadssituationen där kan man faktiskt\r\nbegära att ministern skall kunna ge ett svar på den\r\nkonkreta frågan. Norsjö har ju hemställt om ett antal\r\nåtgärder, där just förändrad stödområdesindelning var\r\nden centrala. Nu betar ministern av en annan punkt,\r\nmen man kan faktiskt begära att hon skall kunna ge\r\nbesked i denna fråga under en sådan här frågestund,\r\neftersom hon var så oerhört noggrann tidigare.</pre><pre>Anf.  86  Arbetsmarknadsminister\r\nMARGARETA WINBERG (s):\r\nHerr talman! Att jag var så oerhört noggrann på\r\ndenna punkt beror på att det tillhör mitt arbetsområde\r\noch att vi dessutom har fattat beslut i dag. Däremot är\r\njag inte inläst på frågan om stödområdesindelningen.\r\nDet tillhör inte mitt område. Därför får jag återigen be\r\nDan Ericsson att ställa den frågan antingen skriftligen\r\neller muntligen till Anders Sundström.\r\nGenteknikfrågorna</pre><pre>Anf.  87  LENNART DALÉUS (c):\r\nHerr talman! Vi talar i kammaren och i övrigt i\r\nriksdagen om gentekniken och dess olika frågeställ-\r\nningar, både etiska och innehållsmässiga. Vi fattar\r\nofta beslut som gäller administration och den rent\r\nfysiska hanteringen av dessa frågor. Så gjorde vi\r\nockså för drygt ett år sedan här i riksdagen med an-\r\nledning av ett betänkande från jordbruksutskottet.\r\nRiksdagen beställde hos regeringen en översyn av\r\nansvarsfördelningen mellan de olika myndigheter som\r\nhanterar genteknikfrågan.\r\nJag vill fråga justitieministern, som i regeringen\r\nansvarar för dessa frågor, vilka åtgärder hon har vid-\r\ntagit med anledning av riksdagens beslut.</pre><pre>Anf.  88  Justitieminister LAILA\r\nFREIVALDS (s):\r\nHerr talman! Genteknikfrågorna finns i många de-\r\npartement. Det är bakgrunden till Lennart Daléus\r\nfråga. Det behövs en samordning kring dessa frågor.\r\nFrågorna finns i Justitiedepartementet, som Lennart\r\nDaléus vet, genom att vi har ansvaret för Genteknik-\r\nnämnden. De konkreta frågorna hör hemma i olika\r\nsakdepartement.\r\nDet pågår ett arbete i Regeringskansliet med att se\r\növer frågan om hantering av genteknik och framför\r\nallt frågan om Gentekniknämndens funktion och pla-\r\ncering i Regeringskansliet.</pre><pre>Anf.  89  LENNART DALÉUS (c):\r\nHerr talman! Jag kan avslöja för justitieministern\r\natt detta är ett väldigt konkret ärende och att det fat-\r\ntats ett väldigt konkret beslut här i riksdagen. I hennes\r\ndiarium har det diarienumret 96/210. Det är ett icke-\r\nbearbetat ärende, såvitt jag förstår. Ärendet ligger på\r\nhennes bord.\r\nFör ungefär tre månader sedan hade vi här i kam-\r\nmaren en särskild debatt kring genteknikfrågorna, då\r\nutbildningsministern sade på följande sätt: Regeringen\r\navser att på lämpligt sätt se över hela bioteknikens\r\nmöjligheter, fördelar, potentiella risker och problem,\r\ninnebärande också en bedömning av myndighetsstruk-\r\nturen, forskningsperspektiv och ekonomiska och and-\r\nra aspekter. Detta sade utbildningsministern för tre\r\nmånader sedan i en särskild debatt här i kammaren om\r\nett ärende och ett ämnesområde som uppenbarligen är\r\njustitieministerns.\r\nJag vill ändå fråga vilka åtgärder regeringen och\r\njustitieministern har vidtagit dels med anledning av\r\ndet konkreta tidigare riksdagsbeslutet som ligger i\r\nJustitiedepartementet, dels med anledning av utbild-\r\nningsministerns löfte.</pre><pre>Anf.  90  Justitieminister LAILA\r\nFREIVALDS (s):\r\nHerr talman! Jag tycker att jag uppfattade någon\r\nform av kritik mot utbildningsministern för att han\r\nintresserar sig för de frågor som har att göra med\r\nforskning och utveckling i vårt land. Jag tycker att det\r\nvore fel att kritisera utbildningsministern för det. Jag\r\ntycker tvärtom att detta måste vara en av hans centrala\r\nhjärtefrågor. Genom sitt uttalande i debatten tror jag\r\natt han visade att det också är det, och det är väl helt\r\nrätt. Dessutom är genteknikfrågorna av mycket cent-\r\nralt intresse i bl.a. Jordbruksdepartementet.\r\nDenna fråga finns formellt i Justitiedepartementet,\r\nmen det är inte vi som har det sakliga intresset i frå-\r\ngorna, vilket framgår bl.a. av andra ministrars ageran-\r\nden och uttalanden. Frågan bereds i Regeringskansli-\r\net. När vi är färdiga kommer regeringen att svara\r\nriksdagen på det beslut som riksdagen har fattat.\r\nArbetstidsförkortning</pre><pre>Anf.  91  MONICA GREEN (s):\r\nHerr talman! De som har ett arbete i dag jobbar\r\nalltmer. Många känner en otillfredsställelse över att\r\ninte hinna med och över det uppskruvade tempot.\r\nVardagen känns som att bara jobba och sova. Någon\r\nkvinna uttryckte det som att det känns som att springa\r\nrunt i ett ekorrhjul.\r\nS-kvinnorna har länge drivit arbetstidsfrågorna\r\nsom ett prioriterat område. I dag kan vi också ta del\r\nav SCB:s arbetskraftsundersökning, som visar att allt\r\nfärre anställda jobbar alltmer. Arbete motsvarande\r\nytterligare 250 000 anställningar utförs av dem som\r\nnu har ett arbete.\r\nJag skulle vilja fråga hur man kan koppla under-\r\nsökningens resultat till det som biträdande arbets-\r\nmarknadsministern har annonserat, dvs. att det finns\r\nett utrymme för en förkortning av arbetstiden till 35\r\ntimmars arbetsvecka.</pre><pre>Anf.  92  Statsrådet ULRICA MESSING (s):\r\nHerr talman! Jag tror att det som SCB:s under-\r\nsökning visar är helt riktigt. Vi som har arbete arbetar\r\nalltmera. Det beror på flera saker. Det beror delvis på\r\natt övertidsuttaget nu är högre än vad det har varit\r\ntidigare, och delvis på att vi som har jobb i mindre\r\nutsträckning än vad vi gjorde tidigare tar ledigt för\r\nstudier. Det beror också på att sjukfrånvaron har\r\nminskat och att allt färre av oss tar föräldraledigt när\r\nvi föder barn. Jag tror att det är en mängd saker som\r\nväger in när vi som har jobb jobbar alltmera.\r\nI regeringen driver vi arbetstidsfrågan väldigt hårt,\r\njust därför att vi tycker att det är en välfärdsfråga. Det\r\när viktigt för oss att försöka fördela arbetstiden mera\r\nrättvist mellan oss som har jobb och dem som inte har\r\njobb.\r\nNär det socialdemokratiska partiet hade kongress\r\nförra gången enades vi om att arbetstiden på sikt skall\r\nbli kortare. Vi uppmanar arbetsmarknadens parter att\r\ndriva frågan om arbetstidsförkortningar i kommande\r\nförhandlingar.\r\nNu ser vi att man gör det. Metall har lyckats med\r\ndet. Pappers lyckades inte denna gång. SEKO kom-\r\nmer att lyfta frågan i sina förhandlingar. Jag tycker att\r\ndet är mycket positivt.\r\nVi har också följt den beräkning av det framtida\r\nlöneutrymmet som Konjunkturinstitutet har tagit fram.\r\nVi ser att en arbetstidsförkortning inte kan gå för\r\nsnabbt om den skall betalas, vilket den måste. En\r\narbetstidsförkortning är inte gratis. Skall den betalas\r\nfinns det, som vi ser det, i framtiden ett löneutrymme\r\nsom motsvarar ungefär 100 timmar på fem år för oss\r\nsom jobbar heltid.\r\nNär vi pratar om arbetstid är det viktigt att komma\r\nihåg att vi får göra många saker på en gång. På ar-\r\nbetsmarknaden finns också många kvinnor som inte\r\nvill förkorta sin arbetstid, utan som snarare vill gå upp\r\nfrån halvtid till heltid.</pre><pre>Anf.  93  MONICA GREEN (s):\r\nHerr talman! Det gällde just de deltidsarbetande\r\nkvinnorna. Vad jag tänkte fråga om var just hur man i\r\ndenna undersökning kan göra den kopplingen. I så fall\r\nskulle det kunna finnas ett utrymme för dem som nu\r\njobbar heltid och mycket övertid att fortsättningsvis\r\nmöta dem som är deltidsarbetslösa någonstans på\r\nmitten. Då ser man till så att båda grupperna blir\r\ntillfredsställda och får en guldkant på vardagen, och\r\nså att de deltidsarbetslösa kvinnorna känner att de har\r\nråd - att de har en lön att leva på.</pre><pre>Anf.  94  Statsrådet ULRICA MESSING (s):\r\nHerr talman! Vi debatterade Arbetstidskommitténs\r\nförslag här i kammaren den 13 december, tror jag,\r\nförra året. Vi försökte göra vad vi kunde i lagen för\r\natt stärka de kvinnor som vill gå upp i tid - de som\r\njobbar på timmar och de som jobbar halvtid och del-\r\ntid - genom att ge dem rätt att kräva mer tid när ar-\r\nbetsgivaren antingen skall nyanställa eller när någon\r\nannan slutar. Jag tror att det är en viktig del.\r\nArbetstidskommittén pekade i sitt betänkande på\r\natt det också finns en möjlighet för oss att sänka\r\növertidstaket. Det förslag som Arbetstidskommittén\r\nlade fram har varit ute på remiss, och vi bereder det\r\njust nu i departementet. Vi tittar på vad ett sänkt\r\növertidstak skulle ha för konsekvenser. Det kan kan-\r\nske vara en annan viktig del.\r\nFramför allt tror jag att det är viktigt att de fackli-\r\nga organisationerna i förhandlingarna stöder sina\r\nmedlemmar när det gäller kravet att arbetet skall\r\norganiseras bättre, så att också kvinnor som jobbar\r\ndeltid kan få en chans att gå upp i tid och leva på sin\r\nlön.</pre><pre>Anf.  95  BARBRO JOHANSSON (mp):\r\nHerr talman! Som miljöpartist är jag väldigt glad.\r\nVi har ju drivit arbetstidsfrågan väldigt länge och\r\nivrigt i denna kammare.\r\nNu tar s-kvinnorna upp den här frågan igen. Jag\r\nvet att de har drivit den i många år. Om s-kvinnorna\r\nnu lyckas få igenom detta tillsammans med s-männen\r\nvinner ju varannan damernas. Det tycker jag verkar\r\nbra.\r\nStatsrådet Ulrica Messing talar om 100 timmar på\r\nfem år. Det är väldigt litet. Vi i Miljöpartiet vill ju att\r\nman skall ta ett stort steg när det gäller arbetstidsför-\r\nkortningen och förkorta arbetstiden med fem timmar i\r\nveckan. Det vill vi göra inom tre år. Om man gör ett\r\nså stort ingrepp kan man kanske få fram 200 000 nya\r\njobb.\r\n100 timmar på fem år är litet av en tummetott. Jag\r\nundrar om inte Ulrica Messing kan försöka tänka om i\r\nden här frågan och ta ett större steg. Vad gör man för\r\natt halvera den öppna arbetslösheten om man inte vill\r\nha en arbetstidsförkortning som skulle innebära ett så\r\nhär stort antal nya jobb?</pre><pre>Anf.  96  Statsrådet ULRICA MESSING (s):\r\nHerr talman! Barbro Johansson sade att s-\r\nkvinnorna har drivit den här frågan en tid. De har\r\ndrivit den i drygt 25 år. Jag tycker att det är en ganska\r\nlång tid. Det är i alla fall nästan hela mitt liv. Och jag\r\nvälkomnar att de har drivit frågan framgångsrikt.\r\nNär vi diskuterar arbetstidsfrågan är det viktigt att\r\nvi inte tror att en arbetstidsförkortning är en lösning\r\npå problemet med arbetslösheten. Jag tror inte det.\r\nArbetstidsfrågan är framför allt en välfärdsfråga. Det\r\nhandlar om att fördela arbetstimmarna mellan kvinnor\r\noch män och mellan dem som har jobb och dem som\r\ninte har jobb. Och det handlar om att också hinna med\r\natt göra andra saker i livet än att bara arbeta.\r\nJag tror därför inte att takten på arbetstidsförkort-\r\nningen kan vara för snabb. En arbetstidsförkortning\r\nkostar pengar, och det är ett val vi måste göra. Det är\r\nett val som arbetstagarna står inför. Antingen väljer\r\nman en arbetstidsförkortning och vinner mer fritid\r\neller så väljer man en löneökning. Om arbetstidsför-\r\nkortningen skall betalas får vi ta av det löneutrymme\r\nsom finns. Därför tror inte jag att vi inom en så snar\r\nframtid kan förkorta arbetstiden med t.ex. fem tim-\r\nmar, som Barbro Johansson pekade på. Jag tror inte\r\natt löntagarna på vår arbetsmarknad har råd att avstå\r\nså mycket lön för att betala förkortningen.</pre><pre>Anf.  97  EWA LARSSON (mp):\r\nHerr talman! Jag kan först konstatera att vi inte\r\ndelar värderingsskala när det gäller talet om stora\r\nframgångar på 25 år. Vi har andra krav. Vårt krav är\r\nlagstiftning, eftersom takten inte har varit speciellt\r\nsnabb när det gäller att sänka arbetstiden.\r\nDet är litet märkligt att just en jämställdhetsminis-\r\nter inte ställer upp på vårt krav om lagstiftning utan i\r\ndebatten fortsätter att hänvisa till typiskt manliga\r\narbetsplatser; det handlar om Metall och Pappers. Vi\r\nhar ju den stora gruppen lågavlönade kvinnor, som\r\nverkligen skulle behöva en sänkt arbetstid. Den kan vi\r\nbetala genom skattelättnader för låginkomsttagare.\r\nVarför kan inte jämställdhetsministern se dynami-\r\nten i jämställdhetsproblematiken när det gäller sänkt\r\narbetstid? Hur lång tid skall det ta för den offentliga\r\nsektorn att förhandla fram en sänkt arbetstid?</pre><pre>Anf.  98  Statsrådet ULRICA MESSING (s):\r\nHerr talman! Jag ser den kopplingen ganska tyd-\r\nligt. Jag pekar ju på att de som jobbar heltid på ar-\r\nbetsmarknaden, framför allt män, skall sänka sin ar-\r\nbetstid, så att de som jobbar deltid och timmar, fram-\r\nför allt kvinnor, skall kunna gå upp i arbetstid. Jag\r\ntycker att vi skall gå från deltid till heltid via en ar-\r\nbetstidsförkortning. Jag tror att det är det enda sättet\r\natt få en mer jämställd arbetsmarknad.</pre><pre>Anf.  99  ANNE WIBBLE (fp):\r\nHerr talman! Statsrådet Messing var mycket klok i\r\nsitt första svar. Hon sade att kortare arbetstid inte är\r\ngratis utan måste betalas. Jag tror att många vill ha en\r\nkortare arbetstid. Andra vill inte ha en kortare arbets-\r\ntid. Det är en fråga för de förhandlande parterna.\r\nJag skulle bara vilja få ett förtydligande. Det gäl-\r\nler det som tidigare har uttalats av statsrådet Messing,\r\nnämligen att man överväger lagstiftning om det i\r\nförhandlingarna inte blir det resultat som någon obe-\r\nstämd, möjligen regeringen, vill. Är den passusen\r\nnumera förlegad och borta ur diskussionen?</pre><pre>Anf.  100  Statsrådet ULRICA\r\nMESSING (s):\r\nHerr talman! Vi har ett kongressbeslut, och vi har\r\ndiskuterat i regeringen. Vi tycker att arbetstiden skall\r\nförkortas. Huvudansvaret för förkortningen ligger på\r\narbetsmarknadens parter. Vi skall se hur man i för-\r\nhandlingarna under de kommande åren prioriterar\r\narbetstidsfrågan.</pre><pre>Anf.  101  MARIANNE\r\nSAMUELSSON (mp):\r\nHerr talman! Jag blir något förvånad över hur man\r\nkan få 100 timmar på fem år att bli en välfärdsfråga.\r\nSocialdemokraterna föreslår alltså ungefär 20 minuter\r\nkortare arbetstid per vecka. Enligt gängse principer\r\nbrukar den tiden kunna rationaliseras bort. Det inne-\r\nbär att det inte blir några som helst nya jobb.\r\nEn snabbare förkortning av arbetstiden skulle\r\nmedföra just en välfärdsvinst. Fler skulle få möjlighet\r\natt få jobb. Jag upprepar frågan: Finns det inte av\r\nekonomiska skäl all anledning att se till att man också\r\ndelar på jobben och inte bara på pengarna? De som\r\njobbar i dag har ju fått sämre löneutrymme på grund\r\nav högre egenavgifter, som skall finansiera arbetslös-\r\nheten. Detta kommer ju att fortgå om vi inte ser till att\r\nfler får möjlighet att få jobb och fler får möjlighet att\r\nha tid med annat.\r\nMenar verkligen socialdemokraterna att dessa 20\r\nminuter per vecka är en välfärdsfråga?</pre><pre>Anf.  102  Statsrådet ULRICA\r\nMESSING (s):\r\nHerr talman! Det är kanske just därför som jag\r\ninte pratar om arbetstidsförkortning som ett sätt att\r\nkomma till rätta med arbetslösheten. Jag tror inte att\r\nvi skall överdriva de effekterna. Om en arbetstidsför-\r\nkortning får positiva effekter på sysselsättningen är\r\njag oerhört glad. Vi kan se enstaka sådana exempel i\r\nandra länder, men vi skall inte ha någon övertro på att\r\nvi genom att förkorta arbetstiden kan halvera eller ta\r\nbort arbetslösheten.\r\nJag är bestämd när jag säger att arbetstidsförkort-\r\nningen kostar pengar. Det är ett val som vi gör. An-\r\ntingen vinner vi mera ledig tid och förkortar arbetsti-\r\nden eller så tar vi en löneökning. Arbetstidsförkort-\r\nningen måste betalas. Och om den skall betalas kan\r\nman inte förkorta tiden i en snabbare takt än att vi\r\nsom arbetstagare har råd att avstå från löneökningar.\r\nDet är viktigt att alla på arbetsmarknaden kan leva\r\npå sin lön. I debatten om arbetstidsförkortningen skall\r\nvi också driva frågan om att gå från deltid till heltid\r\nvia en arbetstidsförkortning. På det sättet skall vi\r\nockså fördela arbetstiden mer rättvist.\r\nKommunal skatteplanering</pre><pre>Anf.  103  CHRISTEL ANDERBERG (m):\r\nHerr talman! Jag skulle vilja ställa en fråga till\r\nstatsrådet Östros.\r\nI december förra året hade skatteministern och jag\r\nen debatt om kommunal skatteplanering som består i\r\natt kommunerna i större utsträckning bildar holding-\r\nbolag i syfte att kringgå beskattning på utdelningen på\r\naktier. Statsrådet var ganska tydlig i sitt avståndsta-\r\ngande. Han höll med mig om att sådana här förfaran-\r\nden är oacceptabla.\r\nNu har Skatterättsnämnden i ett förhandsbesked\r\nsagt att sådana här transaktioner är helt okej när det\r\ngäller beskattningen. Man har heller inte funnit att\r\nskatteflyktsklausulen skulle vara tillämplig.\r\nI december sade statsrådet Östros att han för da-\r\ngen inte kunde lämna besked om vilka åtgärder som\r\nborde vidtas; det här krävde vidare analys.\r\nMot bakgrund av Skatterättsnämndens utslag und-\r\nrar jag om det har skett någon sådan analys och om\r\nstatsrådet i dag kan vara litet mer konkret när det\r\ngäller vilka åtgärder man kan tänka sig.</pre><pre>Anf.  104  Statsrådet THOMAS\r\nÖSTROS (s):\r\nHerr talman! Den här frågan har sedan debatten i\r\ndecember beretts i departementet. Det visar sig när\r\nman tittar närmare på frågan att det inte är så enkelt. I\r\nde fall där kommunerna, som ju i sig inte är skatt-\r\nskyldiga, har den här typen av verksamhet inom sina\r\negna gränser, man bildar inte bolag utan man bedriver\r\nverksamheten inom ramen för den kommunala för-\r\nvaltningen, är det självklart skattefrihet som gäller.\r\nOm man bildar bolag är frågan om den verksamhet\r\nsom man bedriver är att betrakta som otillåten skatte-\r\nplanering. Det ser inte ut att vara på det sättet, efter-\r\nsom en kommun i så fall kan välja att låta verksamhe-\r\nten återgå i förvaltningsform och på så sätt ändå\r\nkomma undan den skattekonsekvensen.\r\nKommunerna har alltså goda skäl att se till att ha\r\nen organisation som är effektiv när det gäller olika\r\ntyper av verksamheter. Det handlar om bostäder,\r\nenergibolag, osv. Den beredning som vi nu genomför\r\ni departementet tyder inte på att det som sker i en del\r\nkommuner är något tydligt brott mot skattelagarnas\r\nintentioner.</pre><pre>Anf.  105  CHRISTEL ANDERBERG (m):\r\nHerr talman! Jag håller med statsrådet om att frå-\r\ngan inte är enkel, men den är ändå ganska viktig, bl.a.\r\nmed hänsyn till det allmänna rättsmedvetandet. Om\r\nsyftet med bildandet av holdingbolag uteslutande är\r\natt kringgå gängse bolagsbeskattningsregler är detta\r\nganska anmärkningsvärt. Jag undrar om statsrådet tror\r\natt man skulle acceptera att privata skattesubjekt hop-\r\npade mellan olika associationsformer och plockade de\r\nregler som är mest förmånliga i olika regelkomplex.</pre><pre>Anf.  106  Statsrådet THOMAS\r\nÖSTROS (s):\r\nHerr talman! Jag uppskattar Christel Anderbergs\r\nengagemang i kampen mot ekonomisk brottslighet,\r\noch jag hoppas att hon kommer att stödja regeringens\r\nförslag på många olika områden när det gäller just\r\nden här kampen. Vi har bl.a. till Lagrådet lagt fram\r\nförslag om en reformerad generalklausul mot skatte-\r\nflykt. Vi har lagt fram nya regler på skatterevisionens\r\nområde. Vi har sett till att skattemyndigheterna har\r\nstörre möjligheter att kontrollera sådana här typer av\r\nverksamhet. Det gäller skattebrott och skattefusk över\r\nhuvud taget.\r\nDet Christel Anderberg väljer att peka på är\r\nsvenska kommuners beteende när det gäller bolags-\r\nbildning. Jag hoppas att engagemanget gäller även de\r\ndelar av näringslivet där man bedriver skattefusk,\r\nalltså i fall där det inte handlar om kommuner.\r\nTittar man närmare på den här frågan visar det sig\r\natt kommunerna om de väljer att bedriva den här\r\nverksamheten i förvaltningsform inte har någon skat-\r\nteplikt. Därmed kan man inte säga att om man väljer\r\natt bilda bolag och inom koncernen för över resurser\r\nmellan olika områden så skulle det vara ett sätt att\r\nundandra sig beskattning. I grund och botten är kom-\r\nmunerna inte skattskyldiga.\r\nSkulle det röra sig om ett beteende som går utöver\r\nandan i lagen är jag inte främmande för att general-\r\nklausulen mot skatteflykt skulle kunna användas. Det\r\nkommer kanske inte att fungera mot kommunerna,\r\nmen det kommer att fungera väldigt väl i de fall där\r\ndet handlar om riktig ekonomisk brottslighet, i de fall\r\ndär man undandrar sig beskattning genom att tricksa\r\noch röra sig i lagens utmarker. I de fallen är den gene-\r\nralklausulen viktig. Men jag tror inte att Christel An-\r\nderberg stöder generalklausulen mot skatteflykt.\r\nF-skattsedeln</pre><pre>Anf.  107  KARIN PILSÄTER (fp):\r\nHerr talman! Det pratas väldigt mycket om för-\r\ndelningspolitik och om fördelningen mellan dem som\r\nhar jobb och dem som inte har jobb. Jag tillhör dem\r\nsom tror att det allra viktigaste i det sammanhanget är\r\natt skapa nya arbetstillfällen, nya jobb i stället för att\r\nbara dela på de befintliga. Jag skulle därför vilja ställa\r\nen fråga till statsrådet Östros.\r\nOm vi skall få fler jobb behöver vi fler företag och\r\ndå behöver vi fler företagare. Den senaste tiden har\r\ndet alltmer kommit i dagen att det för många verkar\r\nvara ett betydligt större problem än vad man tidigare\r\nhar trott att få en F-skattsedel. Det kommer både via\r\npersonliga kontakter och via medierna fram exempel\r\npå folk som helt enkelt inte får en F-skattsedel. Det\r\nhär är dåligt av flera skäl, dels därför att det konkret\r\nhindrar enskilda människor som har en affärsidé eller\r\nen idé om att skapa sig en egen försörjning, dels där-\r\nför att det sprider en stämning av att det ändå inte är\r\nnågon idé, att det ändå inte går att lösa några problem.\r\nMed anledning av detta undrar jag helt enkelt om\r\nskatteministern planerar några förändringar i reglerna\r\neller riktlinjerna för utgivande av F-skattsedel.</pre><pre>Anf.  108  Statsrådet THOMAS\r\nÖSTROS (s):\r\nHerr talman! Karin Pilsäter tar upp en viktig fråga:\r\nHur skall vi underlätta för företagande, inte minst\r\nnyföretagande, sänka trappsteget och göra att fler\r\nvågar ta steget att starta eget? Det är en viktig fråga\r\nför hela riksdagen att diskutera. Vi har i riksdagen\r\nlagt fram flera förslag som gör att det blir lättare, att\r\nvardagen blir lättare. Det skattekontoförslag som\r\nbehandlas är ett sådant exempel, där man minskar\r\nkrånglet med inbetalningar och annat och därmed gör\r\ndet enklare att vara företagare.\r\nF-skattsedeln är naturligtvis ett viktigt sätt för en\r\nföretagare att få den service det här handlar om. Man\r\nfår ett märke som säger att man har förtroendet att\r\nsjälv sköta skatteinbetalningarna. Det skall inte vara\r\nnågot problem att få en sådan F-skattsedel om man\r\nbedriver en seriös och bra verksamhet. Sedan har\r\nnaturligtvis skattemyndigheterna också ett annat upp-\r\ndrag. De skall serva småföretagen och storföretagen,\r\nmen de skall också se till att den skatt som vi här\r\ngemensamt har beslutat skall betalas in verkligen\r\nkommer in. Upptäcker myndigheterna då att det finns\r\ndubier, att det finns tveksamheter, kan det ibland\r\nfinnas skäl att tveka och vänta, att ta reda på mer.\r\nMin uppfattning är ändå att F-skattsedeln inte\r\nskall vara svår att få. Vi skall ha många företag i Sve-\r\nrige, och det skall gå att få F-skattsedel utan alltför\r\nstor argumentation. Om det är så att det här är ett\r\nproblem är jag villig att titta över hur det fungerar.</pre><pre>Anf.  109  KARIN PILSÄTER (fp):\r\nHerr talman! Vi är helt överens om att skatte-\r\nmyndigheternas uppgift är att dra in eller på andra sätt\r\nmed sanktioner se till att folk betalar skatten, men här\r\när problemet just att man innan man har hunnit sätta i\r\ngång blir utdömd som icke-seriös, utan att det finns\r\nfog för det. Det förefaller som att de regler och rikt-\r\nlinjer som finns inte är anpassade till dagens och\r\nmorgondagens näringsliv, speciellt inte till de affärsi-\r\ndéer som många kvinnor har. Det kommer fram fler\r\noch fler rapporter om att folk får höra att de har ett för\r\nlitet risktagande, dvs. att man inte har en massa ma-\r\nskiner utan säljer sin tid och sitt kunnande och att man\r\ndärmed inte tar några stora ekonomiska risker utan\r\nbara riskerar sin egen lön. Det sägs att de sökande inte\r\nhar en tillräckligt stor självständighet, vilket kan bero\r\npå att man har kvar sin gamla arbetsgivare som en av\r\nkunderna. Det kan handla om att inkomstnivån i före-\r\ntaget enligt planerna kommer att bli för låg, och det\r\nmåste ju kännas som ett hån speciellt för många kvin-\r\nnor i lågavlönade yrken som vill bli egen företagare\r\nmed ungefär samma inkomst att få höra att det skulle\r\nvara för litet för att vara seriöst.\r\nJag vill återkomma till min fråga om skatteminis-\r\ntern redan nu är beredd att vidta några mått och steg\r\nför att människor inte skall behöva mötas av påståen-\r\nden om att de inte är seriösa, att de inte tänker tjäna\r\ntillräckligt mycket pengar eller att de förmodligen är\r\nskumma eftersom de tänker starta eget. Det är ju det,\r\natt människor får intryck av att det inte är någon idé\r\natt försöka, som är så förödande för det här landet.</pre><pre>Anf.  110  Statsrådet THOMAS\r\nÖSTROS (s):\r\nHerr talman! Karin Pilsäter avslutar med att säga\r\natt det för många känns som att det inte är någon idé\r\natt starta företag. Så är ju inte riktigt fallet. Nu har vi\r\nen ekonomisk situation som gör att vi har ett nyföre-\r\ntagande som spirar, ett nystartande av företag som är\r\nhelt annorlunda än för några år sedan. En av orsaker-\r\nna är naturligtvis att vi i dag har en ekonomisk stabili-\r\ntet som inte fanns för några år sedan. Räntorna har\r\nfallit mycket dramatiskt. Det finns ett begynnande\r\nförtroende för att våra socialförsäkringssystem och\r\nvår offentliga sektor kommer att fungera ganska sta-\r\nbilt framöver. Det gör att företag och hushåll börjar\r\nvåga efterfråga varandras tjänster och varor, och det\r\när det som företagarna nu märker. Man märker en\r\nökad efterfrågan, och det kommer också att märkas\r\ngenom ett antal nystartade företag och inte minst\r\ngenom nyanställningar i småföretag.\r\nHur vi skall se till att uppmuntra nyföretagande\r\noch småföretagande är en viktig fråga. Vi gör detta på\r\nmånga sätt. Den generella ekonomiska politiken bi-\r\ndrar till det. Vi har konkreta förslag om tjänstledighet\r\nför nyföretagande, vi har konkret stöd till kvinnligt\r\nnyföretagande. Vi genomför en rad förenklingar för\r\nsmåföretagare för att just underlätta det här steget.\r\nMin uppfattning är att skattemyndigheterna på\r\nmånga sätt också är ett stöd i det här arbetet. Det ger\r\nservice och hjälp åt många nya företagare som behö-\r\nver den hjälpen och det stödet för att kunna uppfylla\r\nde regler och lagar som finns.\r\nDet är klart att det också finns ett annat uppdrag\r\nför skattemyndigheten, nämligen att se till att inte ge\r\nF-skattsedel i de fall där det finns skäl att misstänka\r\natt den kommer att missbrukas. Om det skulle vara så\r\natt skattemyndigheterna har valt att sätta ribban för\r\nhögt är jag villig att titta på och fundera vidare på det,\r\ndet råder inget tvivel om den saken. Men vi skall\r\nkomma ihåg att skattemyndigheterna också har upp-\r\ndraget att se till att skatt betalas in och att bekämpa\r\nskattefusk.</pre><pre>Anf.  111  MARIANNE ANDERSSON (c):\r\nHerr talman! Också jag tänkte ta upp frågan om F-\r\nskattsedeln. För en del som vill starta ett eget företag\r\nhar det blivit som ett slags Moment 22. När vi talar\r\nom små företag talar vi vanligtvis om företag med\r\nanställda, men det finns ju också väldigt många som\r\ndriver en egen verksamhet, och de är lika värdefulla\r\nsom någon annan. För att få en F-skattsedel skall man\r\nha uppdrag, men det är inte så lätt att få uppdrag om\r\nman inte har F-skattsedel.\r\nMan hamnar i en sorts Moment 22-situation. Det\r\nfinns en mängd olika restriktioner för att få F-\r\nskattsedel, och de tolkas olika hos olika skattemyn-\r\ndigheter, vilket är väldigt olyckligt. Man kan alltså\r\nhamna i den situationen att man jobbar svart. Vi har\r\nen stor svart sektor, och det är ett jätteproblem. Man\r\nkanske både får bidrag och jobbar svart. De männi-\r\nskor som inte har F-skattsedel men försöker bedriva\r\nen seriös näringsverksamhet skall inte behöva hindras\r\nav att vi inte klarar den svarta sektorn.\r\nJag vill fråga skatteministern: Tycker skatteminis-\r\ntern verkligen att det är ett större problem att kontrol-\r\nlera människor med F-skattsedel än att klara den\r\nsvarta sektorn?</pre><pre>Anf.  112  Statsrådet THOMAS\r\nÖSTROS (s):\r\nHerr talman! Kampen mot en avancerad ekono-\r\nmisk brottslighet och en svart sektor ser jag som skild\r\nfrån diskussionen om F-skattsedel. Det är viktigt att vi\r\nser till att vi får ett så lågt trappsteg som möjligt för\r\natt bli egenföretagare. Det är tillräckligt svårt för dem\r\nsom kommer från en tradition, kultur och social miljö\r\ndär det är ovanligt att vara egenföretagare att ta det\r\nsteget, att våga. Därför är det viktigt att se till att\r\nsänka det trappsteget.\r\nJag är villig att titta närmare på tillämpningen av\r\nF-skattsedel, men vi skall också komma ihåg att den\r\nandra delen finns också. Det innebär inte att det inte\r\när tillåtet att vara enskild näringsidkare om man inte\r\nfått F-skattsedel, det kan man vara utan. Det är natur-\r\nligtvis en oerhörd hjälp att ha den. Det är en service,\r\noch den är viktig att ha. Det skall vi inte vara snåla\r\nmed. Men vi skall också ha en tillämpning av reglerna\r\nsom gör att vi bidrar i kampen mot fusk.\r\nByggsektorn</pre><pre>Anf.  113  LENNART NILSSON (s):\r\nHerr talman! Jag tänkte vända mig till arbets-\r\nmarknadsministern.\r\nI förra veckan deltog arbetsmarknadsministern i\r\nen konferens som handlade om byggsektorn som en\r\nmotor i samhället. Jag kan konstatera att arbetslöshe-\r\nten bland mina kamrater på byggsidan i stort sett är\r\nuppemot 30 %, alltså större än någonsin. Vi vet att det\r\nfinns en rad behov. Har man dragit några slutsatser i\r\nregeringen efter konferensen, och förbereder man\r\nnågonting för att åter göra byggsektorn till en motor i\r\nett samhälle där vi vet att bygginvesteringarna är\r\nbland de lägsta i hela Europa? Det är naturligtvis ett\r\nslöseri med arbetskraften. Det finns stora behov. För-\r\nbereder man någonting i regeringen?</pre><pre>Anf.  114  Arbetsmarknadsminister\r\nMARGARETA WINBERG (s):\r\nHerr talman! Det är riktigt att det var en stor\r\nbyggkonferens i Norrköping i förra veckan. Det som\r\nkom ut av den var svar på Lennart Nilssons fråga,\r\nnämligen om byggbranschen igen kan spela rollen\r\nsom motor i utvecklingen. Det otvetydiga svaret var\r\nja, fastän på annat sätt än tidigare. Det som var väl-\r\ndigt påtagligt i diskussionen med de utländska gästfö-\r\nreläsarna var att byggsektorn kommer att spela roll på\r\nombyggnadssektorn som ett vapen i den ekologiska\r\nkampen för att uthålligt samhälle. Att bygga vackert\r\noch estetiskt talade många av föredragshållarna in-\r\nklusive de fackliga företrädarna om.\r\nSlutsatsen blev att det i större utsträckning gäller\r\natt bygga om än att bygga nytt. Det beror naturligtvis\r\npå att vi till viss del har byggt färdigt det nya, även\r\nom jag vet att det på vissa orter saknas exempelvis\r\nbostäder.\r\nDe konkreta pengar som diskuterades var de\r\npengar som Anna Lindh m.fl. har aviserat, 5,4 miljar-\r\nder kronor, fram till år 2000 och som handlar om att\r\nbygga om Sverige, bygga om samhället.\r\nDärutöver pågår ett beredningsarbete som jag inte\r\nnärmare kan redovisa av det skälet att det är bo-\r\nstadsminister Jörgen Andersson som håller i det direk-\r\nta beredningsarbetet, men det pågår ett arbete i Rege-\r\nringskansliet.</pre><pre>Anf.  115  LENNART NILSSON (s):\r\nHerr talman! Vi får hoppas att det pågår ett be-\r\nredningsarbete eftersom det är bråttom. Det som kun-\r\nde utläsas i olika uttalanden i TT var att man bl.a.\r\ndiskuterade något slags Kalmarmodell i samband\r\nhärmed. Jag kan inte begripa hur man kan översätta\r\nnågot av den på den här verksamheten. Jag tror att\r\nman måste hitta annat slags stimulanser för att få i\r\ngång verksamheter. Jag tror inte att Kalmarmodellen\r\ninom byggsektorn skulle vara någonting att rekom-\r\nmendera.</pre><pre>Anf.  116  Arbetsmarknadsminister\r\nMARGARETA WINBERG (s):\r\nHerr talman! Kalmarmodellen handlar om kvali-\r\ntetshöjning inom den offentliga sektorn, så den är inte\r\ndirekt överföringsbar. Vad som möjligen uppstod som\r\nmissförstånd var att jag ställde en fråga till Skanskas\r\nföreträdare som var emot subventioner och den typen\r\nav bidrag. Jag frågade honom om han såg i den svåra\r\nsituation som nu råder och i väntan på en mer balan-\r\nserad situation på bostadsmarknaden de arbetsmark-\r\nnadspolitiska medlen som ett vapen att använda. På\r\nden frågan svarade han ja. Det var möjligen detta som\r\nmisstolkades i debatten efteråt av medierna.\r\nMiljöbrott</pre><pre>Anf.  117  KIA ANDREASSON (mp):\r\nHerr talman! Min fråga är till justitieministern.\r\nMiljöbrott leder sällan till åtal. Definitionsmässigt\r\ningår miljöbrott i ekobrott, vilket har bekräftats av\r\nregeringen i ett flertal skrifter.\r\nVi måste få till stånd en skärpning mot olika for-\r\nmer av miljöbrott. Samtidigt är det mycket angeläget\r\natt den nya ekobrottsmyndighet som håller på inrättas\r\nockså kommer att handlägga miljöbrott. Tyvärr inne-\r\nhåller de nuvarande organisationsförslag som över-\r\nlämnats till regeringen inga förslag om miljöbrotten,\r\nutan denna fråga skall utredas vidare. Innebär det att\r\norganisationsförslaget med alla de riktlinjer som gäl-\r\nler för ekobrott generellt inte skall gälla för miljö-\r\nbrott? Innebär det att det utformas en nationell stra-\r\ntegi för effektivisering som i övrigt gäller för\r\nekobrott, eller är det något annat som avses med den-\r\nna förlängda utredning? Varför kan inte de mål som\r\nfinns för ekobrotten ingå?</pre><pre>Anf.  118  Justitieminister LAILA\r\nFREIVALDS (s):\r\nHerr talman! Jag kan svara kort på frågan. De som\r\nhaft att utreda inrättandet av den nya ekobrottsmyn-\r\ndigheten ansåg inte att de inom ramen för den tid och\r\ndet uppdrag de hade kunde gå till botten med de frå-\r\ngor som gällde miljöbrotten. Vår utgångspunkt har\r\nvarit att miljöbrotten skall ingå i de ekonomiska\r\nbrotten för de är så närliggande och nästan alltid av\r\nekonomisk karaktär. Men de ställer vissa speciella\r\nkrav. Hanteringen av dem kräver annan form av ex-\r\npertis och rutiner än andra former av ekobrott. Den\r\nfrågan ansåg inte utredningsmannen att han kunde\r\npenetrera helt färdigt. Därför återstår det att göra.\r\nJag kan i dag inte svara på huruvida de kommer\r\natt ingå i ekobrottsmyndighetens arbete eller inte. Det\r\nenda jag kan säga är att vi måste skapa former och en\r\norganisation som gör att vi kan hantera miljöbrott\r\nbetydligt effektivare än vi hittills kunnat göra, särskilt\r\nmot bakgrund av att vi får en ny miljöbalk som dess-\r\nutom ger nya lagliga möjligheter att agera från myn-\r\ndigheternas sida.</pre><pre>Anf.  119  KIA ANDREASSON (mp):\r\nHerr talman! När vi behandlade regeringens skri-\r\nvelse om ekobrottsmyndigheten fick jag försäkringar\r\nom att miljöbrotten skulle ingå i den nya myndigheten\r\noch att inriktningen skulle bli att ta itu med och utar-\r\nbeta en nationell strategi, precis som man gjort i\r\nDanmark och Norge. Men justitieministern säger nu\r\natt det inte med säkerhet bli så. Det gör mig oroad. I\r\nskrivelsen stod det att det skulle vara så.</pre><pre>Anf.  120  Justitieminister LAILA\r\nFREIVALDS (s):\r\nHerr talman! Det har varit regeringens och min\r\nmålsättning. Men eftersom jag inte fått sådant under-\r\nlag från utredningsmannen och eftersom jag inte vill\r\nföregripa det fortsatta arbetet kan jag inte mera precist\r\nuttala om var vi skall hamna. Men det är fortfarande\r\nmin utgångspunkt att miljöbrotten måste få en särskild\r\nhantering. Än så länge har vi inget underlag som visar\r\nmig att det sker på ett bättre sätt än inom ramen för en\r\nsärskild ekobrottsmyndighet.\r\nUngdomsarbetslösheten</pre><pre>Anf.  121  CHATRINE PÅLSSON (kd):\r\nHerr talman! I dagarna är det väldigt många om\r\nslutar skolan, en del tar studenten, andra slutar för en\r\nvälförtjänt ferie. Enormt många ungdomar i dag kän-\r\nner oro, missmod och uppgivenhet av att det inte finns\r\njobb. Väldigt många av ungdomarna har ingen annan\r\nmöjlighet att få någon ekonomisk försörjning under\r\nsommaren - jag tänker på att man inte får studiebid-\r\nrag.\r\nAndra ungdomar har aldrig haft jobb och kan där-\r\nför inte få arbetslöshetsförsäkring. Alltfler tvingas att\r\nleva på socialbidrag. Jag vill då fråga Margareta\r\nWinberg vad hon är beredd att göra för att verkligen\r\nse till att ungdomar får framtidstro och om hon är\r\nberedd att lägga fram konkreta förslag för att ungdo-\r\nmar skall ha ett jobb att gå till när de avslutar sina\r\nstudier.</pre><pre>Anf.  122  Arbetsmarknadsminister\r\nMARGARETA WINBERG (s):\r\nHerr talman! Chatrine Pålsson tog upp två olika\r\nsaker, dels sommarjobb för ungdomar, dels det litet\r\nmer långsiktiga. Vi har haft en debatt här i kammaren\r\nom sommarjobben. Förutom det som jag då sade kan\r\njag säga att vi kommer att göra en utvärdering av\r\nsommarens sommarjobb för att sedan kunna göra en\r\nstrategi inför nästa år. Denna strategi kommer att\r\npresenteras i höst.\r\nNär det gäller de reguljära och litet mer långsikti-\r\nga jobben delar jag uppfattningen att det är oerhört\r\nviktigt att vi agerar på ett sådant sätt att den grupp\r\nsom det är mest angeläget för att få ett jobb också får\r\ndet. Det är otillständigt att så många ungdomar tving-\r\nas att leva på socialbidrag.\r\nJag har sett på den statistik som har kommit. Trots\r\natt vi är överens om att detta är oroande kan man ändå\r\nkonstatera att den öppna arbetslösheten för 16-24-\r\nåringar har gått ned. Det är nu 2 468 färre som är\r\narbetslösa jämfört med fjolåret. Detta är alltså en\r\ntrend. Ungdomarbetslösheten går ned. Det skall vi\r\nkomma i håg, men det räcker ju inte.\r\nVi måste nu sätta in särskilda åtgärder också för\r\nde ungdomar som är arbetslösa, som lever på social-\r\nbidrag och som inte ser något hopp inför framtiden.\r\nVi aviserade i vårpropositionen att vi skulle åter-\r\nkomma i budgetpropostionen med ytterligare förslag.\r\nVi har gett ett uppdrag, både till Socialstyrelsen och\r\ntill AMS, och de kommer inom kort att lägga fram\r\nsina förslag som syftar till att de ungdomar som i dag\r\nlever på socialbidrag skall få något meningsfullt att\r\ngöra. Möjligen skall vi också använda en annan fi-\r\nnansieringskälla.\r\nDärmed tror vi att vi skall kunna leva upp till det\r\nsom vi har sagt, nämligen att ingen ungdom under 25\r\når skall behöva gå arbetslös i mer än 100 dagar.</pre><pre>Anf.  123  CHATRINE PÅLSSON (kd):\r\nHerr talman! Om jag inte helt missminnner mig\r\nlovade Margareta Winberg förra året att alla ungdo-\r\nmar skulle få feriejobb denna sommar. Hur skall man\r\nkunna lita på sådana konkreta löften när frågan hela\r\ntiden hänskjuts till nästa proposition och nästa kon-\r\nkreta förslag?\r\nMin fråga blir: När får vi ett förslag som vi kan\r\nlita på?</pre><pre>Anf.  124  Arbetsmarknadsminister\r\nMARGARETA WINBERG (s):\r\nHerr talman! I vårpropositionen - och nu talar jag\r\nom de reguljära jobben och situationen litet mer\r\nlångsiktigt för de ungdomar som inte har något jobb -\r\nsade vi att dessa förslag kommer att presenteras i\r\nbudgetpropositionen. Mitt besked här i dag till Chat-\r\nrine Pålsson och också till Dan Ericsson, som jag\r\nförstår är intresserad av frågan, är att förslagen kom-\r\nmer i budgetpropositionen.</pre><pre>Anf.  125  FÖRSTE VICE TALMANNEN:\r\nDärmed är frågestunden avslutad. Jag tackar re-\r\ngeringens ledamöter för att de har kommit hit för att\r\nsvara på kammarens frågor.</pre><pre>10 §  Svar på interpellation 1996/97:331 om\r\nsvenska satellit-TV-sändningar</pre><pre>Anf.  126  Kulturminister MARITA\r\nULVSKOG (s):\r\nHerr talman! Bengt Harding Olson har frågat om\r\nregeringen avser att bredda distributionsbasen för\r\nSVT 4 så att kanalen på så sätt kan delta i det övriga\r\nnordiska programpaketet, som distribueras via Thor-\r\nsystemet på position 1 grad väst, om detta kan ske\r\nutan extra kostnader.\r\nBakgrunden till frågan är att regeringen den 5\r\nseptember 1996 medgav Sveriges Television AB att\r\ninleda TV-sändningar via satellit med huvudsakligt\r\nsyfte att förbättra möjligheterna att se Sveriges Tele-\r\nvisions sändningar i Finland och övriga Europa.\r\nSändningarna skall i allt väsentligt utgöras av Sveri-\r\nges Televisions ordinarie sändningar eller motsvara\r\ninnehållet i det som sänds till Finland, den s.k. SVT 4.\r\nYtterligare en förutsättning är att verksamheten täcker\r\nsina egna kostnader.\r\nSveriges Television har valt att för denna sänd-\r\nningsverksamhet använda satellitkapacitet som ägs av\r\nNordiska Satelliaktiebolaget.\r\nEnligt vad interpellanten uppger har ägarna till\r\nden norska satelliten Thor 2 erbjudit Sveriges Televi-\r\nsion att utan extra kostnad även distribuera program-\r\nmen via Thor 2.\r\nSom framgår av min redovisning av regeringsbe-\r\nslutet har regeringen inte ställt upp några villkor i\r\nfråga om val av satellit. Det ankommer alltså på Sve-\r\nriges Television att fatta beslut om vilken eller vilka\r\nsatelliter företaget skall utnyttja för sändningarna.</pre><pre>Anf.  127  BENGT HARDING OLSON (fp):\r\nHerr talman! Jag tackar så mycket för svaret. Det\r\nvar exakt det svar som andra hade sagt att jag skulle\r\nfå. Själv hade jag hoppats på någonting mera.\r\nOckså jag inser naturligtvis att det närmast är\r\nSveriges Television AB som är ansvarigt för detta.\r\nDär tycks man nöja sig med distribution via Sirius.\r\nSedan verkar man negativt inställd till gratiserbjudan-\r\ndet att sända även via Thor 2, position 1 grad väst.\r\nDet förefaller mig och många andra helt obegrip-\r\nligt, särskilt som övriga nordiska länder satsar på\r\nThoralternativet. Jag oroas över att detta kan leda till\r\nen svensk isolering.\r\nKulturministern sade att detta var en bolagsfråga\r\noch hänvisade bara till Sveriges Television AB. Re-\r\ngeringen skulle därmed vara helt maktlös.\r\nMin bedömning är att detta är en tveksam stånd-\r\npunkt. Mediefrågor har alltid en demokratisk dimen-\r\nsion. Så även denna TV-satellitfråga. Inflytandet\r\nvarken kan eller bör helt och definitivt avhändas kul-\r\nturministern, och detta av flera skäl. Bred distribution\r\nfrämjar den viktiga public service-tanken. Exklusiv\r\ndistribution kan skapa EU-rättsliga problem.\r\nMin kompletterande fråga blir: Är kulturministern\r\npositiv eller negativ till parallell distribution mellan\r\nSirius och Thor för att man på det sättet skall kunna\r\nåstadkomma att svensk public service-TV når ut till så\r\nmånga svenskar som möjligt utomlands?</pre><pre>Anf.  128  Kulturminister MARITA\r\nULVSKOG (s):\r\nHerr talman! Jag är glad över att Bengt Harding\r\nOlson påpekar att mediefrågor verkligen har en de-\r\nmokratisk dimension och därför är något som också\r\npolitiker skall lägga sig i. Det är inte alltid som hans\r\npartikamrater har den ståndpunkten. Jag förfäktar den\r\ndock ivrigt.\r\nRegeringen anser att det är viktigt och en fördel\r\nom olika satellitföretag konkurrerar om kunderna.\r\nIntroduktionserbjudandet från Thorsatellitens ägare,\r\nsom jag upplever att Bengt Harding Olson gör sig till\r\ntalesman för, framstår som ett inslag i en sådan kon-\r\nkurrens. Gratiserbjudanden brukar alltid följas av\r\nnågot som kostar pengar.\r\nValet av satellit bör enligt min mening avgöras av\r\nde berörda företagen själva och inte av regeringen.\r\nDet innebär verkligen inte att jag som medieansvarig i\r\nregeringen vill avhända mig någon makt.\r\nNär det gäller själva teknikaliteterna vill jag säga\r\natt satelliterna i Thorsystemet ligger på 1 grad väst,\r\nmedan satelliterna i Siriussystemet finns på 5 grader\r\nöst. Skillnaden är så liten att man kan ta emot båda\r\nsatelliterna med en och samma parabol om den är\r\nförsedd med två mikrovågshuvuden. De olägenheter\r\nsom Bengt Harding Olson talar om ser jag därför som\r\nmycket små, om de över huvud taget existerar.</pre><pre>Anf.  129  BENGT HARDING OLSON (fp):\r\nHerr talman! Det är intressant att vi ändå är över-\r\nens om den demokratiska dimensionen. Jag vidhåller\r\nden, oavsett vad andra tycker.\r\nSkall jag tolka kulturministerns inställning på det\r\nsättet, och då gör jag frågan starkt principiell, att hon\r\ndelar min uppfattning att public service främjas av\r\nparallelldistribution?\r\nTV-tillgängligheten har ju ökat dramatiskt, särskilt\r\ngenom satelliter och paraboler. Många tycker väl att\r\ndet är mer än nog. Jag är kanske beredd att hålla med.\r\nMen nu handlar det om en särskild grupp, nämligen\r\nsvenskar som befinner sig utomlands. De vill se\r\nsvensk public service-TV, och nu är tillgängligheten\r\ndålig.\r\nDen blir bättre genom en satsning på Sirius, men\r\nden kunde bli ännu bättre om man utnyttjar även Thor\r\n2, alltså 1 grad väst, genom en samtidig parallelldist-\r\nribution, särskilt som det enligt uppgift kan ske gratis.\r\nJag vill tillägga att jag inte går några andras ären-\r\nden än folkets. Jag har alltså gott stöd bakom mig. Det\r\nhar kommit vädjanden i den här frågan från många\r\nolika håll. EU-delegationen vill ha det på det här\r\nsättet, Industriförbundet, LO, TCO - LO borde kan-\r\nske vara särskilt intressant i sammanhanget - TT,\r\nDagens Industri, Svenska skolan. Det har manifeste-\r\nrats på många olika sätt genom åren. Jag har t.o.m.\r\nmed anledning av interpellationen fått färska skrivel-\r\nser bl.a. från Bryssel om detta.\r\nJag förstår att kulturministern vill nedgradera des-\r\nsa önskemål. Detta är inte något stort problem. Det är\r\nbara att skaffa några ytterligare teknikaliteter. Allting\r\nkostar, allting blir mer komplicerat. Kan man inte\r\ngöra det här väldigt enkelt? Här finns ett gratiserbju-\r\ndande, här finns starka önskemål. Kan man verkligen\r\nnonchalera de önskemålen?</pre><pre>Anf.  130  Kulturminister MARITA\r\nULVSKOG (s):\r\nHerr talman! Som jag sade i mitt tidigare svar till\r\nBengt Harding Olson tycker vi att det är en fördel\r\nmed konkurrens, även när det gäller distribution av\r\ntelevision.\r\nDet gratiserbjudande som vi talar om påstår jag\r\nhandlar om det som alla gratiserbjudanden går ut på,\r\nnämligen att binda upp kunder för att undanröja kon-\r\nkurrens. De brukar i slutändan ha ett krav på betalning\r\nsom inte alltid är av godo för den som slutligen skall\r\nbetala notan.\r\nJag vidhåller att skillnaden är så liten att de olä-\r\ngenheter för publiken som Bengt Harding Olson talar\r\nom därför knappast existerar.</pre><pre>Anf.  131  BENGT HARDING OLSON (fp):\r\nHerr talman! Kulturministern och jag är tydligen\r\nockså överens om att det är bra med fri, bred och lojal\r\nkonkurrens. Jag har svårt att se riskerna för att det\r\nskulle bli någon monopolsituation på grund av att\r\nman har parallelldistribution.\r\nJag tycker att frågan om en samnordisk inställning\r\när oerhört viktig. Här kommer de andra nordiska\r\nländerna, Finland, Norge, Danmark, att satsa på Tho-\r\nralternativet. Man har ett pan-nordiskt projekt. På\r\nnågot sätt oroar det mig att Sverige skall stå utanför\r\noch på det sättet bli isolerat. Det är klart att allting har\r\nett pris, men det kanske kan vara värt något att undvi-\r\nka att bli isolerad.\r\nFortfarande är jag mycket osäker på vilket det\r\ngrundläggande skälet är till att kulturministern har den\r\nhär inställningen. Är grunden för svaret en strikt\r\nprincipiell bolagsrätt, som ministern åberopar, eller är\r\ndet ett utslag av någon slags partiideologisk medie-\r\npolitik? Eller är det snöda nationella ekonomiska\r\nvinstintressen som har dikterat det här resultatet.\r\nJag vill bara säga att det finns mycket starka öns-\r\nkemål om att få den här breda TV-tillgängligheten\r\nbland alla grupper av svenskar utomlands. Jag vill\r\navsluta med den frågan: Har kulturministern någon-\r\nting emot att Sveriges Television AB beslutar sig för\r\natt acceptera gratiserbjudandet om parallelldistribu-\r\ntion till fromma för svenskar utomlands och rimligen\r\nockså för det svenska TV-bolaget?</pre><pre>Anf.  132  Kulturminister MARITA\r\nULVSKOG (s):\r\nHerr talman! Mitt svar blir kortfattat. Nej, jag har\r\nsjälvfallet inget emot om Sveriges Television skulle\r\nvälja att acceptera det gratiserbjudande som så små-\r\nningom naturligtvis skulle innebära kostnader för\r\nSveriges Television. Det mitt svar ytterst handlar om\r\när att jag anser att det är Sveriges Television som\r\nskall avgöra denna fråga. I detta fall ligger det så nära\r\nsjälva bolaget att vi från politiskt håll, från regering-\r\nens håll, icke skall styra i den typen av detaljfrågor.\r\nNågon isolering i den nordiska gemenskapen ser jag\r\ninte att Sveriges Television hur man än väljer att\r\nagera riskerar att hamna i.</pre><pre>Överläggningen var härmed avslutad.</pre><pre>11 §  Svar på interpellation 1996/97:363 om\r\nkönsperspektiv inom museivärlden</pre><pre>Anf.  133  Kulturminister MARITA\r\nULVSKOG (s):\r\nHerr talman! Charlotta L Bjälkebring har frågat\r\nmig vad regeringen avser göra för att uppfylla den\r\nkulturpolitiska ambitionen att synliggöra könsskillna-\r\nder samt om regeringen kommer att föreslå att ett\r\nnationellt kvinnomuseum inrättas.\r\nJag delar Charlotta Bjälkebrings uppfattning att\r\nkönsindelning är en mycket stark samhällelig organi-\r\nsationsprincip. Jag vill t.o.m. påstå att det är en\r\ngrundläggande sådan som genomsyrar varje samhälle\r\ni sin helhet.\r\nJag delar dock inte uppfattningen att inrättandet av\r\nett nationellt kvinnomuseum är den rätta vägen att\r\nuppmärksamma detta förhållande. Tvärtom vill jag\r\nhävda att Historiska museets utställning Den starka\r\nkvinnan ger stöd för att könsperspektiv är något som\r\nmåste integreras i all museiverksamhet. Kvinnan får\r\ninte behandlas som ett komplement till den traditio-\r\nnella historieskrivningen.\r\nI propositionen om kulturpolitiken (prop.\r\n1996/97:3) framhålls att det är hög tid att också kul-\r\nturarvssektorn tar frågor om kön och jämställdhet på\r\nallvar. Det sägs att man kan hävda att bl.a. kvinnornas\r\nkulturarv är underrepresenterat och att männens kul-\r\nturarv utgör normen. Detta är ett allvarligt problem,\r\neftersom vad som bevaras och förmedlas av kulturar-\r\nvet är av betydelse för hur t.ex. könsroller kan uppfat-\r\ntas och utformas i dagens samhälle.\r\nRegeringen har följt upp detta genom att i regle-\r\nringsbrevet för år 1997 ge de centrala museerna samt\r\nRiksantikvarieämbetet och Riksarkivet i uppdrag att\r\ntill den 1 mars 1998 utarbeta en strategi för att arbeta\r\nvidare med och utveckla kulturarvets demokratiska\r\nfunktioner. De centrala museerna har dessutom till\r\nuppgift att till den 1 juli i år redovisa vilken insam-\r\nlingspolicy respektive museum har. Även delar av\r\nstödenheterna till de regionala museerna skall använ-\r\ndas för detta syfte. I dessa arbeten ingår att i högre\r\ngrad uppmärksamma att olika perspektiv kan läggas\r\npå kulturarvet, däribland ett könsperspektiv. Även för\r\nde museer som har till uppgift att skildra områden\r\nsom slentrianmässigt brukar betraktas som \"manliga\",\r\nsom t.ex. teknikhistoria eller försvar, talar alltså starka\r\nskäl för att könsperspektivet måste integreras. I beto-\r\nningen av könsperspektivet ingår således att lyfta\r\nfram kvinnors historia, men också något mer, nämli-\r\ngen hur grundläggande mänskliga relationer såsom\r\nkönsindelning använts i byggandet av samhällen.</pre><pre>Anf.  134  CHARLOTTA L\r\nBJÄLKEBRING (v):\r\nHerr talman! Vänsterpartiet ser inte heller jäm-\r\nställdhet mellan könen som ett avskilt politikområde.\r\nJämställdheten måste ju genomsyra alla de politiska\r\nområdena. Men det krävs också en särskild kvinno-\r\nkamp, en satsning och en lagstiftning. Det krävs re-\r\nsurser för att stärka kvinnofrågan. Det handlar helt\r\nenkelt om resursfördelning. Det handlar om ökade\r\nkunskaper om jämställdhet i syfte att synliggöra de\r\nhär dolda processerna.\r\nInternationellt sett är Sverige ett av världens mest\r\njämställda länder. Ändå återstår det väldigt mycket.\r\nFör att nå den verkliga jämställdheten, krävs det att\r\nmakten och de ekonomiska resurserna fördelas på ett\r\nrättvist sätt mellan män och kvinnor. Kvinnors under-\r\nordning i alla slags processer är ett faktum i dag. Jag\r\nhar, eftersom jag är ledamot av riksdagens kulturut-\r\nskott, besökt flertalet museer. Jag har deltagit i en\r\nmängd visningar. Det har gällt allt från arkeologi till\r\negna experiment. En försvinnande liten del av det jag\r\nhar sett vid dessa besök har utgått från ett könspers-\r\npektiv. Det är mycket vanligare med ett klassperspek-\r\ntiv.\r\nDet är inte så att könsperspektivet saknas hos mu-\r\nseipersonalen. De är mycket kunniga på det här om-\r\nrådet och kan svara om man ställer en fråga. Det är\r\nhelt enkelt så att mannen är norm när man skall be-\r\nskriva historien. Man utgår helt enkelt från en peda-\r\ngogik som är mer är anpassad för män, och man\r\nspeglar historien utifrån ett manligt perspektiv.\r\nJag vill också klargöra att Vänsterpartiet inte anser\r\natt män och kvinnor har olika egenskaper och att de\r\nav den anledningen måste skiljas åt i särskilda museer\r\nför att stärka könsperspektivet. Vänsterpartiets syfte\r\när att synliggöra den del som 51 % av befolkningen\r\nhar av historien och på så sätt öka kunskapen och\r\nförståelsen mellan könen för att på sikt få ett mer\r\njämställt samhälle.\r\nDet är bra att man i regleringsbrevet för 1997 ger\r\nde centrala museerna samt Riksantikvarieämbetet och\r\nRiksarkivet i uppdrag att till den 1 mars 1998 utarbeta\r\nen strategi för att arbeta vidare med att utveckla kul-\r\nturarvets demokratiska funktioner. Det har ju minis-\r\ntern här också sagt. Men räcker verkligen det? Jag\r\ntror inte det. Min absoluta övertygelse är att om\r\nkönsperspektivet skall kunna speglas på ett riktigt\r\nsätt, krävs det något speciellt. Det räcker inte med att\r\nman i regleringsbreven skriver in att museerna skall\r\nutarbeta strategier för kulturarvets demokratiska\r\nfunktioner.\r\nKönskampen är väldigt viktig. Därför bör den\r\nockså behandlas för sig, och inte ihop med klass,\r\nkulturell bakgrund och generation - åtminstone inte\r\nenbart. Man måste också särskilja den för att kunna\r\nförstå helheten och sammanhanget.\r\nMin fråga till ministern är: Klarar verkligen våra\r\nmuseer, inom den ram och med de verktyg de nu har,\r\natt spegla det kvinnliga kulturarvet utifrån den köns-\r\nfördelning som finns i samhället? Vi är faktiskt flerta-\r\nlet av befolkningen.</pre><pre>Anf.  135  EWA LARSSON (mp):\r\nHerr talman! Jag vill ta tillfället i akt att försöka\r\nmåla en litet vidare bild utifrån det krav som vi i är\r\nmånga som har ställt, och ställer, om ett speciellt\r\nkvinnomuseum. Jag håller med Marita Ulvskog när\r\nhon säger att utställningen på Historiska museet ger\r\nstöd för att jämställdhetsperspektiv och könsperspek-\r\ntiv måste integreras. Det är ju så självklart i dag. Det\r\nvar det inte för tio år sedan, men i dag är det själv-\r\nklart. Att den här lilla utställningen har kunnat väcka\r\nså mycket diskussion visar också hur lång väg vi har\r\nkvar.\r\nJag tycker att vi blandar ihop äpplen och päron.\r\nDet vi i dag tycker är självklart, och som Charlotta\r\nBjälkebring också förstärker, är att det är lång väg\r\nkvar till att integrera också kvinnan i museivärlden.\r\nMen jag tycker inte att det utesluter att vi nu i värl-\r\ndens mest jämställda parlament borde fatta beslut om\r\natt vi skall ha världens första kvinnomuseum. Vi bor-\r\nde passa på nu - annars hinner Frankrike före. Det är\r\njag övertygad om.\r\nFör att vara litet polemisk skulle jag vilja fråga:\r\nTror verkligen kulturministern att det alltid har varit\r\nmanliga värderingar som har styrt världen? Tror hon\r\natt det alltid har varit så att kvinnor och barn har för-\r\ntryckts? Tror kulturministern att det alltid har varit\r\nmän som stått för den andliga tolkningen? Självklart\r\nhar det inte varit så.\r\nVad hände egentligen, och vad händer? Varför\r\noch när hände det? Hur kunde det hända, och på vilka\r\ndelar av vårt klot började det hända? Hur ser de här\r\nprocesserna ut? Det är oerhört spännande, och det är\r\nså utmanande med ett renodlat kvinnomuseum, dit\r\nman kan knyta forskning. Där skulle vi verkligen\r\nkunna profilera den här frågan och tillsätta professu-\r\nrer. Vi skulle kunna få ett nordiskt samarbete som\r\nutvecklas till ett skandinaviskt samarbete, ett europe-\r\niskt samarbete osv. Jag undrar om inte kulturministern\r\nändå ser utmaningen i ett renodlat kvinnomuseum.\r\nDet vill jag inte sätta i polemik mot den självklara\r\nintegreringen.</pre><pre>Anf.  136  Kulturminister MARITA\r\nULVSKOG (s):\r\nHerr talman! Jag vill först vända mitt till Charlotta\r\nBjälkebring. Jag vill verkligen inte ställa detta mot de\r\nskildringar och guidningar som Charlotta Bjälkebring\r\nhar fått när hon varit runt på olika museer som har\r\ntagit ett klassperspektiv som utgångspunkt. De kvin-\r\nnor som har haft absolut svårast att få plats i historien,\r\ni vårt kulturarv, är de som förtryckts av både klass\r\noch kön. En och annan drottning finns det plats för på\r\nvåra museer, men de s.k. enkla kvinnorna är de som\r\nabsolut saknas. Jag tycker alltså definitivt inte om att\r\nställa de här sakerna mot varandra.\r\nDet finns museer som egentligen redan i dag fun-\r\ngerar litet grand som kvinnomuseer. Arbetets museum\r\ni Norrköping, som har fått ett särskilt nationellt tre-\r\nårigt uppdrag av regeringen, fungerar i mycket hög\r\ngrad som ett kvinnomuseum. Ändå finns också andra\r\naspekter med i deras verksamhet - inte minst\r\nklassperspektivet.\r\nMan kan naturligtvis ställa frågan, som Charlotta\r\nBjälkebring också gör: Räcker det att ge uppdrag åt\r\nRiksantikvarieämbetet och de centrala museerna? Det\r\nvet vi inte. Nu kommer vi att få en återkoppling från\r\ndem i fråga om det uppdrag vi har givit dem. Det är ju\r\nså nytt, det är så färskt. Det är första gången de har\r\nfått det här uppdraget. Det är möjligt att det räcker,\r\ndet är möjligt att det inte räcker. Det är möjligt att de\r\nmåste ha andra resurser, att vi måste kräva omfördel-\r\nningar och att vi, utifrån de svar vi får av dem, måste\r\nvidta åtgärder. I så fall kommer vi att göra det.\r\nSedan vill jag svara på Ewa Larssons frågor. Jag\r\nvill inte utesluta att det på ett eller annat sätt också\r\nkommer att växa fram renodlade kvinnomuseer av\r\nsamma typ som Arbetets museum eller av annat slag.\r\nDet är klart att det finns starka krav på ett sådant\r\nmuseum bland vissa grupper. Jag skulle verkligen inte\r\nmotsätta mig det. Jag tror inte att det är något som\r\nskulle vara till skada för integrationen. Men jag tror\r\natt det vore fel att bara reservera det kvinnliga kultur-\r\narvet för specialmuseer.</pre><pre>Anf.  137  CHARLOTTA L\r\nBJÄLKEBRING (v):\r\nHerr talman! Kulturministern och jag är överens\r\nom att könsperspektivet måste integreras på alla mu-\r\nseer. Vi är också överens om att klass och kön inte\r\nskall ställas mot varandra. Det är väldigt bra att kul-\r\nturministern säger det.\r\nSkillnaden är att jag redan nu skulle vilja ställa\r\nsärskilda resurser till förfogande på museiområdet för\r\natt klara ut det här.\r\nOm vi går tillbaka till målen på museiområdet fin-\r\nner vi att det att det sägs att museerna tillsammans\r\nskall utveckla och förmedla kunskaper om och upple-\r\nvelser av kulturarvet samt härigenom ge ett perspektiv\r\npå samhällsutvecklingen. Jag skulle som exempel\r\nvilja tala om hur man har gjort på utbildningsområdet.\r\nHäromveckan läste jag Utbildningsdepartementets\r\nproposition 1996/97:141 Högskolans ledning, läran-\r\nde och organisation. Där tycker jag att man på ett\r\nkonstruktivt sätt tar tag i jämställdheten och sam-\r\nhällsutvecklingen. Det står så här: \"Samtliga universi-\r\ntetet och vissa statliga och enskilda högskolor skall\r\nges mål avseende könsfördelningen bland nyrekryte-\r\nrade professorer.\"\r\nVidare sägs det att medel skall reserveras inom lä-\r\nrosätets anslag för forskning och forskarutbilding. De\r\nhär medlen bör enbart användas för kostnader för\r\nytterligare nyanställningar av professorer av under-\r\nordnat kön.\r\nPå liknande sätt skulle man kunna göra på mu-\r\nseiområdet, ja, för den delen inom hela kultursektorn.\r\nJag tror att man inom kultursektorn behöver en sådan\r\nhär särskild satsning. Ett kvinnohistoriskt museum\r\nskulle, precis som ministern tidigare har sagt, kunna\r\nbli vad Operan eller Dramaten är för den sceniska\r\nkonsten i landet. Jag ser alltså ett kvinnohistoriskt\r\nmuseum i det perspektivet. Det blir en motor för att\r\nsedan integrera det här i verksamheten på landets\r\növriga museer.\r\nEtt museum är ju en plats där historien skall tolkas\r\noch gestaltas. Det har också blivit alltmer uppenbart\r\natt museerna varit en spegel av historien; detta sett\r\nmed mansögon. Det är vi också överens om. Men i\r\nfråga om forskningen ser man i ökad utsträckning en\r\nskillnad mellan mäns och kvinnors situation. Inom\r\nden historiska forskningen kallas kvinnors historia för\r\nden glömda eller den osynliga historien. Inom forsk-\r\nningen har man nu börjat intensifiera detta arbete och\r\ndet är en ständig utveckling.\r\nVad tänker ministern göra för att även på våra mu-\r\nseer intensifiera kunskapen om kvinnoforskning?\r\nKulturarvet måste ju också speglas på ett rättvist sätt\r\npå våra museer.</pre><pre>Anf.  138  EWA LARSSON (mp):\r\nHerr talman! Jag trodde nog att kulturministern\r\nskulle ta upp just Arbetets museum, som jag tycker\r\nhar haft mycket fina utställningar. Jag delar uppfatt-\r\nningen att det är bra att det finns ett museum som har\r\nlyckats så bra. Men det är ett museum. Nu talar vi om\r\nintegrering beträffande alla museer i Sverige. Det\r\nfinns ju många museer i vårt land. Jag talar om ett\r\nnationellt ansvar, om att frågan lyfts upp till den ni-\r\nvån. Det är det viktiga för mig. Om inte så sker tror\r\njag att det blir svårt att klara av vad vi är så överens\r\nom, nämligen integreringen.\r\nJag tror att vi måste visa på en samlad kraft. De\r\nsom vill göra något, men som inte riktigt vet hur och\r\nvar de skall söka, skall kunna få hjälp med integre-\r\nringen. Det är ett nationellt ansvar. Kulturministern\r\nundrar om vi skall ha ett museum bara med kvinnans\r\nhistoria. Jag tycker att vi skall ha ett museum som inte\r\nbara visar kvinnans historia utan som också visar\r\nkvinnans framtid. Då blir det ännu mera spännande.\r\nDet här är ju fantastiskt spännande. Vi skulle bli först\r\ni världen om att ha ett så renodlat museum.\r\nJag tänker alltså inte bara på kvinnan som moder\r\neller på kvinnan i arbetet eller som ledare, t.ex. en\r\ndrottning. Vi har ju haft andra kvinnliga ledare, ex-\r\nempelvis kvinnliga författare. Jag tänker då inte bara\r\npå Selma Lagerlöf, Elin Wägner eller Ellen Key, utan\r\njag tänker på hela rörelser. Dessutom tänker jag på\r\nhur det var ännu längre tillbaka i tiden. Men, som\r\nsagt, det handlar också om framtiden. Det finns en\r\noerhörd potential i detta. Jag tror att det här skulle\r\nbetyda mycket för unga kvinnor i Sverige.</pre><pre>Anf.  139  Kulturminister MARITA\r\nULVSKOG (s):\r\nHerr talman! Jag måste upprepa vad jag tidigare\r\nsagt. Möjligen kan man säga att det som nu sker bor-\r\nde ha skett för länge sedan, så att vi omedelbart hade\r\nvetat exakt vilka åtgärder som borde sättas in, vilka\r\nomfördelningar eller nytillskott som borde komma till\r\nstånd för att kvinnorna och kvinnohistorien skall få\r\nden plats som det tidigare inte funnits möjligheter att\r\ninta.\r\nNu befinner vi oss i det läget att vi som en följd av\r\nden kulturproposition som antogs av riksdagen strax\r\nföre jul lagt ut ett antal uppdrag på centrala museer\r\noch centrala myndigheter. Vi har även tagit med den\r\nkvinnohistoriska aspekten när det gäller fördelningen\r\nav stödenheter till de regionala museerna. Dessutom\r\nhar ett nationellt uppdrag getts till Arbetets museum,\r\nsom i praktiken i betydande grad har kommit att fun-\r\ngera som ett kvinnohistoriskt museum. Jag vill avvak-\r\nta en del för att se vad detta kan ge innan jag är be-\r\nredd att komma med förslag som vi sedan eventuellt\r\nkan fatta beslut om.\r\nÅterigen: Jag tycker inte heller att konstlade kon-\r\nflikter skall skapas, om det så småningom skulle visa\r\nsig vara framkomligt och lämpligt att skapa ett kvin-\r\nnohistoriskt museum som enbart sysslar med vad som\r\nhär har nämnts. Jag tycker att det vore fel att se mot-\r\nsättningar i stället för att se möjligheter till utveckling,\r\nsamarbete och ny kunskap.</pre><pre>Anf.  140  CHARLOTTA L\r\nBJÄLKEBRING (v):\r\nHerr talman! Jag menar att vi inte har tid att vänta.\r\nVi har inte tid att avvakta.\r\nVi kan gå ett par år tillbaka och se till den kultur-\r\npolitiska debatten då. Det var faktiskt fem partier här i\r\nriksdagen som motionerade om ett nationellt kvinno-\r\nhistoriskt museum. Svaret blev att det var nödvändigt\r\natt invänta den kulturpolitiska propositionen, där det\r\nsäkert skulle komma något. Men så blev det inte.\r\nBeträffande den kulturpolitiska propositionen sade\r\nvi: Nu är det hög tid att också kulturarvssektorn tar\r\nfrågor om kön och jämställdhet på allvar. Jag tycker\r\natt det nu är dags för det.\r\nJag tycker inte att det regleringsbrev räcker som\r\nkulturministern har hänvisat till. Det är inte kraftfullt\r\nnog. Här klumpas på något vis kön ihop med annat.\r\nMan kräver inte en könsuppdelad statistik. Man krä-\r\nver inte \"mainstreamad\" utställningsverksamhet. Man\r\ntillför inga nya resurser. Dessutom tror inte ministern\r\nriktigt att vi skall ha en institution. Ministern talar om\r\natt avvakta, att vänta. Hon använder ordet eventuellt\r\noch hon vill inte nu säga nej, vilket jag är tacksam för.\r\nEn sak är i alla fall säker, nämligen att Vänster-\r\npartiet kommer att fortsätta att arbeta för ett nationellt\r\nkvinnohistoriskt museum.</pre><pre>Anf.  141  Kulturminister MARITA\r\nULVSKOG (s):\r\nHerr talman! Charlotta Bjälkebring refererar den\r\ndebatt som har varit. Men uppmaningen att museerna\r\noch kultursektorn på allvar måste ge sig in i frågorna\r\nom könsperspektiv och jämställdhet har vi i allra\r\nhögsta grad tagit fasta på också i kulturpropositionen.\r\nDe förslag som finns där handlar om väldigt mycket\r\nmera än om ett regleringsbrev till de centrala museer-\r\nna, vilket i och för sig är viktigt.</pre><pre>Överläggningen var härmed avslutad.</pre><pre>12 §  Svar på interpellation 1996/97:281 om\r\nPartnerskap för fred</pre><pre>Anf.  142  Försvarsminister BJÖRN VON\r\nSYDOW (s):\r\nHerr talman! Jan Jennehag har frågat mig om jag\r\ndelar hans farhågor vad gäller svårigheterna att upp-\r\nrätthålla strikt militär alliansfrihet i ett läge med ökad\r\ninteroperabilitet. Vilka åtgärder avser jag i så fall att\r\nvidta för att undanröja risken för att den militära alli-\r\nansfriheten blir ifrågasatt? Vidare har Jennehag fråga\r\nom jag är beredd att vidta åtgärder för att stärka det\r\ndemokratiska inflytandet när det gäller Sveriges sam-\r\narbete inom Partnerskap för fred, PFF.\r\nPFF har på kort tid utvecklats till ett omfattande\r\noch värdefullt samarbete för säkerhet i Europa. Det\r\nförstärks nu ytterligare genom det euro-atlantiska\r\npartnerskapsrådet, EAPC, som etablerades den 30 maj\r\ni år. PFF-samarbetet syftar till att öka vår egen och\r\nandras förmåga att delta i internationella fredsfräm-\r\njande insatser, till att förbättra räddningstjänsten,\r\neffektivisera civilt försvar och förbättra den demokra-\r\ntiska kontrollen av försvarssektorn. Det svenska del-\r\ntagandet i PFF har geografiskt koncentrerats till sam-\r\narbetet i Östersjöområdet, där det bidrar till att skapa\r\nförtroende mellan länder.\r\nAlltsedan Sverige gick med i PFF har ett huvud-\r\nmål för oss varit att förbättra säkerheten och effektivi-\r\nteten i fredsbevarande operationer. Bättre samverkan,\r\ns.k. interoperabilitet, har därmed varit ett nyckelbe-\r\ngrepp. Detta betonades särskilt i regeringens skrivelse\r\ntill riksdagen i mars 1994 om deltagande i PFF (skr.\r\n1993/94:207). Interoperabilitet innebär så grundläg-\r\ngande saker som att kunna kommunicera med varand-\r\nra, ha gemensamma rutiner och samarbetsformer. Inte\r\nminst har det svenska engagemanget i f.d. Jugoslavien\r\nunderstrukit PFF-samarbetets stora vikt för att öka vår\r\nsamverkansförmåga med andra länder vad gäller\r\nkrishantering.\r\nFör att Sverige i största möjliga utsträckning skall\r\nkunna bidra till fred och säkerhet i omvärlden på ett\r\nsäkert och effektivt sätt behöver vi en god samver-\r\nkansförmåga. Vårt internationella engagemang sker\r\nmed den militära alliansfriheten som grund. Freds-\r\nfrämjande och humanitär verksamhet är numera en\r\nhuvuduppgift för totalförsvaret. I 1996 års försvars-\r\nbeslut framhöll såväl regeringen som det sammansatta\r\nutrikes- och försvarsutskottet att Sverige aktivt bör\r\nverka för att vidareutveckla interoperabiliteten inom\r\nramen för PFF (prop. 1996/97:4, s. 87; bet.\r\n1996/97:UFöU1, s. 58-59).\r\nI försvarsbeslutet understryks också betydelsen av\r\natt myndigheterna och industrin ökar det internatio-\r\nnella samarbete ti syfte att trygga en framtid försörj-\r\nning med försvarsmateriel. Kravet på en ökad an-\r\npassningsförmåga hos Försvarsmakten och den mins-\r\nkade marknaden för försvarsindustrin ställer krav på\r\nett ökat internationellt försvarsmaterielsamarbete.\r\nDetta får konsekvenser för materielsystemens stan-\r\ndardisering och interoperabilitet.\r\nFörsvarsmakten utreder nu på uppdrag av rege-\r\nringen behovet av interoperabilitet. Utgångspunkten\r\nför arbetet är de erfarenheter som Sverige har av\r\nfredsfrämjande och humanitär verksamhet. Uppdraget\r\nskall redovisas den 1 oktober 1997 och omfatta även\r\nnya svenska samverkansmål inom ramen för PFF.\r\nRegeringen kommer sedan att ta ställning till hur\r\nsamverkansförmågan skall utvecklas i framtiden.\r\nGrundläggande för PFF-samarbetet är att varje stat\r\nsjälv bestämmer inom vilka områden och på vilket\r\nsätt den är beredd att samarbeta. Sveriges inriktning\r\nframgår av det s.k. presentationsdokumentet (9 maj\r\n1994). Dokumentet bygger på tidigare nämnda skri-\r\nvelsen till riksdagen från 1994 i vilken den dåvarande\r\nregeringen anmälde frågan om svenskt PFF-\r\ndeltagande. Svensk medverkan i PFF fick då ett brett\r\nstöd i riksdagen. Alltsedan dess har de övergripande\r\nmålen för svenskt deltagande legat fast. Regeringen\r\nutvecklade i 1996 års försvarsbeslut sin syn på PFF. I\r\ntisdags informerade regeringen riksdagen särskilt om\r\nden pågående fördjupningen av PFF-samarbetet,\r\ninklusive EAPC.\r\nRegeringen godkänner årligen ett part-\r\nnerskapsprogram, som Sverige och NATO gemen-\r\nsamt utarbetat. Programmet ligger till grund för det\r\nsvenska deltagandet i PFF under en treårsperiod. Jag\r\nkan nämna att regeringen i dag vid sitt sammanträde\r\nantog ett program som gäller för det kommande året.\r\nMyndigheternas medverkan styrs genom särskilda\r\nregeringsbeslut och för Försvarsmaktens del genom\r\nregleringsbrev. Förra veckan beslutade regeringen om\r\nändringar i Försvarsmaktens regleringsbrev i syfte att\r\nförtydliga handlingsreglerna och säkerställa styrning-\r\nen av PFF-deltagandet. Försvarsmakten skall varje år,\r\ni samband med förberedandet av Sveriges IPP, lämna\r\nregeringen ett förslag beträffande planering, deltagan-\r\nde i och värdskap för PFF-övningar. Försvarsmakten\r\nlämnar därefter kvartalsvis och efter planeringskonfe-\r\nrenser information till Regeringskansliet beträffande\r\nde övningar i vilka man deltar med militära enheter.\r\nLöpande information om det svenska deltagandet\r\nfinns tillgänglig för allmänheten i form av offentliga\r\nhandlingar i Regeringskansliet.\r\nRegeringen avser att redovisa PFF-engagemanget,\r\ninklusive interoperabilitetsfrågan, för riksdagen i höst.\r\nMot denna bakgrund anser jag att den ökade in-\r\nteroperabiliteten avseende fredsfrämjande och hu-\r\nmanitär verksamhet på intet sätt strider mot Sveriges\r\nmilitära alliansfrihet. Tvärtom så stärker samarbete i\r\nPFF, inklusive samverkan kring ökad interoperabili-\r\ntet, trovärdigheten i vårt fredsfrämjande engagemang.\r\nVidare menar jag att de av mig redovisade åtgärderna\r\nsäkerställer det demokratiska inflytandet över Sveri-\r\nges samarbete inom PFF.</pre><pre>Anf.  143  JAN JENNEHAG (v):\r\nHerr talman! Jag tackar försvarsministern för sva-\r\nret på min interpellation. Att svaret kommer dagen\r\ninnan stora delar av svenska folket skall fira den\r\nsvenska nationens självständighet tolkar jag inte i\r\nnågon särskild riktning. Men ibland ser slumpen ut\r\nsom en tanke.\r\nSvaret uttrycker säkert väl regeringens uppfatt-\r\nning. Låt oss se vad det innehåller.\r\nFörsvarsministern ser inga svårigheter att upprätt-\r\nhålla strikt militär alliansfrihet i ett läge med ökad\r\ninteroperabilitet. Det gör mig bekymrad. Jag lämnar\r\nhelt frågan om NATO:s karaktär, dess förändring och\r\nUSA:s totala dominans inom systemet.\r\nJag förstår naturligtvis nyttan av att kunna sam-\r\nverka. Men det innebär inte att jag inte ser problem,\r\nsåväl praktiska som principiella.\r\nLåt oss först ta de praktiska problemen. Varje\r\nsamverkan innebär ett mått av beroende. Detta bero-\r\nende kan vara acceptabelt, inkalkylerat, och mot den\r\nbakgrunden en del i ett skeende som man är beredd\r\natt ta olägenheterna med.\r\nMen någonstans går också en gräns där beroendet\r\nfår så negativ inverkan för vår framtida möjlighet att\r\nagera självständigt att vi måste väga in detta på annat\r\nsätt än vad som hittills har skett. Jag tycker inte att vi\r\nhar gjort det. Utvärderingen av det första skedet i\r\nplaneringsprocessen har inte väckt någon större debatt\r\ni samhället. Det kan möjligen bero på oss själva - vi\r\nsom sysslar med sådana frågor. Men jag tror att det\r\nockså är en del av regeringens ansvar. Om man skall\r\nvara riktigt illivillig är det möjligen en del av rege-\r\nringens plan att inte snacka så mycket om den här\r\nfrågan. \"Det ordnar sig nog säkert.\"\r\nDe praktiska förutsättningarna för att delta i ett\r\nsamverkansskeende som knyter vapensystem, kom-\r\nmunikationsmedel och - låt oss sammanfatta det med\r\nkultur - språket, sättet att agera, innebär i dag en\r\nensidig anpassning till NATO-standard.\r\nJag tror inte att det förhåller sig annorlunda i nå-\r\ngot sammanhang där en stark part agerar tillsammans\r\nmed en svagare part - svagare i meningen att man har\r\nmindre ekonomiska resurser och är splittrad mot en\r\nmer enhetligt uppträdande förhandlingspart.\r\nVi kan fundera på vart den tekniska utvecklingen\r\nbär. Vilka möjligheter har en stark part att diktera\r\nvillkoren? I vilket läge kommer den parten att utnyttja\r\ndetta?\r\nVilka uppgifter är traditionella FN-uppgifter, som\r\nSverige har ställt upp på, och vilka uppgifter liknar\r\ntill karaktären Gulfkriget? Hur ser utvecklingen för\r\nden praktiska delen av samarbetet ut? Det vill jag ha\r\nytterligare belyst.</pre><pre>Anf.  144  ANDERS SVÄRD (c):\r\nHerr talman! I 1996 års försvarsbeslut slås det fast\r\natt deltagande i internationell fredsfrämjande och\r\nhumanitär verksamhet är en av totalförsvarets fyra\r\nhuvuduppgifter. En grundförutsättning för vårt delta-\r\ngande är att FN eller OSSE står för mandatet.\r\nMen för att man på ett meningsfullt sätt skall kun-\r\nna medverka i dessa missioner krävs givetvis att vi\r\nockså deltar i övningar. Samverkan mellan många\r\nolika länder rymmer många svårigheter, främst på\r\nledningsområdet. Övningar krävs för att bl.a. öka\r\ninteroperabilitetsförmågan.\r\nFrån Centerns sida ser vi inte ett deltagande i PFF-\r\növningar som någon glidning i vår militära alliansfri-\r\nhet, som syftar till att vi skall kunna vara neutrala i\r\nhändelse av krig i vårt närområde. Som bekant deltar\r\nockså Ryssland i olika PFF-arrangemang. USA, Sve-\r\nrige, Ryssland och en rad andra länder samverkar\r\ndessutom i Bosnien under NATO-ledning - dock med\r\nFN-mandat.\r\nDen militära alliansfriheten ligger fast, men det får\r\ninte hindra oss från att aktivt och offensivt delta i\r\ninternationella insatser i fredens tjänst. I de konkreta\r\nfallen väljer vi själva om vi vill delta eller ej, eftersom\r\nvi inte skall gå in i några förhandsförpliktelser.\r\nSlutligen är det bra att regeringen planerar att re-\r\ndovisa PFF-arrangemanget och interoperabilitetsfrå-\r\ngan för riksdagen i höst. Största möjliga öppenhet är\r\nav värde i dessa frågor. Så skapas bäst förutsättningar\r\nför en meningsfull debatt.</pre><pre>Anf.  145  HENRIK LANDERHOLM (m):\r\nHerr talman! Det faktum att Sverige är militärt al-\r\nliansfritt kan ingen ifrågasätta. Så länge Sverige inte\r\när medlem i NATO, kommer det att förbli så. Någon\r\nglidning i det hänseendet, som Jan Jennehag påtalar i\r\nsin interpellation, är inte möjlig. Antingen är vi med-\r\nlemmar och omfattas av rättigheter och skyldigheter i\r\nenlighet med Washingtonfördragets artikel 5, eller så\r\när vi inte det.\r\nJag tror att den här frågan kan söka sin grund i den\r\ndiskussion kring alliansfrihetens och neutralitetspoli-\r\ntikens trovärdighet som många politiker laborerade\r\nmed under det kalla kriget. Frågan gällde då om alli-\r\nansfriheten och neutralitetspolitiken var trovärdiga i\r\nförhållande till de båda pakterna - i verkligheten\r\navsågs förhållandet till Sovjetunionen. Frågan var till\r\nen del konstlad, eftersom alla, Sovjetunionen inbegri-\r\npet, visste att Sverige hörde till väst och byggde sin\r\nmilitära reservplanering på hoppet om hjälp från väst.\r\nDwight Eisenhowers uttalande i det amerikanska\r\nnationella säkerhetsrådet 1960 visade att Sverige hade\r\nrätt i sina förhoppningar. Vi hade fått hjälp, och väl\r\nvar det.\r\nOm än diskussionen om alliansfrihetens trovärdig-\r\nhet hade någon relevans i det kalla krigets värld, så\r\nhar den helt förlorat sin betydelse i dagens säkerhets-\r\npolitiska situation. Vi är militärt alliansfria så länge vi\r\ninte är medlemmar i någon militär allians.\r\nJag tror att anledningen till att den här frågan rö-\r\nner sådan uppmärksamhet och uppammar sådant\r\nengagemang i många partier och även hos regeringen\r\n- senast hos Lena Hjelm-Wallén i tisdags - är att man\r\ngör en felaktig värdering av den militära alliansfrihe-\r\ntens betydelse i dagens värld. Den betyder inget annat\r\nän icke-medlemskap, alltså frånvaro av givna och\r\nmottagna säkerhetsgarantier. I övrigt gör vi vad vi\r\nsjälva vill.\r\nSom grund för vår säkerhetspolitik betyder alli-\r\nansfriheten allt mindre - tycka vad man vill om det.\r\nSverige har redan sagt ja till NATO som ryggrad i\r\nden europeiska säkerhetsordningen och i alla praktis-\r\nka hänseenden. Det står oss fritt att samarbeta på det\r\nsätt som gynnar Sveriges intressen. I stället för att\r\nföra en debatt om den negation som den militära alli-\r\nansfriheten är, borde vi fokusera debatten till Sveriges\r\nsäkerhetsintressen och hur vi bäst tillgodoser dem.\r\nDen militära alliansfriheten är inte död, men den\r\nbetyder allt mindre. Den är en allt mindre heltäckande\r\ndefinition av vår säkerhetspolitik. Våra ambitioner\r\nuttrycks i stället på en mängd andra sätt, varav de\r\nflesta helst saknar rötter i denna alliansfrihet. PFF är\r\nett sätt på vilket våra ambitioner uttrycks, och med-\r\nlemskap i det euro-atlantiska partnerskapsrådet är ett\r\nannat. Interoperabiliteten är ett medel som stärker\r\nbåde det svenska försvarets förmåga att delta i freds-\r\nbevarande operationer och förmågan att samverka på\r\nsvensk mark i händelse att ett vänligt sinnat land\r\nskulle vilja ge oss det biståndet.\r\nDen demokratiska aspekt som Jan Jennehag tar\r\nupp förtjänar alltid att diskuteras, och det skall han ha\r\nheder av. Men från Vänsterpartiets sida handlar det\r\nhär främst om att försöka sätta käppar i hjulet för en\r\nprocess som ligger väl inom det beslut som riksdagen\r\nredan fattat.\r\nFörsvarsministerns interpellationssvar var tekniskt\r\nklargörande och i det hänseendet utmärkt. Men jag\r\nskulle ändå vilja fråga försvarsministern om han delar\r\nmin syn på alliansfrihetens minskade betydelse. Eller\r\nansluter han sig till Jan Jennhags mer metafysiska\r\nhållning? Menar försvarsministern att alliansfriheten\r\ninnefattar något mer än just avsaknaden av allians-\r\nförpliktelser? Det klargörandet skulle kammaren ha\r\nnytta av.</pre><pre>Anf.  146  Försvarsminister BJÖRN VON\r\nSYDOW (s):\r\nHerr talman! Jan Jennehags frågeställning i hans\r\nkommentar till mitt interpellationssvar saknade\r\negentligen ett konkret slut. Han frågade vilka praktis-\r\nka uppgifter det handlar om. Jag har i interpellations-\r\nsvaret sagt att det är en fråga som belyses av Försvar-\r\nsmakten. Vi kommer att få en rapport av Högkvarteret\r\nmed utgångspunkt i PFF-engagemang och i de för-\r\nsvarsindustriella problemställningarna.\r\nEn fråga som jag skulle vilja ställa är: Vilka\r\nfredsbevarande och humanitära insatser skall vi avstå\r\nifrån i dagens värld, på grund av att vi - trots att vi av\r\ndet internationella samfundet blivit erbjudna ja upp-\r\nfordrade att delta - icke själva kan eller vågar skicka\r\nvare sig humanitär eller militär personal, eftersom vi\r\ninte är säkra på vår förmåga att genomföra komplexa\r\noperationer? Vilka operationer skall vi avstå ifrån\r\ndärför att vi inte är rustade och inte förmår genomföra\r\nnågon samverkan? Den frågan får vi icke något svar\r\npå av interpellanten eller av kritikerna till PFF-\r\növningarna.\r\nDet finns ingenting som talar för att vi behöver\r\neller är skyldiga att ändra våra egna kommunikations-\r\nsystem. Men hur skall en svensk bataljonschef på\r\nmarken i Bosnien kunna kommunicera med stab eller\r\nhumanitära organisationer om kommandospråket är\r\nengelska, om teleutrustningen är länkad till satelliter\r\nsom ingår i NATO-systemet? Vilken tidsutdräkt skall\r\nen svensk bataljonschef behöva riskera innan hans\r\nmeddelanden når högre staber?\r\nKan vi få svar på sådana frågor - kanske inte i dag\r\nmen den dag det blir tillfälle att diskutera Försvar-\r\nsmaktens redovisning av dessa frågor. Jag har inga\r\nsvar för dagen, utan jag väntar och är beredd på en\r\nöppen diskussion. Men jag tycker att den skall vara\r\nkonkret.\r\nJag är glad över att Anders Svärd å sitt partis väg-\r\nnar ställer sig bakom både PFF-engagemanget i dess\r\nhelhet och regeringens tillämpning. Jag har försökt\r\nslipa de metoder som vi använder för att skapa maxi-\r\nmal klarhet och möjlighet till insyn i PFF-\r\nengagemanget. Som utrikesministern sade kommer vi\r\natt till riksdagen i höst redovisa både vilka erfarenhe-\r\nterna har varit och formerna för den kommande PFF-\r\nverksamheten.</pre><pre>Anf.  147  JAN JENNEHAG (v):\r\nHerr talman! Försvarsministern frågar: Vilka en-\r\ngagemang skall vi avstå från? Det är omöjligt att\r\nsvara på. Det är den konkreta situationen som avgör\r\ndet. Jag utgår från att Sverige kommer att ställa upp i\r\nde förpliktelser som vi har åtagit oss enligt FN-\r\nstadgan.\r\nDet är inte interoperabilitetens nytta som jag ifrå-\r\ngasätter. Jag vill att vi skall granska den andra sidan\r\nav myntet, för det finns en sådan. Om vi skall kunna\r\nväga fördelarna mot nackdelarna kan vi inte bara\r\nstanna vid att diskutera fördelarna. Inte heller jag har\r\nnågot enkelt svar på detta. Jag ville i den här interpel-\r\nlationen lyfta frågan för att se om regeringen har\r\nfunderat kring detta. Tills vidare har Försvarsmakten i\r\nuppgift att utreda frågan. Därmed får jag väl låta den\r\ndelen ligga tills vidare.\r\nNär det sedan gäller den principiella delen, som\r\njag inte tog upp i mitt anförande, är det alldeles klart\r\natt oavsett vad försvarsministern och regeringen -\r\neller för all del jag, Anders Svärd eller Henrik Lan-\r\nderholm - deklarerar, tolkar omvärlden våra hand-\r\nlingar i viss riktning. Vänsterpartiet tolkar det på ett\r\nsätt. General Gunnar Rolland i Norge tolkar det på sitt\r\nsätt. Jag påstår inte att vi kan ta ansvar för hur om-\r\nvärlden reagerar. Men det är ändå ett tecken på att\r\ndetta inte är oproblematiskt. Alliansfriheten kan alltså\r\nifrågasättas från flera håll. Detta måste vi naturligtvis\r\nbeakta när vi fortsättningsvis analyserar problemet.\r\nI fråga om det demokratiska inflytandet tolkar jag\r\nförsvarsministerns svar som en insikt om problemets\r\nkaraktär. Det är klart att tydliga regleringsbrev är\r\nviktiga i en demokratisk process, även om det mer\r\nindirekt är en demokratifråga. Men självklart välkom-\r\nnar jag den typen av klarlägganden från försvarsmi-\r\nnistern.\r\nJag noterar att det kommer en skrivelse i höst som\r\nockså förhoppningsvis tar upp det här problemet. Men\r\nvi har ändå ett behov av den demokratiska processen i\r\nlandet för att hålla bevakning på dessa frågor och för\r\natt stimulera debatten. Nu uppfattar jag att det börjar\r\nhända någonting i dessa frågor. Det välkomnar jag.\r\nJag tror att det på sikt kommer att öka medveten-\r\nheten i den här frågan hos den någorlunda politiskt\r\nintresserade allmänheten. Jag tycker att den hittills har\r\nvarit för litet uppmärksammad. Men det är en annan\r\nsak.\r\nNär det gäller interoperabiliteten som praktiskt\r\noch principiellt problem konstaterar jag att försvars-\r\nministern ser fördelarna i ett sådant samarbete. Men\r\ndet finns också nackdelar. Det är dem jag vill att vi på\r\nett annat sätt än hittills skall diskutera.</pre><pre>Anf.  148  ANDERS SVÄRD (c):\r\nHerr talman! Jan Jennehag talar om att det är en\r\nrisk med att medverka i internationella fredsfrämjande\r\nhumanitära insatser. Det kan leda till tolkningar som\r\ngår ut på att vi glider i frågan om militär alliansfrihet.\r\nDet är säkert riktigt att den risken finns. Jan Jennehag\r\nvisar med att ta upp frågan på det här sättet att det\r\nfinns anledning att fundera. Men man måste ändå\r\nbestämma sig för vad som är viktigt.\r\nFaktum är att vi har bestämt oss för att vara med.\r\nSkälen till det är tunga, nämligen den goda effekten\r\nav internationell samverkan i den här typen av verk-\r\nsamhet. Vi får väl öka trycket i informationsverksam-\r\nheten så att det åtminstone inte på den grunden behö-\r\nver uppstå en sådan här typ av missförstånd.\r\nOm man inte vill tro att det är goda avsikter och\r\natt det inte finns någon medveten glidning är det klart\r\natt ingenting hjälper. Men om man vill förstå vad\r\ndetta betyder för freden i vår omvärld och för våra\r\nmöjligheter att som nation medverka till den menar\r\njag att man får jobba mer med information och dis-\r\nkussion för att undanröja riskerna för missförstånd.</pre><pre>Anf.  149  HENRIK LANDERHOLM (m):\r\nHerr talman! Jag fick inget svar och inga kommen-\r\ntarer vare sig från försvarsministern eller från Jan\r\nJennehag på mina synpunkter. Jan Jennehag kommen-\r\nterade bl.a. inte den del av mitt inlägg som avsåg\r\nalliansfrihetens trovärdighet. Jag vet inte riktigt hur\r\nman skall tolka det.\r\nFör mig är det en självklarhet att alliansfrihetens\r\ngenerella trovärdighet är en utagerad fråga. Sverige är\r\nmedlem i en moralisk, politisk och ekonomisk allians\r\nsedan den 1 januari 1995. Vår alliansfrihet gäller ett\r\nstrikt militärt förhållande och utanförskap i förhållan-\r\nde till den militära allians som finns.\r\nDärmed tolkar jag Vänsterpartiets hållning snarare\r\nsom en generell isolationism. Det är ganska anmärk-\r\nningsvärt att se att Vänsterpartiet, som åtminstone\r\ntidigare i högtidstalen stått på den internationella\r\nsolidaritetens sida, i valet av metoder för att förverk-\r\nliga denna internationella solidaritet säger nej till\r\nmedlemskap i Partnerskap för fred och ställer sig\r\nytterligt tveksamt till alla de ingående komponenter-\r\nna.\r\nVisst kan man när det gäller interoperabiliteten i\r\nett mycket teoretiskt perspektiv ha förståelse för Jan\r\nJennehags synpunkter på ökat beroende. Men detta\r\nberoende måste vägas mot fördelarna. På samma sätt\r\nhar den finske socialdemokratiske statsministern Paa-\r\nvo Lipponen och den finska försvarsmaktens kom-\r\nmendör Gustav Hägglund pekat på interoperabilite-\r\ntens centrala betydelse för det finska försvaret.\r\nDe argumenten håller också för det svenska för-\r\nsvaret. Det ökar vår förmåga att delta i fredsbevaran-\r\nde operationer, och det ökar våra möjligheter att ta\r\nemot hjälp om vi skulle behöva det. Menar Jan Jen-\r\nnehag verkligen att Sveriges säkerhet och den inter-\r\nnationella solidariteten skulle gynnas om Sverige\r\nlämnade samarbetet inom ramen för Partnerskap för\r\nfred?</pre><pre>Anf.  150  Försvarsminister BJÖRN VON\r\nSYDOW (s):\r\nHerr talman! Jag tycker att debatten skapar klarhet\r\ni att vi har anledning återkomma när en principiellt\r\ninriktad analys och diskussion skett kring frågeställ-\r\nningarna nytta, möjlig nytta och möjliga nackdelar\r\nmed en ökad eller ändrad interoperabilitet. Jag är\r\nockså tacksam för de påpekanden som har gjorts om\r\natt riksdag, regering och allmänhet kan och bör få en\r\nökad möjlighet till insyn och kunskap om förloppen\r\nkring Partnerskap för fred.\r\nHenrik Landerholm klagade över att jag inte hade\r\ngjort någon referens till hans inlägg. Jag vill gärna ta\r\ntill vara möjligheten att göra det. Han tar upp frågan\r\nom vår alliansfrihet i ett principiellt perspektiv. Min\r\nuppfattning liksom regeringens uppfattning är att\r\nalliansfriheten tjänar vår trygghet och vår fred och\r\nfrihet på bästa sätt. Vi kan också genom den lämna ett\r\nbetydelsefullt bidrag till säkerheten i Europa.\r\nVi får uppmaningar inte minst från NATO-länder\r\nom det värdefulla i att ett militärt alliansfritt land som\r\nSverige deltar i PFF och därmed visar att det är ett\r\nalleuropeiskt samarbete. Att ett alliansfritt land med\r\nett betydande totalförsvar - för det har vi, både mili-\r\ntärt och civilt - är i stånd att kunna erbjuda sig att\r\nvara med i mycket besvärliga fredsoperationer är en\r\ntillgång.\r\nDet är faktiskt så att Sveriges totalförsvar är en\r\ntillgång i hela Europas säkerhetsstruktur, inte minst\r\ndärför att vi är ett alliansfritt land. Min uppfattning är\r\natt vi lämnar ett betydelsefullt bidrag till vår egen\r\nsäkerhet, trygghet, fred och frihet genom vår allians-\r\nfrihet. Genom att vi också deltar på den grundvalen i\r\növningar och i verkliga missioner av det slag som i\r\nBosnien och också i Makedonien lämnar vi ett bety-\r\ndelsefullt bidrag till en struktur för vilken jag skulle\r\nvilja använda begreppet kollektiv säkerhet i Europa.\r\nDet finns en mängd aktörer som har olika relatio-\r\nner till varandra och som därigenom ökar möjlighe-\r\nterna att hitta den rätta och bästa möjliga lösningen på\r\nett uppkommet problem. Detta problem är Europa\r\nbehäftat med och kommer antagligen att vara det\r\nunder den period då det före detta Sovjetväldet ge-\r\nnomgår en, som jag tror, mycket lång period av om-\r\nstöpning. I det stora hela har denna omstöpning varit\r\nfredlig och gått i demokratisk riktning, men den är\r\nändå kantad av kriser och katastrofer.\r\nDet är i denna situation som behovet finns av in-\r\nsatser från ett land med ett totalförsvar som vårt. Vår\r\nverksamhet i PFF syftar till att vi i Sverige skall kun-\r\nna göra den insatsen, både för vårt eget samvetes skull\r\noch för att kunna hjälpa andra vid kriser och katastro-\r\nfer.</pre><pre>Anf.  151  JAN JENNEHAG (v):\r\nHerr talman! Att jag inte svarade på Henrik Lan-\r\nderholms frågor var ett uttryck för att jag hade inter-\r\npellerat till försvarsministern och i första hand ansåg\r\nmig sysselsatt med hans inlägg. Men jag kan säga till\r\nHenrik Landerholm att begreppet militär alliansfrihet\r\nför mig innebär mer än teknisk anslutning i form av\r\nfördrag eller avtal. Det är alldeles uppenbart att om-\r\nvärlden också uppfattar det så. Det gäller många, från\r\nmig själv till stora delar av den svenska allmänheten -\r\nför att inte tala om norska generaler.\r\nSyftet med min interpellation var att försöka få\r\nfram vilka avvägningar vi måste göra när vi granskar\r\nvåra åtaganden och vad vi praktiskt gör i de här\r\nstyckena. Jag tycker att försvarsministerns inlägg har\r\nvarit heltäckande, och jag begriper var regeringen står\r\nnågonstans. Det finns inga tveksamheter.\r\nDäremot vill jag fortfarande få ytterligare en\r\nkommentar från försvarsministern. Det gäller vilka\r\nandra vägar än de som försvarsministern har deklare-\r\nrat som vi skall gå för att få till stånd denna fördjupa-\r\nde analys. Försvarsministern har ju nämnt kommande\r\nskrivelser till riksdagen och striktare regleringsbrev.\r\nSådana är bra i sig, men det är inte detta som den\r\ndemokratiska processen gäller. NATO:s karaktär av\r\nverktyg för stormaktspolitik ligger naturligtvis som\r\nbakgrund till hela detta skeende. Det är inte möjligt\r\natt tänka sig Partnerskap för fred utan NATO:s roll.</pre><pre>Överläggningen var härmed avslutad.</pre><pre>13 §  Svar på interpellation 1996/97:348 om\r\nvärnpliktiga med invandrarbakgrund</pre><pre>Anf.  152  Försvarsminister BJÖRN VON\r\nSYDOW (s):\r\nHerr talman! Nikos Papadopoulos har frågat mig\r\ndels om vilka åtgärder jag avser att vidta för att ung-\r\ndomar med invandrarbakgrund skall få genomföra en\r\nlång grundutbildning och inte i första hand erbjudas\r\nfrisedel, dels vilka initiativ jag kan ta för att underlät-\r\nta integration av ungdomar med invandrarbakgrund\r\noch samtidigt ge dem samma möjligheter som övriga\r\nsvenska medborgare. Han har också frågat mig om jag\r\när beredd att vidta några åtgärder som förhindrar att\r\nungdomar med invandrarbakgrund får en negativ\r\nsärbehandling vid antagningsprövning och under sin\r\ntid som totalförsvarspliktiga.\r\nFrågorna är ställda mot bakgrund av samtal med\r\ntvå totalförsvarspliktiga vid Ing 1 i Södertälje som\r\nNikos Papadopoulos träffat under ett besök på för-\r\nbandet i april 1997.\r\nInledningsvis vill jag framhålla att det svenska\r\ntotalförsvaret skall vara så uppbyggt och organiserat\r\natt det är en angelägenhet för hela befolkningen. Det\r\när av stor betydelse att alla känner ansvar och efter\r\nförmåga medverkar till Sveriges försvar. Detta tillgo-\r\ndoses bäst genom ett system med plikttjänstgöring.\r\nGenom att pliktpersonalen representerar vitt skilda\r\nsamhällssektorer bidrar systemet dessutom till en\r\nkunskapsbredd och en stor allmän erfarenhet inom\r\nvårt totalförsvar. Vår svenska totalförsvarsplikt har\r\nockså avsevärd betydelse för försvarets förankring i\r\nsamhället.\r\nTotalförsvarsplikten omfattar alla boende i Sveri-\r\nge - såväl män som kvinnor - mellan 16 och 70 år.\r\nEndast svenska män mellan 19 och 47 år är dock\r\nskyldiga att fullgöra värnplikt.\r\nPå uppdrag av regeringen har Totalförsvarets\r\npliktverk i samråd med Försvarsmakten redovisat\r\nåtgärder som medför att totalförsvarspliktiga med\r\ninvandrarbakgrund på samma sätt som övriga total-\r\nförsvarspliktiga ges utbildning för uppgifter i det\r\nmilitära försvaret. Av det material som myndigheterna\r\ntagit fram drar man den slutsatsen att bristande moti-\r\nvation till att fullgöra värnplikt är huvudanledningen\r\ntill att procentuellt sett något färre ungdomar med\r\ninvandrarbakgrund fullgör värnplikt. En orsak till låg\r\nmotivation kan vara bristfällig kunskap om vårt total-\r\nförsvar.\r\nRegeringen har därför gett Totalförsvarets plikt-\r\nverk ett övergripande mål som innebär att myndighe-\r\nten skall ge de totalförsvarspliktiga information inför\r\nmönstringen och inskrivningen så att de känner sig\r\ndelaktiga i det svenska totalförsvaret.\r\nFörsvarsmakten har på uppdrag av regeringen re-\r\ndovisat vad myndigheten gör för att motverka rasism\r\noch främlingsfientlighet. Sedan några år tillbaka pågår\r\ninom Försvarsmakten ett projekt benämnt \"Den krea-\r\ntiva olikheten\" som bl.a. syftar till att påverka attity-\r\nder till olika slag av kulturella skillnader. Försvar-\r\nsmakten deltar också i ett antal lokala projekt mot\r\nrasism och främlingsfientlighet runt om i landet. Jag\r\nförutsätter att Försvarsmakten fortsätter sitt aktiva\r\narbete med dessa mycket viktiga frågor. Varje tendens\r\ntill rasistiska och främlingsfientliga yttringar måste\r\nomedelbart och kraftfullt motverkas.\r\nAvslutningsvis vill jag framhålla vikten av att\r\nmedborgare med invandrarbakgrund inte bara for-\r\nmellt utan också i realiteten har en plats i totalförsva-\r\nret som alla andra.</pre><pre>Anf.  153  NIKOS PAPADOPOULOS (s):\r\nHerr talman! Jag tackar statsrådet Björn von Sy-\r\ndow för ett omfattande och konkret svar. Statsrådet\r\npåpekar i svaret att bristande motivation kan vara\r\nhuvudanledningen till att procentuellt sett något färre\r\nungdomar med invandrarbakgrund fullgör värnplikt.\r\nEtt annat motiv kan vara bristande kunskap om vårt\r\ntotalförsvar.\r\nHerr talman! Varje år mönstrar ca 52 000 ungdo-\r\nmar, killar och tjejer, i Sverige. Av dessa är 3 000 vad\r\nvi dagligen brukar kalla första generationens invand-\r\nrare. Enligt Statistiska centralbyrån var 1994 antalet\r\nmän i aktuell ålder, dvs. mellan 18 och 19 år, bland\r\nförsta generationens invandrare 9 362 stycken. Av\r\nungdomarna som tillhör den första generationen\r\nskrivs endast ca 30 % in för tjänstgöring. Motsvaran-\r\nde siffra för inhemska ungdomar är ca 70 %.\r\nUnder mina diskussioner med värnpliktiga har det\r\nkommit fram att en viss selektering förekommer under\r\nmönstringen. Motiven kan t.ex. vara språket eller den\r\nmänskliga faktorn. Andelen befriade av somatiska\r\nskäl är dubbelt så stor som andelen befriade av psy-\r\nkiska skäl.\r\nFörsvarsministern inleder med att säga att det\r\nsvenska totalförsvaret skall vara så uppbyggt och\r\norganiserat att det är en angelägenhet för hela be-\r\nfolkningen, och att alla efter förmåga skall medverka\r\ntill Sveriges försvar. Detta ger mig tillfälle att lyfta\r\nfram några synpunkter som kom fram under diskus-\r\nsionerna med de värnpliktiga. Ungdomarna, speciellt\r\ninvandrarungdomar, vill ha konkret information om\r\ndet militära i skolan. Informationen till dem med\r\ninvandrarbakgrund är mycket viktig. Många av dem\r\nhar nämligen upplevt, eller har hört från sina föräld-\r\nrar, att soldater under kriget har torterat och mördat\r\nderas släkt och vänner. Allt som har att göra med\r\nmilitär och polis är ett negativt begrepp för många av\r\nförsta generationens invandrare.\r\nDen grymma bilden av kriget lever kvar hos dem.\r\nDärför är det viktigt med information.\r\nSpråket är ett stort hinder vid mönstringen för\r\nförsta generationens invandrare. Enligt Pliktverkets\r\ntilläggsdirektiv skulle man t.ex. kunna genomföra\r\nprovet på hemspråket så att bristande språkkunskaper\r\ninte sänker värdet av prestationen.\r\nFör att integrationen skall underlättas måste för-\r\nsvaret eftersträva att fler värnpliktiga med invandrar-\r\nbakgrund rekryteras och utbildas till officerare och\r\ntjänstemän. Det skapar förebilder och exempel på att\r\ninvandrare är en naturlig del av vårt samhälle.\r\nHerr talman! Min fråga till försvarsminister Björn\r\nvon Sydow är: Kan försvarsministern vidta några\r\nåtgärder så att de nya svenskar som mönstrar och gör\r\nsin värnplikt samtidigt känner att de behandlas på\r\nsamma villkor som inhemska ungdomar och att deras\r\nkunskaper och meriter används på rätt sätt?</pre><pre>Anf.  154  Försvarsminister BJÖRN VON\r\nSYDOW (s):\r\nHerr talman! På interpellantens avslutande fråga\r\nvill jag mena att signalerna från riksdagen, regeringen\r\noch försvarsmaktens ledning är entydiga. Vi behöver\r\nvåra invandrarungdomar i försvaret. De är välkomna.\r\nVi vill absolut icke acceptera någon form av diskri-\r\nminering, varken under mönstringsförloppet eller\r\nunder tjänstgöringen.\r\nJag tvekar inte om att vi kan göra mera om det\r\nframkommer missförhållanden som går att åtgärda\r\noch där detta inte redan är i gång. Några av de punk-\r\nter som interpellanten nämnde är redan föremål för\r\nåtgärder. I försvarspropositionen nämner man på nytt\r\natt informationen före mönstringen i första hand bör\r\nske i skolorna.\r\nDessutom det finns det en inriktning på att ha\r\nsvenskundervisning på fritiden för dem som fullgör\r\ntotalförsvarsplikt och även information om det svens-\r\nka samhället. På det sättet skulle man vara i stånd att\r\nha en fullödig svensk språkförmåga under sin tjänst-\r\ngöring.\r\nNär det gäller frågan om rekrytering av officerare\r\nhar jag för dagen inga kunskaper om det finns några\r\negentliga problem. Den undersökning som interpel-\r\nlanten refererade till är kanske inte det sista ordet. Jag\r\nhar själv gått igenom den som hastigast. Det är möj-\r\nligt att man kan borra djupare i frågeställningarna.\r\nMen den utredningen, och försvarsmaktens egna\r\nreflexioner över den, pekar på att några särskilda\r\nproblemområden när det gäller invandrare som väl är\r\ninne i försvarsmakten faktiskt inte kan påvisas.\r\nMen jag kan hålla med interpellanten om att\r\nmönstringsprocessen antagligen är av mycket stor\r\nbetydelse. Om invandrarungdomar kommer dit och\r\nhar låg motivation kan de därigenom bli friskrivna\r\nfrån tjänstgöring på ett sätt som är olyckligt i det\r\nlånga loppet. Det kan även vara problem med språk-\r\nfärdigheten.\r\nMin bedömning av det material som jag har kun-\r\nnat sätta mig in i är att det är svårt att säga att det\r\nfinns några generella problemfält när det gäller dem\r\nsom väl är inne i försvarsmakten. Däremot är förbere-\r\ndelserna för och genomförandet av inskrivningspro-\r\ncessen av mycket stor betydelse.</pre><pre>Anf.  155  NIKOS PAPADOPOULOS (s):\r\nHerr talman! Det gläder mig att höra försvarsmi-\r\nnistern säga att informationen till invandrarungdomar,\r\noch även hela skolan, är på väg. Men den selektering\r\nsom jag vill betona finns inte bara vid mönstringen.\r\nDet finns också en annan punkt som är mycket\r\nviktig för oss alla, och mest för invandrare. När en\r\ninvandrare blir svensk medborgare måste hans olikhe-\r\nter också respekteras. Det kan t.ex. vara religionen.\r\nInformation bör ges i skolan där det betonas att reli-\r\ngiösa krav av olika slag, det kan vara mat, bönetider\r\neller annat, kan tillgodoses under tjänstgöringsplikten.\r\nDet är mycket viktigt.\r\nHerr talman! Den andra frågan handlar om värn-\r\npliktslönen. En värnpliktig får 45 kr per dag och 25 kr\r\nper dag för kost under helgerna. Det är inte lätt att\r\nklara sig på det. I Danmark t.ex. har de marknadsan-\r\npassat lönesystemet. De har en månadslön på\r\n11 544:41 kr och 83:75 kr per dag.\r\nHerr talman! Jag vill avsluta med att ställa några\r\nfrågor till statsrådet. Avser statsrådet att vidta några\r\nåtgärder för att förbättre de värnpliktigas lön och\r\nkostersättning? Och hur är det med den religiösa\r\ndelen?</pre><pre>Anf.  156  Försvarsminister BJÖRN VON\r\nSYDOW (s):\r\nHerr talman! På den sista frågan vill jag nämna att\r\ndet finns en faktaskrift som kom ut 1990 och som\r\nheter Religion och kulturmönster. Det är en skrift som\r\nriktar sig till officerarna i försvarsmakten. Den infor-\r\nmerar just om de möjligheter att utöva religion och\r\nvara förankrad i sin kultur som varje medborgare har\r\noch som självfallet skall gälla invandrare utifrån deras\r\nutgångspunkter. Det finns en sådan skrift, och jag\r\nföreställer mig att den också används ute i totalförsva-\r\nret.\r\nDen andra punkten som interpellanten tar upp för\r\negentligen för långt att behandla i mitt interpellations-\r\nsvar här. Men jag vill nämna att den ersättning som\r\nfinns i grannlandet Danmark har en annan konstruk-\r\ntion. Den bygger på att den tjänstgörande också beta-\r\nlar för allt som har att göra med uppehället under det\r\natt man fullgör sin tjänstgöring.\r\nI samband med riksdagens beslut om försvarspro-\r\npositionen har vi uppmärksammat frågeställningen om\r\nekonomisk ersättning till dem som gör plikt både\r\ninom det militära försvaret och inom det civila försva-\r\nret. Visst kan man diskutera ersättningsnivåer, men vi\r\nhar gjort en avvägning och funnit att de pengar som\r\nhar funnits har behövts för andra insatser än dem som\r\ninterpellanten efterfrågar. Det får bli mitt ställningsta-\r\ngande också här i kammaren i dag, herr talman.</pre><pre>Anf.  157  NIKOS PAPADOPOULOS (s):\r\nHerr talman! Jag vill tacka försvarsministern. Jag\r\nskall inte ta upp så mycket mer tid, men jag undrar\r\nom jag skulle kunna ställa en fråga till.\r\nDen handlar om försäkringar. Varje år skadas 4\r\n000 värnpliktiga i Sverige, och minst 700 av dessa\r\nallvarligt. Skadorna består av allt från skavsår till\r\nförlorad syn och förlorade kroppsdelar. Dessutom\r\ninträffar ett antal dödsfall, de flesta i samband med\r\nhemresor, men även en del som är direkt relaterade\r\ntill utbildningen. Antalet skador under grundutbild-\r\nningen anses vara mycket högt. Detta drabbar dess-\r\nutom en grupp i samhället som tvingats dit med hjälp\r\nav en pliktlag.\r\nMot denna bakgrund borde det vara självklart att\r\nstatsmakterna, i det här fallet försvarsmakten, tar ett\r\nfullständigt ansvar för dem som drabbas av olika\r\nformer av skador under sin tjänstgöring.\r\nHerr talman! Jag skall inte gå längre. Jag vill bara\r\nfråga om statsrådet avser vidta några åtgärder så att\r\nungdomarna får en försäkring. De ungdomar som\r\nkommer ut från skolan och inte har hunnit få sex\r\nmånaders arbete får ingen försäkring. Vad händer\r\nmed dem? Skall föräldrarna bekosta försäkringen?\r\nEller kommer det att bli någon förändring? Kan de få\r\nen försäkring i framtiden?</pre><pre>Anf.  158  Försvarsminister BJÖRN VON\r\nSYDOW (s):\r\nHerr talman! Med talmannens tillstånd vill jag\r\nkort kommentera även denna frågeställning.\r\nRegeringen gav för tre veckor sedan Försvarsmak-\r\nten och Överstyrelsen för civil beredskap i uppdrag\r\natt senast om cirka två veckor göra en kartläggning av\r\nde totalförsvarspliktigas personskador. Bakgrunden är\r\ndels allmän, dels att det har hänt en mängd eller åt-\r\nminstone ganska många olyckor under de senaste\r\nmånaderna. Vi ville få en bild av hur omfattande det\r\när. Vi ville veta om det finns några generella mönster\r\ni skadeutvecklingen eller inte.\r\nVi bedriver också ett förberedande arbete inom\r\nRegeringskansliet för att se hur personskadeskyddet\r\nför de totalförsvarspliktiga fungerar. Jag avser att\r\nanmäla regeringens kommande ställningstagande i\r\nbudgetpropositionen i september i år.\r\nTack, herr talman!</pre><pre>Överläggningen var härmed avslutad.</pre><pre>14 §  Svar på interpellation 1996/97:316 om\r\nanläggning av våtmarker och skyddszoner i od-\r\nlingslandskapet</pre><pre>Anf.  159  Jordbruksminister ANNIKA\r\nÅHNBERG (s):\r\nHerr talman! Peter Weibull Bernström har bl.a.\r\nfrågat mig om regeringen avser att tillskjuta mer me-\r\ndel till våtmarker, småvatten och skyddszoner i od-\r\nlingslandskapet och hur en större anslutning till dessa\r\nmiljöåtgärder kan uppmuntras.\r\nJag tycker att det är glädjande att värdet av att\r\nanlägga våtmarker och småvatten i odlingslandskapet\r\nuppmärksammas här i kammaren! Genom miljöpro-\r\ngrammet för jordbruket finns nu möjligheter att åter-\r\nskapa en del av det vattenhållande landskap som förr\r\nvar så karakteristiskt för det svenska odlingslandska-\r\npet och särskilt Skåne. Ett stor antal djur och växter är\r\nberoende av dessa våta miljöer. Dessutom minskas\r\nväxtnäringsbelastningen på havsmiljön genom att\r\nvattnets avrinningstid till havet blir längre.\r\nInom ramen för miljöprogrammet finns ett flertal\r\nolika åtgärder som bl.a. syftar till att begränsa växt-\r\nnäringsläckaget från jordbruket inom miljökänsliga\r\nområden. 20 miljoner kronor per år har avsatts till\r\nanläggning av våtmarker och småvatten. Målet är att\r\n4 000 ha åkermark i Götaland och Svealand, där pro-\r\nblemet med växtnäringsläckage är störst, skall omfat-\r\ntas under en femårsperiod. Därtill kommer 25 miljo-\r\nner kronor per år för anläggning av skyddszoner och\r\nextensiv vall och 20 miljoner kronor för sådd av\r\nfånggrödor, totalt 65 miljoner kronor. Dessutom görs\r\nstora satsningar på information och utbildning till\r\nlantbrukarna. Dessa medel för olika åtgärder är inte\r\navsedda för något särskilt län. Fördelningen av stöd är\r\nberoende av jordbrukarnas intresse av att ansluta sig\r\ntill programmet inom de delar av landet där miljöåt-\r\ngärderna är ersättningsberättigade. Skåne är en del av\r\ndetta målområde.\r\nEn nyligen genomförd utvärdering visar att under\r\ndet första stödåret har ansökningar om våtmarker\r\nmotsvarande minst 1 200 ha åkermark kommit in.\r\nMot bakgrund av den korta ansökningstiden och att\r\nlantbrukarens åtagande att överföra åker till våtmark\r\nsträcker sig över en lång tidsperiod kan anslutningen\r\ndet första året anses som god. När det gäller anlägg-\r\nning av skyddszoner har måluppfyllelsen hittills varit\r\nsämre. Tillgängliga medel för de aktuella åtgärderna\r\nhar alltså ännu inte tagits i anspråk fullt ut. Därför är\r\ndet möjligt för intresserade brukare att ansöka om\r\nsådan miljöersättnig vid nästa ansökningstillfälle.\r\nEU har godkänt miljöprogrammet och betalar\r\nhälften av kostnaderna. En förutsättning för denna\r\nmedfinansiering är dock att programmet är förenligt\r\nmed den rådsförordning som reglerar på vilka grunder\r\nersättning till lantbrukarna kan lämnas.\r\nFörutom att uppnå miljöeffekter i jordbruket har\r\nrådsförordningen också till syfte att minska överpro-\r\nduktionen av jordbruksprodukter inom Gemenskapen.\r\nDärför får inte anlagda småvatten som stöds inom\r\nmiljöprogrammet användas för bevattning vid odling\r\nav grödor eller för någon annan jordbruksproduktion.\r\nNär det gäller önskemålet att anlägga våtmarker\r\npå betesmarker är det viktigt att ha i minnet att betes-\r\nmarker ofta har bevarandevärden som inte får förstö-\r\nras av sådan anläggning. Betesmarker med kända\r\nnatur- och kulturvärden omfattas i stället av andra\r\nåtgärder i miljöprogrammet.\r\nÄven om miljöprogrammet har verkat i full om-\r\nfattning bara det senaste året pågår ett kontinuerligt\r\növersyns- och förbättringsarbete. Informations- och\r\nutbildningsinsatser är en viktig del i detta arbete lik-\r\nsom förenklingar av regelverket. I vårpropositionen\r\nföreslår regeringen en utbyggnad av miljöprogram-\r\nmet. Inom Regeringskansliet utarbetar vi för närva-\r\nrande förslag till hur dessa tillkommande medel bäst\r\nkan användas för att öka måluppfyllelsen i det befint-\r\nliga miljöprogrammet samt tillgodose eventuella\r\nbehov av nya mål och åtgärder.</pre><pre>Anf.  160  PETER WEIBULL\r\nBERNSTRÖM (m):\r\nHerr talman! Jag tackar jordbruksministern så\r\nmycket för svaret. Men jag kanske inte riktigt har fått\r\nsvar på de frågor jag hade ställt.\r\nDet är roligt att jordbruksministern uppenbarligen\r\nvälkomnar en debatt om våtmarker och småvatten här\r\ni kammaren. Men jag blir samtidigt litet besviken och\r\nundrar var jordbruksministern har varit vid alla de\r\ntillfällen då vi faktiskt har debatterat frågorna här. Så\r\nsent som i går kväll, t.ex., behandlade kammaren\r\njordbruksutskottets betänkande JoU20, om miljöarbe-\r\ntet inom EU. Vi moderater hade en reservation där vi\r\njust pekade på det angelägna i att ändra delar av EU:s\r\nregelverk på det här området, så att de bättre stämmer\r\növerens med våra ambitioner på området.\r\nVi har tagit upp våtmarksfrågan i våra partimotio-\r\nner i alla år. Jag har varit med i riksdagen och jag har\r\nsjälv motionerat åtminstone tre gånger i denna fråga.\r\nMen vi har alltid fått det tvivelaktiga nöjet att reserve-\r\nra oss, eftersom vi inte har fått riktigt gehör för detta.\r\nSå nog har frågan varit uppe i kammaren alltid.\r\nMen det är väl just detta som är problemet. Frågan\r\nbehandlas oftast i miljösammanhang som en miljöfrå-\r\nga, inte i jordbrukssammanhang. Den behandlas inom\r\nsamma utskott men inom två olika departement i\r\nRegeringskansliet. Det är kanske just Jordbruksdepar-\r\ntementet som borde ägna våtmarkerna litet större\r\nutrymme. Det är ju här och i Jordbruksverket som\r\nmiljöstöden utformas. Det är därför som jag nu inter-\r\npellerat just jordbruksministern.\r\nMitt engagemang för dessa frågor bottnar i ett ge-\r\nnuint intresse för vattenvårdsfrågor och problemet\r\nmed näringsläckage från jordbruksmark. Jag har i\r\nmånga år sysslat med dessa frågor i en skånsk vatten-\r\ndragskommitté - Saxån-Braåns vattenvårdskommitté,\r\nsom den heter. Vi har, liksom de andra västskånska\r\nvattendragsorganisationerna, varit starkt engagerade i\r\natt arbeta för riksdagens mål att halvera näringsläcka-\r\nget till havet. Detta skulle ha varit gjort till 1995. Men\r\ntrots alla ansträngningar, inte minst från jordbrukets\r\nsida, att leva upp till de krav som samhället ställt och\r\natt genomföra de olika åtgärder som har ålagts jord-\r\nbruket - jag tänker på förbättrad gödselhantering,\r\ngödselskatter, viss andel grön mark på vintern, grön\r\nträda - kan vi inte skönja den nedgång i kväve- och\r\nfosforläckage som riksdagen hade förväntat sig. Detta\r\ngäller för samtliga västskånska vattendrag.\r\nEnligt en alldeles rykande färsk sammanställning\r\nsom Länsstyrelsen i Skåne har gjort - den är inte ens\r\npublicerad ännu - framgår det tydligt att fosforn se-\r\ndan 1985 har minskat något, men kvävet inget alls\r\neller praktiskt taget inget alls, om man bortser från de\r\nårliga variationerna som följer av variationerna i\r\nnederbörd. Det skiljer litet grand mellan vattendragen.\r\nLäckaget från åkermark är ju beroende av neder-\r\nbördsmängderna.\r\nHur skall vi då komma någon vart mot det uppsat-\r\nta målet? Vattendragsorganisationerna och många\r\nmed dessa menar att en partiell restaurering av det\r\nvattenhållande landskapet samt anläggande av\r\nskyddszoner är det viktigaste. Därför har man sedan\r\nmånga år gjort åtgärdsprogram med förslag om var\r\ndet borde anläggas nya våtmarker och småvatten.\r\nArbetet har påbörjats, det har pågått i några år, men\r\nmarkägare, kommuner och även landsting har begrän-\r\nsade resurser att sätta till för dessa ändamål.\r\nDet är här miljöstödsmedel från EU måste komma\r\nin. 20 miljoner per år är som en droppe i Saxån. I\r\nvattendragsförbundens åtgärdsplaner handlar det om\r\nbelopp på mellan ½ och 1 miljard kronor i ett 15-årigt\r\nperspektiv.\r\nJag måste fråga jordbruksministern: Är statsrådet\r\nberedd att avsätta mer medel till våtmarker när ni nu\r\nutformar reglerna för de tillkommande 700 miljoner\r\nkronorna i miljöstöd? Detta fick jag inget svar på.</pre><pre>Anf.  161  Jordbruksminister ANNIKA\r\nÅHNBERG (s):\r\nHerr talman! Som jag sade i mitt första svar pågår\r\nnu ett arbete med att lämna förslag till hur de till-\r\nkommande resurserna för miljöåtgärder skall använ-\r\ndas. Jordbruksverket har t.ex. lämnat ett förslag om\r\nåtgärder för att ytterligare miljöanpassa det konven-\r\ntionella jordbruket. Inom ramen för detta arbete förs\r\nnaturligtvis också diskussionen om den typ av åtgär-\r\nder som här tas upp. Men eftersom det här arbetet\r\npågår är jag naturligtvis inte beredd att här i dag avge\r\nett definitivt besked om vad som kommer att hända.\r\nJag tycker, som jag också sade inledningsvis, att\r\ndet är mycket glädjande att det nu finns en stor insikt\r\nom betydelsen av våtmarker och om hur effektiva de\r\nkan vara just när det gäller att möta växtnäringsläcka-\r\nget. Som jag minns det - men jag kan minnas fel - var\r\nentusiasmen betydligt mindre när den här diskussio-\r\nnen började föras för kanske tio år sedan, mycket mot\r\nbakgrund av t.ex. miljöproblemen i Halland. Inte\r\nheller när det som en del i det svenska omställnings-\r\nprogrammet efter avregleringen fördes in att man\r\nkunde anlägga våtmarker som en delåtgärd för varak-\r\ntig omställning var entusiasmen på alla håll så där\r\növersvallande. Jag kan faktiskt inte riktigt minnas att\r\nModerata samlingspartiet var någon pådrivande aktör\r\nhär. Men strunt samma - det viktiga är inte att träta\r\nom hur det har sett ut historiskt, utan det viktiga är att\r\nse framåt.\r\nMan kan naturligtvis tycka att de resurser som\r\nställs till förfogande inom ramen för ett miljö-\r\nstödsprogram är begränsade i förhållande till behovet.\r\nMen min uppfattning är nog ändå att nivåerna på de\r\nersättningar som nu utgår är rimliga nivåer i det här\r\nsammanhanget. Jag tror också att vi måste acceptera\r\natt det tar viss tid att bygga upp det här programmet.\r\nDet har uppenbarligen ännu inte nått sitt tak, och jag\r\ntror kanske inte att vi når det bästa resultatet genom\r\natt från början sätta upp mål som är oerhört höga. Låt\r\noss i stället med hjälp av alla de olika åtgärderna -\r\ninformation, rådgivning och ersättning för omställ-\r\nningen - ta viktiga steg i den här riktningen.\r\nMen låt oss också komma ihåg att det aldrig kan\r\nvara enbart samhällets uppgift att ersätta de kostnader\r\neller förlorade intäkter som kan uppstå i detta sam-\r\nmanhang. Det finns en princip som vi är angelägna\r\nom, och det är principen att förorenaren betalar för\r\nden miljöskada han eller hon åstadkommer. Den\r\nmåste naturligtvis gälla också i det här sammanhang-\r\net. Lantbruket har ett stort eget ansvar att aktivt verka\r\nför att lösa de problem som växtnäringsläckaget ger\r\nupphov till.</pre><pre>Anf.  162  PETER WEIBULL\r\nBERNSTRÖM (m):\r\nHerr talman! Självklart har näringen själv ett stort\r\nansvar när det gäller att lösa de här problemen. Men\r\njag menar att samhället också har ett stort ansvar här.\r\nDet skånska odlingslandskapet, såsom det ser ut i dag,\r\när faktiskt en produkt av den jordbrukspolitik som har\r\nförts i det här landet under ett antal decennier. Lant-\r\nbruket har hela denna tid haft ett krav på sig att ratio-\r\nnalisera, lägga samman enheter, gräva ned diken, räta\r\ndiken, urvattna etc. Samhället har t.o.m. ställt upp\r\nmed bidrag för dikningsföretag. Jag menar alltså att\r\nsamhället i allra högsta grad är medskyldigt till de\r\nproblem vi ser i dag - om vi kan enas om att mycket\r\nav problemet ligger i att vattnet inte har tillräckligt\r\nlång uppehållstid i landskapet utan rinner ut i havet\r\nför snabbt. Därför menar jag också att samhället\r\nmåste ställa upp med betydligt större medel än vad\r\nsom görs i dag. Näringen kan inte bära dessa kostna-\r\nder.\r\nJag välkomnar och tycker det är spännande att hö-\r\nra jordbruksministerns syn, som uppenbarligen stäm-\r\nmer väl överens med min egen, när det gäller att an-\r\nläggandet av våtmarker är ett viktigt redskap för att\r\nkomma åt kväve-, fosfor- och näringsläckaget till\r\nhavet. Det hade varit väldigt roligt om vi också hade\r\nkunnat enas om att det behövs vissa regeländringar\r\nför att uppmuntra till ökade insatser på detta område.\r\nFör att få stöd till anläggning av våtmark måste man\r\nta marken ur produktion. Man får inte använda vattnet\r\ntill bevattning, vilket jag anser vara felaktigt. Hade\r\nman kunnat vattna med det hade man också kunnat\r\nåterföra en del av de näringsämnen som faktiskt sam-\r\nlas upp i detta vatten. Det hade varit en vinst. Dess-\r\nutom hade detta uppmuntrat lantbrukaren att bidra till\r\natt anlägga småvatten.\r\nJag menar också att det borde utgå bidrag till själ-\r\nva anläggandet av våtmarken. Det gör det inte i dag.\r\nDet utgår till den mark som tas ur bruk, som läggs i\r\nträda, och detta är också en brist.\r\nVår EU-parlamentariker Ivar Virgin har ställt en\r\nfråga till Ritt Bjerregaard, EU:s miljökommissionär. I\r\nsvaret ställer hon sig väldigt positiv till att titta på\r\nsådana här regeländringar, efter vad jag förstår. Jag\r\nskall dock inte plåga våra stenografer med att läsa upp\r\nhennes danska svar till Ivar Virgin.\r\nDet hade varit roligt om vi kunnat enas om att det\r\nfaktiskt behövs mer medel till detta. Jag har tagit med\r\nen trave åtgärdsprogram från de olika vattendragsför-\r\nbunden, och jag skall, med benäget tillstånd från\r\ntalmannen, senare överräcka dem till jordbruksminis-\r\ntern.</pre><pre>Anf.  163  Jordbruksminister ANNIKA\r\nÅHNBERG (s):\r\nHerr talman! Det finns många olika drivkrafter\r\nsom har lett till att vi har fått ett modernt jordbruk.\r\nDetta jordbruk har naturligtvis producerat livsmedel i\r\nen mängd som varit önskvärd och nödvändig, men det\r\nhar också skapat en del problem. Utan tvivel har jord-\r\nbrukspolitiken i gångna tider varit en av dessa driv-\r\nkrafter, men de har naturligtvis även varit många\r\nandra - bondens eget intresse av att rationalisera och\r\neffektivisera, tekniska framsteg, bristande insikter om\r\nmiljökonsekvenserna av olika åtgärder etc. I stället\r\nför att försöka skyffla över ansvaret på varandra bor-\r\nde alla ingående aktörer erkänna att man har en del i\r\natt utvecklingen har sett ut som den har gjort hittills.\r\nDärmed har man också en del i ansvaret för att för-\r\nändra verkligheten.\r\nMiljöstödsprogrammet är ett uttryck för att sam-\r\nhället är berett att ta sin del av det ansvaret. Jag har i\r\nmitt svar också visat att vårt program är oerhört am-\r\nbitiöst - definitivt på en högre nivå än det danska\r\nmiljöstödsprogrammet, som interpellanten hänvisar\r\ntill.\r\nDet är också viktigt att understryka att när det\r\ngäller att ansöka om medel för miljöstödsåtgärderna\r\nligger initiativet hos den enskilde brukaren.\r\nJag tror att den tiden är förbi då man passivt kun-\r\nde vänta på att samhället skulle styra i den ena eller\r\nden andra riktningen och låta sig ledas av enbart poli-\r\ntiska beslut. Jordbrukspolitiken bygger numera i\r\nmycket högre grad på initiativ från den enskilde bru-\r\nkaren och på den självklara förutsättningen att den\r\nenskilde brukaren också är intresserad av att lösa\r\nmiljöproblemen, och så tror jag definitivt att det för-\r\nhåller sig.\r\nNär det gäller regelverket delar jag uppfattningen\r\natt det finns olägenheter och krångligheter. Det be-\r\nkräftas ju också av den utvärdering av miljöstödspro-\r\ngrammet som vi själva har gjort. Självfallet tycker vi\r\natt det är angeläget att föra dessa synpunkter vidare\r\ntill kommissionen, så att vi kan föra en diskussion om\r\natt förenkla och förbättra regelverket och därigenom\r\nbättre uppfylla de önskvärda målen.\r\nI övrigt vill jag än en gång hänvisa till det arbete\r\nsom nu pågår med det utökade miljöstödsprogram-\r\nmet. Jag vill också säga att det väl ändå inte kan ha\r\nundgått interpellanten att staten har haft en del pro-\r\nblem med sin ekonomi, bl.a. beroende på tidigare\r\nregeringars framfart. Vi är mycket stolta att vi, trots\r\nen ekonomi som har varit svår, finner det möjligt att i\r\når föreslå en ytterligare utökad satsning på miljö-\r\nstödsprogrammet med sammanlagt 700 miljoner kro-\r\nnor. Jag är mycket stolt över att vi kan lägga fram ett\r\nsådant förslag till riksdagen. Jag ser inga möjligheter\r\natt nu ta ytterligare steg i den riktningen, utan jag tror\r\natt vi skall gå in för att använda och förvalta dessa\r\nresurser så effektivt som möjligt.</pre><pre>Anf.  164  PETER WEIBULL\r\nBERNSTRÖM (m):\r\nHerr talman! Även när det gäller resonemanget\r\nom lantbrukarnas enskilda ansvar är jordbruksminis-\r\ntern och jag fullständigt överens. Jag skulle också\r\nvilja påstå att lantbrukarna är väldigt intresserade av\r\nden här typen av  anläggningar, för man ser behovet\r\nav dem.\r\nMen vad som behövs utöver det som vi tidigare\r\nhar talat om är just utbildning. Jordbruksministern\r\nnämner i sitt svar att det finns ett stort utbildningspro-\r\ngram. Men jag menar att inte riktigt de resurser finns\r\nsom tidigare fanns i de gamla lantbruksnämnderna\r\noch i de gamla programmen. T.ex. NOLA-\r\nprogrammet hade en väldigt fin individuell rådgivning\r\noch utformning av stöden.\r\nJag talar ju mycket i ett sydsvenskt perspektiv, ett\r\nskånskt perspektiv. Vi vet också att länsstyrelsen i\r\nSkåne, under vilken lantbruksenheten sorterar, är\r\nstadd under omorganisation. En ny organisation håller\r\npå att byggas upp, och där finns i dag inte särskilt\r\nmycket mer resurser än till den löpande verksamhe-\r\nten.\r\nJag talar som sagt i ett sydsvenskt perspektiv och\r\nmenar att i just Sydsverige skulle den här typen av\r\nanläggningar få betydligt större effekt än i övriga\r\nSverige på grund av klimatfaktorerna. Det skulle bli\r\nen bättre avgång av kväve till luft och en bättre re-\r\nduktion i småvattnen i Sydskåne. Där är behovet\r\nockså större på grund av de väldigt korta avrinnings-\r\nvägarna. Det vore glädjande om departementet ville\r\ntitta särskilt på detta när man nu utformar de nya\r\nstödreglerna.</pre><pre>Anf.  165  Jordbruksminister ANNIKA\r\nÅHNBERG (s):\r\nHerr talman! Jag vill bara avslutningsvis säga att\r\nvi har ett miljöstödsprogram, att det finns resurser\r\ninom detta som är avsedda för det här ändamålet,\r\nvilka ännu inte är fördelade. Det är fullt möjligt för\r\nlantbrukarna att ansöka om medel inom ramen för\r\nmiljöstödsprogrammet för att vidta den här typen av\r\nåtgärder. Det är naturligtvis min förhoppning att man\r\nkommer att göra det, särskilt i Svealand och Göta-\r\nland, där den här typen av problem är som störst.</pre><pre>Överläggningen var härmed avslutad.</pre><pre>15 §  Svar på interpellation 1996/97:341 om\r\nsvenska lantbrukares konkurrensmöjligheter</pre><pre>Anf.  166  Jordbruksminister ANNIKA\r\nÅHNBERG (s):\r\nHerr talman! Ingvar Eriksson har frågat mig om\r\njag är beredd att medverka till mer konkurrensneutra-\r\nla kostnader inom jordbruks- och trädgårdsnäring och\r\nom jag är beredd att verka för en utvärdering av mil-\r\njömotivet för mineralgödselskatter.\r\nVad gäller Ingvar Erikssons första fråga redovisa-\r\nde jag i samband med ett interpellationssvar den\r\n17 april regeringens syn på frågan. Härav framgick att\r\nregeringen anser att ett ställningstagande rörande den\r\nfaktiska konkurrenssituationen för svenskt lantbruk\r\nmåste föregås av en noggrann analys av rådande för-\r\nhållande.\r\nIngvar Eriksson påstår att dieselskatten och mine-\r\nralgödselskatten har konkurrenssnedvridande effekter.\r\nJag menar att en jämförelse av konkurrensförhållan-\r\nden inte kan begränsas till enstaka faktorer utan måste\r\nbeakta samtliga faktorer som är relevanta. T.ex. är\r\njordbruksmark i Danmark belagd med fastighetsskatt,\r\nvilket inte är fallet i Sverige.\r\nRegeringen har därför tillsatt en särskild utredare\r\nmed uppgift att utreda vissa frågor av särskild bety-\r\ndelse för livsmedelssektorns omställning och expan-\r\nsion. Utredaren skall bl.a. klargöra vilka åtgärder som\r\nbehövs för att svenskt lantbruk skall ha jämbördiga\r\nvillkor med omvärldens. Utredaren förväntas lämna\r\nsitt slutbetänkande i september 1997.\r\nBeträffande Ingvar Erikssons andra fråga kan\r\nkonstateras att ett av de största miljörelaterade pro-\r\nblemen inom jordbruket är de effekter som förluster\r\nav växtnäringsämnen orsakar i form av övergödning\r\noch försurning av vatten och mark. År 1988 lades\r\ngenom riksdagens beslut grunden för åtgärdspro-\r\ngrammet mot växtnäringsläckaget från jordbruket.\r\nProgrammet har senare kompletterats med åtgärder\r\nmot ammoniakförluster från jordbruket. Åtgärderna\r\ninnefattar lagstiftning, ekonomiska styrmedel, råd-\r\ngivning och information samt forsknings- och utveck-\r\nlingsinsatser. Det är angeläget att arbeta med många\r\nolika åtgärder som verkar i samma riktning för att få\r\nbästa möjliga resultat. Detta betyder att ekonomiska\r\nstyrmedel och därmed skatter ingår som ett av flera\r\nviktiga medel som påverkar utvecklingen.\r\nRiksdagen har satt som mål att användningen av\r\nhandelsgödsel år 2000 skall vara 20 % lägre än 1986\r\nårs förbrukning. Statens jordbruksverk följer löpande\r\nförbrukningen av handelsgödsel i syfte att registrera\r\nförändringar i användningen som bedöms motverka\r\natt riksdagens mål nås.\r\nFör närvarande pågår ett flertal utredningar som\r\nberör jordbrukets växtnäringsfrågor. Statens natur-\r\nvårdsverk har i uppdrag att utarbeta mer effektrelate-\r\nrade miljömål och utforma mer kostnadseffektiva\r\nåtgärder inom ramen för havs- och vattenfrågorna.\r\nDet är en naturlig del av utredningens arbete att stude-\r\nra såväl nuvarande som ytterligare åtgärder för att\r\nminska växtnäringsförlusterna från bl.a. jordbruket.\r\nDe ekonomiska styrinstrumentens kostnadseffektivitet\r\när en viktig del i detta arbete.\r\nRegeringen kommer således att få anledning att\r\npröva dessa frågor när uppdraget redovisats.</pre><pre>Anf.  167  INGVAR ERIKSSON (m):\r\nHerr talman! Jag vill tacka statsrådet för svaret på\r\nmina frågor.\r\nMin utgångspunkt är att det var väldigt viktigt att\r\nsvenska lantbrukare vid EU-inträdet skulle få rimligt\r\nlika villkor som övriga EU-länders lantbrukare och\r\nproducenter. Att så inte har varit fallet framgår på\r\nmånga olika områden. Jag har nämnt dieselskatten\r\noch mineralgödselskatten. Mineralgödselskatten är ju\r\nobefintlig i många länder. Det medför givetvis högre\r\nkostnader i Sverige med lägre lönsamhet som följd.\r\nEtt annat område är ju elskatterna, som knappast lär\r\nbli lägre framöver med tanke på regeringens energi-\r\npolitik. Jag kan också nämna andra områden som\r\ngenerationsskiftesproblem och annat.\r\nDessutom vet vi att vi, vilket vi ju är eniga om, har\r\nhöga krav på miljöområdet och när det gäller djur-\r\nhållningen. Det medför givetvis också högre kostna-\r\nder. Det är därför så oerhört viktigt att vi försöker att\r\nbegränsa de, som jag brukar kalla dem, politiska\r\nkostnaderna, vilka är högre i Sverige än i andra län-\r\nder.\r\nNär det gäller den första frågan har statsrådet i\r\nsvaret hänvisat till en tidigare debatt. Jag har faktiskt\r\ntagit del av svaret, som tar upp ungefär samma fråge-\r\nställning som jag har berört.</pre><pre>I det svar som jag nu har fått påstår statsrådet, ut-\r\növer den hänvisningen, att man har högre fastighets-\r\nskatter i Danmark och att vi inte har sådana av jäm-\r\nförbart snitt i Sverige när det gäller jordbruket.\r\nJag är beredd att hålla med jordbruksministern när\r\nhon säger att vi skall ta med alla faktorer när vi gör de\r\nhär jämförelserna. Den uppfattningen delar jag. Men\r\näven om man gör det kan man konstatera att skillna-\r\nderna ur konkurrenssynpunkt ligger på ungefär en\r\nmiljard, om man jämför på ett relevant sätt, vilket\r\njordbruksministern har angett att man bör göra.\r\nDet är mot den bakgrunden den här frågan är så\r\nviktig, inte minst därför att regeringen säger att jord-\r\nbruket är en framtidsnäring. Vi vet att jordbruket är\r\nganska pressat genom den öppna marknaden och den\r\nökande konkurrensen. Det gäller att hela tiden ge rätt\r\nsignaler. Det är de signalerna vi måste få.\r\nStatsrådet hänvisar också till utredningar som på-\r\ngår även i det här sammanhanget. Vi får naturligtvis\r\ninvänta besked från dem. Men jordbruksministern har\r\nväl ändå genom sin vana gett signaler om att ha en\r\nviss uppfattning i olika frågor, även innan regeringen i\r\nsin helhet har gett sin syn. Mot den bakgrunden, och\r\ndet ansvarsområde statsrådet har, tycker jag att det\r\nkan vara intressant att höra om statsrådet även på det\r\nhär området kan ha ett positivt besked att ge.\r\nJag tycker att frågan om mineralgödselskatten är\r\nmycket angelägen. Man kan nämligen inte leda i bevis\r\natt just handelsgödseln leder till de här problemen.\r\nDärför tycker jag att frågan är relevant att ställa. Om\r\nman inte kan ha ett bärande motiv för en handelsgöd-\r\nselskatt ska man naturligtvis inte ha någon. Därför\r\ntycker jag att det resonemang som förs här inte är till\r\nfyllest. Jag vill ha ytterligare kött på benen när det\r\ngäller detta.</pre><pre>Anf.  168  Jordbruksminister ANNIKA\r\nÅHNBERG (s):\r\nFru talman! Låt mig först av allt konstatera att det\r\nekonomiska styrmedlet när det gäller handelsgödsel\r\noch kväve uppenbarligen fungerar. Det finns en upp-\r\nenbar relation mellan användningen och det ekono-\r\nmiska styrmedlet. I den delen kan det inte råda något\r\nsom helst tvivel. Det är ett effektivt styrmedel. Jag har\r\nsvårt att se att vi kan nå målen utan att använda eko-\r\nnomiska styrmedel. Men det är också uppenbart att\r\ndet finns en gräns för effektiviteten hos ekonomiska\r\nstyrmedel. Därför är det viktigt att vi, när vi analyse-\r\nrar och bedömer varför vi inte har nått de uppsatta\r\nmålen, funderar över hur vi i framtiden skall arbeta\r\nför att våra verktyg skall fungera bättre, så att vi når\r\nde mål som vi gemensamt har satt upp för oss.\r\nLåt oss återkomma till den diskussionen när Na-\r\nturvårdsverket har gjort sin analys.\r\nNär det gäller jordbrukets villkor i övrigt är det\r\nmin uppfattning att Sveriges jordbruk bör ha rimliga\r\nkonkurrensvillkor i förhållande till sina kolleger i\r\nandra länder. Det betyder inte att man kan uppnå en\r\nsituation där villkoren är exakt likadana. Det är natur-\r\nligtvis omöjligt av en rad skäl. Det finns geografiska\r\noch klimatologiska skillnader som vi inte kan göra\r\nnågonting åt. Det finns skillnader som går tillbaka på\r\nsamhällsutvecklingen i stort och som vi kanske inte\r\nheller kan påverka.\r\nSjälvfallet är syftet med att tillsätta en utredning\r\natt vi först skall skaffa oss en gemensam verklig-\r\nhetsbild. När vi har skaffat oss den gemensamma\r\nverklighetsbilden skall vi fundera över vad som\r\neventuellt behöver åtgärdas.\r\nJag har noterat att de bedömningar som har gjorts\r\nav hur stora de påstådda skillnaderna till Sveriges\r\njordbruks nackdel är redan har hunnit ändra sig. Vart-\r\nefter utredningen arbetar vidare krymper gapet mellan\r\nSveriges jordbruk och andra länders jordbruk. Jag\r\ntycker att det är intressant. Nu är bedömningen, som\r\nIngvar Eriksson också ger uttryck för, att det kanske\r\nhandlar om en miljard.\r\nLåt oss vänta tills utredningen är klar så kanske\r\ngapet har krympt ytterligare. Vi kanske i varje fall har\r\nfått en bättre förankrad gemensam bild av hur det\r\nfaktiskt ser ut i verkligheten.\r\nJag tycker att regeringen ger många signaler till\r\njordbruket om att vi faktiskt menar allvar när vi säger\r\natt vi betraktar jordbruket och livsmedelsproduktio-\r\nnen som en framtidsnäring. Utökningen av miljö-\r\nstödsprogrammet är en sådan mycket tydlig signal.\r\nJag tror också att det är viktigt att påpeka att ett av\r\nskälen till att vi bedömer vår livsmedelsproduktion\r\nsom en framtidsnäring är de krav som Ingvar Eriksson\r\ntalar om när det gäller miljö, djurhållning och hänsyn\r\ntill konsumenternas krav och önskemål. Det är precis\r\nden typen av krav och önskemål som vi ser växa runt\r\nom i världen. Det är vår bedömning att eftersom vi\r\nredan har kommit långt i den utvecklingen bör vår\r\nlivsmedelsproduktion, om någon, ha en möjlighet att\r\nhävda sig i den här förändrade världen, med de för-\r\nändrade kraven från konsumenterna och med de för-\r\nändrade möjligheter som EU-medlemskapet ger oss.</pre><pre>Anf.  169  INGVAR ERIKSSON (m):\r\nFru talman! Jag tackar för det kompletterande in-\r\nlägget. Statsrådet talar om rimliga konkurrensvillkor.\r\nVi är överens om att man aldrig kommer att få exakt\r\nlika villkor, men rimligt lika villkor kan ju också\r\nSveriges bönder ha rätt att kräva.\r\nDet är uppenbart att vi kommer att följa det här\r\nmycket noga. Vi kommer också att ta del av de ut-\r\nredningar som nu är på gång och analysera detta noga.\r\nJust nu får man faktiskt en känsla av att man ute på\r\nfältet är orolig, man känner osäkerhet. Det är just den\r\nosäkerheten som jag tror att jordbruksministern kan\r\nbidra till att minska.\r\nNär vi kommer in på frågan om mineralgödsel-\r\nskatterna är det ju riktigt att det har gjorts mycket.\r\nMen effekten av just åtgärden med mineralgödselskat-\r\nten är av allt att döma minimal. Man har i dag en helt\r\nannan syn på jordbruket och ett helt annat hushållande\r\nmed näringsämnena jämfört med för 20-30 år sedan.\r\nDet är en stor kunskap som kommit i dagen. Man\r\nhar hanterat näringsfrågorna på ett helt annat sätt än\r\ntidigare. Därför menar jag att det är onödigt att belas-\r\nta med en skatt som inte kan motiveras av miljöskäl.\r\nJag har fortfarande den uppfattningen.\r\nDet är t.o.m. så att man starkt kan ifrågasätta, vil-\r\nket även statsrådet har gjort, om utlakningen av nä-\r\nringsämnen är större från konventionellt odlad mark\r\nän från ekologiskt odlad mark. Det vittnar om att det\r\när en relevant fråga. Det är därför jag är så intresserad\r\nav att driva den.\r\nStyrinstrumenten kan vara viktiga. Men det måste\r\nvara riktiga styrinstrument som är väl motiverade om\r\nde skall kunna accepteras. Då kan även vi acceptera\r\ndem. Men i det här fallet tycker jag inte att man kan\r\nsäga det.\r\nSvaret andas ändå att det kan komma nya obehag-\r\nligheter. För att röja sådana tankar ur vägen hoppas\r\njag att statsrådet i sitt nästa inlägg kan ge klart besked\r\nom att det inte blir tal om några nya höjningar, och att\r\nman också är beredd att gå på djupet i den här frågan.\r\nI så fall skall jag kunna vara nöjd med detta.\r\nJordbruksministern tar också upp frågan om det\r\nnya miljöstödet och regeringens insatser därvidlag.\r\nDet är en fråga som vi länge har drivit hårt. Det kan\r\nvara relevant att i dag fråga: Kommer de här miljö-\r\npengarna, vallstödet, att kunna gå ut för 1997? Förra\r\nåret kämpade vi för detta, men det blev förskjutet ett\r\når på grund av regeringen och med Centerns medver-\r\nkan.\r\nVi är nu i en situation där det har sports att man\r\nkanske inte hinner med detta. Man kommer då att\r\nförlora det här biståndet till en bättre lönsamhet som\r\nskulle vara så angelägen.\r\nNär det gäller det framtida miljöstödet är det ange-\r\nläget att det blir mindre krångligt än det gamla. Vi\r\nhoppas verkligen att statsrådet sätter till alla klutar\r\noch hjälper till att göra det så administrativt enkelt att\r\ndet går att hantera på ett vettigt sätt. Annars är risken\r\nstor att det får en missriktad effekt. Det är olyckligt\r\natt de tidigare, enbart svenska miljöstöden som vi\r\nhade på olika håll, har fallit undan i vissa områ-\r\nden.Många brukare känner sig väldigt osäkra om de\r\nskall våga söka när det gäller det nya. Om de inte\r\nvågar söka är risken stor att det inte får den effekt\r\nsom kan vara positiv, som även statsrådet ställer upp\r\npå.</pre><pre>Anf.  170  Jordbruksminister ANNIKA\r\nÅHNBERG (s):\r\nFru talman! Det är alltid lika fascinerande att höra\r\nrepresentanter för Moderata samlingspartiet falla ut i\r\nböner om mer stöd och bidrag till jordbrukssektorn.\r\nDet finns då inte ett spår av den önskan om liberalism\r\noch minskade stöd och bidrag från samhällets sida\r\nsom annars är så framträdande i den moderata politi-\r\nken när det gäller arbetslösa, sjuka eller människor\r\nsom är i behov av vård och omsorg. Jag tror upprik-\r\ntigt sagt, fru talman, att Sveriges bönder betackar sig\r\nför den framtoning som Moderaterna vill ge jordbru-\r\nket och jordbrukspolitiken, dvs. jordbruket som en\r\nbidragsälskande och stödtagande näring, som inte\r\nklarar sig på egen hand. Min uppfattning är att den\r\nviktigaste drivkraften för ett framgångsrikt jordbruk\r\när den framtidstro, energi och optimism som finns i\r\njordbruket självt. Jag är övertygad om det och ser\r\ntecken på att detta finns.\r\nNär det gäller det s.k. vallstödet, dvs. utökningen\r\nav miljöstödsprogrammet, som föreslogs och besluta-\r\ndes av riksdagen, är det ett enkelt faktum att riksda-\r\ngen fattade sitt beslut i december 1996. Jag förstår\r\ninte riktigt om Ingvar Eriksson menar att det skulle\r\nfinnas någon fördröjning som beror på regeringen.\r\nJag antar att Ingvar Eriksson tycker att regeringen\r\nskall avvakta riksdagens beslut i budgetfrågor innan\r\nvi börjar använda de pengar som finns i budgeten. Det\r\när precis vad vi har gjort. Det har hela tiden varit vår\r\nambition att få ett beslut som gör det möjligt för oss\r\natt fördela ett stöd för hela år 1997. Vi arbetar fortfa-\r\nrande med den ambitionen, och det finns inga tecken\r\nsom tyder på att vi inte skulle lyckas i den avsikten.\r\nVi förväntar oss ett beslut under sommaren från EU-\r\nkommissionen, som vi nu för gemensamma förhand-\r\nlingar med.\r\nLåt mig sedan återgå till frågan om handelsgödsel\r\noch ekonomiska styrmedel. Jag vill framhålla att\r\nförbrukningen av handelsgödsel 1995-1996 var 15 %\r\nlägre än år 1985. Och 1985 är det basår som vi utgår\r\nfrån när vi talar om den önskade reduktionen på 20 %.\r\nMinskningen beror naturligtvis på flera faktorer. Det\r\nfinns många olika delar i politiken som är avsedda att\r\nverka i samma riktning och stödja en utveckling till\r\nminskad användning. Men det är uppenbart att\r\nminskningen också beror på de avgifter som finns,\r\nsom kväveskatten. Det är också uppenbart att avgifts-\r\nhöjningen i november 1994 har haft en stor betydelse.\r\nJag vill gärna säga att den här skatten, enligt min\r\nuppfattning, fungerar i många avseenden bra. Den är\r\nen signal från samhället att jordbrukets miljöproblem\r\när allvarliga och måste åtgärdas. Den är också ett\r\nsystem som är helt i linje med principen att förorena-\r\nren betalar. Den minskar förbrukningen, eftersom\r\nkostnaderna ökar för att använda handelsgödsel. Den\r\nbidrar också till att uppvärdera stallgödseln och får på\r\ndet sättet den indirekta effekten att vi också lär oss att\r\nta till vara den gödseln bättre. Då minskar vi natur-\r\nligtvis också i förlängningen miljöproblemen vid\r\nhanteringen av stallgödseln.\r\nJag vill korrigera Ingvar Eriksson på en punkt. Jag\r\nhar inte sagt att det ekologiska lantbruket ger upphov\r\ntill likadana problem med avseende på kväveläckage\r\nsom det konventionella lantbruket. Däremot har jag\r\nsagt att problemet naturligtvis också kan finnas i det\r\nekologiska lantbruket. Det beror oerhört mycket på\r\nhur man använder gödsel. Det är därför som det är så\r\nviktigt att vi kan hitta regler och föreskrifter för han-\r\ndelsgödsel men givetvis också för stallgödsel.</pre><pre>Anf.  171  INGVAR ERIKSSON (m):\r\nFru talman! Jag tackar också för detta inlägg. Men\r\njag blir litet förbluffad. Statsrådet säger nu att förore-\r\nnaren betalar. Då menar hon att man förorenar genom\r\nhandelsgödsel. Det är just det som jag tycker att man\r\ninte kan leda i bevis. Det är därför vi vill ha en analys\r\nav detta.\r\nJag vill än en gång fråga: Är statsrådet beredd att\r\ngöra en djup och rättvisande analys på det området?\r\nOm man kan leda detta i bevis accepterar jag också\r\nden synpunkten, men jag tycker inte att man har gjort\r\nnågra ansträngningar för att verkligen göra detta. Det\r\när det jag hoppas på.\r\nNär det gäller det ekologiska lantbruket har vi nog\r\nsamma uppfattning. Jag ställer upp på ekologiskt\r\nlantbruk, och vi i Moderata samlingspartiet är för\r\nmångfald.\r\nJordbruksministern gick inledningsvis till ett\r\nfrontalangrepp och sade att Moderaterna bara vill ha\r\nmer bidrag och mer stöd till jordbruket. Det är inte\r\nfråga om det. Faktum är att vi har kommit med i EU,\r\nsom driver en helt annan jordbrukspolitik, med sänkta\r\npriser på produkterna och ökat direktstöd. Vi vill\r\narbeta för att minska detta, precis som vi har uppfattat\r\natt regeringen vill. Men vi tycker att det är rimligt, att\r\nom man har förhandlat sig fram till vissa pengar från\r\nEU skall man också utnyttja dem. Jag tycker att det är\r\nett berättigat krav att ställa på regeringen att den full-\r\nföljer detta. Jordbruket har också rätt att ställa krav på\r\natt få konkurrera på så lika villkor som möjligt. Det\r\nkan man ju inte om det är olika avgifter, elskatter och\r\nhandelsgödselskatter samt dieselskatter som är betyd-\r\nligt högre. Vi tycker att det är rimligt att man får job-\r\nba på lika villkor. Jag är benägen att hoppas på ytter-\r\nligare insatser från statsrådets sida för att skapa kon-\r\nkurrens på lika villkor.</pre><pre>Anf.  172  Jordbruksminister ANNIKA\r\nÅHNBERG (s):\r\nFru talman! Låt mig bara avslutningsvis säga att\r\ndet naturligtvis är så att bruk av jord över huvud taget\r\nfrigör näringsämnen. Ju mer vi bökar i jorden, desto\r\nmer frigörs dessa ämnen och kan läcka till vattendrag\r\neller avgå till luften. Förekomsten av handelsgödsel är\r\ninte den enda orsaken till problem med näringsäm-\r\nnesläckage. Därför är det naturligtvis oerhört viktigt\r\natt det sker ett forsknings- och utvecklingsarbete och\r\natt vi funderar om vi kan effektivisera våra metoder\r\noch kan bruka jorden med mindre jordbearbetning.\r\nSom jag har sagt flera gånger, finns det naturligt-\r\nvis anledning att fundera över många olika metoder,\r\nmen jag tror definitivt inte att man kan undanta han-\r\ndelsgödsel som en av källorna till näringsäm-\r\nnesläckage. Därmed blir naturligtvis frågan om att\r\noptimera den användningen oerhört viktig. Det är min\r\nbestämda uppfattning att ekonomiska styrmedel är\r\nviktiga för att se till att vi verkligen inte använder mer\r\nhandelsgödsel än vad som är nödvändigt och att vi\r\nkan bruka utan att få de stora problemen med närings-\r\nämnesläckage.\r\nFru talman! Jag är säker på att vi får anledning att\r\nåterkomma till den här diskussionen. Jag har redo-\r\ngjort för att det pågår utredningar när det gäller såväl\r\njordbrukets konkurrenskraft som utvärdering av våra\r\nprogram och metoder för att nå resultat i fråga om\r\nväxtnäringsläckage och andra miljöproblem. När de\r\nutredningarna är färdiga kommer de givetvis att bli\r\nföremål för diskussion och fortsatt hantering. Det här\r\när en del i en diskussion som vi har all anledning att\r\nfortsätta.</pre><pre>Överläggningen var härmed avslutad.</pre><pre>16 §  Svar på interpellation 1996/97:342 om\r\nkontrollkostnaden vid köttbesiktning</pre><pre>Anf.  173  Jordbruksminister ANNIKA\r\nÅHNBERG (s):\r\nFru talman! Ingvar Eriksson har frågat vilka åt-\r\ngärder jag avser att vidta med anledning av höjning-\r\narna av kontrollkostnader vid köttbesiktning.\r\nEnligt regleringsbrev för budgetåret 1997 skall\r\nverksamheten avseende bl.a. köttbesiktning liksom\r\ntidigare finansieras med avgifter som bestäms av\r\nStatens livsmedelsverk efter samråd med Riksrevi-\r\nsionsverket.\r\nUnder budgetåret 1995/96 redovisade verksamhe-\r\nten ett stort ekonomiskt underskott för verksamhets-\r\nområdena storskaliga slakterier och fjäderfäslakterier.\r\nMed anledning av det ekonomiska utfallet\r\n1995/96 har Livsmedelsverket gjort en översyn av\r\navgifterna för finansiering av köttbesiktningen vid\r\nstorskaliga slakterier för tamboskap och fjäderfä.\r\nÖversynen resulterade i en ändring av fördelningen av\r\nkostnader för personal och provtagning samt centrala\r\nkostnader. För bl.a. täckande av ökade kostnader samt\r\nför den vikariereserv som måste finnas för att ersätta\r\nde tidigare använda företagsanställda avbytarna för\r\nbesiktningsassistenter höjdes avgifterna med totalt ca\r\n16 % för tamboskapsslakterier och ca 18 % för fjäder-\r\nfäslakterier. För närvarande beräknar Livsmedelsver-\r\nket att kostnaderna för ifrågavarande avgifter ligger\r\npå 18,5 öre per kg i den storskaliga slakteriverksam-\r\nheten i Sverige.\r\nMed anledning av ett rådsdirektiv 96/43/EG, som\r\nbeslutades i juni 1996 och som reglerar hur veterinära\r\nkontroller av levande djur och animaliska produkter\r\nskall finansieras, ser Livsmedelsverket för närvarande\r\növer de svenska reglerna i detta avseende. Eftersom\r\növersynen innebär att EU:s direktiv skall följas kom-\r\nmer kostnaderna för köttbesiktningen i Sverige däref-\r\nter att vara i paritet med kostnaderna för motsvarande\r\nverksamhet i övriga medlemsländer i EU.\r\nI avvaktan på resultatet ser jag ingen anledning att\r\nvidta några åtgärder.</pre><pre>Anf.  174  INGVAR ERIKSSON (m):\r\nFru talman! Jag vill tacka jordbruksministern för\r\nsvaret på denna interpellation. Det är uppenbart att en\r\nhöjning med 16-17 % är väldigt väsentlig när det\r\ngäller stora slakterier. När det gäller mindre är höj-\r\nningen av allt att döma ännu större, för att inte tala om\r\nhur det är för gårdsslakterier, där höjningen kan röra\r\nsig uppåt kronan i en del fall. Om man ser det ur den\r\nsynpunkten är detta ingenting som bidrar till att för-\r\nbättra konkurrensen.\r\nDe väldiga höjningarna är litet överraskande. De\r\när mycket kännbara inte minst beroende på att slakt-\r\nmarginalen är låg i dagens läge, när lönsamheten över\r\nhuvud taget är mycket låg när det gäller köttproduk-\r\ntion, t.ex.\r\nJag tycker ändå att statsrådet inte säger så mycket\r\nom den verkliga orsaken till det stora underskottet.\r\nDen skulle jag gärna vilja ha litet fler besked om.\r\nStatsrådet hänvisar också i svaret till rådsdirektiv\r\n96/43/EG, som beslutades i juni 1996 och som regle-\r\nrar hur veterinära kontroller av levande djur och ani-\r\nmaliska produkter skall finansieras. Hon påpekar att\r\nLivsmedelsverket nu håller på att titta över de svenska\r\nreglerna i detta avseende. Sedan menar statsrådet\r\nuppenbarligen att man när översynen är gjord kommer\r\natt följa de direktiv som finns i EU. Det antyds också\r\natt kostnaderna för köttbesiktningen i Sverige därefter\r\nskall vara i paritet med kostnaderna för motsvarande\r\nverksamhet i andra EU-länder.\r\nDet är mot den bakgrunden ganska intressant att\r\nkonstatera att man, om man reser runt i Europa, kan\r\nse att det är stora skillnader när det gäller just dessa\r\nkostnader. I Spanien, t.ex., finns det områden där det\r\ninte kostar någonting och staten står för hela räkning-\r\nen. I andra områden i Spanien svarar staten för 50 %\r\nav räkningen. I Frankrike subventioneras köttbesikt-\r\nningen. Det finns faktiskt olika lösningar på olika\r\nhåll.\r\nJag vill med hänsyn till detta fråga statsrådet om\r\navsikten är att Sverige efter denna genomgång skall\r\nha samma avgiftsnivåer som de andra EU-länderna,\r\neller i varje fall jämförbara, så att man får en vettig\r\nkonkurrenssituation. Den bidrar också till att snedvri-\r\nda konkurrensen i annat fall. Dessa viktiga frågor har\r\nockså betydelse ur konsumentsynpunkt.</pre><pre>Anf.  175  Jordbruksminister ANNIKA\r\nÅHNBERG (s):\r\nFru talman! Låt mig svara på den sista frågan\r\nförst. Då är svaret ja. Avsikten är att vi efter denna\r\növersyn skall tillämpa EU:s direktiv. Det skall innebä-\r\nra att vi får ett avgiftsuttag som är jämförbart med det\r\nsom finns i övriga EU-länder.\r\nLåt mig också säga att det är min uppfattning att\r\ndet är oerhört viktigt att vi håller kostnaderna för\r\navgifterna så låga som möjligt, dvs. att vi är så effek-\r\ntiva som möjligt i kontrollen och tillsynen. Självfallet\r\nkan avgifterna vara betungande. Vi måste hela tiden\r\narbeta för att vara så effektiva som möjligt och hålla\r\nnere kostnaderna.\r\nDet är naturligtvis också avsikten med den över-\r\nsyn som Livsmedelsverket gör. Vi skall verkligen\r\nvara effektiva och se till att vi använder resurserna så\r\nbra som möjligt.\r\nI svaret, dvs. att det görs en översyn i syfte att vi\r\nskall följa EU-direktivet, finns också skälet till att jag\r\ninte ser någon anledning att nu gå in och göra föränd-\r\nringar i det system som vi har lagt fast. Det råder\r\ningen tvekan om att det blev ett stort underskott när\r\ndet gäller avgiftsfinansieringen för 1995/96. Det\r\nmåste vi komma till rätta med. Vi kan inte acceptera\r\nett avgiftstak som innebär ständiga underskott.\r\nDen översyn som Livsmedelsverket har gjort med\r\nanledning av underskottet har lett till de föreslagna\r\navgiftshöjningarna. De får ligga kvar i avvaktan på\r\nden mer övergripande översynen i syfte att anpassa\r\ntill EU-direktiven.</pre><pre>Anf.  176  INGVAR ERIKSSON (m):\r\nFru talman! Jag vill tacka statsrådet för dessa syn-\r\npunkter. Det är glädjande att höra att inriktningen är\r\natt kontrollen skall vara effektiv. Det är uppenbart att\r\ndet är någonting som har brustit ganska rejält med\r\ntanke på de väldigt stora kostnadsökningarna, som jag\r\ntror kan vara mycket betungande. Jag vet att de är\r\nbetungande för många inte minst mindre slakterier.\r\nÄven för de stora innebär dessa kostnader en väldigt\r\nstor del av slaktkostnaden.\r\nEn annan sak som i sammanhanget kan vara rätt\r\nintressant är frågan hur de andra EU-länderna agerar\r\nnär det gäller kostnaderna för administrationen, för\r\nsalmonellakontrollen och för andra speciella kontrol-\r\nler som vi i Sverige har. Förhoppningsvis leder detta\r\nsamarbete till att man skärper kontrollen också i de\r\nandra länderna. Då är det intressant att veta hur man\r\nfinansierar det.\r\nEn annan fråga är också intressant. Det är frågan\r\nom hur importen av kött finansieras. Jag vet att EU-\r\nländerna inte kan ta ut några höga avgifter från Sveri-\r\nge, men man tar av allt att döma ut avgifter från tredje\r\nland. Med tanke på turbulensen kring de olika sjuk-\r\ndomar som har härjat det senaste året är den frågan\r\nrelevant. Det är den också med tanke på vår speciella\r\nsalmonellakontroll. Vi kan också ta in antibiotikafrå-\r\ngan i sammanhanget, och så småningom är det kanske\r\nlika relevant att ta in hormonproblematiken.\r\nHur verksamheten finansieras är viktigt. Jag har\r\nuppfattningen att det är oerhört viktigt att verksamhe-\r\nten finansieras av det land som exporterar hit. Svens-\r\nka producenter och slakterier skall inte genom sin\r\nfinansiering stå för kostnader som inte rör deras pro-\r\nduktion. Det skulle vara intressant om statsrådet hade\r\nnågot besked att ge på den punkten.</pre><pre>Anf.  177  Jordbruksminister ANNIKA\r\nÅHNBERG (s):\r\nFru talman! Låt mig först säga att ambitionerna\r\nnaturligtvis är höga när det gäller besiktning av kött.\r\nDet är de mot bakgrund av att det är oerhört viktiga\r\nfrågor ur konsumentperspektiv. Ingvar Eriksson\r\nnämnde särskilt salmonellakontrollen. Det är en av de\r\naspekter som är oerhört viktiga och där vi har höga\r\nambitioner. De höga ambitionerna resulterar också i\r\nkostnader.\r\nDen avgiftshöjning som nu har företagits motsva-\r\nrar en kostnad på 2,6 öre per kilo. Det är den kost-\r\nnadsnivån vi talar om.\r\nIngvar Eriksson säger att det är uppenbart att nå-\r\ngonting har brustit. Den bedömningen får står för\r\nhonom. Det var inte den bedömningen jag gjorde,\r\nmen jag påpekade att det givetvis alltid är angeläget\r\natt vi är så effektiva som möjligt i en verksamhet som\r\nvi finansierar med hjälp av avgifter. Det måste hela\r\ntiden finnas en ambition att utnyttja resurserna så\r\neffektivt som möjligt. Det är också en tanke med\r\növersynen. Vi skall se till att vara så kostnadseffektiva\r\nsom möjligt för att hålla kostnader för avgifter nere.\r\nTanken med det gemensamma EU-arbetet är just\r\natt vi skall undvika att skapa konkurrenssnedvridande\r\nvillkor med hjälp av olika avgifter, men också med\r\nhjälp av olika ambitionsnivåer för besiktningen i olika\r\nländer. Tanken med ett direktiv som reglerar denna\r\nhantering är just att utjämna mellan olika medlems-\r\nländer inom den europeiska unionen, så att vi kan\r\nundvika den typen av problem, men ändå givetvis ha\r\nen hög ambition när det gäller besiktningen av kött.</pre><pre>Anf.  178  INGVAR ERIKSSON (m):\r\nFru talman! Jag delar uppfattningen att vi skall ha\r\nen hög ambition. Jag tror att det är viktigt ur konsu-\r\nmentsynpunkt men också ur producentsynpunkt när\r\ndet gäller den framtida utvecklingen.\r\nDet gäller ju att vi från svensk sida kan utnyttja de\r\nmöjligheter som en stor marknad ger. Det gäller också\r\natt vi kan få betalt för det som vi lägger ned härvidlag.\r\nDet är kanske det stora problemet i dagsläget. Men vi\r\nhoppas ju att den här utvecklingen och de problem\r\nsom man har haft under det senaste året skall leda till\r\nen ökad förståelse för den svenska linjen i dessa\r\nsammanhang.\r\nJag har ju fått besked när det gäller den här ut-\r\nredningen, som jag tycker är riktig och välbehövlig.\r\nNog är något snett när man har en kostnadsökning på\r\n16-17 % när inflationen inte är så hög. Det måste\r\nvara någonting. Jag förstår att den här utredningen\r\nkanske kan komma med synpunkter som förklarar det\r\nhela.\r\nDet gläder mig att man tänker följa EU-direktivet\r\noch att man försöker arbeta för att samordna dessa\r\nområden så mycket som möjligt framöver. Jag har\r\ningen anledning att vara kritisk i det avseendet, men\r\njag har anledning att följa utvecklingen. Jag tror att\r\ndet är positivt om statsrådet har samma ambition,\r\nnämligen att skapa rättvisa villkor och att skapa bra\r\nförutsättningar för de fina livsmedelsprodukter som vi\r\nhar. De positiva signalerna behövs.</pre><pre>Anf.  179  Jordbruksminister ANNIKA\r\nÅHNBERG (s):\r\nFru talman! Den ambitionen kan vi ha gemensamt,\r\näven om vi i många andra fall inte har samma ambi-\r\ntioner. Självfallet är det viktigt att vi kan lyfta fram\r\nden fina svenska kvaliteten i produktionen. Men det\r\när också viktigt att vi har en fungerande kontrollverk-\r\nsamhet, så att vi kan leda i bevis att vi lever upp till\r\nde höga ambitioner som vi har satt upp för våra verk-\r\nsamheter.</pre><pre>Överläggningen var härmed avslutad.</pre><pre>17 §  Svar på interpellation 1996/97:344 om\r\ngenetiskt förädlade växter</pre><pre>Anf.  180  Jordbruksminister ANNIKA\r\nÅHNBERG (s):\r\nFru talman! Jag ber om ursäkt. Jag tänkte börja lä-\r\nsa upp interpellationen. Det hade kanske inte tillfört\r\nså mycket. Min uppgift är ju att läsa upp svaret, vilket\r\njag nu skall göra.\r\nLennart Brunander har frågat mig om regeringen i\r\nEU kommer att sträva efter en mer restriktiv hållning\r\ntill genmanipulerade livsmedel än den som nu finns,\r\npå vilket sätt regeringen kommer att garantera valfri-\r\nhet för konsumenter och producenter när det gäller att\r\nvälja produkter som inte är genmanipulerade och på\r\nvilket sätt regeringen kommer att motverka den eko-\r\nnomiska koncentration till kemiindustrin som tillåtlig-\r\nheten av gentekniken kommer att innebära.\r\nJag delar Lennart Brunanders uppfattning att gen-\r\ntekniken måste värderas utifrån sina möjligheter men\r\nockså utifrån eventuella risker.\r\nVi har i Sverige mycket högt ställda krav på sä-\r\nkerhet vad beträffar såväl foder som livsmedel. Dessa\r\nkrav gäller oavsett om produkterna är baserade på\r\ngentekniskt modifierade råvaror eller inte.\r\nJag redovisade så sent om den 10 april i riksda-\r\ngen, i ett svar på en interpellation av Gudrun Lindvall,\r\nregeringens syn på hur bedömningen av användningen\r\nav genteknik bör göras.\r\nKravet på en uttömmande vetenskaplig granskning\r\nav såväl användningen av tekniken som de produkter\r\nsom tas fram är för Sveriges del självklart. Det är\r\nviktigt att riskbedömningen sätts in i ett bredare sam-\r\nmanhang och att konsekvenserna av alternativ teknik\r\nanalyseras som jämförelse.\r\nKravet på att konsumenterna skall få information\r\nom ett livsmedel innehåller eller kan innehålla gene-\r\ntiskt modifierade produkter är också självklart.\r\nRådets förordning om nya livsmedel trädde i kraft\r\nden 15 maj 1997. Förordningen omfattar bl.a. livsme-\r\ndel som innehåller, består av eller har framställts av\r\ngenetiskt modifierade organismer. Den grundläggande\r\nbestämmelsen är att livsmedel som omfattas av för-\r\nordningen inte får innebära några risker för konsu-\r\nmenterna.\r\nFörordningen innebär att ett nytt livsmedel skall\r\nbedömas av ansvariga myndigheter innan det får släp-\r\npas ut på marknaden. Vidare fastställs krav på märk-\r\nning av sådana livsmedel.\r\nVad gäller den aktuella genmodifierade majsen\r\noch sojan, som godkändes innan förordningen om nya\r\nlivsmedel trädde i kraft, har Livsmedelsverket bedömt\r\natt såväl sojan som majsen måste märkas enligt be-\r\nstämmelserna i förordningen.\r\nMed förordningen om nya livsmedel har vi fått\r\ngemensamma bestämmelser om riskvärdering och\r\nmärkning av genetiskt modifierade livsmedel. Det är\r\nenligt min uppfattning ett stort steg framåt även om\r\nkraven på märkning inte blev så långtgående som vi\r\nhade önskat. Sverige kommer dock att fortsätta arbeta\r\nför en så fullständig märkning som möjligt.\r\nLennart Brunander tar i interpellationen upp frå-\r\ngan om särhållning av genmodifierad och icke-\r\ngenmodifierad spannmål. Jag vill mot bakgrund därav\r\nnämna att jag den 14 maj 1997 bjöd in livsmedels-\r\nbranschen och konsumentorganisationer för att disku-\r\ntera just den frågan. Vid mötet framkom att det finns\r\nett starkt önskemål att regeringen skall verka för ett\r\nkrav på särhållning av genmodifierade råvaror. Vi\r\narbetar nu med frågan och överväger hur den på\r\nlämpligaste sätt skall drivas vidare.\r\nLennart Brunander har i sin fråga också en del\r\npåståenden om kemikalieindustrin och kemikaliean-\r\nvändningen inom jordbruket.\r\nSamtidigt som vi på alla sätt bör begränsa kemi-\r\nkalieanvändningen i jordbruket kan vi inte blunda för\r\natt det i vissa lägen fortfarande inom det konventio-\r\nnella jordbruket är nödvändigt att använda dessa\r\nmedel, t.ex. för att man skall kunna förhindra sjuk-\r\ndomsspridning.\r\nJag för min del vill inte utesluta att den moderna\r\ngenteknikens användning i växtförädlingen faktiskt\r\nskulle kunna hjälpa oss i våra strävanden att minska\r\nkemikalieberoendet.\r\nEn sådan utveckling kan utgöra ett steg när det\r\ngäller att nå målsättningen att skapa ett ekologiskt\r\nhållbart samhälle.</pre><pre>Anf.  181  LENNART BRUNANDER (c):\r\nFru talman! Det är naturligtvis viktigt att hålla re-\r\nda på både papperna och generna i det här samman-\r\nhanget, så att de hamnar där de skall vara. Vi fick\r\nhöra i Ekot i dag på morgonen att generna är litet\r\nopålitliga. Det finns hoppande gener. Det gör kanske\r\natt osäkerheten är litet större än tidigare.\r\nJag skall i alla fall tacka för svaret. Anledningen\r\ntill att jag tar upp den här frågan och envisas med den\r\nlitet grand är att det är väldigt viktigt för oss med\r\nlivsmedel. Det är det som vi lever av. Vi är ju i Sveri-\r\nge angelägna om att vi skall ha bra och nyttiga livs-\r\nmedel. Det är man säkert på andra håll också, även\r\nom vi har olika utgångspunkter.\r\nDet här med genteknik, genmodifiering, genmani-\r\npulation - eller hur vi nu vill uttrycka det - skapar\r\nnaturligtvis möjligheter. Det ger oss möjligheter att\r\ngöra sådant som vi inte kunde göra tidigare. Det kan\r\nvara både bra och dåligt. Vi är tydligen överens om\r\natt detta kan skapa möjligheter men att det också finns\r\nrisker. Och det är riskerna som vi skall försöka kom-\r\nma bort från. Då är det viktigt att se vad vi använder\r\ntekniken till.\r\nJordbruksministern säger i slutet av svaret att det\r\när möjligt att användningen av gentekniken kan inne-\r\nbära att vi kan minska kemikalieanvändningen i jord-\r\nbruket. Det är mycket möjligt att det så småningom,\r\nnär vi lär oss det här, kan bli så. Men när det gäller\r\ndet som är aktuellt i den här debatten - utplacering av\r\nväxter i naturen - är det precis tvärtom. Man har ju\r\nanvänt tekniken till att göra växterna tåliga mot gifter.\r\nDet får många konsekvenser. Det går ju definitivt mot\r\nden inriktning som vi har i Sverige, att vi skall minska\r\nanvändningen av gifter.\r\nJag delar naturligtvis jordbruksministerns upp-\r\nfattning att vi behöver använda gifter ibland. Precis\r\nsom vi människor behöver mediciner behöver vissa\r\nsaker i naturen ibland korrigeras. Men målsättningen i\r\nSverige är ändå att vi skall minska användningen av\r\ngifter.\r\nNär det gäller majs, soja och sockerbetor - det är\r\nju aktuellt nu - är det bärande just att man har gjort\r\ndem tåliga mot gift. Det uppstår då ett antal frågor,\r\nbåde hos mig och hos andra människor. Vi har en\r\nopinion i Sverige som är fundersam över varför jord-\r\nbruksministern i många fall är litet släpphänt när det\r\ngäller detta. Hon driver inte frågorna på det sätt som\r\njag tycker att man borde göra.\r\nMan kan fråga: Är detta farligt att äta? Svaret blir:\r\nNej, jag tror inte det, eftersom produkten i sig inte är\r\nförändrad. Men jag kan inte vara alldeles säker på att\r\ndet är så. Det kan naturligtvis finnas saker och ting\r\nsom inte är bra.\r\nDet stora problemet uppstår ju när vi släpper ut\r\ndet här i naturen. Vad får det för effekt på den biolo-\r\ngiska mångfalden? Vad får det för effekt i övrigt på\r\nutvecklingen inom det här området? Vi minskar ju\r\nbredden i användandet av olika sädesslag. Jag skulle\r\nvilja ha litet synpunkter från jordbruksministern på de\r\nhär sakerna.\r\nNär det gäller särhållande av genmanipulerad och\r\nicke-genmanipulerad säd refereras till ett samtal med\r\nproducenter och konsumenter i Sverige, men det är ju\r\negentligen inte där vi kan lösa det här problemet, utan\r\ndet måste lösas där grödorna odlas. Det är Sveriges\r\noch EU:s agerande gentemot USA som är viktigt i det\r\nhär sammanhanget. På vilket sätt tänker den svenska\r\nregeringen agera för att skapa den förutsättningen?\r\nDet talas här om en märkning, och den är bra och det\r\när bra att man har utvidgat den, men märkningen blir\r\nju nästan omöjlig om inte råmaterialet kan identifie-\r\nras, så att man kan avgöra om det är t.ex. genmanipu-\r\nlerad soja eller majs eller inte. På vilket sätt tänker\r\nden svenska regeringen och jordbruksministern agera\r\nför att få till stånd den märkningen och särhållningen?</pre><pre>Anf.  182  GUDRUN LINDVALL (mp):\r\nFru talman! Det är heller inte första gången jag\r\ndiskuterar genmanipulerade grödor med jordbruks-\r\nministern. Jag tror att det här för min del är den tredje\r\ninterpellationsdebatten i den frågan, möjligen den\r\nfjärde.\r\nDet här är mycket viktiga frågor, och det är\r\nmycket intressant att se att opinionen inom EU börjar\r\ngå åt det håll som tidigare var den svenska linjen men\r\nsom kanske inte har varit det under det senaste året,\r\nnämligen en mycket restriktiv hållning.\r\nDet kom för någon månad sedan en resolution från\r\nparlamentet som är mycket kritisk till att kommissio-\r\nnen har godkänt majsen. Man skriver t.ex. att eko-\r\nnomiska och handelsmässiga påtryckningar vägde\r\ntyngre än överväganden om folkhälsan och skydd av\r\nmiljön. Man skriver också att det i dag inte finns\r\nnågra fördjupade studier över de långsiktiga effekter-\r\nna av genmanipulationer. Man skriver att det finns\r\nrisk för att en spårgen som är resistent mot antibiotika\r\növerförs till människan. Man skriver att parlamentet\r\nupprepar sin ståndpunkt att livsmedelssäkerhet och\r\ndärmed konsumenternas hälsa måste prioriteras. Det\r\nhär är alltså en mycket kraftig kritik mot det beslut\r\nsom har fattats. Man påpekar också i dokumentet att\r\nÖsterrike och Luxemburg faktiskt har haft modet att\r\nsäga nej.\r\nJag har tidigare framfört att jag skulle ha önskat\r\natt Sverige hade haft en betydligt restriktivare inställ-\r\nning i den här frågan och också vågat säga ifrån kraft-\r\nfullt.\r\nDet finns en del saker i svaret som förvånar mig\r\nlitet och som jag skulle vilja få förtydligat ytterligare.\r\nDet novel feed-direktiv som nu tas fram verkar fak-\r\ntiskt bli mer långtgående än novel food. Jag har också\r\nförstått att det finns ett stort intresse för att ompröva\r\nnovel food, för att man inser att de märkningsregler\r\nsom kom inte motsvarar de krav som medborgarna i\r\nEU har. Hur ställer sig jordbruksministern till en\r\nomprövning och skärpning av novel food? De märk-\r\nningsregler som har tagits fram är ju ganska medel-\r\nmåttiga. Det blir väldigt litet som märks. Det handlar\r\nframför allt om det som går till foderindustrin, och det\r\när ju inte så intressant för oss konsumenter. Däremot\r\nmärks t.ex. inte lecitin, som finns i ungefär 60 % av\r\nlivsmedlen.\r\nJag skulle också vilja ha en kommentar vad gäller\r\nden skärpning som tydligen är på gång i fråga om\r\ndirektiv 90/220, en skärpning som lär gå åt det hållet\r\nsom vi interpellanter skulle önska.\r\nDet lär också ha kommit en hel del propåer från\r\nstora livsmedelskedjor och från många starka konsu-\r\nmentorganisationer, som i USA har gjort framställ-\r\nningar för att få en särhållning av sojan och majsen.\r\nHur avser jordbruksministern att agera i den frågan?\r\nAndelen genmanipulerad soja under odling förra året\r\nvar 1,5 %, medan andelen under 1997 har stigit till\r\n20 %. Det innebär att det här är en utveckling som går\r\nmycket snabbt. Man får på det här sättet en 7 % större\r\nskörd, och det skulle alltså motivera det här. Om vi i\r\nEU kan få en särhållning av den genmanipulerade\r\nsojan och den som inte är genmanipulerad, då börjar\r\ndet också finnas ett tryck på bönder att se eventuella\r\nekonomiska fördelar med att inte odla den manipule-\r\nrade sojan. Hur bedömer jordbruksministern det?\r\nJordbruksministern säger också i svaret att det\r\n\"fortfarande inom det konventionella jordbruket är\r\nnödvändigt att använda dessa medel, t.ex. för att för-\r\nhindra sjukdomsspridning\". På vilket sätt kan Ro-\r\nundup och Basta förhindra sjukdomsspridning? Det är\r\nju dessa medel som det här handlar om. De genmani-\r\npulerade grödor vi har är resistenta mot Roundup och\r\nBasta. Detta är medel som är mycket obehagliga just\r\ndärför att de slår ut allt i ogräsväg. Jag är övertygad\r\nom att lågdospreparaten kommer att visa sig ha en\r\nbetydligt större effekt inom ekosystemen än vad man\r\nhittills trott. Jag tror bl.a. att man kommer att diskute-\r\nra insektsförekomsten och lågdospreparaten i framti-\r\nden.\r\nJordbruksministern säger också att de här grödor-\r\nna skulle kunna leda till ett ekologiskt hållbart sam-\r\nhälle. Då måste det vara litet märkligt för jordbruks-\r\nministern att kunna konstatera att den ekologiska\r\nodlingen inte är ett dugg intresserad av det här, att\r\nman snarare ser det här som ett hot.\r\nDet här är frågor där jag hoppas få ett förtydligan-\r\nde.</pre><pre>Anf.  183  HANNA ZETTERBERG (v):\r\nFru talman! Jordbruksministern! Jag skall försöka\r\natt inte upprepa det som redan har sagts, även om jag\r\ninstämmer i mycket av det som de två föregående\r\ntalarna har sagt.\r\nDet här är inte bara en etisk fråga, utan också en\r\nprincipiell. Vad vi bestämmer oss för att göra nu\r\nlägger ju grunden och principerna för mycket övrigt.\r\nMin och Vänsterpartiets linje i den här frågan är att vi\r\nskall vara försiktiga. Vi skall vara säkra på vad vi gör,\r\nvi skall använda oss av den princip som regeringen\r\nförespråkar i alla andra sammanhang, nämligen för-\r\nsiktighetsprincipen, som ju också står inskriven i en\r\nhel rad olika dokument både inom och utanför EU.\r\nOm vi menar allvar med försiktighetsprincipen undrar\r\njag varför den inte gäller på samma sätt på det här\r\nområdet. Vad jag vet finns det faktiskt inga garantier\r\nför att konsekvenserna av genetiska förändringar inte\r\nblir fler än dem som vi har önskat, och konsekvenser-\r\nna kan då vara skadliga för människor, natur eller\r\nmiljö. Det finns i dag inga sådana garantier.\r\nJag kan se ett antal oönskade scenarier framför\r\nmig. En del har forskare och andra redan registrerat,\r\nsom att resistens förs över till andra grödor och orga-\r\nnismer än man från början hade tänkt sig. Gudrun\r\nLindvall nämnde några exempel där man kan befara\r\natt det kan bli så, såsom resistens mot antibiotika, som\r\nju vore väldigt allvarligt.\r\nVi kan inte kontrollera spridningen av genetiska\r\nförändringar i miljön. Jag har tidigare pratat om en\r\nbakterie som kan tyckas vara liten på jorden men som\r\nfaktiskt livnär sig på att flytta gener mellan olika\r\nväxter. Den är så att säga inprogrammerad på vissa\r\ntyper av gener. När bakterien blir stressad kan den\r\nockså plocka andra gener än vad den hade tänkt sig\r\nfrån början. Det den gör är alltså att den direkt flyttar\r\növer gener från en organism till en annan, från en växt\r\ntill en annan. Fast man kan tycka att det låter konstigt\r\när det faktiskt så att det räcker med att temperaturen\r\nhöjs för att den här bakterien skall bli stressad.\r\nJag kräver faktiskt av jordbruksministern att hon\r\nhanterar de här frågorna litet mer varsamt än vad jag\r\ntycker att hon har gjort den senaste tiden, i alla fall\r\nvad gäller hennes uttalanden i massmedierna. Det är\r\nvårt ansvar som politiker att skynda långsamt. Vi skall\r\ninte stå i vägen för den nya utvecklingen, vi skall inte\r\nstå i vägen för ny teknik, men det är vårt ansvar att se\r\ntill att kommande generationer inte drabbas av förhas-\r\ntade beslut. I dagens läge vill jag faktiskt hävda att\r\nmycket av den här utvecklingen har vi ingen kontroll\r\növer, varken som politiker eller som forskare.\r\nJag befarar att genmanipulerade växter kan kom-\r\nma att bli morgondagens miljöföroreningar. Vi måste\r\nbörja lära oss av våra tidigare misstag och försöka\r\nförebygga den här typen av problem i stället. Dagens\r\nmiljöföroreningar har det ibland tagit upp till 50 år att\r\nidentifiera, och fortfarande är de allra största av dessa\r\nföroreningar inte åtgärdade. Jag vill också påpeka att\r\nendast en liten del av vår flora och fauna i dag är\r\nidentifierad. Hur kan jordbruksministern då garantera\r\natt spridningen av genetiska förändringar inte får\r\noönskade effekter?\r\nEn sista fråga: Tycker jordbruksministern att vi\r\nhar tillräckliga garantier mot oönskade effekter av\r\ngenetiskt förändrade växter?</pre><pre>Anf.  184  Jordbruksminister ANNIKA\r\nÅHNBERG (s):\r\nFru talman! Jag delar uppfattningen att frågan om\r\nlivsmedel är oerhört viktig och att det av det skälet\r\nsjälvfallet är viktigt att vi har den här diskussionen.\r\nLivsmedlen skall vara bra, och det skall de vara oav-\r\nsett teknik. Oavsett om vi har använt genteknik eller\r\ninte skall livsmedel vara säkra och bra.\r\nJag delar också uppfattningen att vi skall vara\r\nförsiktiga. Vi är försiktiga med genteknik, det är\r\ndärför vi har alla dessa tester och riskvärderingar. Det\r\när inte så att gentekniskt förändrade grödor eller andra\r\nprodukter oförsiktigt släpps ut på marknaden eller\r\nsätts ut i naturen, utan de kringgärdas av oerhört\r\nmånga restriktioner och försiktighetsåtgärder, för att\r\nvi skall kunna vara så försiktiga som möjligt.\r\nJag vill gärna säga att några garantier för att det i\r\nframtiden aldrig någonsin kommer att uppstå något\r\nproblem kan inte jag eller någon annan människa ge.\r\nNågra sådana garantier kan vi inte ge med andra verk-\r\nsamheter heller. Vi använder t.ex. antibiotika trots att\r\nvi vet att det skapar problem med resistens mot anti-\r\nbiotika. Men att inte använda en teknik eller kunskap\r\nsom kan lösa problem är också ett etiskt ställningsta-\r\ngande. Om man säger nej till att använda t.ex. anti-\r\nbiotika eller genteknik, om man vill frånhända sig\r\nnågonting, måste man också göra överväganden.\r\nVilka miljöproblem lämnar man olösta? Vilka etiska\r\navvägningar tvingas man då att göra?\r\nJag tror att vi skall ha det kravet. Jag menar att vi\r\nhar det. Vi skall kunna ge lika stora garantier när vi\r\nanvänder genteknik som när vi använder andra tekni-\r\nker. Men hundra procents säkerhet kan vi människor\r\naldrig lova varandra med någonting som vi ger oss in\r\npå.\r\nDet finns en lång rad frågor som är viktiga att be-\r\nsvara. Det är osäkert om jag hinner med allt.\r\nSedan var det biologisk mångfald och miljö. Jag\r\ntycker inte att det är så enkelt att man kan säga att det\r\nenbart är av ondo med en gröda som är resistent.\r\nResistensen är på gott och ont. De traditionella kemi-\r\nkalier som används i t.ex. soja och majs - om man\r\ninte använder Roundup - är ofta kemikalier som inte\r\när nedbrytbara. Man bekämpar mer än vad man gör\r\nnär man använder de nedbrytbara medlen Roundup\r\neller Basta. Man skadar den biologiska mångfalden\r\nnär det gäller t.ex. insekter, därför att man slår ut\r\ninsektslivet totalt. En resistent gröda skadar de insek-\r\nter som ger sig på den grödan. Men den lämnar bina,\r\nhumlorna och de andra insekterna som har valt att slå\r\nsig ned på en annan blomma.\r\nDet är inte enkelt att påstå att det ena minskar den\r\nbiologiska mångfalden och det andra gör det inte. Vi\r\nlever tyvärr inte i den bästa av världar. Vi lever med\r\njordbruk, sojaodling, majsodling som redan är tungt\r\nkemikalieberoende. Jag skulle vara ännu mer tveksam\r\nän vad jag är i dag om vi övergick från ekologiskt\r\nlantbruk till de metoderna. Men vi måste se till den\r\nverklighet vi utgår från.\r\nSedan var det frågan om märkning och separation.\r\nVi stödde parlamentets uppfattning när det gällde\r\nnovel feed-direktivet. Vi gör det fortfarande. Märk-\r\nningsreglerna kan bli bättre. Vi arbetar självfallet för\r\natt de skall bli bättre.\r\nVi arbetar också med frågan om råvaruseparation.\r\nVi för ett arbete på EU-nivå, där det nu finns ett ökat\r\nintresse för detta, t.ex. från kommissionären Fischler.\r\nVi har för länge sedan ställt frågor till USA för att\r\nhöra deras bedömning för deras arbete med att åstad-\r\nkomma råvaruseparation. Självfallet arbetar vi med\r\nalla frågorna.\r\nDet är inte min bedömning att vi är släpphänta.\r\nTvärtom! Vi tar denna fråga på största allvar.</pre><pre>Anf.  185  LENNART BRUNANDER (c):\r\nFru talman! Jag vill tacka för de kompletterande\r\nsvaren.\r\nGenmanipulering av växter har inte kommit till\r\ndärför att konsumenterna har krävt det. Det har inte\r\nheller kommit till därför att producenterna har krävt\r\ndet. Det har kommit till därför att de intressen inom\r\nkemikalieindustrin som är betjänt av detta har tagit\r\nfram metoden och ställt krav på att få använda den.\r\nDet är bakgrunden.\r\nDetta gör att man måste bli ännu något mer fun-\r\ndersam över det hela. Det har inte varit något behov\r\nsom har tillgodosetts. Man har skapat ett behov. Det\r\ngör mig bekymrad.\r\nJag vill kommentera jordbruksministerns för-\r\nhoppningar om att använda mindre mängd och enkla-\r\nre kemikalier. Växterna har tagits fram för att tåla\r\nkemikalier. Det leder säkert till att vi använder mer\r\nkemikalier än vad som behövs. Vi kan väl vara över-\r\nens om att tekniken skall användas på något annat\r\nsätt, så att man inte behöver använda kemikalier.\r\nDetta kan gälla t.ex. majsen. Den skall ju vara av\r\nen sådan beskaffenhet att insekterna inte går på den.\r\nDå har man fått en resistent antibiotikarest kvar - som\r\nnaturligtvis är galet. Det är också mot vad vi brukar\r\nvilja ha.\r\nJordbruksministerns resonemang påminner mig\r\nom resonemanget när DDT togs fram. Det var så\r\nfantastiskt bra. Här skulle flugor och insekter dö.\r\nBekymren skulle vara ur världen. De var inte det\r\nsärskilt länge. Ganska snart blev de flygfän man\r\nskulle komma åt resistenta mot DDT. Det finns\r\nmycket som talar för att de kommer att bli resistenta\r\nmot det som finns i majsen. Då är man inne i ekorr-\r\nhjulet att skapa starkare och starkare medel för att nå\r\nde resultat man vill ha. Eller så får man ta steget till-\r\nbaka och börja om på nytt.\r\nDen biologiska mångfalden är viktig i samman-\r\nhanget. Risken är att ett fåtal sädesslag kommer att\r\nanvändas. De andra kommer att slås ut, därför att de\r\ninte kommer att vara ekonomiskt användbara. Vi har\r\nredan i dag ett fåtal sorter. De har reducerats undan\r\nför undan. Det kommer att accentuera det hela. Det är\r\nen risk mot den biologiska mångfalden och mot sä-\r\nkerheten framöver, dvs. att det skall finnas sädesslag\r\nsom går att odla.\r\nSamma sak gäller örter och ogräs. Tillsammans\r\nmed de bekämpningsmedel som nu kommer att an-\r\nvändas i grödorna slås allt ut som man inte vill ha.\r\nNär användningen av bekämpningsmedel minskas i\r\ndag, tolererar vi en ganska stor mängd ogräs i en\r\ngröda. Det borgar för att den biologiska mångfald\r\nsom redan finns faktiskt kommer att finnas kvar. Jag\r\ntror att det är bra att det är så. Jag tror att vi behöver\r\ndet. Det som är ogräs i det ena sammanhanget är inte\r\ndet i andra sammanhang. Därför är det viktigt att vi\r\nbevarar den biologiska mångfalden.\r\nJag skulle vilja ha en kommentar från jordbruks-\r\nministern om de ekonomiska frågorna. Jordbruksmi-\r\nnistern säger att hon har kommentarer kring kemika-\r\nlieindustrin och -användningen. Men kemikaliein-\r\ndustrin är i det här sammanhanget en ekonomisk före-\r\nteelse som kommer att se till att man kommer att tjäna\r\npengar. Jag är faktiskt litet orolig för det här. Indust-\r\nrin kommer att sätta upp villkoren för när saker an-\r\nvänds och betalning. Det kommer att bli svårt för\r\nkonsumenterna och producenterna att få del av det.</pre><pre>Anf.  186  GUDRUN LINDVALL (mp):\r\nFru talman! Vi i Miljöpartiet anser att detta inte är\r\nen väg in i en ekonologiskt hållbar framtid. Vi anser\r\natt det här är ytterligare en återvändsgränd som män-\r\nniskan kommer att få mycket problem med - precis\r\nsom det har varit med tidigare gifter. Vi ser inte alls\r\nen framtid i att anpassa växter till gifter. Vi ser snara-\r\nre en framtid i att försöka få tag i de växter som är\r\nlämpade för odling vid de landområden det handlar\r\nom här. Här går utvecklingen tyvärr åt fel hål. Det blir\r\nalltfler bönder som blir uppbunda till att odla just\r\ndenna gröda. Det blir alltfler bönder som därmed\r\nbinds upp till stora multinationella kemikalieföretag.\r\nDet bör oroa jordbruksministern.\r\nParlamentet har tagit upp frågan om BT-\r\ntoxingenen, dvs. majsmåttet. Det finns en oro för\r\nmiljön. Det tar också upp det faktum att de tre veten-\r\nskapliga kommittéernas fullständiga analys var inte\r\noffentlig när beslutet fattades. Man påpekar att kom-\r\nmissionen var utsatt för stort tryck just från kemikalie-\r\njättarna.\r\nPrecis som Lennart Brunander har sagt är det inga\r\nkonsumenter  som har efterfrågat grödorna. Vi vill\r\ninte ha det i EU.\r\nOm EU:s befolkning - framför allt den svenska -\r\ninte vill ha detta, tycker jag att det är jordbruksminis-\r\nterns plikt att se till att vi slipper. Hon skall se till att\r\nvi hittar en väg in i framtiden där vi inte riskerar att vi\r\nlåser fast oss i detta.\r\nI parlamentets papper oroar man sig för att de\r\nväxterna kommer att innebära en ökad användning av\r\ngifter. Det faktum att man i Sverige har höjt tillåten\r\nresthalt i sojan visar att det är så. Det finns en risk för\r\natt fler gifter blir kvar.\r\nSedan var det den biologiska mångfalden. Hum-\r\nlorna måste naturligtvis ha något att surra runt. I och\r\nmed att Roundup tar bort rubbet blir det inte så\r\nmycket mat kvar för dem. Det är just det som är ris-\r\nken med Roundup. Den rycker undan möjligheten för\r\nalla insekterna att finnas kvar.\r\nJag är övertygad om att vi kommer att diskutera\r\ndetta flera gånger. Jag hoppas också att jordbruksmi-\r\nnistern kan börja anta en betydligt mer restriktiv in-\r\nställning än tidigare och försöka hitta en ekologisk\r\nframtid i stället för en framtid med gifter.</pre><pre>Anf.  187  HANNA ZETTERBERG (v):\r\nFru talman och jordbruksministern! De genetiska\r\nförändringar som vi tillåter är oåterkalleliga, och vi\r\nkan inte kontrollera dem i framtiden. Det är min\r\ngrundinställning. Sedan håller jag med jordbruksmi-\r\nnistern om att det är svåra frågor. Det finns fördelar,\r\noch det finns nackdelar.\r\nJag skulle vilja ha en liten förklaring på det allra\r\nsista stycket i svaret, där jordbruksministern säger att\r\nen sådan utveckling kan utgöra ett steg för att nå re-\r\ngeringens målsättning att skapa ett ekologiskt hållbart\r\nsamhälle. Jag vill ha en kort förklaring: Hur kan ge-\r\nnetiska förändringar skapa det ekologiskt hållbara\r\nsamhället? Det förstår inte jag, just därför att vi inte\r\nkommer att bli av med beroendet av kemikalier, osv.\r\nI övrigt tycker jag att Lennart Brunanders inlägg,\r\ndär han tar upp att behovet i allra högsta grad är ska-\r\npat, är väldigt centralt att ta fasta på. Det gäller kan-\r\nske framför allt för en socialdemokratisk regering,\r\nsom bör fundera över vem det är som tjänar de grova\r\npengarna på detta. Jag tycker mig kunna dra parallel-\r\nler till det som hände t.ex. i Brasilien, där bönder\r\ngjordes väldigt beroende av kemikalier. Stora företag\r\ntjänade grova pengar på människors beroende och,\r\nsom det senare visade sig, människors lidande.</pre><pre>Anf.  188  Jordbruksminister ANNIKA\r\nÅHNBERG (s):\r\nFru talman! Låt mig först säga att jag tycker att jag\r\nhar en alldeles lagom restriktiv inställning, och den\r\ntänker jag fortsätta att ha. Man kan inte jämföra ut-\r\nvecklingen eller användandet av genteknik med hur\r\ndet var med DDT, av det enkla skälet att vi just har\r\nlärt oss någonting.\r\nDet har lett till att vi är oerhört restriktiva och\r\nprövar väldigt noga. Det förekommer inte att vi med\r\ngentekniken tillåter oss sådana saker som vi gjorde\r\nnär vi en gång i tiden började använda kemikalier\r\nmassivt inom jordbruket. Jag vill påminna om att det\r\när ett problem som vi fortfarande har i jordbruket\r\nvärlden över. Det problemet är inte löst.\r\nNär jag säger att jag tror att gentekniken kan vara\r\nett sätt för oss att få ett hållbart samhälle som är bättre\r\nekologiskt anpassat, är det just mot bakgrund av den\r\nverkligheten att vi lever med ett jordbruk världen över\r\nsom är tungt beroende av kemikalier och som vi\r\nmåste förändra. Trots att vi förändrar detta jordbruk\r\nmåste vi ändå på 25 års sikt fördubbla livsmedelspro-\r\nduktionen. Den som frånhänder sig gentekniken har\r\nett etiskt ansvar att svara på frågan hur det skall gå\r\ntill.\r\nNär det gäller kemiföretagen brukar det anses rätt\r\nacceptabelt att ett företag vill göra en vinst. Vi brukar\r\ninte kräva av företag att de skall gå med förlust för att\r\nde skall vara trovärdiga. Men det är naturligtvis ett\r\nproblem om vi har ett fåtal aktörer som får dominera\r\nen utveckling och göra det utifrån sina ibland in-\r\nskränkta intressen.\r\nDet problemet finns redan. Det beror inte på gen-\r\nteknik. Det är redan ett fåtal aktörer som dominerar\r\narenan. Lösningen på det problemet ligger i att stimu-\r\nlera fler aktörer att vara med i den gentekniska ut-\r\nvecklingen. Vi kan t.ex. bejaka en forskning och ut-\r\nveckling på våra universitet och högskolor i samarbe-\r\nte med andra länder för att möta de stora aktörerna,\r\noch göra det utifrån de syften som vi tycker är bättre.\r\nDet handlar t.ex. att lösa de globala svältproblemen.\r\nGenom att säga nej till gentekniken och inte beja-\r\nka en egen forskning och utveckling på detta område i\r\nandra syften motverkar vi det vi vill uppnå. Då lämnar\r\nvi just precis arenan till de stora aktörerna.\r\nDet talades om konsumentnytta. Det är självfallet.\r\nPrecis som det finns konsumentnytta med växtföräd-\r\nling och utveckling i andra sammanhang kan det väl\r\ngöra det här? Det kan ske om vi åstadkommer en\r\nproduktion som är mer effektiv där vi kan använda\r\nmindre gifter, mindre handelsgödsel eller kan åstad-\r\nkomma en bättre ekonomi i produktionen.\r\nOm vi kan bidra till att lösa de globala svält-\r\nproblemen är det i allra högsta grad konsumentnytta.\r\nOm vi kan ta fram produkter som är bra för allergiker\r\när det konsumentnytta. Om vi kan ta fram en mjölk\r\nsom är bra för barn som är för tidigt födda, vilket är\r\nen sak som pågår med hjälp av genteknik, är det kon-\r\nsumentnytta.\r\nDet enklaste görs naturligtvis först. Utvecklingen\r\när fortfarande ny. Allt det andra finns det också möj-\r\nligheter till, men inte om vi säger tvärt nej till hela\r\nutvecklingen. I butiker finns det redan tomatpuréer\r\noch ostar i andra länder som har stor nytta för de\r\nkonsumenter som väljer de produkterna, och de är\r\nganska många.\r\nJag måste också hinna säga några ord om antibio-\r\ntikaresistens. Att använda antibiotikaresistens som en\r\nmarkörgen för att se om man lyckats föra över en\r\negenskap är någonting som man är på väg bort ifrån.\r\nDet beror inte på att man i sig har problem med han-\r\nteringen, utan det är bl.a. därför att det finns en så stor\r\ndebatt och en så stark förvirring.\r\nAntibiotikaresistens är någonting som förekommer\r\nnaturligt. Vi människor är antibiotikaresistenta. Det är\r\ndärför vi kan använda antibiotika. Om vi inte vore\r\nresistenta skulle antibiotikan bryta ned våra celler,\r\noch vi skulle dö. Men vi är resistenta, eftersom vi har\r\nsådana gener, och därför kan vi använda antibiotika.\r\nDet som är problemet är inte att det finns gener\r\nsom är antibiotikaresistenta. Problemet är den massi-\r\nva användningen av antibiotika. Den slår ut gener som\r\ninte är antibiotikaresistenta och ger de andra ett\r\nlivsutrymme. Vi riskerar alltså inte att förvärra det\r\nproblemet. Det har ingenting med den här använd-\r\nningen att göra.</pre><pre>Anf.  189  LENNART BRUNANDER (c):\r\nFru talman! För att ta det sista först, nämligen frå-\r\ngan om resistens: Problemet är inte att vi är resistenta,\r\nutan att de bakterier som vi får i oss blir resistenta.\r\nDet är den resistensen som vi bygger upp genom att\r\nanvända för mycket antibiotika. Självklart är det så.\r\nJordbruksministern får tycka vad jordbruksministern\r\nvill i det fallet. Men det är det som är bekymret, och\r\nbekymret med salmonella och allt detta.\r\nDet gjordes tidigare en jämförelse att vi skulle an-\r\nvända gentekniken eftersom vi tidigare har använt\r\nantibiotika. Den jämförelsen är inte särskilt korrekt.\r\nAntibiotika använder vi för att klara av sjukdomar. Vi\r\nhar i Sverige sagt att en generell användning av anti-\r\nbiotika icke är tillåten och inte får ske. Det vill vi att\r\nockså övriga länder skall besluta. Det är här fråga om\r\nen generell användning av genteknik, och den är där-\r\nför inte jämförbar med detta.\r\nJag säger inte nej till genteknik. Men jag vill ha en\r\nmer förnuftsmässig restriktiv användning och att vi\r\nställer större krav på användning av genteknik. Vi\r\nskall inte bara acceptera det som kommer och säga:\r\nOkej, nu kan vi inte stoppa det längre, utan nu tar vi\r\ndet. Det vill jag komma bort ifrån. En korrekt an-\r\nvändning är naturligtvis riktig.\r\nFörsiktighetsprincipen är viktig. När det gäller\r\nförsiktighetsprincipen gäller det att veta. Jordbruks-\r\nministern har trott en förfärlig massa saker här: Jag\r\ntror att det här inte är farligt, och jag tror att det går\r\natt göra så. Det är icke försiktighetsprincipen. Det\r\nfanns en förfärlig massa \"om\". \"Om\" vi kan göra så,\r\när det bra. Men det är inte det vi gör. Vi gör någon-\r\nting annat än det \"om\" vi skulle göra.\r\nNär det gäller umgänget med USA och isärhåll-\r\nningen hjälper det inte att fråga amerikanerna. Vi\r\nmåste ställa krav på dem. Vad som sker i dag är\r\negentligen att man gör ett övergrepp mot resten av\r\nvärlden genom att man låter bli att sortera. Här finns\r\nett önskemål och en rädsla bland människor. Den\r\nrädslan klarar vi inte av genom att tvinga dem att\r\nköpa genförändrad mat. Det gör vi endast genom att\r\ngarantera dem att maten är riktig och ge rätt informa-\r\ntion.</pre><pre>Anf.  190  Jordbruksminister ANNIKA\r\nÅHNBERG (s):\r\nFru talman! Låt mig avslutningsvis säga att vi inte\r\naccepterar en ohämmad utveckling på det här områ-\r\ndet. Vi följer försiktighetsprincipen, och det måste vi\r\ngöra. Varje ny tillämpning måste noga prövas utifrån\r\nsina särskilda omständigheter, och vi skall vara för-\r\nsiktiga.\r\nJag menar att vi är det. Vi skall fortsätta att vara\r\ndet. Vi skall arbeta för att förbättra märkningen. Det\r\nskall vi inte göra därför att det finns problem som rör\r\nmänniskors hälsa, säkerhet eller miljö, utan därför att\r\nkonsumenter har rätt att veta. Självfallet arbetar vi\r\nvidare med det. Vi tycker att det beslut som har fattats\r\ni EU är en bra grund. Det är betydligt bättre än det\r\noreglerade tillstånd som vi hade innan. Men vi arbetar\r\nvidare för att skapa bättre märkningsregler.\r\nDet är naturligtvis viktigt att ställa krav på USA,\r\nsom är världens största aktör på området när det gäl-\r\nler att producera soja. Men det är inte helt enkelt för\r\noss i Sverige att göra det. Därför är det naturligtvis en\r\nfördel om vi kan vara fler som kan enas kring detta\r\nkrav. Vår strategi är att diskutera detta med andra\r\nmedlemsländer i den europeiska unionen i förhopp-\r\nningen att vi skall få ett gemensamt agerande. Vi har\r\nuppfattningen att vi har betydligt större förutsättning-\r\nar att arbeta för detta om vi gör det med en ökad kraft.\r\nJag tror precis som interpellanten och meddebattö-\r\nrerna att vi kommer att ha anledning att diskutera den\r\nhär frågan många gånger. Det är bra. Det måste vi\r\ngöra. Men jag tror också att det är viktigt att vi tar oss\r\nförbi stadiet av väldigt enkla och ytliga motsättningar\r\noch ser att utvecklingen har möjligheter. Den kan\r\neventuellt också ha risker, och dem skall vi vara oer-\r\nhört vaksamma på.\r\nJag tror också att det är viktigt att vi inser att de\r\netiska bedömningarna vi har att göra inte bara är\r\nrelaterade till att vi använder gentekniken, utan de är i\r\nlika hög grad viktiga när vi väljer att inte använda\r\ngentekniken. Också då måste vi ställa samma frågor.</pre><pre>Överläggningen var härmed avslutad.</pre><pre>18 §  Svar på interpellation 1996/97:364 om\r\ndirektiv om bestrålade livsmedel</pre><pre>Anf.  191  Jordbruksminister ANNIKA\r\nÅHNBERG (s):\r\nFru talman! Gudrun Lindvall har frågat mig om\r\njag avser att lägga fram en proposition till riksdagen\r\nom att ändra riksdagens tidigare beslut om att endast\r\nkryddor skall få bestrålas, och varför jordbruksutskot-\r\ntet inte blivit informerat om regeringens ändrade\r\ninställning.\r\nMitt svar är att regeringen inte har någon ändrad\r\ninställning till bestrålning av livsmedel. Fortfarande\r\nanser regeringen att endast kryddor, som inte kan\r\nbehandlas på annat sätt för att bakterierna skall dödas,\r\nskall få bestrålas. Därför har regeringen inte för avsikt\r\natt lägga fram någon proposition till riksdagen om\r\nändring av riksdagens beslut i detta avseende.\r\nSverige har vid ett ministerrådsmöte för den inre\r\nmarknaden den 21 maj 1997 stött ett förslag till di-\r\nrektiv om bestrålning av livsmedel. Förslaget innebär\r\nframför allt att samtliga bestrålade livsmedel kommer\r\natt märkas, såväl hela bestrålade livsmedel som livs-\r\nmedel som innehåller en bestrålad ingrediens. Direk-\r\ntivförslaget godkänner bestrålning av torkade aroma-\r\ntiska örter, kryddor och vegetabiliska smaksättning-\r\nspreparat. I svenskt språkbruk kallar vi normalt allt\r\ndetta för kryddor. Senast i slutet av år 2002 skall\r\nkommissionen lägga fram ett förslag till slutlig lista\r\növer livsmedel som får bestrålas. Under denna över-\r\ngångstid finns utrymme för en nationellt fortsatt re-\r\nstriktiv hållning till handel med bestrålade livsmedel.\r\nAvgörande för Sverige när det gällde att rösta ja\r\ntill förslaget var att man härigenom får en gemensam\r\nreglering av frågan om bestrålning av livsmedel inom\r\nEU och att detta tillgodoser konsumenternas viktiga\r\nkrav på att alla livsmedel som bestrålas skall märkas.\r\nDen svenska principiella ståndpunkten är dock\r\nfortfarande att Sverige inte vill acceptera bestrålning\r\nav livsmedel annat än i de fall då andra behandlings-\r\nmetoder inte kan användas. I det fortsatta arbetet med\r\nden slutliga listan över de produkter som skall få\r\nbestrålas inom EU kommer vi att arbeta emot be-\r\nstrålning av livsmedel. Vi anser att det saknas skäl för\r\nbestrålning. Onödig bestrålning kan ha den negativa\r\neffekten att livsmedlet under produktionen behandlas\r\npå ett mindre hygieniskt sätt.\r\nI en röstförklaring påpekade vi från Sveriges sida\r\natt vår grundläggande inställning är att livsmedel inte\r\nskall bestrålas och att vi endast accepterar bestrålning\r\nav kryddor som inte kan behandlas med någon annan\r\nmetod.</pre><pre>Anf.  192  GUDRUN LINDVALL (mp):\r\nFru talman! Bakgrunden till interpellationen är att\r\nnär jordbruksutskottet hanterade budgeten förra gång-\r\nen skärpte utskottet det förslag som jordbruksminis-\r\ntern lagt fram. I stället för att godkänna bestrålning av\r\nvissa livsmedel godkände utskottet bestrålning av\r\nkryddor. Jag tillhörde inte den majoritet som ville ha\r\ndet så. Jag anser nämligen att detta inte är något bra\r\nsätt att behandla kryddor. Det finns mycket bättre sätt\r\natt få en bra livsmedelshygien, som även skulle gynna\r\nde länder som själva inte har råd med bestrålning.\r\nPå EU-nämndens sammanträde den 16 maj fick vi\r\nveta att Sverige hade för avsikt att säga ja till det\r\ndirektiv som dels innebar regler för hur det hela skulle\r\nmärkas, dels innehöll en bestämmelse om att man\r\nsenast år 2002 skulle godkänna en lista från kommis-\r\nsionen på vilka andra livsmedel som skulle få bestrå-\r\nlas.\r\nJag kan inte på något vis se hur detta kan annat än\r\nstrida mot det riksdagbeslut som fattats. Riksdagen\r\nhar klart sagt att enbart kryddor skall godkännas. Men\r\nSverige har nu gått med på att torkade aromatiska\r\nörter, kryddor och vegetabiliska smaksättningsprepa-\r\nrat skall få bestrålas och även sagt ja till att senast år\r\n2002 godkänna en lista på andra livsmedel. Jag tycker\r\natt detta avviker radikalt från det beslut riksdagen har\r\nfattat, och jag måste säga att jag är mycket förvånad.\r\nJag anser att detta naturligtvis borde ha tagits upp\r\ni jordbruksutskottet, som är det utskott som hanterar\r\nfrågan i riksdagen. Utskottet hade ett möte med repre-\r\nsentanter för Jordbruksdepartementet dagen innan\r\ndetta kom upp i EU-nämnden. Inte ett ord om detta\r\nnämndes. Jag tycker att det hade varit mycket lämp-\r\nligt av jordbruksministern att se till att frågan tagits\r\nupp i jordbruksutskottet, även om den sedan inte\r\nskulle ha hanterats på jordbruksministermötet. Detta\r\när en fråga som jordbruksministern naturligtvis vet\r\nintresserar jordbruksutskottet. Vi hade kunnat få en\r\nbra diskussion om den.\r\nJag vill gärna veta hur det kom sig att man från\r\ndepartementet valde att inte ta upp frågan i jord-\r\nbruksutskottet, när man ändå hade möjlighet till det\r\ndagen innan EU-nämndens sammanträde.\r\nJag skulle också vilja höra hur jordbruksministern\r\nanser att Sverige skall kunna agera i fortsättningen när\r\nden här listan kommer utan att bryta mot det riks-\r\ndagsbeslut som har fattats. Om detta innebär att Sve-\r\nrige skall godkänna en lista med alla de här livsmed-\r\nlen, kan man undra hur det skall gå till. I så fall kan\r\ndetta inte vara i enlighet med riksdagsbeslutet.\r\nOm man undrar vilka livsmedel det kan röra sig\r\nom kan man få en liten vink om det om man tittar på\r\ndet kommissionsförslag till beslut som kom 1988.\r\nTorkad frukt, baljgrönsaker, torkade grönsaker, fling-\r\nor, kryddor, räkor, fjäderfä, kött och gummi arabicum\r\nfinns med där. Det är en diger lista. Det finns många\r\nländer inom EU där man bestrålar betydligt mer än\r\nvad vi gör, t.ex. Frankrike och Holland. De trycker\r\nnaturligtvis på i sammanhanget.\r\nJag anser att Sverige naturligtvis skulle ha gått\r\nemot förslaget. En märkning av bestrålade livsmedel\r\nfinns ju redan - det står också i den text som jord-\r\nbruksministern har givit riksdagen inför det beslut\r\nsom fattades i samband med budgeten och proposition\r\n1996/97:1. Där står att enligt rådets direktiv\r\n79/112/EEG finns bestämmelser som säger att om\r\nlivsmedel bestrålats skall de märkas med orden\r\n\"bestrålad\" eller \"behandlad med joniserande strål-\r\nning\". Detta står också i det underlag som EU-\r\nnämnden fick.\r\nRegler runt bestrålning finns alltså redan, och det\r\nkan inte vara det som är den största anledningen till\r\natt man var intresserad av att komma fram med direk-\r\ntivet. Det var naturligtvis i stället den fortsatta ut-\r\nvecklingen som var intressant. De länder som vill ha\r\nen fortsatt utveckling, dvs. som vill börja bestråla\r\nmer, har fått med sig de andra länderna på att godta\r\natt det skall komma en lista på livsmedel som alla\r\nländer skall säga ja till.\r\nJag förutsätter, jordbruksministern, att den dag då\r\nden här listan blir aktuell kommer frågan upp i en\r\nproposition till riksdagen så att vi får möjlighet att\r\ndiskutera den. Det får inte bli som i dag, att riksdagen\r\nmöjligen kanske blir rådfrågad. Det underskott på\r\ndemokrati som vi från Miljöpartiet tidigare har sagt\r\nskulle komma i och med EU visar sig verkligen i de\r\nhär frågorna. Och det gäller inte bara de här frågorna\r\n- vi vet ju också hur jordbruksministern har hanterat\r\nomläggningen av CAP och jordbrukspolitiken.\r\nVad kommer att ske härnäst?</pre><pre>Anf.  193  HANNA ZETTERBERG (v):\r\nFru talman! Jordbruksministern! Jag skall inte\r\nförlänga debatten så mycket, eftersom jag i stort delar\r\nGudrun Lindvalls oro för den här frågan.\r\nDet allvarliga, som jag ser det, är att man öppnar\r\nför en EU-lagstiftning som är mycket vidare än den\r\nlagstiftning vi har här i Sverige.\r\nVad gäller märkningen tror jag inte att det egentli-\r\ngen finns några meningsskillnader. Det som är bestrå-\r\nlat skall naturligtvis märkas - det är konsumenter och\r\ndelvis också producenter överens om. Det är inte det\r\nsom är problemet, utan problemet är vilka varor som\r\növer huvud taget får bestrålas. Jag hoppas verkligen\r\natt det som jordbruksministern säger i sitt svar är det\r\nsom kommer att gälla även i framtiden. Man måste\r\nmarkera hårt att det bara är kryddor som skall märkas.\r\nMan får inte öppna för en lagstiftning som också\r\ninnefattar torkad frukt osv., dvs. det som tidigare\r\ningick i förslaget till lagstiftning.\r\nJag delar också synen på den demokratiska aspek-\r\nten. Jag tycker att det är litet allvarligt att detta inte\r\nkontrolleras. Även om jordbruksministern nu hävdar\r\natt det inte har skett någon förändring i Sveriges in-\r\nställning i frågan, kan det vara bra att informera jord-\r\nbruksutskottet på ett annat sätt än vad som gjorts i det\r\nhär fallet.</pre><pre>Anf.  194  Jordbruksminister ANNIKA\r\nÅHNBERG (s):\r\nFru talman! Låt mig först säga att rutinerna är så-\r\ndana att regeringen skall informera EU-nämnden om\r\nvad som sker i det löpande EU-arbetet. Det har rege-\r\nringen också gjort. Om riksdagens ledamöter inte är\r\nnöjda med sin egen organisation av verksamheten,\r\nföreslår jag att man i riksdagen diskuterar de föränd-\r\nringar man vill ha när det gäller samarbete med riks-\r\ndagen kring det pågående EU-arbetet. Regeringen\r\nrättar sig då givetvis efter detta. Enligt min uppfatt-\r\nning har regeringen följt de rutiner som gäller och\r\ninformerat riksdagen i form av EU-nämnden. Jag\r\nförutsätter att det inte är vattentäta skott mellan EU-\r\nnämnden och riksdagens partier och utskott. I varje\r\nfall tror jag inte att det var avsikten med denna orga-\r\nnisation av verksamheten.\r\nDet har funnits en risk för att det förslag som Gud-\r\nrun Lindvall refererade till, som var kommissionens\r\nförslag till vad som skulle finnas på listan över vad\r\nsom skulle kunna bestrålas, skulle ha blivit minister-\r\nrådets beslut. Vårt agerande innebar att vi tog ställ-\r\nning för ett annat förslag. Det innebar att vi kunde\r\navvärja det här mycket mer omfattande förslaget. Jag\r\nmenar att det var helt i linje med vad riksdagen har\r\nbeslutat och vad riksdagen har begärt av oss att vi\r\nskall arbeta för.\r\nVi har inte sagt ja till en lista som innehåller ett\r\nantal produkter. Vi har sagt ja till en arbetsmetod. Vi\r\nhar sagt ja till att det år 2002 skall finnas ett förslag,\r\nsom det så småningom skall arbetas fram ett beslut\r\nkring, över vilka produkter som får bestrålas. Vi har\r\nockså klart deklarerat att vi inte är intresserade av att\r\ngodkänna några produkter utöver dem som vi redan\r\nhar talat om, nämligen kryddor som inte kan behand-\r\nlas på något annat sätt.\r\nLåt mig i det sammanhanget säga att jag är litet\r\nnyfiken på den metod som Gudrun Lindvall tydligen\r\nmenar är ett mycket bättre sätt att hantera kryddor på.\r\nDen är helt okänd för resten av världen, och det skulle\r\nvara intressant att veta vad den går ut på. Det metod\r\nsom traditionellt har använts för att få bort bakterier\r\nhar ju varit gasning med etylenoxid, som bevisligen\r\nhar gett resthalter i kryddorna. Dessutom har detta\r\ngett en mycket dålig arbetsmiljö. Det är möjligt att det\r\när aspekter som inte intresserar Gudrun Lindvall, men\r\njag tycker i alla fall att det är intressant. Alternativet\r\natt över huvud taget inte behandla kryddorna kan ju\r\ninnebära en stor risk för sjukdomar, t.ex. salmonella-\r\nepidemier, vilket vårt grannland Norge har bittra\r\nerfarenheter av.\r\nJag menar att det förslag som det nu har fattats\r\nbeslut om är ett mycket stort framsteg, särskilt som\r\nmärkningen innebär att man skall märka såväl hela\r\nlivsmedel som livsmedel med ingredienser som är\r\nbestrålade. Det är en väsentlig skillnad i förhållande\r\ntill vad som gäller i dag, där det alltså bara är hela\r\nbestrålade livsmedel som skall märkas men inte livs-\r\nmedel med sådana ingredienser. Enligt vår uppfatt-\r\nning och bedömning är det ett stort framsteg att vi nu\r\nhar fattat ett beslut där alla livsmedel som innehåller\r\nbestrålade delar skall märkas. Det är en förutsättning\r\nför att konsumenterna skall kunna göra sina egna\r\nmedvetna val.\r\nAtt detta nu öppnar för en gemensam EU-\r\nlagstiftning är enligt min uppfattning bra. Det tidigare\r\noreglerade tillståndet innebar faktiskt att vi inte med\r\nall säkerhet kunde hävda våra regler t.ex. vid den\r\nhändelse någon skulle ha dragit oss inför EU-\r\ndomstolen. Det innebar inte heller att det var särskilt\r\nenkelt att se till att verkligen ha en hundraprocentig\r\nkontroll av om det t.ex. finns bestrålade ingredienser.\r\nAtt skapa ett gemensamt system med en gemensam\r\nmärkning ger oss betydligt bättre möjligheter att få en\r\nkontroll och en överblick över läget. Det ger även\r\nbättre möjligheter för konsumenterna att göra sina val.</pre><pre>Anf.  195  GUDRUN LINDVALL (mp):\r\nFru talman! Om det är som Annika Åhnberg säger,\r\natt det inte fanns någonting som bestämde hur livsme-\r\ndel skulle märkas i EU före det här, har jordbruksmi-\r\nnistern farit med oriktiga uppgifter i en proposition.\r\nHär står det nämligen att det finns ett gemensamt\r\ndirektiv som säger att livsmedel som bestrålats skall\r\nmärkas med ordet bestrålad eller behandlad med\r\njoniserad strålning. Precis det redovisades också i\r\nEU-nämnden. Det fanns alltså tidigare.\r\nFör Sveriges del, som inte tar in dessa livsmedel,\r\när det naturligtvis mest intressant att kryddorna\r\nmärks. Nu säger man att livsmedel ned till att ingredi-\r\nensen ingår med 1 % skall märkas. Jag kan tänka mig\r\natt det finns väldigt få livsmedel som har kryddor som\r\när mer än 1 % av innehållet. För vår del, som bara\r\ngodkänner kryddor, är det inte intressant. Men det blir\r\nnaturligtvis intressant om vi skall börja ta in kyckling\r\noch kycklinggrytor osv. Men jordbruksministern\r\nsäger ju att vi inte skall det. Det är litet inkonsekvent\r\nhär. Antingen är det mycket intressant med den här\r\nmärkningen därför att det kommer att komma in andra\r\nbestrålade livsmedel än de vi har i dag - och då är\r\nmärkningsdirektivet naturligtvis intressant för Sverige\r\n- eller också är det som jordbruksministern säger, att\r\nde inte kommer att komma in. Då var det direktiv som\r\nredan fanns, 79/112, tillräckligt.\r\nJag menar inte att EU-nämnden inte har fått in-\r\nformation. Det har EU-nämnden. Och man kan natur-\r\nligtvis rida exakt på paragraferna och säga att det\r\nräcker med det. Men jordbruksministern och jord-\r\nbruksministerns tjänstemän har gång efter annan sagt\r\natt det är mycket viktigt att vi har diskussioner i jord-\r\nbruksutskottet innan EU-nämnden för att jordbruksut-\r\nskottets politiker - vi sitter inte alla i EU-nämnden -\r\nskall få en chans att tycka till. Det hade varit mycket\r\nlämpligt att den här frågan hade tagits upp i jord-\r\nbruksutskottet.\r\nJag hoppas att vi inte så ofta kommer att få höra\r\natt jordbruksministern låter bli att informera jord-\r\nbruksutskottet genom att rida på paragraferna. Det\r\nvore allvarligt. Vi har också i en motion förra året\r\ntalat om att vi skulle önska att informationen i riksda-\r\ngen mer skedde mellan respektive fackutskott och\r\ndepartementet och inte bara i EU-nämnden. Jag hop-\r\npas att det är ambitionen. Det är först då som vi kan få\r\nen bra diskussion om olika frågor.\r\nDet finns många importörer av kryddor som me-\r\nnar att de har så säker hantering i det land de importe-\r\nrar från att de varken behöver bestråla eller använda\r\ngas. Detta handlar naturligtvis om hur tredje världen\r\nskall kunna bygga upp sin livsmedelssäkerhet. Salmo-\r\nnellabakterierna kommer inte dit av en slump. De\r\nkommer dit genom att det flyger fåglar över eller\r\ngenom att det springer råttor i torkningen. Om man\r\nkan se till att man har en säker hantering av kryddorna\r\nbehövs detta naturligtvis inte. Så har vi det ju i Sveri-\r\nge. Här säljs dessutom KRAV-märkta kryddor som\r\ninte är besprutade och hanteras mycket varsamt. Man\r\nbehandlar dem på ett sådant sätt att man inte riskerar\r\natt de blir kontaminerade med bakterier. Det är oer-\r\nhört viktigt för tredje världen att man kan få en livs-\r\nmedelssäkerhet även där. Det är mycket fördelaktigt\r\nom tredje världen kan hjälpas att få en livsmedelssä-\r\nkerhet som gör att man inte heller där utsätts för livs-\r\nmedel som t.ex. innehåller salmonellabakterier.\r\nJag menar att vi inte hjälper den utvecklingen ge-\r\nnom att införa bestrålning. Då säger vi: Det viktigaste\r\när att ni kan sälja billigt till oss. Sedan kan vi alltid\r\nbestråla och se till att det blir den kvalitet vi vill ha\r\nändå.\r\nJag tycker att det är att motverka en bra livsme-\r\ndelssäkerhet i u-länderna.\r\nDet finns många anledningar att gå emot bestrål-\r\nning. Det olyckliga är ju - precis som vi har framhållit\r\n- att Sverige i och med detta har förbundit sig att\r\nacceptera den lista som kommer någon gång före år\r\n2002. Den tar också upp andra produkter än de aro-\r\nmatiska örter, kryddor och vegetabiliska smaksätt-\r\nningspreparat som vi skall tillåta bestrålning av. Vi\r\nhar ju öppnat för detta nu. Vi har ju sagt i EU att\r\nSverige, genom att gå med på det här, kan acceptera\r\natt vi i framtiden skall ta in andra livsmedel. Sverige\r\nborde naturligtvis ha stoppat detta. Såvitt jag har\r\nförstått i EU-nämnden kunde Sverige, genom att rösta\r\nnej till detta, stoppa det här beslutet. Då hade vi inte\r\nöppnat för att få in andra livsmedel som också hade\r\nvarit bestrålade. Så tycker jag och mitt parti att man\r\nskulle ha agerat.</pre><pre>Anf.  196  Jordbruksminister ANNIKA\r\nÅHNBERG (s):\r\nFru talman! Jag delar inte interpellantens uppfatt-\r\nning att vi hade kunnat stoppa beslutet genom att\r\nrösta tvärt nej. Däremot hade vi i så fall kunnat bidra\r\ntill att det hade fattats ett betydligt sämre beslut, som\r\nt.ex. inte hade innehållit den här delen om att vi skall\r\nfå en fullständig märkning. Mot bakgrund av den\r\ninställning som vi har i Sverige och som riksdagen har\r\nfattat beslut om, var det vår uppfattning att vi arbeta-\r\nde bäst genom att bejaka det här beslutet.\r\nDet innebär för det första att ingen nu under de\r\nnärmaste åren ifrågasätter vår möjlighet att hävda vårt\r\nimportförbud, vilket annars hade kunnat bli fallet,\r\neftersom det inte finns något regelverk som ger oss\r\nrätten att hävda detta importförbud. Om någon skulle\r\nha velat ifrågasätta det hade i alla fall risken funnits.\r\nVi har inte förbundit oss att acceptera en lista. Vi\r\nhar skapat oss möjligheten att aktivt vara med och\r\narbeta för att den listan skall vara så begränsad som\r\nmöjligt. Vi har klart deklarerat, liksom flera andra\r\nEU-länder som vi ser det som oerhört angeläget att\r\nsamarbeta med, att vi är emot ett godkännande av\r\nlivsmedel som har bestrålats. Detta har vi gjort, inte\r\nför att det skulle innebära några risker utan för att vi\r\nmenar att det kan föra konsumenten bakom ljuset.\r\nDessutom är det inte nödvändigt, eftersom vi har en\r\nlivsmedelshantering som i de flesta fall ändå klarar\r\nhygienen och undviker dessa problem. Vi har alltså\r\ninte förbundit oss att acceptera någon lista, men vi har\r\ndäremot förbundit oss att aktivt delta i arbetet för att\r\nhävda våra ståndpunkter.\r\nDet är min bestämda uppfattning att detta var ett\r\nbra beslut, som har gett oss bättre möjligheter än\r\ntidigare att arbeta för den svenska linjen i den här\r\nfrågan.</pre><pre>Anf.  197  GUDRUN LINDVALL (mp):\r\nFru talman! Det fanns ju inget alternativt förslag.\r\nDet fanns ett förslag som Sverige hade att säga ja eller\r\nnej till. Så har det framställts i EU-nämnden, och så\r\nframställs det också i de dokument som finns här. Det\r\nförslag som man hade att diskutera var just detta om\r\nen slutlig lista fram till 2002. Dessutom handlade det\r\nom att införa vissa märkningsregler. Så som det\r\nframställdes i EU-nämnden - här får vi kontrollera\r\nprotokollen - hade Sverige, genom att säga nej, kun-\r\nnat stoppa beslutet. Eftersom det inom EU finns en\r\nstor vilja att ha ett gemensamt direktiv på området,\r\nförmodar jag att frågan hade återkommit.\r\nDet händer ju väldigt ofta att det finns länder som\r\nsäger nej och att en fråga återkommer. Det här är en\r\nfråga som faktiskt har beretts mycket länge på kom-\r\nmitténivå och där det har varit svårt att komma fram\r\ntill ett gemensamt beslut.\r\nOm det inte är så, borde den minister som före-\r\ndrog den här frågan på EU-nämnden ha samrått mer\r\nmed Annika Åhnberg. Den ministern hade nämligen\r\nuppfattningen att Sverige genom att rösta nej kunde se\r\ntill att det här beslutet stoppades för tillfället.\r\nDet är precis som Annika Åhnberg säger: Nu har\r\nvi förbundit oss att vara med om att ta fram en lista på\r\nandra livsmedel som skall godkännas för bestrålning.\r\nOm Annika Åhnberg har uppfattningen att den\r\nlistan kommer att vara blank är jag mycket nöjd. Jag\r\nanser att det riksdagsbeslut vi har fattat säger att i\r\nSverige skall vi inte ha andra bestrålade livsmedel än\r\nkryddor. I den promemoria som departementet har\r\ntagit fram står det mycket klart och tydligt att man\r\nförbinder sig att vara med om att ta fram listan och att\r\nockså godkänna den, den dag den är färdig. Det är det\r\nsom är problemet.\r\nJag kan inte se annat än att vi har öppnat för detta.\r\nOm den här listan kommer att innehålla ingenting är\r\njag mycket nöjd. Om den kommer att innehålla nå-\r\ngonting kan jag bara säga att det har blivit en försäm-\r\nring. Om den kommer att innehålla någonting förut-\r\nsätter jag att jordbruksministern återkommer med en\r\nproposition till riksdagen för att få acceptans här för\r\nde nya livsmedel som vi skall acceptera bestrålning\r\nav.\r\nJag är också mycket förvånad över att jordbruks-\r\nministern inte värderar det intresse och den sakkun-\r\nskap som finns i jordbruksutskottet, eftersom frågan\r\ninte lyftes upp dit.</pre><pre>Anf.  198  Jordbruksminister ANNIKA\r\nÅHNBERG (s):\r\nFru talman! Jag måste tyvärr konstatera att Gud-\r\nrun Lindvall är litet dåligt informerad i sakfrågan. Det\r\nförslag som fanns var det förslag från kommissionen\r\nsom Gudrun Lindvall själv har refererat till och som\r\ninnehöll betydligt fler produkter än de man egentligen\r\nfattade beslut om. Många medlemsländer i EU var\r\nintresserade av att detta förslag också skulle bli beslu-\r\ntet. Det krävdes kvalificerad majoritet för att få ett\r\nsådant beslut.\r\nFör att rådet skulle kunna välja ett annat förslag än\r\nkommissionens krävdes det däremot total enighet. Vi\r\nhade naturligtvis kunnat se till att det inte fanns någon\r\nsådan enighet i rådet genom att rösta nej till det här\r\nförslaget, som innebär en märkning av alla bestrålade\r\nlivsmedel, som innebär att vi år 2002 återupptar arbe-\r\ntet med att enas om listan, som innebär att vi fram till\r\ndess självfallet behåller vår rätt till importförbud.\r\nVi hade kunnat rösta nej till det. Men alternativet\r\nhade varit att kommissionens förslag hade segrat med\r\nkvalificerad majoritet, och då hade vi alltså fått ett\r\nbetydligt större antal produkter som hade varit god-\r\nkända för bestrålning.\r\nHur jag än vänder och vrider på detta kan jag inte\r\nfå det till något annat än att vi bättre uppfyllde riksda-\r\ngens beslut genom att agera som vi gjorde. Den upp-\r\nfattningen vidhåller jag.\r\nAvslutningsvis vill jag säga att jag värderar jord-\r\nbruksutskottets sakkunskap och kompetens oerhört\r\nhögt. Därför har vi ambitionen att ha en fortlöpande\r\ndialog med jordbruksutskottet och informera utskottet\r\ni olika frågor.</pre><pre>Överläggningen var härmed avslutad.</pre><pre>19 §  Svar på interpellation 1996/97:350 om\r\ndebatt om det mångkulturella samhället</pre><pre>Anf.  199  Statsrådet LEIF BLOMBERG (s):\r\nFru talman! Yvonne Ruwaida har - mot bakgrund\r\nav en aktuell debatt i medierna - frågat mig dels hur\r\njag avser att agera för att utveckla det mångkulturella\r\nsamhället, dels varför, som hon säger, jag inte gått in i\r\ndebatten om det mångkulturella samhället för att\r\ntydliggöra regeringens ståndpunkter.\r\nFörst vill jag säga att jag inte för ett ögonblick tror\r\npå de domedagsprofetior om \"det mångkulturella\r\nsamhället\" som några få personer har framfört i medi-\r\nerna under senare tid. Det är visserligen sant att man\r\nkan finna exempel, både från historien och samtiden,\r\npå hur konflikter har uppstått i samhällen som har\r\npräglats av mångetnicitet. Men det finns ju också\r\nexempel på mycket framgångsrika sådana samhällen.\r\nAtt just samhällen med etnisk och religiös mångfald\r\ngenom något slags inneboende logik därför skulle\r\nvara dömda till djupgående konflikter vore en orimlig\r\nslutsats. Det är nog inte graden av mångetnicitet som\r\navgör ett samhälles styrka och svagheter, dess goda\r\noch dåliga sidor, utan snarare om de möjligheter som\r\nfinns i mångfalden faktiskt tas till vara.\r\nEtt \"mångkulturellt samhälle\" är i sig varken bra\r\neller dåligt. Mångfalden har tveklöst en stor utveck-\r\nlingspotential. Men den är ingalunda problemfri. Det\r\nfinns exempel på mångetniska samhällen där männi-\r\nskor föds och lever inom sin etniska grupp och där det\r\nsaknas kontakter över de etniska gränserna. I sådana\r\nfall saknas ett sådant ömsesidigt utbyte av värdering-\r\nar, kunskaper och erfarenheter som kan utveckla både\r\nmänniskor och samhälle. Och i förlängningen hotar\r\nbåde sociala och etniska konflikter.\r\nJag tillstår gärna att vi i Sverige - liksom för öv-\r\nrigt i hela Europa - har långt att gå innan vi når ett\r\nsamhälle präglat av tolerans mot och likvärdiga möj-\r\nligheter för alla, oavsett etnisk eller religiös bakgrund.\r\nRasism, diskriminering och antisemitism finns också\r\nhär. Det finns en oroande utveckling mot ett etniskt\r\nsegregerat samhälle. Att bryta denna utveckling är en\r\nav regeringens allra viktigaste uppgifter.\r\nRegeringen arbetar nu intensivt med att förbereda\r\nett omfattande reformarbete på integrationsområdet.\r\nDet gäller både ändringar i politiken och organisa-\r\ntionsförändringar. Yvonne Ruwaida känner mycket\r\nväl till huvuddragen i regeringens planer. Men låt mig\r\nändå ge en sammanfattning av åtminstone delar av\r\ndetta arbete. En mera fullständig redovisning av ut-\r\nvecklingsarbetet ryms inte inom ramen för ett inter-\r\npellationssvar.\r\nSom Yvonne Ruwaida redan vet avser regeringen\r\natt i september förelägga riksdagen en proposition\r\nmed förslag till mål för, samt inriktning och innehåll i\r\nsåväl introduktionen av nyanlända flyktingar och\r\ninvandrare som den långsiktiga integrationen. Pro-\r\npositionen avses också innehålla förslag till en ny\r\nmyndighetsstruktur på området ägnad att förbättra\r\nintroduktionen, främja den etniska jämställdheten och\r\nmotverka diskrimineringen samt förslag till att följa\r\noch utvärdera integrationsprocessen mot bakgrund av\r\nsamhällets etniska och kulturella mångfald.\r\nMen det är inte tillräckligt att förbättra integra-\r\ntionspolitiken. Jag ser det som en av mina viktigaste\r\nuppgifter att verka för att politiken på alla samhälls-\r\nområden skall utgå från och ta hänsyn till samhällets\r\netniska, språkliga och kulturella mångfald.\r\nKampen mot rasism och diskriminering måste\r\nockså intensifieras. Kan vi inte befästa idén om alla\r\nmänniskors lika värde riskerar samhället att brytas\r\nsönder inifrån. Jag är övertygad om att det arbete som\r\nutförs av Mona Sahlin och hennes kommitté mot\r\nrasism och främlingsfientlighet skall visa sig vara av\r\nstort värde. En särskild arbetsgrupp, i vilken Yvonne\r\nRuwaida för övrigt själv ingår, kommer senast den 31\r\noktober i år att lägga fram förslag om åtgärder för att\r\nförebygga och motverka rasistiskt och annat etniskt\r\nrelaterat våld. En särskild utredare skall se över lagen\r\nmot etnisk diskriminering och lämna en rapport senast\r\nden 1 december i år.\r\nFörhållandena på arbetsmarknaden har stor bety-\r\ndelse för integrationsarbetet. Alltfler företag och\r\nmyndigheter inser nu att mångkulturell kompetens\r\nutvecklar både företagen och samhället. Både företag\r\noch myndigheter samt arbetsmarknadens parter arbe-\r\ntar nu för att sprida detta synsätt ytterligare. Jag pla-\r\nnerar att för min del ta initiativ i samma riktning, bl.a.\r\ngenom ett antal möten med företrädare för myndighe-\r\nter på den statliga nivån.\r\nDen etniska segregationen i boendet måste brytas.\r\nEn förutsättning för att det skall lyckas är ett starkt\r\nengagemang hos de boende. Genom de statliga bidrag\r\nsom infördes år 1995 för att stimulera kommuner till\r\nmetodutvecklande lokala processer kan punktinsatser\r\nersättas av långsiktiga processer genomsyrade av ett\r\nunderifrånperspektiv och breda samverkanslösningar.\r\nFör att åstadkomma ett samhälle som präglas av\r\netnisk jämställdhet och gemenskap över etniska grän-\r\nser är det lika viktigt med enskilda människors attity-\r\nder och handlingar i vardagssituationer som med\r\neffektiva politiska medel och åtgärder.\r\nDet handlar om allas vår inställning som individer\r\noch om vår vilja och förmåga att anpassa oss till den\r\nofrånkomliga förändring som alla moderna samhällen\r\ngenomgår.\r\nYvonne Ruwaida frågar mig slutligen varför jag\r\ninte har \"gått in i debatten\" för att klargöra min in-\r\nställning. Jag kan berätta för Yvonne Ruwaida att jag\r\nvisst har \"gått in i debatten\". Jag har både i TV, radio\r\noch press redovisat mina och regeringens ståndpunk-\r\nter.\r\nMen jag har också tagit upp dessa frågor på annat\r\nsätt. Som integrationsminister diskuterar jag dagligen\r\nmed människor på arbetsplatser, i skolor, i bostads-\r\nområden, i föreningslivet och på många andra ställen.\r\nJag tror att det i många fall kan vara väl så viktigt att\r\ndelta i sådana samtal som att synas i medierna. Efter-\r\nsom jag inte heller har kunnat notera Yvonne Ruwai-\r\nda själv i den mediala debatten i denna fråga, utgår\r\njag från att hon håller med mig om denna slutsats.\r\nJag är övertygad om att det inte råder någon tve-\r\nkan om hur regeringen ser på de frågor som Yvonne\r\nRuwaida tagit upp. Regeringens ståndpunkter behöver\r\ninte något förtydligande.</pre><pre>Anf.  200  YVONNE RUWAIDA (mp):\r\nFru talman! Jag vill börja med att tacka ministern,\r\nbåde för svaret och för skriften.\r\nJag förstår att en interpellationsdebatt ger litet tid\r\ntill en fråga som är en av de viktigaste i Sverige i dag,\r\nnämligen hur vi skall utveckla det mångkulturella\r\nsamhället. Jag tycker därför också att det var synd att\r\ndet inte gavs tillfälle till en särskild debatt utan enbart\r\nen interpellationsdebatt om rasism och främlingsfi-\r\nentlighet förra veckan, även om det var glädjande att\r\nalla riksdagens partier deltog i denna.\r\nInterpellationsdebatten föranleddes av en debatt\r\nsom har förekommit i medierna på senare tid. Bl.a.\r\nhar Kajsa Ekholm Friedman, biträdande professor i\r\nsocialantropologi, skrivit en DN-artikel där hon för-\r\nkastar det mångkulturella samhället och påstår att det\r\när ett stort hot mot samhället. Jag anser att de åsikter\r\nsom framförts, på DN:s debattsida och av en biträ-\r\ndande professor, skall bemötas kraftfullt av regering-\r\nen, eller åtminstone av integrationsministern. Dessa\r\nuttalanden skapar nämligen en otrygghet bland män-\r\nniskor - speciellt hos invandrare, som beskylls för att\r\nskapa sönderfall i det svenska samhället genom sin\r\nnärvaro i Sverige.\r\nAlla ageranden för att bemöta sådana uttalanden\r\när givetvis nödvändiga, alltifrån det lilla samtalet\r\nmänniskor emellan till denna interpellationsdebatt.\r\nMen jag anser att det är regeringens speciella ansvar\r\natt bemöta sådana uttalanden aktivt och kraftfullt i\r\nden mediala debatten. Jag hade t.ex. väntat mig en\r\nDN-debatt-artikel som svar från regeringen. När jag\r\nskrev interpellationen hade jag inte sett några som\r\nhelst sådana kraftfulla uttalanden i medierna från\r\nministern i denna fråga. Jag hade förväntat mig ett\r\nsnabbt agerande här.\r\nNär det gäller frågan om det mångkulturella sam-\r\nhället håller jag med ministern om att ett etniskt\r\nmycket blandat eller litet blandat samhälle i sig var-\r\nken är gott eller ont. Däremot ser jag frågan om rät-\r\ntigheter som avgörande för hur samhället kommer att\r\nutvecklas. Viktigast är rätten att inte bli diskrimine-\r\nrad, rätten att bli erkänd, att få vara olik.\r\nDet handlar om en erkännandets politik. Att bryta\r\nsegregeringen, bryta utvecklingen mot ett etniskt\r\nsegregerat samhälle, är en av regeringens viktigaste\r\nuppgifter, säger ministern. Jag anser att t.ex. ett in-\r\nvandrartätt område inte behöver vara något dåligt.\r\nDäremot är det dåligt om det av ekonomiska skäl eller\r\npå grund av diskriminering är påtvingat människor.\r\nEn påtvingad segregering är av ondo. Att motverka\r\ndiskriminering anser jag därför vara det absolut vikti-\r\ngaste.\r\nDet är också viktigt att sätta gränserna för det\r\nmångkulturella samhället. Vad innebär det? Vilka\r\nrättigheter skall man ha? Vi har i dag en lagstiftning\r\nsom ger en affärsinnehavare rätt att neka kvinnor som\r\nhar kläder typiska för zigenare tillträde till affären. Är\r\ndet att värna om människors rätt att vara olika? Hur\r\nhar ministern agerat i detta fall, och vad anser minis-\r\ntern om detta? Förutom att det finns ett domstolsbe-\r\nslut i denna fråga är det många affärer i dag som ne-\r\nkar att ge tillträde åt kvinnor som bär en sådan kjol.\r\nSom ministern vet återfinns diskriminering på alla\r\nområden, både i den privata och i den offentliga sek-\r\ntorn. Regeringens arbete mot diskriminering av in-\r\nvandrare har tyvärr, liksom även andra delar av rege-\r\nringens politik, varit en väntans politik. Det har varit\r\notillräckligt, anser jag. Utredning efter utredning har\r\ntillsatts, men man har inte agerat. Väldigt få beslut har\r\nfattats. Att förändra attityder är viktigt, och jag ser det\r\nsom positivt att regeringen jobbar med detta. Men det\r\nkrävs också en hårdare lagstiftning. Dessutom krävs\r\ndet att man i de här frågorna arbetar på samma sätt\r\nsom på jämställdhetsområdet.\r\nDär kan jag ta upp ett positivt exempel. Stock-\r\nholms stad har faktiskt insett detta och kommer att\r\nupprätta integrationsplaner för sina egna anställda -\r\nbåde för att anställa fler människor med invandrar-\r\nbakgrund och för att dessa t.ex. skall få fler\r\nchefsposter. Man har också föreslagit att inte ge alko-\r\nholrättigheter till restauranger som diskriminerar\r\ninvandrare, dvs. inte släpper in dem. Stockholms stad\r\ngör det här - varför gör inte regeringen det?</pre><pre>Anf.  201  Statsrådet LEIF BLOMBERG (s):\r\nFru talman! Den sista frågan är enkel att svara på.\r\nDet vore väl litet egendomligt om staten går in i\r\nStockholms kommuns angelägenheter och fattar be-\r\nslut. Om det dessutom är så att Stockholms kommun\r\nredan har gjort det blir det ännu konstigare. Det här\r\nvisar tydligt att Yvonne Ruwaida inte riktigt är klar\r\növer vem som har ansvar för vad.\r\nJag tycker också att det är alldeles utmärkt att man\r\nhar börjat med integrationsplaner i Stockholm. Det\r\nhar man även i många andra kommuner runt om i\r\nlandet, där man dessutom har det individuella pers-\r\npektivet mycket mer tydligt uttryckt. På det sättet kan\r\nman tillsammans med individen skapa en bild av de\r\nproblem och möjligheter som kan finnas just för ho-\r\nnom eller henne och därigenom se till att personen i\r\nfråga får rätt utbildning, rätt språkundervisning och\r\nannan yrkeskompetens. Då ökar också möjligheterna\r\natt komma in på arbetsmarknaden. Det här tycker jag\r\när alldeles lysande.\r\nNär det gäller propositionen om integration kom-\r\nmer den i september. Det pågår just nu ett stort arbete\r\nmed att se över lagen om etnisk diskriminering i ar-\r\nbetslivet. Där har vi tagit en förebild från England och\r\nser om inte den engelska lagstiftningen kan vara en\r\nmodell som vi kan utarbeta en lagstiftning efter. Den\r\nliknar väldigt mycket den lagstiftning vi har när det\r\ngäller jämställdhet mellan könen i Sverige. Som ar-\r\nbetsgivare skall man på ett aktivt sätt verka för att öka\r\ninslaget av det kön som är i minoritet på arbetsplat-\r\nsen. På samma sätt tycker jag det borde vara med en\r\ndiskrimineringslagstiftning, dvs. att man med olika\r\nmedel i lagens form kan tvinga arbetsgivare till ökad\r\naktivitet i syfte att bättre spegla mångfalden i samhäl-\r\nlet också inne i företaget - eller kommunen, lands-\r\ntinget eller den statliga verksamheten.\r\nSedan är ju den debatt som Kajsa Ekholm Fried-\r\nman har tagit upp mycket egendomlig, och vi har\r\nockså tagit avstånd från den på olika sätt. Land för\r\nhoppfulla, det moderata programmet, och de delar\r\ndäri som har att göra med invandring och integration\r\n- förresten står det inte ett ord om integration i det\r\nprogrammet - har både jag, Pierre Schori och Carl\r\nTham bemött. Så visst har regeringen aktivt talat om\r\nvad vi tycker och tänker. Vi har dels gjort det utifrån\r\nvåra egna utgångspunkter, dels också kraftfullt tagit\r\navstånd från många av de tankar och idéer som har\r\npresenterats under senare tid.\r\nNär det slutligen gäller DN debatt är det inte alltid\r\nså enkelt att det bara är att skriva en artikel på DN:s\r\ndebattsida. Det är inte alltid man får in debattartiklar.\r\nYvonne Ruwaida vet kanske också hur lätt det är att\r\njust i den tidningen få ett språkrör i demokratiska\r\nformer för att föra en debatt och en dialog. Det är\r\nfaktiskt tidningen själv som bestämmer det. Det är\r\nviktigt att komma ihåg i de här sammanhangen att vi\r\ninte alltid har tillgång till de medier vi skulle vilja ha\r\nför att nå ut i en viss situation.</pre><pre>Anf.  202  YVONNE RUWAIDA (mp):\r\nFru talman! Ministern väljer här att missförstå\r\nmig. I Sverige har man jobbat med en väldigt aktiv\r\npolitik på jämställdhetsområdet. Man har jobbat med\r\natt ta fram jämställdhetsplaner. Man har ålagt olika\r\nföretag att de skall upprätta jämställdhetsplaner.\r\nLagstiftningen mot diskriminering av kvinnor på\r\narbetsmarknaden är också mycket hårdare än den\r\nlagstiftning som finns mot diskriminering på grund av\r\netnisk tillhörighet. Man har alltså jobbat aktivt från\r\nregeringens sida.\r\nJag tog upp ett exempel från Stockholms stad. Det\r\när ett positivt exempel i Sverige - det finns också\r\nandra positiva exempel, både kommuner och företag,\r\näven om tyvärr majoriteten är negativa - där man\r\nfaktiskt har tagit till sig en teknik som jag tycker att\r\näven regeringen borde ta till sig, nämligen att jobba\r\npå samma sätt i de här frågorna som när man jobbar\r\nmed jämställdhetsplaner. Varför vill regeringen och\r\nministern inte upprätta samma krav vad gäller dis-\r\nkriminering på grund av etnisk tillhörighet som vad\r\ngäller diskriminering på grund av att man är kvinna på\r\narbetsmarknaden?\r\nNaturligtvis vet jag att regeringen inte har något\r\nansvar för att ge tillstånd åt restauranger. Det är ett\r\nkommunalt åtagande. När jag tog upp det exemplet\r\nville jag visa att man här faktiskt har skärpt sitt eget\r\nförfarande inom kommunen. Man anser att det är\r\nviktigt med tydliga signaler, att tydligt säga ifrån.\r\nDetta har inte avspeglat sig i regeringens politik, men\r\ndäremot i Stockholms stads kommunala politik - som\r\nsköts av en koalition mellan Socialdemokraterna,\r\nMiljöpartiet och Vänstern, som ministern förmodligen\r\nkänner till.\r\nSedan svarade inte ministern på en av mina frågor.\r\nEnligt dagens svenska rättsväsende kan zigenarkvin-\r\nnor i Sverige som har en typisk traditionell dräkt på\r\nsig - en dräkt de oftast har varje dag, eftersom den är\r\nen del av deras identitet - nekas tillträde till en affär.\r\nHur ser regeringen på detta? Är detta en del av det\r\nmångkulturella Sverige? Är det något vi skall motar-\r\nbeta och i så fall hur?\r\nDen här typen av frågor är otroligt viktiga. Det\r\nhandlar nämligen litet grand om en erkännandets\r\npolitik, att erkänna människors rätt att få vara olika\r\noch om det finns plats för det i Sverige.\r\nI Socialdemokraternas senaste strategi för integra-\r\ntion citeras Per Albin Hansson: I det goda hemmet\r\nråder likhet, omtanke, samvete och hjälpsamhet.\r\nJust detta med likhet gör mig litet orolig, för jag är\r\noroad för att regeringen litet grand för en likhetspoli-\r\ntik. Ett mångkulturellt samhälle? Ja, men litet grand\r\nunder vissa regler, att man inte skall få vara den man\r\när eller leva ut  sin identitet.\r\nNär jag satt med i den invandrarpolitiska utred-\r\nningen bad jag enträget och förgäves om att vi skulle\r\nvända oss utomlands för att se hur man hade tagit itu\r\nmed de här frågorna i andra länder. Då sade man: Nej,\r\ndet är inte intressant. De har inte haft invandring så\r\nlänge, de kan ingenting, de har inte samma modell\r\nsom i Sverige och därför är det ointressant. Jag tror\r\ninte att vi helt och hållet kan ta efter en modell från ett\r\nannat land, men däremot kan vi få bra idéer.\r\nJag vill faktiskt ge ministern en bok. Den heter\r\nDet mångkulturella samhället och erkännandets poli-\r\ntik. Boken beskriver en debatt som pågår i USA mel-\r\nlan olika aktörer och  betonar just vikten av erkän-\r\nnandets politik. Denna bok tänker jag överlämna till\r\nministern, om han inte har läst den. Jag hoppas i så\r\nfall att han kan ha glädje av att läsa den i sitt arbete.</pre><pre>Anf.  203  Statsrådet LEIF BLOMBERG (s):\r\nFru talman! Yvonne Ruwaida sade i sitt inlägg sa-\r\nde att jag inte gör någonting när det gäller jämställd-\r\nhetsplaner rörande invandrade människor. Men jag\r\nsade ju alldeles nyss att de skall utgöra förebilden. I\r\ndirektiven till översynen av lagen mot etnisk diskri-\r\nminering i arbetslivet pekar man just på den jämförel-\r\nsen. Det är då väldigt viktigt att man har samma per-\r\nspektiv på jämställdheten mellan könen som på den\r\netniska jämställdheten, alltså att man som människa i\r\nsamhället skall ha lika rättigheter och samma möjlig-\r\nheter. Så är det inte i dag, men det är dithän vi måste\r\nkomma.\r\nVi har ju under decennier slagits för jämställdhe-\r\nten mellan könen, att kvinnan skall ha samma rättighe-\r\nter och möjligheter som männen i samhället, och vi är\r\ninte färdiga än. Förmodligen måste vi ständigt fortsät-\r\nta att kämpa med dessa frågor. Samma sak gäller för\r\nmänniskor med annan etnocentricitet eller annan\r\nbakgrund och som kommer från andra länder. Det går\r\ninte fort.\r\nMen vi ser ändå väldigt många positiva signaler i\r\ndag, trots att arbetsmarknaden ser ut som den gör.\r\nBåde fackföreningar och arbetsgivare ute i kommu-\r\nnerna och även centralt jobbar febrilt med dessa frå-\r\ngor i syfte att förändra och förbättra. Det är väldigt\r\nviktigt att börja peka på de positiva förändringar som\r\nändå har gjorts i samhället för att förstärka dem och\r\npå det sättet också sprida kunskap om vad vi gör på\r\nolika områden och på olika nivåer i samhället. Just\r\nnär det gäller perspektivet på jämställdheten har\r\nYvonne Ruwaida och jag uppenbarligen samma upp-\r\nfattningar.\r\nInnan den här debatten påbörjades gav jag Yvonne\r\nRuwaida två böcker. Den ena var det socialdemokra-\r\ntiska partiets lilla programskrift som innehåller ett\r\nantal \"vad\" och inte \"hur\". Man kan nämligen välja\r\nmånga \"hur\". Om man vill ha en decentraliserad och\r\nindividualiserad politik, måste man i kommunerna\r\njobba mer med dessa frågor. Det skall också vara mer\r\növergripande arbetsuppgifter på den statliga nivån.\r\nVi har också slagit fast ett medperspektiv, dvs. att\r\nvi tillsammans med individen skall skapa förutsätt-\r\nningar och försöka komma bort från den omhänderta-\r\ngandeattityd som vi har haft litet för mycket av i det\r\nsvenska samhället. Samtidigt vill vi också börja sudda\r\ni \"vi-och-dom-perspektivet\", som många debattörer\r\nockså tar till sig. De intar positionen att antingen vara\r\nsvensk eller att vara invandrare. Sedan följer ett ord-\r\nkrig däremellan, som inte leder till något annat än att\r\nmotsättningarna snarare ökar än minskar. Därför vill\r\nvi gärna se detta i ett \"vi-perspektiv\".\r\nNär det gäller citatet av Per Albin Hansson är det\r\nmöjligt att Yvonne Ruwaida är något för ung för att\r\nförstå vad han sade. Det är jag också, för jag levde\r\ninte heller när han gjorde uttalandet. Det var också\r\nföre min tid. Men eftersom jag har läst rätt mycket om\r\narbetarrörelsens historia, vet jag vad han menade när\r\nhan sade att i det goda samhället skall det inte finnas\r\nnågra styvbarn och inga kelgrisar. Detta är väldigt\r\nviktigt om vi skall bli lika behandlade. Det är någon-\r\nting fint i detta. Det är i alla fall min vision att vi som\r\nmänniskor skall ha lika rättigheter och samma möjlig-\r\nheter, precis som Per Albin Hansson sade. Jag tror att\r\ndet var 1928, om jag inte minns alldeles fel. Det är\r\nganska länge sedan, men det gäller i allra högsta grad\r\nockså i dag.\r\nJag instämmer när det gäller frågan om klädsel\r\noch annat. Jag skall få bära turban om jag vill det,\r\nsärskilt om det hör ihop med att jag har en tro i en\r\nviss riktning. Om min tro förutsätter att jag bär turban\r\nskall jag få göra det. Det är viktigt. Om jag är romer\r\nskall jag få ha min kjol och mina kläder, som ett kän-\r\nnetecken för mig och mitt folk. Om jag vill välja\r\nandra typer av klädedräkter skall ingen annan kunna\r\nha synpunkter på detta.\r\nJag kan inte kommentera det enskilda fallet i\r\ndomstolen. Att kvälja dom och ha synpunkter på hur\r\nrätten hanterar frågorna går inte med det statsskick\r\nsom vi har.</pre><pre>Anf.  204  YVONNE RUWAIDA (mp):\r\nFru talman! Jag har redan tidigare diskuterat dessa\r\nfrågor med Leif Blomberg. Sedan den nya regeringen\r\ntillträdde har jag i princip väntat i tre års tid på att det\r\näntligen skall hända  någonting mot diskriminering av\r\ninvandrare. Det som ändå har hänt är några positiva\r\nattitydprojekt. Det är bra, men det är absolut otill-\r\nräckligt. Jag undrar när vi äntligen skall komma till\r\nskott. Jag vill ha svar på om det kommer att bli tvång\r\npå att man skall upprätta integrationsplaner, både\r\ninom privat och offentlig sektor. Det vore i så fall ett\r\nväldigt positivt besked.\r\nEftersom ministern talade om att vi skall ta bort\r\n\"vi-och-dom-perspektiven\", vill jag bara påpeka en\r\nsak. Vi kommer inte att få ett bättre samhälle som\r\nmotverkar rasism därför att vi tar bort ordet invandra-\r\nre. Jag var emot detta i början av min politiska bana.\r\nJag ville inte bli kallad för invandrare därför att jag är\r\nhalvpalestinier och född i Tyskland, men det blev jag.\r\nJag tyckte att det var fel, för jag var Yvonne. Det är\r\nden konkreta politiken som är avgörande, inte vad\r\nman kallas eller inte. Jag tycker att det litet grand har\r\npågått en pseudodebatt i medierna, där man inte har\r\nfokuserat på väsentligheterna utan på ord.\r\nPer Albin Hansson levde under en tid då man\r\nhyllade den homogena nationalstaten. Så mycket vet\r\njag och så mycket historia kan jag. Även om Sverige\r\npå den tiden inte var en homogen stat, förtrycktes\r\nolika människor. Situationen är mycket bättre i dag.\r\nMen fortfarande bejakas eller erkänns inte olikheter\r\npå det sätt som de borde.\r\nNär det gäller ziegenardomen finns det undersök-\r\nningar som visar att många affärer inte släpper in\r\nmänniskor med traditionell ziegenardräkt. Detta är ett\r\nfaktum i dag. Det är en diskriminering och en kränk-\r\nning av dessa människor. Tänker ministern agera för\r\natt motverka detta och för att se till att domstolsbeslu-\r\ntet ändras, t.ex. genom ändrad lagstiftning om det\r\nkrävs?</pre><pre>Anf.  205  Statsrådet LEIF BLOMBERG (s):\r\nFru talman! När det gäller etnisk diskriminering i\r\narbetslivet är det faktiskt inte länge sedan - år 1994 -\r\nen ny lagstiftning genomfördes. Jag vet inte om\r\nYvonne Ruwaida satt med i den riksdag som godkän-\r\nde lagen. I så fall hade hon säkert röstat emot beslutet\r\nmed tanke på de argument hon här för fram.\r\nDet var en stor majoritet som stod bakom beslutet\r\noch som ville ha en lag mot etnisk diskriminering i\r\narbetslivet. Efter det att lagen nu har varit i kraft någ-\r\nra år har den visat sig vara ganska tandlös. Den har\r\ninte lett till någon fällande dom över huvud taget,\r\ntrots att vi vet att väldigt många människor blir dis-\r\nkriminerade på den svenska arbetsmarknaden. Men\r\ndet har aldrig kunnat ledas i bevis.\r\nVi vet också att ILO, Internationella arbetsorgani-\r\nsationen, har kartlagt dessa frågor. Man gör en kvali-\r\nficerad uppskattning om att cirka en tredjedel av de\r\nmänniskor som lever i andra länder som invandrade\r\nhar utsatts för diskriminering och känner sig väldigt\r\ndiskriminerade. Detta är mycket allvarligt. Samhället\r\nmåste ta detta på största allvar och se till att lagstift-\r\nningen blir av den karaktären att det går att komma åt\r\nmänniskor som diskriminerar andra människor, oav-\r\nsett skälet till diskrimineringen. Oavsett etnisk identi-\r\ntet, hudfärg, hårfärg, klädedräkt eller vad det nu kan\r\nvara, får man inte bli diskriminerad i arbetslivet. Det\r\när viktigt och det arbetar vi med nu. Vi lägger fram en\r\nproposition kring dessa frågor till våren. Utredningen\r\nskall vara klar under december månad.\r\nNär det gäller integrations- och introduktionspla-\r\nner finns det redan återgivet. Om Yvonne Ruwaida\r\nläser de båda häften som jag överlämnat kan hon få\r\nklart för sig att vi står för den individuella linjen. Vi\r\nstår för decentralisering. Vi vill ha integrations- och\r\nintroduktionsplaner som kommunerna skall vara an-\r\nsvariga för. Det skall ske en lagstiftning enligt det\r\nförslag som en myndighetsutredning under Bo Bylund\r\nkom med alldeles nyligen, för att skärpa kommuner-\r\nnas ansvar i de här sammanhangen.\r\nVi hyllar slutligen också mångfaldens samhälle\r\noch är optimister inför framtiden och tror att vi skall\r\nkunna få verksamheter i stat, kommun, landsting och\r\nprivat arbetsliv att spegla mångfalden i vårt samhälle.</pre><pre>Överläggningen var härmed avslutad.</pre><pre>20 §  Bordläggning</pre><pre>Anmäldes och bordlades\r\nFörslag\r\n1996/97:RR11 Riksdagens revisorers förslag angåen-\r\nde starta-eget-bidraget</pre><pre>Finansutskottets betänkande\r\n1996/97:FiU15 Den kommunala redovisningen</pre><pre>Skatteutskottets betänkanden\r\n1996/97:SkU23 Ett nytt system för skattebetalningar,\r\nm.m.\r\n1996/97:SkU24 Självförvaltning, m.m.\r\n1996/97:SkU26 Finsk, rödmärkt olja i motordrivna\r\nfordon\r\n1996/97:SkU27 Beskattning av aktievinster i bolags-\r\nsektorn</pre><pre>Utrikesutskottets betänkande\r\n1996/97:UU10 Partnerskaps- och samarbetsavtal med\r\nUkraina</pre><pre>Näringsutskottets betänkande\r\n1996/97:NU12 En uthållig energiförsörjning</pre><pre>21 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 5 juni</pre><pre>1996/97:595 av Elving Andersson (c) till jordbruks-\r\nministern\r\nYrkesfiskets konkurrenssituation\r\n1996/97:596 av Roland Larsson (c) till socialminis-\r\ntern\r\nAlkoläsk och de regionalpolitiska stöden\r\n1996/97:597 av Peter Weibull Bernström (m) till\r\nmiljöministern\r\nAvloppsslam\r\n1996/97:598 av Carina Hägg (s) till kommunika-\r\ntionsministern\r\nIT och personlig integritet\r\n1996/97:599 av Carina Hägg (s) till kommunika-\r\ntionsministern\r\nSaltning av vägar\r\n1996/97:600 av Ulla Löfgren (m) till inrikesministern\r\nTillgänglighet för handikappade\r\n1996/97:601 av Michael Stjernström (kd) till justi-\r\ntieministern\r\nÖversättning av prejudicerande domar från EU-\r\ndomstolen\r\n1996/97:602 av Carina Hägg (s) till statsrådet Leif\r\nPagrotsky\r\nExport av JAS</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 10 juni.</pre><pre>22 §  Kammaren åtskildes kl. 19.00.</pre><pre>\r\nFörhandlingarna leddes\r\nav förste vice talmannen från sammanträdets början\r\nt.o.m. 2 § anf. 31 (delvis),\r\nav andre vice talmannen därefter t.o.m. 8 § anf. 61\r\n(delvis),\r\nav förste vice talmannen därefter t.o.m. 10 § anf. 127\r\n(delvis),\r\nav tredje vice talmannen därefter t.o.m. 15 § anf. 167\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}