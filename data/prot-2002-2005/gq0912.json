{"dokumentstatus":{"dokument":{"hangar_id":"2348185","dok_id":"GQ0912","rm":"2002/03","beteckning":"12","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"12","slutnummer":"0","datum":"2002-11-06 00:00:00","systemdatum":"2005-10-27 12:11:38","publicerad":"2002-11-06 00:00:00","titel":"Riksdagens snabbprotokoll 2002/03:12 Onsdagen den 6 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{975A859D-F632-4257-B99A-E5F1F376D0AF}","dokument_url_text":"http://data.riksdagen.se/dokument/GQ0912/text","dokument_url_html":"http://data.riksdagen.se/dokument/GQ0912","dokumentstatus_url_xml":"http://data.riksdagen.se/dokumentstatus/GQ0912","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:12</div>\r\n<div class=\"sidhuvud_datum\">Onsdagen den 6 november</div>\r\n<div class=\"sidhuvud_klockslag\">Kl. 9.00 - 12.22</div>\r\n<hr class=\"sidhuvud_linje\">\r\n<pre>14.00 - 22.50</pre><pre>Det justerade protokollet beräknas utkomma om 3 veckor</pre><pre>\r\n----------------------------------</pre><pre>1 §  Partiledardebatt</pre><pre>Anf.  1  TALMANNEN:\r\nVarje debattdeltagare disponerar 25 minuter med\r\nundantag för statsministern som har 40 minuter till\r\nsitt förfogande. Ett huvudanförande får inte överstiga\r\n15 minuter. Efter första debattomgången kan delta-\r\ngarna få ordet för ytterligare inlägg.\r\nRepliker kan begäras oavsett om huvudanförandet\r\nhar hållits eller inte. En replik får inte vara längre än\r\ntvå minuter och ett replikskifte får omfatta högst två\r\ninlägg per deltagare. Duellmetoden tillämpas.</pre><pre>Anf.  2  BO LUNDGREN (m):\r\nHerr talman! Varje dag vaknar fyra miljoner män-\r\nniskor och går till jobbet. De undervisar våra barn, de\r\ntillverkar möbler och bygger hus. De vårdar gamla,\r\nde driver företag och de utvecklar nya idéer. Det är de\r\nsom är grunden för vårt välstånd och vår möjlighet att\r\nmöta framtidens utmaningar.\r\nVarje dag vaknar också uppemot en och en halv\r\nmiljon människor i arbetsför ålder och stannar hem-\r\nma. En del är sjuka eller har arbetsskador. Många av\r\ndem väntar på vård och rehabilitering. En del är för-\r\ntidspensionerade. Många av dem skulle kunna arbeta,\r\nom än inte på det gamla jobbet. En del är arbetslösa.\r\nDe flesta av dem skulle arbeta om företagen och\r\njobben var fler.\r\nSveriges största problem är att för få som arbetar\r\nmåste försörja för många som inte arbetar. Det leder\r\ntill högre skatter, men trots det blir det svårare och\r\nsvårare att finansiera framtidens äldreomsorg, sjuk-\r\nvård och skola.\r\nBara sjukskrivningar och förtidspensioneringar\r\nkostar varje hushåll i genomsnitt uppemot 3 000 kr\r\nvarje månad. Och därtill kommer ytterligare någon\r\ntusenlapp för arbetslösheten och arbetsmarknadspoli-\r\ntiken.\r\nOrsaken till detta är en politik som reser hinder\r\nför företagande och som gör det för svårt att leva på\r\nsin lön och för lätt att leva på bidrag. Problemet är\r\nbåde ekonomiskt och moraliskt.\r\nVårt samhälle bygger på - eller ska enligt min\r\nuppfattning i varje fall bygga på - att var och en som\r\nkan ska försörja sig själv, men man ska också ta an-\r\nsvar för andra när deras förmåga sviker. Men alltfler\r\nser det som acceptabelt att sjukskriva sig fast man\r\ninte är sjuk. Svartarbete ses mer och mer som ett\r\nnaturligt inslag i samhällslivet.\r\nEn tidigare djupt förankrad arbetsmoral har un-\r\ndergrävts. Men regeringen har skygglapparna på.\r\nDen avvisar kategoriskt varje samband mellan att\r\narbete lönar sig dåligt och att för få arbetar.\r\nDen blundar inför det uppenbara faktumet att hö-\r\nga skatter tränger ut hederligt arbete och gör att\r\nmånga jobbar svart eller anlitar svart arbetskraft.\r\nRegeringen ser inte att människor som vill jobba\r\nfastnar i bidragsfällor, trots att det i en tvåbarnsfamilj\r\nsom lever på socialbidrag krävs en ingångslön på\r\nnästan 19 000 kr för att det ska löna sig för en av\r\nföräldrarna att börja arbeta. Detta är naturligtvis helt\r\norimligt.\r\nI sitt sommartal sade Göran Persson att det inte\r\nfinns någon som fuskar med sjukskrivningarna.\r\nSamtidigt känner nästan var tredje någon som\r\nsjukskrivit sig utan att vara sjuk, enligt undersökning-\r\nar. En utredning har visat att var fjärde Stockholms-\r\nförälder hade lämnat felaktiga uppgifter som grund\r\nför vård av sjukt barn. I en TEMO-undersökning som\r\npublicerades för några månader sedan svarade 4 % att\r\nde tyckte att det var acceptabelt att sjukskriva sig om\r\nman hade blivit trött av att vara ledig.\r\nPriset för den urholkade moral som vi ser är mind-\r\nre arbete, större offentliga utgifter och därmed ännu\r\nhögre skatter som gör att arbete lönar sig ännu sämre.\r\nEfter valet är det uppenbart i vilken riktning vi är\r\npå väg som det i dag ser ut med politiken. I Skåne\r\nhöjs kommunalskatterna med en krona eller mer, i\r\nStockholms län med 1:30 kr eller mer och i Uppsala\r\nlän med minst 75 öre. Och mer kommer det att bli.\r\nVilka är det som drabbas hårdast? Det är inte re-\r\ngeringen. Det behövs inga skattesänkningar, säger\r\nregeringen. Nej, de behöver man inte - inte med de\r\nlöner och pensioner man har där. Men andra behöver\r\ndet - andra som har sämre marginaler och som kän-\r\nner att det egna arbetet inte ger den avkastning som\r\ndet borde få. De känner att de inte med egna insatser\r\nkan förbättra sina egna villkor.\r\nHerr talman! De arbetande människorna är Sveri-\r\nges största och samtidigt egentligen Sveriges mest\r\nbortglömda folkgrupp.\r\nDet är människor som går till jobbet varje dag,\r\ndag efter dag, och som inte skulle drömma om att\r\nleva på bidrag i onödan. Det är människor med låga\r\ninkomster som behöver stöd och subventioner för att\r\nfå ekonomin att gå ihop. Det är människor som sliter\r\nvardag och helg för att få företaget att gå runt.\r\nDet är dessa människors arbete och företagande\r\nsom försörjer familjerna. Det är de som skapar det\r\nvälstånd som betalar för skolan, sjukvården, polisen\r\noch mycket annat. Det är de som får hela samhälls-\r\nekonomin att växa.\r\nÄndå tas deras insatser för givna av de politiker\r\nsom hela tiden talar om att fördela resurser, men som\r\ninte alls talar om hur resurser skapas och växer.\r\nDå går det som det går. Vi har haft tre decennier\r\nmed sämre välståndsökning än omvärlden, och det\r\nlägsta nyföretagandet sedan mätningarna startade.\r\nFöretagsflykt och välutbildade människor flyttar\r\nutomlands.\r\nDet är en och en halv miljon människor som inte\r\ngår till jobbet - en vanlig arbetsdag.\r\nFöre valet var det högre tillväxt, fler jobb och sto-\r\nra satsningar i den socialdemokratiska retoriken. Nu\r\nflagnar skönmålningarna.\r\nPrognoserna räknas ned. I september bröts en ut-\r\nveckling, och sedan dess har arbetslösheten ökat varje\r\nvecka jämfört med förra året. Sjukskrivningarna och\r\nförtidspensioneringarna ökar. Vi har en utveckling\r\ndär också myndigheter och regering skönmålar ge-\r\nnom att arbetslösa blir sjukskrivna och sjukskrivna\r\nblir förtidspensionerade. Ändå har vi fler och fler som\r\ninte arbetar men som skulle kunna arbeta och som\r\nSverige behöver i arbete.\r\nMen regeringen verkar - om man lyssnar på den\r\nsenaste tidens debatt - vara mer engagerad i hur stora\r\nextrainkomster och pensioner man ska ha än av hur\r\nföretagandet ska öka, jobben bli fler och sjukskriv-\r\nningarna färre.\r\nGöran Persson! Varför slår regeringen vakt om ett\r\nsocialförsäkringssystem som bidrar till att sjukfrånva-\r\nron och sjukskrivningarna ökar? Varför slår ni vakt\r\nom ett sådant system när ni ser hur de människor som\r\narbetar får betala priset?\r\nHerr talman! Sverige behöver en ny politik som\r\nåteruppväcker den arbetsmoral och företagaranda\r\nsom en gång gjorde Sverige till ett av världens rikaste\r\nländer.\r\nMänniskor ska genom egna insatser kunna arbeta\r\nsig till en bättre vardag och en bättre framtid för sig\r\nsjälva och för sina barn. Fler företag, mer arbete och\r\nstarkare tillväxt är det bästa sättet att klara skolan,\r\nvården och äldreomsorgen och att hjälpa de männi-\r\nskor som verkligen behöver vårt gemensamma stöd.\r\nEtt land som inte har råd att låta någon lyckas\r\nkommer inte att ha råd att ta hand om dem som\r\nmisslyckas.\r\nDet handlar om lägre skatter på arbete och företa-\r\ngande. Det ska löna sig bättre att jobba och sämre att\r\nfuska.\r\nTvå av tre arbetslösa får mindre än 100 kr extra\r\nper dag om de går till jobbet. Då ska lunch och rese-\r\nkostnader betalas. Men vinsten för statskassan är\r\n600 kr per dag. Om man förändrar den här sneda\r\nfördelningen mellan vad den enskilde tjänar på att gå\r\ntill jobbet och vad staten tjänar på att någon går till\r\njobbet kommer många fler att välja att arbeta, och det\r\när bra både för var och en och för staten som repre-\r\nsentant för oss alla.\r\nDet handlar om att ta bort krångliga regleringar så\r\natt det blir lättare att starta och driva företag. Det\r\nbehövs en ny enklare företagsform som gör att småfö-\r\nretag kan klara redovisningen på några sidor. Bara\r\nnågra kvarter från riksdagen står just nu företagare\r\noch ägnar en vecka åt läsa upp inte alla de regler och\r\nförordningar som gäller företagandet, utan bara 8 000\r\nav de 20 000 sidorna lagtext, förordningar och regel-\r\nsystem. Under en vecka läser man upp det som på-\r\nverkar företagandets villkor. Det är klart att sådana\r\nförhållanden gör att färre satsar på att starta och driva\r\nföretag. Det behövs enklare regler och bättre förut-\r\nsättningar.\r\nDet handlar om att genomföra folkomröstningen\r\nom euron tidigt nästa år. Euron förbättrar den ekono-\r\nmiska stabiliteten, investeringsklimatet och förutsätt-\r\nningarna för företagande. Euron ökar också konkur-\r\nrensen, vilket i sig leder till lägre priser.\r\nDet handlar om att öppna den offentliga sektorn\r\nför mångfald. Sverige behöver många fler olika sko-\r\nlor, äldreboenden och sjukhus för att öka människors\r\nvalfrihet och trygghet, men också för att bättre ta till\r\nvara och belöna den stora kompetens som finns hos\r\nsjuksköterskor, läkare, lärare och hemvårdare.\r\nHerr talman! Sverige behöver en politik som tar\r\nsin utgångspunkt i det arbetande, skapande och an-\r\nsvarstagande Sverige. Regeringen och dess två stöd-\r\npartier är överens om att behålla världens högsta\r\nskatter, krångliga regleringar och centralplaneringen\r\nav skolan, vården och omsorgen. Men samtidigt är de\r\ndjupt splittrade i många andra frågor. Det kan leda till\r\nett extraval, för det finns väl ändå en gräns för hur\r\nmycket Socialdemokraterna är beredda att sälja ut till\r\nMiljöpartiet.\r\nMen oavsett när det blir riksdagsval nästa gång\r\nkommer Moderaterna att använda tiden för att ge röst\r\nåt det arbetande Sverige. Vi kommer att fortsätta att\r\ntala om behovet av färre regleringar och lägre skatter.\r\nVi kommer aldrig att vika från kravet på mångfald\r\noch mer frihet. Det ger en bättre ekonomisk utveck-\r\nling, men framför allt är det i sig rätt att människor\r\nkan leva på sin lön och bestämma över sina egna liv.\r\nDet är de värderingar vi tror på, och det är den\r\nmoral som Sverige behöver.\r\n(Applåder)</pre><pre>Anf.  3  Statsminister GÖRAN PERSSON (s)\r\nreplik:\r\nHerr talman! Jag trodde att Bo Lundgren skulle ge\r\nen liten valanalys av varför det gick som det gick för\r\nModeraterna. I stället läser han upp det anförande\r\nsom han höll i valrörelsen en gång till. Där ställer han\r\nolika grupper mot varandra.\r\nVi tror inte att problemen med sjukskrivningarna\r\nberor på att människor fuskar. Vi tror inte att under-\r\nsköterskor stannar hemma från jobbet efter att ha\r\njobbat i 30 år i vården därför att de fuskar. Det är\r\nnågonting genuint fel på deras arbetsplatser. Det är\r\ninte ett mänskligt arbetsliv. Det är där vi måste sätta\r\nin stöten.\r\nSedan kan det naturligtvis finnas ett överutnytt-\r\njande av systemen. Det ska angripas, men det är inte\r\nhuvudförklaringen.\r\nNär man ställer dem som arbetar mot dem som är\r\nsjukskrivna, som Bo Lundgren nu gjorde, bygger man\r\nin en spänning i samhället som resulterar i motsätt-\r\nningar. Det vill vi inte ha i Sverige. Det sade vi nej\r\ntill i valrörelsen. De som går till arbetet, de som har\r\nett jobb, röstade för den solidariteten och att vi ställer\r\nupp för varandra.\r\nNär Bo Lundgren nu en gång till envisas med att\r\nläsa upp samma tal som kördes i valrörelsen blir min\r\nfråga till honom: Var det därför att ni inte kom ut\r\nmed detta budskap som ni förlorade valet? Eller var\r\ndet därför att ni kom ut med budskapet som ni förlo-\r\nrade valet? Det är intressant att höra en självrannsa-\r\nkande reflexion omkring detta från riksdagens talar-\r\nstol.</pre><pre>Anf.  4  BO LUNDGREN (m) replik:\r\nHerr talman! I den här debatten ska jag faktiskt\r\navstå från att diskutera den politiska taktiken och\r\nstrategin. Jag vet att detta är det mest väsentliga av\r\nallt för Göran Persson som ordförande för ett makt-\r\nparti. Men för mig, som vill företräda ett parti som\r\nbygger på de idéer som kan ge oss ett bättre Sverige,\r\när det idéerna och sakpolitiken som är det väsentliga.\r\nVi har en situation, som Göran Persson själv sade,\r\ndär många av dem som jobbar i offentlig sektor har\r\nhaft svårt att hitta andra arbetsgivare, där villkoren\r\ninte har varit tillräckligt bra och där de tunga lyften\r\nhar gett skador. Det är därför vi har kritiserat rege-\r\nringens oförmåga att ge vård i tid och klara rehabilite-\r\nringen. Som jag sade i mitt anförande, och det var ett\r\nav budskapen i valet, är det viktigt att vi ser till att\r\nsnabbt ge vård till dem som behöver det och rehabi-\r\nlitering till dem som behöver det. Där har ni miss-\r\nlyckats, och ni har ingenting att komma med nu hel-\r\nler.\r\nSedan finns det många som far illa i andra avse-\r\nenden. Men den explosion av sjukfrånvaron och för-\r\ntidspensioneringarna vi har sett i Sverige beror inte\r\nenbart på att någonting dramatiskt har inträffat i ar-\r\nbetslivet. Det är också en fråga om hur systemen\r\nfungerar. Vi kan alltid diskutera hur mycket det är,\r\nmen den exploderande sjukfrånvaro som ni inte har\r\ngjort någonting åt under den senaste mandatperioden\r\noch inte heller har något recept på för framtiden beror\r\nockså på de förmåner och regler som finns i social-\r\nsystemen.\r\nDet skulle vara intressant att höra om vi är över-\r\nens, Göran Persson, och om att ni kanske kan göra\r\nnågot när det gäller rehabiliteringen. Vi har lagt för-\r\nslag tillsammans med andra borgerliga partier. Det\r\nskulle vara intressant att höra om ni kanske kan, vil-\r\nket är mer tveksamt, bryta upp monopolen i den of-\r\nfentliga sektorn så att man får andra arbetsgivare. Om\r\ndetta är någonting vi kan diskutera så svara på frågan,\r\nGöran Persson! Varför är det så att länder med sam-\r\nma system som vi, till exempel Nederländerna och\r\nNorge, också har en exploderande sjukfrånvaro?\r\n(Applåder)</pre><pre>Anf.  5  Statsminister GÖRAN PERSSON (s)\r\nreplik:\r\nHerr talman! Jag tror inte att man ska underskatta\r\natt det finns ett samband mellan en rejäl ersättning\r\nvid sjukfrånvaro och sjukfrånvaro. Jag tror att det\r\nfinns ett sådant samband, och det är ganska naturligt.\r\nOm man inte får en rejäl ersättning går man till jobbet\r\nockså när man är sjuk. Vi har haft en sådan period i\r\nSverige då man har haft sämre ersättningar och då det\r\nockså fanns en rädsla för att förlora jobbet. Många\r\ngick till jobbet fast man var sjuk. Det är kanske det vi\r\nbetalar för nu. Var försiktig med att dra den slutsat-\r\nsen!\r\nSedan är det intressant att Lundgren inte vill svara\r\npå den enkla frågan om man kom ut med det här\r\nbudskapet i valrörelsen, och det var därför man förlo-\r\nrade eller om man inte kom ut med det, och det var\r\ndärför man förlorade.\r\nHan glider lite i argumentationen nu. Han säger\r\natt det är klart att arbetsvillkoren borde vara bättre i\r\nvård och omsorg. Han säger att de tunga lyften skulle\r\nvara färre, att arbetsmiljön skulle kunna förbättras\r\noch att scheman skulle kunna ändras. Det är ju det vi\r\nhar sagt. Det kostar pengar. Folk förstår att vi får\r\navstå mer av de gemensamma inkomsterna till detta\r\neller enklare uttryckt: Då går det inte att sänka skat-\r\nterna. Det var ju Moderaternas budskap i valrörelsen\r\nför att lösa alla de här problemen. Om man förstår det\r\nsamband som Bo Lundgren nu talar om och har talat\r\nom i valrörelsen, blir en given fråga till en moderatle-\r\ndare som har förlorat 400 000 röster i det val som just\r\nhar avslutats: Fick ni ut det politiska budskapet? Eller\r\nfick ni inte ut det?\r\nVad beror förlusten på? Det skulle vara intressant\r\natt få höra en stilla reflexion om detta på de två mi-\r\nnuter som nu står till förfogande. Varsågod!\r\n(Applåder)</pre><pre>Anf.  6  BO LUNDGREN (m) replik:\r\nHerr talman! Det finns alltid anledning, inte minst\r\nför oss moderater, att noga fundera kring hur denna\r\nförskjutning inom det borgerliga blocket kom att\r\nutvecklas, men det som vi diskuterar nu är faktiskt\r\nframtidens situation och förutsättningar.\r\nDet som är oroande i det som Göran Persson säger\r\n- det tror jag att alla har noterat - är att när vi hade en\r\nlägre sjukfrånvaro var detta det onaturliga tillståndet.\r\nVi har i dag en sjukfrånvaro som fortsätter att öka\r\ndramatiskt, inte minst på grund av förtidspensione-\r\nringarna. Vi har haft en våldsamt kraftig ökning med\r\n25 % hittills i år. Vad jag säger är att detta för Göran\r\nPersson är normaltillståndet.\r\nFör mig är det tvärtom. Jag tror säkert att männi-\r\nskor har kunnat gå till jobbet därför att de känt att de\r\npengar som de fick för detta behövdes och trots att de\r\nborde ha haft möjlighet att vara hemma. Jag vill lösa\r\ndet problemet genom att man alltid kan få behålla\r\nmer såväl av sjuk- och a-kasseersättning som av lö-\r\nnen, men det ska löna sig mer att arbeta än att inte\r\narbeta. Det ska alltid vara väsentligt mer lönsamt,\r\nmen man ska klara sig oavsett om man får a-kasse-\r\neller sjukersättning eller lön. Det är för mig en själv-\r\nklarhet.\r\nSkillnaden mellan dessa ersättningar måste dock\r\nbli större. Det visar erfarenheterna av en del saker\r\nsom har gjorts i Sverige, inte minst när Socialdemo-\r\nkraterna i början på 90-talet sänkte ersättningen för de\r\nförsta tre dagarna.\r\nDärför är frågan till Göran Persson om också han\r\när beredd att göra något åt de system som i sig driver\r\npå en ökad frånvaro. Detta är allvar. Slutsatsen blir:\r\nGöran Persson vill inte göra något åt det faktum att\r\nalltför få arbetar och att alltför många behöver få sin\r\nförsörjning av andra. Det som blir kvar av den pres-\r\ntation som den som arbetar gör blir så lite att varken\r\ntid eller pengar räcker till.\r\nJag tror att man i tusentals eller kanske miljontals\r\nhushåll i Sverige märker hur den egna situationen blir\r\nsvårare och svårare. Man hinner i livets ekorrhjul inte\r\nmed att ge barnen all den kärlek och omtanke som de\r\nbehöver. Den solidaritet som visas blir kanske svårare\r\natt genomföra, och då är det lättare att dra nytta av\r\nsystemen. Då är det lättare att använda svart arbets-\r\nkraft, och då får vi den moralurholkning som är så\r\nfarlig för framtiden. Vi behöver i stället stärka mora-\r\nlen och se till att arbetet är det som gäller. Det är där\r\nsom regeringen har misslyckats, och den kommer\r\nockså att misslyckas med det som Göran Persson nu\r\nsäger. Det är därför som det så snabbt som möjligt\r\nbehöver sättas in en annan politik i Sverige, en politik\r\nsom sätter arbete före bidrag.\r\n(Applåder)</pre><pre>Anf.  7  GUDRUN SCHYMAN (v) replik:\r\nHerr talman! Låt mig först konstatera att det är\r\nintressant när Moderaterna talar om bristande moral.\r\nJag tror att vi är ganska många som under de senaste\r\nåren har sett att det finns stora brister när det gäller\r\nmoralen. Men det är knappast bland de löntagare som\r\nBo Lundgren talar om utan snarare i andra samhälls-\r\nskikt som det visar sig att den vittrar sönder. Där\r\nfrodas faktiskt en moral som väl de flesta inte har råd\r\natt kosta på sig. Det skulle kanske vara intressantare\r\natt prata om detta än om vanligt hederligt folk, som\r\njobbar och får för lite i lön, Bo Lundgren.\r\nDen diskussion om löner som genast förs när Mo-\r\nderaterna talar om att vi ska sänka skatten är en in-\r\ntressant koppling. Varför ska man inte i stället få\r\nordentligt betalt för sitt arbete? Det vore väl någon-\r\nting att propagera för.\r\nBo Lundgren säger att han tycker att man ska\r\nkunna leva på sin lön. Det måste väl innebära att\r\nKommunals medlemmar ska kunna få en lön som det\r\ngår att leva på. De måste rimligen få en bra löneök-\r\nning, så att de kommer i fatt andra grupper i samhäl-\r\nlet. Både Bo Lundgren och jag är i det fallet arbetsgi-\r\nvare, och jag utgår därför från att vi kan göra gemen-\r\nsam sak och uttala oss till stöd för de mycket rimliga\r\nkrav som Kommunals medlemmar ställer. Vi har ju\r\nett arbetsgivaransvar.\r\nJag skulle också vilja gå mera framåt i tiden och\r\ntill Bo Lundgren ställa frågor som handlar om den\r\nstora valrörelse som vi ska gå in i, nämligen vad\r\ngäller EMU-folkomröstningen. Vad tror Bo Lundgren\r\natt ett EMU-medlemskap skulle få för konsekvenser\r\nför arbetstillfällena? Att så många som möjligt ska\r\nkunna ha ett arbete är en fråga som vi bägge värnar\r\nmycket starkt om. Hur ser Bo Lundgren och Mode-\r\nraterna på alla de varningar som har rests när det\r\ngäller arbetslösheten, och hur har Moderaterna tänkt\r\nmöta riskerna i det sammanhanget?</pre><pre>Anf.  8  BO LUNDGREN (m) replik:\r\nHerr talman! Vad beträffar euron är det klart att\r\nrisken med ett medlemskap i EMU är att Gudrun\r\nSchyman och hennes politik skulle bli gällande. Det\r\när Gudrun Schyman som är risken. Om vi ansluter oss\r\ntill en gemensam valuta och höjer lönerna här och där\r\nutan att det finns en ekonomi och en produktivitets-\r\nförbättring som kan klara det, är risken för arbetslös-\r\nhet stor. Jag tror dock att de fackliga företrädarna och\r\narbetsgivarna är tillräckligt kloka för att inse detta.\r\nVi lever redan i dag i den realiteten att om lönerna\r\nökar mer än vad det finns utrymme för genom våra\r\narbeten, kommer inflationen att stiga. Om i stället\r\ninflationen hålls nere kommer kursen på den svenska\r\nvalutan att gå ned, och då försvinner löneökningarnas\r\nvärde. Vi kan aldrig få gratislöner. Vi måste alltid se\r\ntill att arbeta med mer av kunskap och att få fler i\r\narbete. Det är detta som ger tillväxten.\r\nDet finns bara en risk med euron, och det skulle\r\nvara att Gudrun Schyman fick regera. Annars kom-\r\nmer euron att ge bättre konkurrens, lägre priser och\r\nökade förutsättningar för investeringar i Sverige. Vi\r\nkommer att tillhöra ett valutaområde som gör det\r\nenklare att driva företagsverksamhet. Det är detta som\r\när fördelen med euron. Det finns en enda risk, och\r\nden är mycket liten, nämligen för det fall att Vänstern\r\nskulle regera Sverige.\r\nI frågan om lönebildningen i övrigt och möjlig-\r\nheterna att leva på sin lön vill jag säga att var och en\r\nutom Gudrun Schyman och vänsterpartisterna inser\r\natt man inte kan höja löner administrativt. Vad händer\r\nexempelvis om man på Saab i Trollhättan skulle höja\r\nlönen med 15 %? Skulle det inte leda till att Saab\r\nskulle få svårt att klara sin lönsamhet? Man måste ju\r\nkunna sälja de produkter man tillverkar.\r\nVi kan inte höja lönerna mer än vad vi producerar\r\nmer och vad som motsvarar den ytterligare kunskap\r\nsom vi lägger in i våra produkter och tjänster. På den\r\nvägen kan vi höja lönerna. Vad vi kan göra är att riva\r\nhinder för det företagande som ger de nya jobben och\r\nför att människor tar de nya jobben. Då får vi fler i\r\narbete och kan fördela kostnaderna för det offentliga\r\npå fler. Då kan skatterna sänkas, så att man får mer\r\nkvar av lönen efter skatt.</pre><pre>Anf.  9  GUDRUN SCHYMAN (v) replik:\r\nHerr talman! Det var ju svindlande perspektiv\r\nsom öppnade sig inför den folkomröstningskampanj\r\noch den debatt som vi ska ha om EMU. Jag och\r\nVänstern skulle vara det största hotet. Det var väl att\r\ntillmäta mig en väldigt stor betydelse. Jag tackar så\r\nmycket för det.\r\nJag tror nu inte att det där är så sant. Jag måste sä-\r\nga att det öppnar sig ett mörker inför den folkbild-\r\nningskampanj som är fullständigt nödvändig inför att\r\nvi ska gå till omröstning om detta viktiga politiska\r\nbeslut, Bo Lundgren. Då kan vi väl inte ha en debatt\r\npå en så låg intellektuell nivå. Jag måste säga att det\r\nvore en skam.\r\nOm ni dessutom har tänkt er att vi ska ha den här\r\nfolkomröstningen redan i vår och menar att den ska\r\nföras på det här sättet, är det inte seriöst, Bo Lund-\r\ngren. Jag tycker att det vittnar om att ni egentligen\r\nskulle vilja att vi fattade beslutet här i riksdagen och\r\natt folk inte skulle lägga sig i detta. Det finns ju här\r\nen stabil majoritet för ett medlemskap i EMU, och ni\r\ntycker kanske att det egentligen vore skönt att slippa\r\ndiskutera detta.\r\nJag ska ge några exempel på vad andra, mera san-\r\nsade personer säger. Kanske några av dem till och\r\nmed ställer sig bakom vad Moderaterna säger.\r\nEtt medlemskap i EMU är utomordentligt farligt\r\nför svensk ekonomi. Sverige skulle förlora möjlighe-\r\nterna att bedriva en självständig ekonomisk politik.\r\nVi skulle avskaffa vår självständiga riksbank, som\r\nfört en framgångsrik penningpolitik.\r\nDet här skriver bland andra tidigare riksbanksche-\r\nfen Lars Wohlin och näringslivets Rune Andersson\r\noch Per-Olof Eriksson.\r\nEn statlig utredning som lades fram för inte så\r\nlänge sedan - jag tror att det var i våras - pekar på\r\nriskerna för arbetslöshet:\r\nArbetslösheten kan komma att öka till 6 % enbart\r\npå grund av EMU:s inflationsmål. Vid obalanser kan\r\narbetslösheten nå extrema nivåer.\r\nDet här är sansade människor, som förstår vad det\r\nhandlar om. Jag förstår inte vad Bo Lundgren har haft\r\ni huvudet i de här diskussionerna. Är det seriöst att\r\ndet är så här vi ska föra debatten, som Bo Lundgren\r\nhar gjort? Han går ut och målar ut mig som något\r\nspöke i det här sammanhanget. Är det seriöst detta,\r\nBo Lundgren? Jag är - ja, jag vet inte vad jag är!\r\n(Applåder)</pre><pre>Anf.  10  BO LUNDGREN (m) replik:\r\nHerr talman! Jag måste erkänna det: Gudrun\r\nSchyman är inget spöke.\r\nNär det gäller den politiska definitionen av spöke\r\nkan vi diskutera den sedan.\r\nJag valde nivå på den här debatten efter Gudrun\r\nSchymans inlägg. Att gå upp och säga att vi kan sätta\r\nlöner administrativt hur vi vill och att det inte påver-\r\nkar förutsättningarna för jobb, det är så oseriöst som\r\nnågot inlägg kan vara i den här kammaren. Om det är\r\nså man ska driva politiken kan man naturligtvis inte\r\nklara varken den nuvarande svenska ekonomiska\r\nsituationen och stabiliteten eller framtidens, hur det\r\nän går med euron. Det var det som var min slutsats\r\nhär.\r\nSeriöst sett är detta ju ganska naturligt egentligen\r\nför oss i Sverige. Vi tillhör en gemensam inre mark-\r\nnad med det fredsprojekt som den europeiska unionen\r\när, ett fredsprojekt som drivs av att man river gränser\r\noch barriärer för människor så att de kan jobba och\r\nstudera var som helst och för företag så att de kan\r\netablera sig och driva handel över gränserna. Det är\r\nganska givet att man i detta stora fredsprojekt, som\r\nbygger på att ekonomierna knyts samman, också har\r\nett sätt att betala.\r\nDet första och viktigaste skälet för att Sverige bör\r\ninföra euron är att det är ganska naturligt. Valuta är\r\nett sätt att få ekonomin att fungera bättre.\r\nSedan ska vi naturligtvis i en seriös diskussion,\r\nsom vi borde ha haft långt tidigare med kampanjer\r\noch beslut, behandla vad fördelar och nackdelar det\r\nfinns. Det är klart: Det finns risker med allting. Det\r\nfinns, som socialdemokraterna också har insett, en\r\nrisk som innebär att vi skulle ha en lönebildning som\r\nfungerar dåligt i Sverige. Om vi har en egen fast\r\nvalutakurs eller om vi är med i en fast valutakurs så\r\ngäller det för oss att ha en fungerande lönebildning,\r\noch det är jag övertygad om att arbetsmarknadens\r\nparter klarar av att se till att vi har, givet att vi har en\r\ngemensam valuta. Men vi har fördelar. Vi har inves-\r\nteringsklimatet. Vi har enkelheten, inte minst för\r\nföretagarna i Sverige, och vi har konkurrensen som\r\nger medborgarna lägre priser. Detta är de seriösa\r\nargumenten för den euro som vi behöver så snabbt\r\nsom möjligt.\r\n(Applåder)</pre><pre>Anf.  11  MAUD OLOFSSON (c) replik:\r\nHerr talman! Låt mig först få säga att det känns\r\nbåde högtidligt och trevligt att få stå här för första\r\ngången som partiledare. Men det känns naturligtvis\r\nockså lite pirrigt!\r\nBo Lundgren har inlett den här partiledardebatten\r\nmed att bland annat prata om de ekonomiska förut-\r\nsättningarna. I många stycken är vi överens om vad vi\r\nvill göra för företagsamheten i Sverige.\r\nMen EMU är ju en av de viktiga huvudfrågor som\r\nkommer här framöver. Jag har stor respekt för de\r\nargument som Bo Lundgren och Moderaterna har i\r\nden här frågan, liksom jag hoppas att han kommer att\r\nha respekt för mina argument att stå utanför EMU.\r\nDet jag egentligen är orolig för, Bo Lundgren, är\r\ndet sällskap som du har hamnat i. När vi läser de\r\nremissvar som har kommit in från LO och andra\r\nverkar det långt ifrån säkert att Sverige kommer att\r\nbedriva den strama ekonomiska politik som vi fak-\r\ntiskt behöver. För att LO ska säga ja säger man att\r\nman vill ha ett stort inflytande, och man kräver buf-\r\nfertfonder, inte i parternas regi utan i statens. Man vill\r\nalltså ha en ren skattehöjning. Man kräver också ett\r\nstrukturråd, inte med ekonomiska experter och inte\r\nheller med riksdagens partier, utan man vill ha ett\r\nsådant med arbetsmarknadens parter.\r\nFör Centerpartiet har en av de viktigaste frågorna\r\nunder de senaste åren varit den ekonomiska stabilite-\r\nten. Staten ska inte fortsätta gå med underskott. Vi\r\nska inte låna från våra barn för att betala morgonda-\r\ngens reformer. Därför har vi också lagt fram en tuff\r\nbudget för att klara det. Regeringen ska inte få fort-\r\nsätta lova en massa utgifter som man inte har pengar\r\ntill.\r\nJag skulle därför vilja fråga dig, Bo Lundgren, om\r\ndu tycker att ett ja i folkomröstningen är värt det här\r\npriset. Är du beredd att acceptera de här buffertfon-\r\nderna och minska kraven på stramhet i den svenska\r\nekonomiska politiken? Tänker du acceptera ett\r\nstrukturråd som ger parterna möjlighet att få det här\r\ninflytandet på bekostnad av riksdagens partier?</pre><pre>Anf.  12  BO LUNDGREN (m) replik:\r\nHerr talman! Det är väldigt trevligt att se Maud\r\nOlofsson i partiledardebatten. Jag trivs väldigt bra i\r\nditt och andra borgerliga kollegers sällskap. Det finns\r\nandra sällskap som är besvärligare.\r\nMin tid är begränsad av de debattregler vi har här\r\nnu, så låt mig bara säga att jag tycker att sådant som\r\ninte behövs och sådant som är fel och som leder till\r\nskattehöjningar, till för mycket utgifter och till att\r\ndemokratin inte fungerar naturligtvis inte ska vara det\r\nsom följer av ett medlemskap i EMU:s tredje steg. Vi\r\nska införa euron därför att det är bra för Sverige.\r\nLåt oss sedan ta en stor, intressant debatt, gärna i\r\nriksdagen redan i höst, om de här sakerna. Sedan får\r\nvi återkomma till detta.</pre><pre>Anf.  13  MAUD OLOFSSON (c) replik:\r\nHerr talman! Bo Lundgren, det är ett snyggt sätt\r\natt glida förbi den där problematiken.\r\nBekymret är ju att du finns i det här sällskapet.\r\nBekymret är att LO kommer att kräva de här sakerna.\r\nBekymret är väl också att Socialdemokraterna kom-\r\nmer att ställa upp på det här för att euron ska införas.\r\nJag känner en stor oro för EMU-projektet. Låt oss\r\nnu ha en ordentlig diskussion det kommande året\r\nkring EMU-projektet, men glöm inte att det är viktigt\r\natt ställa de här kraven och hålla stabiliteten i de\r\nsvenska finanserna, och att också föra en ordentlig\r\noch kritisk debatt. Det som nu händer i Europa är ju\r\natt de stora länderna inte tycker sig vilja och behöva\r\nfölja de ekonomiska strama kraven medan man tving-\r\nar de små länderna att göra det. Det tycker jag är ett\r\nstort bekymmer när det gäller den framtida EMU-\r\npolitiken.</pre><pre>Anf.  14  BO LUNDGREN (m) replik:\r\nHerr talman! Som jag sade: Euron är för mig nå-\r\ngot som är både naturligt och bra, och jag kommer att\r\nutveckla det i många sammanhang, liksom jag hittills\r\nhar gjort, och många moderater runtom i Sverige\r\nkommer att göra det.\r\nRiskerna är, precis som Maud Olofsson sade, att\r\nandra hänger på saker i den debatt vi har som gör att\r\nvi får problem, inte med euron, men med den egna\r\npolitiken. Det finns all anledning att återkomma till\r\ndetta. Vi kommer för vår del att presentera våra ut-\r\ngångspunkter inför de samtal vi förhoppningsvis ska\r\nha så snart som möjligt när det gäller folkomröst-\r\nningsdatum.</pre><pre>Anf.  15  PETER ERIKSSON (mp) replik:\r\nHerr talman! Jag tänkte också ställa en liten fråga\r\ntill Bo Lundgren. Den gäller bl.a. det här med valu-\r\ntaunionen, som diskuterades alldeles nyss. Jag undrar\r\nvarför det är så förtvivlat bråttom att ha den här om-\r\nröstningen. Varför vill ni redan nu eller i vår ha om-\r\nröstningen? Ska vi inte ge svenska folket en chans att\r\nfaktisk göra en utvärdering, nu när vi, till skillnad\r\nfrån alla de andra länderna som har gått in i EMU\r\nredan, har en  möjlighet att faktiskt se om det här blev\r\nbra?\r\nVäldigt många människor - det har vi sett bland\r\nannat från LO-ledningen - är oroliga för vad som\r\nkommer att hända med riskerna med EMU. Är det\r\ninte vettigt att låta svenska folket se det här över\r\nnågra år och se om det här blev ett bra projekt eller\r\ninte?\r\nJag kan föreställa mig, om jag skulle vara positiv\r\ntill EMU, att det faktiskt finns en poäng även för dem\r\nsom är positiva att se vad som händer. Det finns stora\r\nrisker. Det finns redan nu stora problem med stabili-\r\ntetspakten, med stora underskott som gör att det här\r\nprojektet har hamnat i konflikt och i gungning. Vad\r\nkommer att hända om några år? Om fem-tio år kan-\r\nske det inte alls är lika lyckat. Men ur demokratis-\r\nperspektiv borde väl Bo Lundgren  ändå kunna hålla\r\nmed om att det vore bättre för svenska folket att se\r\nunder några år hur detta utvecklas innan vi rusar in i\r\ndet?</pre><pre>Anf.  16  BO LUNDGREN (m) replik:\r\nHerr talman! Om man är övertygad om att någon-\r\nting är bra för Sverige och för dem som bor och ver-\r\nkar i Sverige bör man ju ta till vara det så fort som\r\nmöjligt. Konkurrensen, de lägre priserna, det bättre\r\ninvesteringsklimatet, att slippa risken att företag -\r\nstora och små - lokaliserar någon annanstans: Detta\r\när vad euron betyder för mig, och det är därför man\r\nnaturligtvis ska införa euron så fort som möjligt.</pre><pre>Anf.  17  PETER ERIKSSON (mp) replik:\r\nHerr talman! Bo Lundgren pratar gärna om stabi-\r\nlitet i samband med valutaunionen. Men förra gången\r\nvi hade en fast växelkurs, när vi gick in i en fast kurs i\r\nförhållande till just EU-länderna, så ledde det till att\r\nhundratusentals människor gick ut i arbetslöshet.\r\nHela 90-talet blev en lång kamp för att få tillbaka\r\nmänniskor i jobb och få en hygglig ekonomi i Sverige\r\nefter den här katastrofen.\r\nDet finns problem med fasta växelkurser, med den\r\ntyp av stabilitet som Bo Lundgren eftersträvar. Det\r\nkan bero på olika saker. Men jag tror att det är en\r\nmiss att underskatta problemen, att bara gå förbi och\r\nlåtsas som om riskerna över huvud taget inte finns.</pre><pre>Anf.  18  BO LUNDGREN (m) replik:\r\nHerr talman! Det var inte den fasta valutakursen\r\nsom var problemet utan att man inte förmådde föra en\r\npolitik som klarade Sveriges ekonomi. Många kom-\r\nmer fortfarande ihåg spekulationsekonomin under 80-\r\ntalet. Det var där problemet låg och inte i den fasta\r\nväxelkursen. Om vi hade haft en fast växelkurs redan\r\ndå och vi dessutom hade haft det gemensamt med\r\nandra länder, med de förutsättningar som då hade\r\ngällt, hade vi inte fått 90-talskrisen. Den hade i vart\r\nfall inte blivit så djup som den blev.</pre><pre>Anf.  19  LARS LEIJONBORG (fp):\r\nHerr talman! Man ska säga som det är. Det gjorde\r\nvi i valrörelsen och det vann vi på, så jag tänker inte\r\nbörja hyckla nu. Jag ska strax utveckla hur inspire-\r\nrande det är att få utveckla en liberal politik från en\r\nstärkt oppositionsroll, men jag hade mycket hellre\r\ngjort det i regeringsställning. Det finns absolut ingen\r\nanledning att hyckla på den punkten.\r\nVi gjorde så gott vi kunde före valet och efter va-\r\nlet för att åstadkomma en växling vid makten. Men\r\nväljarna och andra partier ville annorlunda.\r\nOpposition är ett sämre alternativ men inte det\r\nsämsta. För oss i Folkpartiet fanns det helt klart ett\r\nsämre alternativ inför valet 2002: att varken regera\r\neller opponera, att vara utslagna från den parlamenta-\r\nriska scenen. Det blev inte så. Vi vann en stor fram-\r\ngång och förändrade sammansättningen av oppositio-\r\nnen på ett sätt som kommer att betyda mycket för\r\nmöjligheterna att hävda liberala idéer i samhällsde-\r\nbatten, i det parlamentariska livet och åstadkomma en\r\nmaktväxling 2006.\r\nOppositionsrollen är viktig i en demokrati. Rätt\r\nutförd kan den också innebära stor samhällspåverkan.\r\nVi har höga ambitioner när det gäller att förvalta vår\r\nframgång så att vi motsvarar våra väljares förtroende,\r\ngör det bästa för Sverige och lägger grunden för ett\r\nkommande maktskifte.\r\nDet här med oppositionsrollen är svårt. Det är lätt\r\natt hamna i gnällande och kverulans. Alla som gnäller\r\nhar ju inte rätt. Som ansvarsfullt oppositionsparti\r\ngäller det att vara noga med vilka krav och protester\r\nman legitimerar och för vidare. Vår opposition kom-\r\nmer inte att vara populistisk.\r\nVår ambition är att utöva det jag skulle vilja kalla\r\nför en inspirerande opposition. Vi ska försöka full-\r\nfölja det vi lyckades med i valrörelsen: lyfta fram\r\nviktiga områden, stå för intressanta idéer om hur stora\r\nsamhällsproblem kan lösas och säga en del sanningar\r\nsom andra inte vågar säga.\r\nDet bästa vi kan göra, tror vi, är att tydligt och\r\nklart stå för våra värderingar. Och vi kan ju aldrig\r\nmonopolisera dem; vi vill inte monopolisera dem.\r\nTvärtom, hela tanken är att andra, inte minst rege-\r\nringspartiet, ska inspireras av dem. På det sättet kan\r\nvi nå resultat redan den här mandatperioden.\r\nVi har också satt upp ett djärvt mål när det gäller\r\nvårt eget inre arbete. Vi ska inte bara ha de moder-\r\nnaste idéerna. Vi ska också bli det modernaste partiet\r\nnär det gäller organisation och arbetsformer. Vi ska,\r\nbland annat med hjälp av de många nya medlemmar\r\nsom nu strömmar till oss, bygga ett politiskt parti med\r\narbetsformer som är anpassade till 2000-talet.\r\nEtt viktigt syfte är att nå grupper där vi hittills har\r\nvarit för svaga, grupper som kan bidra till att det\r\nverkligen blir regimskifte 2006. En sådan grupp är till\r\nexempel de vårdanställda, där de vänsterröstande är i\r\nklar majoritet. Varför ska det vara så? När man ser på\r\nresultatet av vårdpolitiken är det obegripligt. Bland\r\nskolans folk har vi lyckats göra stora inbrytningar. Vi\r\nborde kunna göra lika bra ifrån oss inom vården.\r\nVi tänker också arbeta mycket hårt i de invand-\r\nrartäta områdena. Kombinationen av våra moderna\r\nidéer och våra nya arbetsformer ska göra att vi vinner\r\nnya vänner bland invandrarna.\r\nJag tänkte använda det här anförandet till att ut-\r\nveckla några områden där jag tror att vi kan bedriva\r\nen inspirerande opposition och inspirera andra till\r\nomtänkande. Jag tänkte börja med just integrations-\r\nfrågan.\r\nFörst ska jag säga att jag är väldigt stolt över det\r\nvi åstadkom på det området i valrörelsen. För första\r\ngången hamnade utanförskapets människor - betong-\r\nförorternas människor, människor som i sitt nya land\r\nsällan mött respekt och positivt intresse - mitt i den\r\nsvenska debatten.\r\nDet som hände var något unikt i ett europeiskt\r\nperspektiv. Ingenstans har integrationsproblemen\r\ntagits upp av ett parti som bejakar mångfalden och\r\nsom först och främst pekar på invandringens möjlig-\r\nheter. Det vill jag fullfölja. Invandrarna är inte pro-\r\nblemet. Invandrarna är en viktig del av lösningen. När\r\ninvandrarnas entreprenörskap och arbetsvilja får fullt\r\nutlopp och inte längre hindras av stelheter och fördo-\r\nmar i samhället kommer Sverige att lyfta.\r\nSvaret från regeringen i valrörelsen var att allt\r\nhåller på att ordna sig. Men nya fakta visar att pro-\r\nblemen är minst lika stora som tidigare. Några dagar\r\nefter valet kom en rapport från SCB och Arbetslivsin-\r\nstitutet som varnar: Flyktingar är på väg att bli en\r\nsvensk underklass. Jobben och språket lyfts fram, och\r\ndet är helt rätt. Vi måste få fram många fler jobb. Det\r\när precis som Bo Lundgren har utvecklat här: Sverige\r\nbehöver ett helt annat klimat för skapande och entre-\r\nprenörskap för att de hundratusentals nya jobb vi\r\nbehöver ska komma fram.\r\nDet är också viktigt att säga att ett låglönejobb är\r\nbättre än inget jobb alls. För somliga är det kontro-\r\nversiellt, men det är likväl sant. Det är bättre att leva\r\npå lön än att leva på bidrag. Det har stor betydelse för\r\nsjälvbilden och självrespekten att försörja sig själv\r\noch sina barn.\r\nJag har märkt att de som tar till den här klyschan -\r\nGudrun Schyman var inne på samma tankegång - att\r\nvi inte ska ha ett A- och ett B-lag på arbetsmarknaden\r\nsystematiskt förtränger det faktum att vi i dag har ett\r\nC-lag i samhället som står helt utanför. Det är den\r\nspännande debatten vi måste föra: Hur ska vi förändra\r\nsamhället så att det C-laget släpps in och att också\r\nderas insatser behövs?\r\nDet är bra att vi har fått en debatt om språkets\r\nbetydelse för integrationen. Det är mycket viktigt att\r\nkunna svenska om man bor i Sverige.\r\nVi hade språkkrav för medborgarskap fram till\r\nomkring 1980. Den utredning som jag nämnde påpe-\r\nkar att de invandrare som kom, fram till ungefär då,\r\när mycket väl etablerade i det svenska samhället. Jag\r\nvill inte påstå att den kopplingen är den enda, men det\r\när ändå viktigt och intressant att påminna sig att det\r\nhar funnits perioder i Sverige då integrationen har\r\nfungerat mycket bättre än den gör nu.\r\nDe flesta länder i världen har språkkrav för med-\r\nborgarskap, och i flera av de länderna fungerar också\r\nintegrationen bättre än i Sverige.\r\nVårt integrationsprogram innehöll en strategi för\r\natt stärka språkkunskaperna bland invandrare. Språk-\r\nkravet för medborgarskap var en liten men viktig del\r\nav den strategin. Jag hoppas verkligen att regeringen\r\när redo att låta sig inspireras av den strategin.\r\nDet andra exemplet som jag vill ta upp har redan\r\ndiskuterats en del, nämligen det höga antalet sjuk-\r\nskrivningar. Mitt första råd är att man ska vidga pers-\r\npektivet. Ja, det är viktigt att tala om arbetsmiljön,\r\noch jag ska strax återkomma till det. Men det är också\r\nuppenbart att orsakerna till den utveckling vi nu har\r\nfinns att söka i ett bredare fält.\r\nEnskilda individer måste få större möjlighet att\r\nforma sina liv. Vi måste till exempel få en större\r\nservicesektor i det svenska samhället så att människor\r\ni högre grad kan köpa tjänster som underlättar deras\r\nvardagssituation.\r\nOm fler barnfamiljer hade råd att ibland, också\r\nunder veckorna, äta ute skulle det minska stressen i\r\nvardagslivet. För många är dock marginalerna så små\r\noch det kostar så mycket att detta inte är ett praktiskt\r\nalternativ.\r\nJag tycker också att det är viktigt att fundera på\r\nvilka arbetsplatser som har hittat sådana former att\r\nmedarbetarna känner att de får komma till tals, att de\r\nlyssnas på och så vidare.\r\nTidningen Landstingsvärlden redovisade härom-\r\ndagen intressant statistik där man dels redovisade\r\nsiffror över sjukfrånvaron i landstingets vård, dels\r\növer sjukfrånvaron i den privata vården. Varje männi-\r\nska som ser detta måste fråga sig: Varför ger sig rege-\r\nringen på den låga stapeln? Varför ska den hindras\r\nmed stopplagar? Varför utreder man dess existens?\r\nJag läste en mycket intressant skrivelse häromda-\r\ngen. Den var undertecknad av en regeringsmedlem,\r\nnämligen vår nya jordbruksminister. Hon hade dock\r\nskrivit under skrivelsen i sin tidigare egenskap som\r\ngeneraldirektör för Konkurrensverket.\r\nDet är ett lysande remissvar där Ann-Christin\r\nNykvist i början av oktober avrättar alla tankar på att\r\ninskränka möjligheterna till konkurrens och mångfald\r\ninom vårdsektorn.\r\nLyssna på jordbruksministern när ni ska diskutera\r\ndet här nästa gång. Man ska ju inte ge sig på de ar-\r\nbetsplatser som har lyckats decentralisera och släppa\r\nfram personalens arbetslust och initiativkraft.\r\nJag ska sluta mitt anförande med att tala om ett\r\nområde som jag har talat om många gånger, nämligen\r\nskolan. Jag tyckte mig se Thomas Östros i kammaren\r\nför en stund sedan. När han kastades in efter Wär-\r\nnersson fick han direktiv att låta mer som en folkpar-\r\ntist. Skulle det inte vara dags att ge Östros direktiv att\r\nockså bli folkpartist, åtminstone på skolområdet?\r\nInom arbetarrörelsen har ni en helt annan tradition\r\natt knyta an till än det flummeri som de senaste årti-\r\nondena har fått dominera. Det fungerar inte. Det\r\nkommer ständigt nya uppgifter som visar hur proble-\r\nmen i svensk skola växer.\r\nJag blev häromåret ganska chockad när jag såg att\r\ndet program som Göran Persson inrättade och som\r\nkallas det individuella programmet hade växt till att\r\nbli det tredje största programmet. Detta program var\r\ntänkt att bli det minsta. Det inrättades för elever som\r\ninte har fått det stöd de behöver i grundskolan, som är\r\nskoltrötta och därför inte får läsa på ett vanligt pro-\r\ngram i gymnasieskolan.\r\nSedan läste jag i Joakim Palmes Välfärdsbokslut\r\natt bara 16 % av dem som börjar på det individuella\r\nprogrammet går ut med slutbetyg. Först trodde jag att\r\njag hade läst fel. Det var väl 16 % som hoppade av?\r\nNej, 84 % lyckas inte eller hoppar av.\r\nMen glöm dessa siffror, mina vänner! I dag är det\r\nindividuella programmet, som alltså skulle vara det\r\nminsta, det näst största programmet. Det har nu gått\r\nom naturvetarprogrammet i antal elever. Och det är\r\ninte längre 16 % som går ut med slutbetyg efter fyra\r\når. Det är 13 %. Detta är en katastrof! Det här är bara\r\nett av många exempel som visar att det behövs helt\r\nnya grepp i skolan.\r\nPå alla dessa områden och på många fler har\r\nFolkpartiet nya inspirerande idéer, som jag tror att\r\nandra, inte minst socialdemokratin, skulle behöva ta\r\ntill sig. När jag läste Ann-Christin Nykvists remissvar\r\nslog det mig att hennes hyllning till vad konkurrens\r\noch mångfald betyder för bra resultat också säger en\r\nhel del om betydelsen av en effektiv opposition.\r\nVi ska se till att vi blir en så effektiv, kraftfull och\r\ninspirerande opposition att regeringspartiet hela tiden\r\nstimuleras till bättre insatser.\r\n(Applåder)</pre><pre>Anf.  20  Statsminister GÖRAN PERS-\r\nSON (s):\r\nHerr talman! Jag ska tacka Lars Leijonborg för\r\nhans anförande, även om jag inte vill påstå att jag\r\nkänner mig direkt inspirerad. Och jag blir förskräckt\r\nnär jag hör att han hoppas att Thomas Östros ska låta\r\nlikadan. Så stark är inte regeringen.\r\nDäremot finns det anledning att fundera på vad\r\nFolkpartiets valframgång berodde på. Folkpartiet sade\r\ndet som andra inte vågade säga, säger man.\r\nVad sade Folkpartiet i valrörelsen som gjorde att\r\nvar tredje moderatväljare blev folkpartist? Var det ett\r\nsocialliberalt budskap, Lars Leijonborg, eller var det\r\nnågonting annat som ni sände signaler om? Har ni\r\ninom Folkpartiet reflekterat över det?\r\nJag tror nämligen att när ni blinkade lite med hö-\r\ngerögat och sade att ni säger sådant som andra inte\r\nvågar säga - ställ lite krav på svenskkunskaper för\r\ndem som ska bli svenska medborgare - var det första\r\ngången i svensk politik som någon i en valrörelse\r\nbörjade utnyttja den flyktingfientliga stämningen. Så\r\ntror jag att det var. Så småningom får vi väl se vad\r\nvalanalysen utvisar.\r\nJag tror inte att de som Leijonborg talar om - in-\r\nvandrarna i storstädernas förorter - kände sig attrahe-\r\nrade av budskapet. Där har vi snarare ett utfall av\r\nvalet som visar att socialdemokratin gick stärkt,\r\nmycket stärkt, ur valrörelsen. Och det stöd vi inte fick\r\ngick till Vänsterpartiet och Miljöpartiet.\r\nReflektera ett ögonblick över, Leijonborg, varför\r\ndet var de väljare som stod till höger som lockades av\r\ndet budskap som Leijonborg tror är socialliberalt. Det\r\nskulle vara intressant att höra den analysen.\r\n(Applåder)</pre><pre>Anf.  21  LARS LEIJONBORG (fp) replik:\r\nHerr talman! När man framför en anklagelse bör\r\nman vara precis, och när man framför en grov ankla-\r\ngelse bör man vara extra precis. Jag måste begära av\r\nGöran Persson att han preciserar vad i det Folkpartiet\r\nsade i valrörelsen som skulle vara fientligt mot in-\r\nvandrare. Det är en sådan bisarr anklagelse att jag inte\r\nkan kommentera den.\r\nGöran Persson sade i valrörelsen: Jag har inget\r\nproblem med språkkravet. Men nu är det främlingsfi-\r\nentligt. 80 % av svenska folket tycker att det är na-\r\nturligt med språkkrav. Är 80 % av svenska folket\r\nfrämlingsfientliga? De flesta länder i världen har\r\nspråkkrav för medborgarskap. Är de flesta länder i\r\nvärlden rasistiska? Detta är ju inte klokt.\r\nVi har undersökt vår väljarkår. Vi har låtit Sifo\r\ngöra en mätning om värderingarna i vår väljarkår\r\njämfört med andra partier. Det kan jag säga direkt -\r\noch det gäller både Socialdemokraterna och Modera-\r\nterna - att i den mån ni har några invändningar mot\r\nvåra väljares värderingar attackerar ni också era egna\r\nväljarkårer.\r\nI den mån det finns till exempel några som tycker\r\natt problemen med invandringen överväger framför\r\nfördelarna - vi har ju också några sådana - är de fler\r\nbåde hos Socialdemokraterna och Moderaterna. Här\r\nfår ni vara enormt noga med det ni säger.\r\nNi lyckades i de invandrartäta förorterna skrämma\r\nupp invandrarna med lögner om vårt förslag. Det är\r\nbland annat därför vi nu har så höga ambitioner när\r\ndet gäller att verkligen få många fler medlemmar. Det\r\när just de människorna som skulle behöva en ny poli-\r\ntik.\r\nNotera att Göran Perssons replik innehöll attack\r\nmen ingen som helst egen idé om hur detta jätte-\r\nproblem i det svenska samhället, den växande segre-\r\ngationen, ska attackeras.\r\n(Applåder)</pre><pre>Anf.  22  Statsminister GÖRAN PERSSON (s)\r\nreplik:\r\nHerr talman! Socialdemokraterna lyckades\r\nskrämma upp invandrarna, sade Lars Leijonborg. Det\r\nresulterade tydligen i att var tredje av Moderaternas\r\nväljare röstade på det socialliberala alternativet.\r\nKänns det inte lite haltande i analysen? Kommer vi\r\ninte närmare sanningen, Lars Leijonborg, om vi läser\r\nföljande citat.\r\n\"Vilka ska kontrollera om en individ har de kor-\r\nrekta kunskaperna? Språkpoliser? Risken för ett gravt\r\ngodtycke är uppenbar. Det här minskar människornas\r\nchans att få stanna i Sverige. - - - Ett socialliberalt\r\nparti som folkpartiet borde veta bättre.\" Det är sagt av\r\nen ledamot av denna kammare, Birgitta Ohlsson, i\r\nDagens Nyheter i början av augusti i år, efter ert\r\nutspel i Västervik.\r\nJag söker inte sak i den här frågan. Men det fanns\r\nett inslag i valrörelsen från Folkpartiets sida som var\r\nav slaget att det blinkade med högerögat och sade: Vi\r\nsäger sådant som inte andra vågar säga. Jag tror att\r\nden signalen gick fram, Lars Leijonborg, men inte på\r\ndet som Lars Leijonborg kanske avsåg. Jag hoppas\r\ninte det. Jag hoppas att Lars Leijonborg avsåg något\r\nannat.\r\nSom jag har lärt känna Folkpartiet är det någon-\r\nting annat ni står för än det budskap som kom att\r\ndominera i valrörelsens debatter mellan människor,\r\npå gator och torg och på arbetsplatser. Det kanske\r\nbyggde på ett missförstånd, men ni tog inte avstånd\r\nifrån det.\r\nInvandrarna skrämdes inte. De visste vad den tra-\r\nditionen står för, att blinka med högerögat och säga:\r\nVi säger sådant som andra inte vågar säga. De valde\r\ndet alternativ som står för solidaritet, socialdemokra-\r\ntin. Vi har jättelika problem. De känner vi, och de ska\r\nvi lösa. Har ni goda förslag där är vi öppna för ett\r\nsamarbete. Men inte genom att man blinkar med\r\nhögerögat. Det ställer vi inte upp på.\r\n(Applåder)</pre><pre>Anf.  23  LARS LEIJONBORG (fp) replik:\r\nHerr talman! Det fanns ett inslag i valrörelsen\r\nsom innebar en flört med invandrarfientliga stäm-\r\nningar. Det var Göran Perssons, Wanja Lundby-\r\nWedins och andra ledande socialdemokraters attacker\r\npå vårt förslag om arbetskraftsinvandring. De formu-\r\nleringarna - som låg mycket nära tankegången: In-\r\nvandrarna kommer hit och tar våra jobb, svenskarna\r\nförst - var obehagliga.\r\nDet fanns en period i valrörelsen då jag kände en\r\nsvindlande oro för hur invandrardebatten höll på att\r\nutvecklas. Det var inte vårt fel. Man måste få säga\r\nsanningen. Man måste få säga det man tror på och\r\nlägga fram positiva förslag. Att andra - och där var\r\nSocialdemokraterna de som syndade - känner sig\r\nprovocerade, inspirerade eller vad det nu var att inta\r\norimliga ståndpunkter och argument kan inte vi ta\r\nansvar för.\r\nJag tyckte att det var obehagligt att höra Göran\r\nPersson attackera arbetskraftsinvandring och tanken\r\natt vi behöver fler invandrare i Sverige. Jag är också\r\nmycket kritisk till den flyktingpolitik ni för. Den\r\npräglas av en hårdhet som jag tycker är fjärran från\r\nhumanistiska värderingar. Det är bara den gamla\r\nregeln att när man känner sig illa ute ska man gå till\r\nmotattack som vi ser här i dag.\r\nSocialdemokraterna har misslyckats med integra-\r\ntionspolitiken. Det är en katastrof, som vi läste i rap-\r\nporten efter valet. Flyktingarna hotar att bli en ny\r\nunderklass i Sverige. Det är verkligheten. Vi har lagt\r\nfram förslag hur detta ska åtgärdas. Socialdemokra-\r\nterna står fullständigt tomhänta. Det är verkligheten\r\nbakom retoriken.\r\n(Applåder)</pre><pre>Anf.  24  GUDRUN SCHYMAN (v) replik:\r\nHerr talman! Nej, jag tror inte att det är verklig-\r\nheten bakom retoriken, Lars Leijonborg. Jag tror att\r\nverkligheten är den som vi känner allihop, nämligen\r\natt det är svårt med integration. Vi har många pro-\r\nblem på vägen. Jag tror att vi gör väldigt klokt i att\r\nförsöka indentifiera dem och se var de sitter i stället\r\nför att idka någon form av retorisk pajkastning mellan\r\nvarandra.\r\nIntegrationspolitiken i Sverige såsom den har ut-\r\nvecklats hittills är ett misslyckande. Jag tror inte att\r\nnågon står upp och säger: Vi är stolta över hur det ser\r\nut. Det tror faktiskt inte jag. Vi måste titta på: Vad är\r\ndet som fattas? Jo, det är arbete. Det är språkkunska-\r\nper. Det är bostäder. Det är skolor som har tillräckligt\r\nmed lärare med tillräckligt mycket kunskaper för att\r\nkunna möta de barn som behöver extra stöd och hjälp\r\noch som behöver hemspråksundervisning. Det är\r\nlikadant med förskolan. Det är många saker som\r\nbehöver göras.\r\nDet som skiljer oss åt när vi diskuterar detta är\r\nvart vi riktar kraven. Ska vi - du, jag och vi här -\r\nställa krav på dem, eller är det på oss själva vi ska\r\nställa kraven? Det är vad det handlar om, tycker jag\r\noch Vänstern. Det var det som var så upprörande i\r\nvalrörelsen. Plötsligt från att ha varit en diskussion\r\nom hur vi ska ta gemensamt ansvar för det som är\r\nvälfärd för alla blev det en diskussion om vilka krav\r\nsom vi ska ställa på dem.\r\nDär hade ni ett avgörande inflytande på att vrida\r\ndebatten. Det är inte att tala om sanningen, utan det är\r\natt lyfta på locket till en soptunna som är full av för-\r\ndomar. Det gjorde att ni gick fram i valet.\r\nJag vill också, Lars Leijonborg, tala om EMU och\r\nframtidsfrågor. Hur tänker sig Folkpartiet EMU-\r\nfrågan? När ska vi ha folkomröstning? Hur tycker ni\r\natt det ska gå till? Hur ska vi undvika de risker som så\r\nmånga talar om? Vad har Folkpartiet för syn på detta?</pre><pre>Anf.  25  LARS LEIJONBORG (fp) replik:\r\nHerr talman! Det var en mycket bra inledning till\r\nGudrun Schymans replik. Detta med integration är\r\ninte lätt. Det är väldigt viktigt att vi för en seriös\r\ndebatt kring detta.\r\nJag tror att ett huvudskäl till vår framgång inte var\r\ndet faktum att vi lade fram de här förslagen - flera av\r\ndem har vi för övrigt lagt fram förut - utan det var de\r\nhysteriska reaktionerna. Människor kände att nu ska\r\ndet läggas locket på - nu får man inte erkänna att det\r\när ett problem att så många invandrare inte har arbete\r\noch att det är ett problem att många invandrares\r\nspråkkunskaper brister.\r\nGudrun Schyman frågar sedan: På vem ska man\r\nställa kraven? Det är väl här vi börjar skilja oss åt.\r\nVårt svar är naturligtvis: Både på samhället och på\r\nindividerna.\r\nVarför ska man inte ställa krav på invandrare när\r\nman ställer krav på svenskar? Det är klart att vi alla\r\nsom medborgare och som människor som lever i detta\r\nland har vissa skyldigheter. Varför ska man inte uttala\r\natt den som tänker leva resten av livet i Sverige gör\r\nbra i att lära sig svenska så bra som möjligt. Det är\r\nväl inget märkvärdigt.\r\nSom jag sade förut tycker 80 % av svenska folket\r\natt detta är mycket naturligt. Det var det faktum att\r\nGudrun Schyman och andra så att säga förnekade\r\nbehovet av att föra den diskussionen som så många\r\nmänniskor reagerade mot.\r\nDen stora skillnaden mellan mig och mina motde-\r\nbattörer är att jag har förslag. Var är era förslag? Ni\r\nsäger ju att det har misslyckats. Då måste vi göra\r\nnågonting annorlunda, men ni vill bara fortsätta i\r\ngamla hjulspår. Var är alltså era förslag?</pre><pre>Anf.  26  GUDRUN SCHYMAN (v) replik:\r\nHerr talman! Det är faktiskt inte så att vi inte har\r\nförslag. Vi har förslag, men utifrån hur vi definierar\r\nproblemet: arbete, bostäder, språkundervisning och\r\ntillräckligt med lärare i skolan och i förskolan. Där\r\nhar vi naturligtvis förslag om att det ska bli bättre, om\r\natt vi ska sätta i gång med detta.\r\nEn del av de förslag som Folkpartiet nu har pre-\r\nsenterat har Moderaterna för övrigt presenterat ännu\r\ntidigare. Men då blev de nedröstade, bland annat av\r\nFolkpartiet och Vänstern. Då var vi överens om att\r\ndet där skulle vi inte ha. Sedan kom ni tillbaka med\r\nde förslagen i lite putsad tappning och har också fått\r\ngehör för dem.\r\nDe förslag som vi har riktar inte in oss på männi-\r\nskors ursprung och bakgrund utan på människors\r\nsociala situation. Det är att säga att människor är lika\r\nmycket värda och har rätt att ställa samma krav på\r\nsamhället, på oss. Visst ska vi ställa krav på oss själ-\r\nva, men det ska inte vara någon skillnad på de krav\r\nsom vi ställer på oss själva och de krav som vi ställer\r\npå människor som har ett annat ursprung. Det är ju\r\ndet vi säger.\r\nMänniskor har lika mycket värde och har rätt att\r\nställa samma krav. Är det brister i utbildningen, i\r\nundervisningen, i boendet eller i arbetet ska vi hjälpas\r\nåt med att klara av detta - men inte utifrån varifrån\r\nmänniskor kommer utan utifrån den sociala situation\r\nsom råder. Där skiljer vi oss åt.\r\nNi fick hurrarop från många främlingsfientliga\r\npartier, bland annat i de nordiska länderna. Varför\r\ntror Lars Leijonborg att ni fick det? Varför tror Lars\r\nLeijonborg att ni fick så rysligt lite stöd från invand-\r\nrare i valet? Varför tror ni att Sverigedemokraterna\r\ntyckte att det ni lade fram var bra? Jo, ni rörde vid\r\nmöjligheten att \"vi säger någon form av sanning som\r\nde andra inte vågar\". Det är helt fel, men det är en\r\nretorik som de främlingsfientliga partierna alltid an-\r\nvänder i hela Europa.\r\n(Applåder)</pre><pre>Anf.  27  LARS LEIJONBORG (fp) replik:\r\nHerr talman! Det var ett antal felaktiga påståen-\r\nden. Vi fick naturligtvis inte stöd och hurrarop från\r\nfrämlingsfientliga partier. De partierna vet mycket väl\r\natt vi är Sveriges mest antirasistiska parti och att vi\r\nhar gått, och går, i spetsen för kampen mot de ström-\r\nningar som de representerar.\r\nSjälvklart har alla människor lika värde. Det är ju\r\nVänsterns politik som förnekar dem det människo-\r\nvärdet. Vi är överens om fler jobb, säger Gudrun\r\nSchyman. Nej, det är vi inte. Ni slår ju vakt om bi-\r\ndragspolitiken. Det enda förslag som Gudrun Schy-\r\nman hade här förut var att lönerna skulle höjas ytter-\r\nligare för låginkomsttagare. Ja, det är jättebra. Jag ser\r\ngärna att människor har en löneutveckling. Men ju\r\nfler låglönejobb som slås ut, desto svårare kommer\r\ndet att bli för de nytillträdande på arbetsmarknaden\r\natt hitta jobb. Det är en sådan där svår och viktig\r\ndebatt som Gudrun Schyman talade om att vi behöver\r\nmen ni hindrar alltid den genom era populistiska\r\nuttalanden.\r\nVi har tagit upp de här frågorna och verkligen satt\r\ndem i centrum. Det är vi stolta över. Nu förväntar vi\r\noss att andra - i den mån ni inte tycker att våra kon-\r\nkreta förslag är bra - kommer med motförslag. Låt\r\nhöra! Hittills har vi inte hört någonting på det områ-\r\ndet.\r\n(Applåder)</pre><pre>Anf.  28  ALF SVENSSON (kd):\r\nHerr talman! Jag tog tåget hem från stan en vanlig\r\nkväll. Ingenting hände. Men en annan berättelse är\r\nockså möjlig.\r\nSå inleder Maria Wendt Höjer den avhandling på\r\nvilken hon i fredags disputerade vid statsvetenskapli-\r\nga institutionen på Stockholms universitet.\r\n\"I tågvagnen sitter jag\", skriver hon, \"och en man\r\noch en kvinna. Klockan närmar sig midnatt. Det är\r\nvardagskväll och få människor är i rörelse. Kvinnan\r\ngår av första gången tåget stannar. Omedelbart blir\r\njag medveten om mannen, om att det bara är vi två\r\nkvar i vagnen.\"\r\nHon ska till slutstationen och hoppas nu innerligt\r\natt han ska gå av innan de kommer så långt. \"Tåget\r\nbromsar in, dörrarna öppnas med en smäll. Mannen\r\nsitter kvar. Han tänker alltså åka till slutstationen.\r\nMin kropp förvandlas till en hård spänd muskel.\r\nLångsamt drivs pulsen upp. Slutstationen ligger öde\r\nså här dags och jag vet hur gången mellan stationen\r\noch parkeringen ser ut. Den är lång, smal och mörk\r\noch dessutom passerar den under en bro.\"\r\nFramme, och hon låtsas fixa med väskan för att\r\nhan ska komma av först. \"Jag går 20 meter bakom\r\nmannen. Jag sätter ner fötterna försiktigt för att inte\r\nljudet av mina fotsteg mot perrongen ska göra honom\r\nuppmärksam på mig. Fortfarande finns chansen att\r\nhan ska svänga åt vänster mot sjukhuset, där jag\r\nkommer att ta åt höger mot parkeringsplatsen. Han\r\nkliver av rulltrappan och svänger - åt vänster. För en\r\nsekund är lättnaden så stark att jag känner en lätt\r\nyrsel. Då hör jag steg bakom mig, vänder mig häftigt\r\nom. En ung man, nästan en pojke, kommer släntrande\r\nbakom mig. Han måste ha suttit i en annan vagn och\r\njag har inte sett honom förut. Jag börjar gå fortare\r\ntrots att jag vet att jag inte borde, att denna blottade\r\nrädsla bara gör mig än mer sårbar.\"\r\nUtåt sett hände det ingenting, men inombords var\r\nMaria Wendt Höjer fylld av skräck denna sena men i\r\növrigt vanliga vardagskväll. Det jag citerat är upp-\r\ntakten till hennes avhandling. Rädslans politik heter\r\nden.\r\nÄven om rädslan ofta visar sig vara obefogad in-\r\nträffar dagligdags grymheter riktade mot kvinnor som\r\ngör rädslan i hög grad begriplig och motiverad.\r\n\"Kvinnor är rädda i egenskap av sin könstillhörighet,\r\nav att de som kvinnor riskerar att utsättas för mäns\r\nsexuella våldshandlingar\", skriver Wendt Höjer.\r\nAvhandlingen visar hur vi politiker - liksom för\r\növrigt ledande jurister - genom åren har haft förtviv-\r\nlat svårt för att ta till oss detta i lagstiftningsarbetet\r\noch i rättstillämpningen. Till och med när regering\r\noch riksdag 1997, efter flera års tvekan, införde brot-\r\ntet mot kvinnofrid blev det underordnat ett köns-\r\nneutralt fridsbrott. Endast problem som kan omfor-\r\nmuleras från att vara kvinnors till att vara hela sam-\r\nhällets blir legitima, skriver Wendt Höjer.\r\nÄr det så måste vi politiker tänka om. Då fungerar\r\ninte demokratin tillfredsställande för halva vår be-\r\nfolkning.\r\nKristdemokraterna har motsatt sig de nedskär-\r\nningar som skett inom rättsväsendet under senare år. I\r\nvår budgetmotion anslår vi 1,7 miljarder mer än rege-\r\nringen under den kommande tvåårsperioden: flera\r\npoliser, förstärkt närpolisverksamhet etc.\r\nDet Wendt Höjer så målande beskriver är inget\r\nstorstadsproblem. Min familj och jag bor i det lilla\r\nGränna. Där avfolkas polisstationen, och folk känner\r\nrädsla och ängslan. Och så är det dessvärre på många,\r\nmånga håll. Jag behöver inte här i kammaren redovisa\r\nför någon, tror jag, att tilltron till det svenska rätts-\r\nsamhället börjar vackla.\r\nMen det räcket inte med 19 000 poliser. Vi kan\r\nsjälvfallet inte fortsätta att se mäns våld mot kvinnor\r\nsom nära nog något slags naturkraft som man måste\r\nbygga skyddsrum omkring för att klara sig undan.\r\nJovisst, ibland är det tyvärr nödvändigt att ge de\r\ndrabbade en ny identitet och hemlig bostad. Men i\r\ngrunden måtte vi väl tycka att det är fel att det är de\r\ndrabbades, och inte våldsverkarnas, frihet som ska\r\nbeskäras. Det gäller inte minst för det upprepade våld\r\nsom sker inom hemmens väggar. Dessa förövare bör,\r\nhar vi föreslagit, förses med elektronisk fotboja. Nej\r\ndå, förövarna ska inte lämnas i sticket. Kriminalvår-\r\nden ska ge meningsfull rehabilitering, men det räcker\r\ninte. Det är attityder och värderingar som måste änd-\r\nras. Och detta klarar samhället aldrig om inte föräld-\r\nrar och skolor gör gemensam sak.\r\nDet behöver, herr talman, utgå vad man skulle\r\nkunna säga ett påbud till varenda kommun att den\r\nviktigaste arbetsmiljö man har inom sina kom-\r\nmungränser är skolorna. Det ordas ju åtskilligt om\r\narbetsmiljöernas betydelse för hälsotalen. Jag är\r\növertygad om att hemmens och skolornas miljöer i\r\nstort sett är avgörande för vårt samhälles mentala\r\nhälsotillstånd, avgörande för möjligheten att skapa\r\nrespekt för varje individ, för möjligheten att tränga\r\ntillbaka förakt för svaghet och tränga tillbaka våld\r\nmot kvinnor.\r\nInte en enda flicka eller pojke ska behöva höra\r\nkönsord ropade efter sig på skolgårdar eller i korrido-\r\nrer. I medierna har en del förfärliga fysiska mobb-\r\nningsfall refererats. Och jag är säker på att vi alla\r\nkänt vrede. Men med ett grovt och kränkande språk\r\nmobbas massor av elever dag ut och dag in, och ing-\r\nenting händer! Jo, det händer att ordet tar sig makt\r\növer tanken i en del sinnen. Och mellan tanke och\r\ngärning är det långt ifrån alltid någon nämnvärt hög\r\ntröskel.\r\nHerr talman! Det var rubriken i doktorsavhand-\r\nlingen, Rädslans politik, som fångade mig och fick\r\nmig att börja läsa den. Ingen av oss vet hur många\r\nflickor och pojkar som denna morgon den 6 novem-\r\nber, Gustav Adolfsdagen, traskat eller smugit med\r\nhjärtat i halsgropen till sina skolor. Men vi vet att det\r\när många tusen. Det är den stora ynkedomen, den\r\nstörsta arbetsmiljöskandalen, alla kategorier, att det\r\nägnas så liten uppmärksamhet åt att skaffa fram och\r\ngarantera elever och lärare en värdig vardag.\r\nHerr talman! Rädslans politik - jag har mött den,\r\noch det tror jag att ni har gjort alla i många samman-\r\nhang, inte bara bland barn utan faktiskt också bland\r\nvåra äldre. Häromdagen larmade Socialstyrelsen om\r\natt många särskilda boenden inte hade någon läkare\r\nanknuten till boendet. Kära nån! På våra särskilda\r\nboenden, där våra äldre placeras efter att de förklarats\r\nmedicinskt färdigbehandlade, är 40 % av arbetskraf-\r\nten outbildad. Det är på sjukhusen en läkare går rond,\r\ninte bland våra äldre som ofta kan vara sjukare när de\r\nskickas från lasarettet än vad de var när de togs in\r\ndär. Rädslans politik frodas där ensamhet härskar och\r\ndär de som kan svara på de svåra frågorna aldrig,\r\neller så gott som aldrig, dyker upp och där personalen\r\ninte hinner.\r\nDet må verka patetiskt, men jag har lovat mig\r\nsjälv att så länge jag finns kvar i politiken ska jag i tid\r\noch otid stryka under vad jag anser vara en måhända\r\nomedveten men förfärande diskriminering, nämligen\r\ndiskrimineringen av våra äldre.\r\nHerr talman! Före valet var regeringens och även\r\nKonjunkturinstitutets syn på den ekonomiska kon-\r\njunkturen onekligen ljusare än vad den är i dag. Nu\r\nefter valet kommer en tid då man utan politiska risker\r\nkan ta fram dystrare - och tyvärr mer realistiska -\r\nprognoser för tillväxt och sysselsättning. Regeringen\r\nmåtte väl höra hur det gnisslar efter allt grus som man\r\nslängt in i maskineriet?\r\nRegeringen avser att arbeta för en tillväxtpolitik\r\nmed tydlig inriktning på utbildning av hög kvalitet,\r\nökad konkurrens och goda villkor för företagen står\r\ndet att läsa på första sidan i finansplanen. Ja, det är en\r\ngod ambition att regeringen avser, men regeringen\r\nhar ju avsett i åtta år.\r\nSverige behöver konkreta insatser för tillväxt och\r\ndet nu. Helst skulle vi behöva det retroaktivt, men det\r\ngår ju inte. Skolan, sjukvården, äldreomsorgen ropar\r\nefter resurser.\r\nVarenda en av oss vet att de så kallade ohälsotalen\r\nmåste ned om våra budgetar ska hålla. Om inte ohäl-\r\nsokostnaderna minskar rejält kommer det att saknas\r\nresurser till ytterligt angelägna och livsnödvändiga\r\nverksamheter. Riksförsäkringsverket räknar med\r\nökande sjukskrivningskostnader, inte minskande.\r\nGöran Persson har bytt minister, och simsalabim\r\nska förtidspensioneringar, kort- och långtidssjuk-\r\nskrivningar framstå som ett nytt problem. Ministern\r\nska sätta sig in i frågan, får vi veta - som om rege-\r\nringen efter en ombildning ska lura oss att tro att man\r\nkan börja på ny kula, som om åratals försummelser\r\nkan avskrivas för att regeringen fått en del nya mi-\r\nnisternamn.\r\nOm regeringen biter sig fast i föreställningen att\r\ndet är dåliga arbetsmiljöer som i stort sett är den enda\r\nanledningen till de svenska höga ohälsotalen kommer\r\nregeringen att hugga i sten. Jag tror att bristen på tid,\r\ntid för våra barn, tid för varandra, tid för oss själva, är\r\nen av de stora orsakerna till den så utbredda ohälsan.\r\nHerr talman! Nu när inte enbart en rad konsult-\r\nbolag inom IT utan även flaggskepp som Ericsson,\r\nABB och rader av bolag inom finanssektorn är nära\r\natt gå över styr är det hög tid - snarare fem över tolv\r\nän fem i tolv - att göra något för att ingjuta framtids-\r\ntro och mod i de små- och medelstora företagen, som\r\nmåste komma i åtskilliga av de gamla giganternas\r\nställe. Sverige är mig veterligt det enda land i världen\r\nsom beskattar förluster. När riksdagen - tack vare att\r\nockså insiktsfulla vänsterpartister drivit på - tvingat\r\nfram ett medel för att vrida om näsan på Pomperipos-\r\nsa, så ojar sig finansministern som om den var hin\r\nsnåle själv som drabbats.\r\nHerr talman! Det krävs avsevärda förbättringar för\r\natt företagen ska bli flera och växa sig starka i Sveri-\r\nge. Här i vårt land är ju småföretagen diskriminerade.\r\nSvenska småföretag har inte mindre än 10 000\r\nregler att rätta sig efter. Enligt OECD finns det inget\r\nmedlemsland som har ett lika kostsamt regelsystem\r\nför denna kategori företag som Sverige har. Vid en\r\nvinst motsvarande 50 000 euro betalar den svenske\r\nföretagaren 50 % i skatter och avgifter. Genomsnittet\r\ni våra konkurrentländer är 40 %. I Storbritannien\r\nbetalar företagaren bara drygt 20 % av vinsten i skat-\r\nter och avgifter. Belgien är det enda EU-land där\r\nskattebelastningen är större.\r\nHerr talman! Jag känner inte till bråkdelen av de\r\nregler som våra företagare har att rätta sig efter, men\r\njag vågar ändå gissa att tusentals kunde avskaffas till\r\nbåtnad naturligtvis inte enbart för företagen och deras\r\nägare utan för hela samhället.\r\nNyligen blev den så kallade 3:12-utredningen\r\nklar. 3:12-reglerna är mycket komplexa, och det är\r\nnaturligtvis också därför som de har utretts. I princip\r\ngår det ut på att förhindra att förvärvsinkomster i\r\nfåmansaktiebolag omvandlas till lägre beskattad ka-\r\npitalinkomst. Reformeringen av 3:12-reglerna får inte\r\nstanna vid något slags fernissa utan den måste upp-\r\nfylla syftet att skapa ett bättre företagsklimat för små-\r\nföretagen.\r\nHär i kammaren kan vi tala om allt vi vill i hur\r\nmånga partiledardebatter som helst. Men om vi inte\r\nfår fart på svenskt näringsliv - och då handlar det om\r\natt ge drägligare villkor för småföretagen - blir det\r\nbara en debatt bland debatter. Det här är naturligtvis\r\nregeringsmajoritetens ofrånkomliga ansvar.\r\nHerr talman! Många medborgare har det knapert.\r\nMånga får inte den vård och omsorg som de har rätt\r\ntill och förväntar sig. För deras skull och för andra\r\ngruppers skull är det nu hög tid att vi alla som sjunger\r\nsmåföretagarnas lov i alla de tonarter får uppleva att\r\ndet gås från ord till handling.\r\n(Applåder)</pre><pre>Anf.  29  GUDRUN SCHYMAN (v) replik:\r\nHerr talman! Jag ska be att få gratulera Alf Svens-\r\nson till att ha läst en avhandling. Jag hoppas att det\r\ninte blir den sista. Jag tänker nämligen rekommendera\r\nen till som heter Slagen dam och är skriven och pro-\r\nducerad av Rikskvinnocentrum i Uppsala. Den visar\r\npå den utbredda rädsla som väldigt många av oss\r\nkvinnor känner i olika skeden i vårt liv och framför\r\nallt i vår vardag. Det är en rädsla som beskär oss vår\r\nfrihet i livet. Det gäller alltifrån att man när man står i\r\nkö vid korvkiosken undrar hur det är med den som\r\nstår bakom till den situation som Alf Svensson så\r\nmålande beskrev och till den brutala övergrepp som\r\ninte sällan sker bakom hemmets stängda dörr.\r\nVi behöver ha en stor debatt om det här och en\r\nstor folkbildning om dessa frågor för att vissa på\r\nsambandet mellan detta och andra typer av diskrimi-\r\nnering av kvinnor i vardagen, inte minst på arbets-\r\nmarknaden. Då återkommer jag till detta med lönerna\r\nsom jag tidigare hade en diskussion om. Ser Alf\r\nSvensson det som jag ser, nämligen att det finns ett\r\nsamband mellan synen på kvinnor som mindre värda\r\noch det uttryck som det tar sig i form av våld och\r\nlönesättning när det gäller kvinnodominerade arbe-\r\nten? Ser Alf Svensson sambandet, att det är ett\r\nyttryck för samma sak, nämligen diskriminering och\r\nsynen på människor av kvinnligt kön som mindre\r\nvärda?</pre><pre>Anf.  30  ALF SVENSSON (kd) replik:\r\nHerr talman! Jag vet inte om vi ska tävla om vem\r\nsom har läst flest avhandlingar. Men jag var tacksam\r\nför att jag kunde ta till mig den avhandling som jag\r\nciterade ur. Jag ska absolut öppet och ärligt tillstå att\r\ndet var hälsosamt för mig att läsa den. Jag har frågat\r\nen mängd kvinnor i både storstad och småstad och de\r\ntittar en djupt i ögonen och säger: Precis så känner vi\r\ndet. Då är det klart att detta är ett problem som vi inte\r\nkan vifta bort utan som vi måste göra åtskilligt åt.\r\nSedan kan jag i sammanhanget också erinra om\r\natt vi brukar berätta eller skryta över att vi har ett\r\noerhört jämställt samhälle. Det borde tankemässigt\r\noch värdemässigt ha lett till att vi kommit mycket\r\nlängre bort från den här typen av våldsmättade bete-\r\nendemönster. Men det har det ju inte gjort. Också\r\ndetta finns det anledning att fundera över.\r\nJag tror att man ska vara aktsam inför att tillämpa\r\naspekten att ju lägre lön, desto mindre respekt har\r\nman för en individ, för en grupp eller för könstillhö-\r\nrighet.\r\nSedan är det naturligtvis en annan sak att det är i\r\nallra högsta grad förståeligt att kvinnor i låglönegrup-\r\nper tycker att de har för låg lön. Det är den självkla-\r\nraste sak i världen. Men jag tror ju inte att Gudrun\r\nSchyman har receptet för att komma till rätta med det.\r\nJag hörde ju debatten här tidigare. Om det räckte med\r\natt önska produktivitetsökningar som gör löneökning-\r\nar möjliga, då skulle vi säkert ha väldigt höga löner.\r\nMen det är mer komplicerat än så.</pre><pre>Anf.  31  GUDRUN SCHYMAN (v) replik:\r\nHerr talman! Jag menade allvar när jag gratulera-\r\nde Alf Svensson till att ha läst denna avhandling. Och\r\njag vill gärna att Alf Svensson läser också den som\r\njag rekommenderade. Det vore nyttigt för fler att ta\r\ntill sig den typen av kunskaper. Det finns en mycket\r\nstor och stark benägenhet att förneka detta, att inte\r\nvåga se hur det är, eftersom det berör oss själva som\r\nmänniskor och individer. Därför skjuter vi gärna ifrån\r\noss det faktum att vi tillhör olika grupper i samhället.\r\nJag som kvinna tillhör en grupp, Alf Svensson som\r\nman tillhör en annan grupp och det finns en konflikt\r\nmellan grupperna som ibland tar sig väldigt brutala\r\nuttryck. Det finns ett förtryck och en diskriminering.\r\nJag hävdar att detta är samma mönster som går\r\nigen på arbetsmarknaden. Därför, Alf Svensson, är\r\ndet viktigt att diskutera lönerna och att se vad det är\r\nsom gör att vi fortfarande har så till den milda grad\r\nosakliga löneskillnader kvar i Sverige. Det finns\r\nmängder med statistik som visar på detta. Det spelar\r\ningen roll om den är offentliga eller privata företag,\r\nutan dessa skillnader finns över hela linjen. Där kvin-\r\nnorna dominerar där är lönerna lägre. Det grundar sig\r\npå en värdering när man fastställer lönen. Rör det sig\r\nom en människa som är mindre värd blir det lägre\r\nlön. Det är också kopplat till ansvaret för det obetalda\r\narbetet som har att göra med hem, barn, familj och\r\nrelationer.\r\nVi måste våga se detta. Jag menar att Alf Svens-\r\nson och jag har ett arbetsgivaransvar. Om vi kan bli\r\növerens om att det förekommer en diskriminerande\r\nlönesättning måste vi göra någonting åt det. Vi kan ju\r\ninte bara vara emot diskriminering när vi så att säga\r\nhar råd. Det är ju inte en ekonomisk fråga, utan det är\r\nen fråga om värderingar.\r\nDet skulle glädja mig mycket om vi tillsammans\r\nkunde komma fram till att vi ska bryta den diskrimi-\r\nnering av kvinnor som nu finns på arbetsmarknaden\r\noch att vi ska vara föregångare i vårt eget företag, i\r\nden offentliga sektorn.</pre><pre>Anf.  32  ALF SVENSSON (kd) replik:\r\nHerr talman! Man kan inte gärna säga att det inte\r\när fråga om vi har råd eller inte, utan att det är fråga\r\nom värderingar. Man kan ha aldrig så goda värde-\r\nringar i ett samhälle, men om man inte har råd kom-\r\nmer man inte särskilt långt.\r\nSedan är det riktigt att i synnerhet Gudrun Schy-\r\nman har ett arbetsgivaransvar eftersom hon ingår i\r\nriksdagens majoritet, och det är beklagligt att man\r\nmonopoliserar den typ av arbetsgivaransvar som\r\nGudrun Schyman är delaktig i. Det innebär att det är\r\nsvårare att få upp lönerna för kvinnorna.\r\nVi har ju den erfarenheten nu att där det finns fle-\r\nra arbetsgivare, exempelvis inom vården eller för-\r\nskoleverksamheten, kan man få upp lönerna. Men där\r\när ju Gudrun Schyman en av de ivrigaste att sätta en\r\nkäpp i hjulet. Sedan tror jag inte att man enbart kan\r\nkoppla rädslans politik till lönerna. I riksdagen har vi\r\nväl alla samma lön som riksdagsledamöter, men det\r\när ju inte detsamma som att det bland kvinnor inte\r\nfinns en rädsla av den typ som jag här nämnde utifrån\r\nen avhandling. Sedan skulle jag vilja säga att det inte\r\nenbart är kvinnor utan också barn, som jag nämnde,\r\nmän och gamla som känner rädsla.\r\nJag nämnde här i all hast Gränna, en liten idyllisk\r\nort. I förrgår hade vi ett rån i Konsumbutiken i Grän-\r\nna. Jag kan försäkra att det sprider ängslan i de vi-\r\ndaste kretsar. Men det finns ingen polis som tjänstgör\r\ni lilla Gränna vid ett sådant tillfälle, utan då ska man\r\nringa till Jönköping. Det är klart att när de kommer ut\r\ndärifrån är det inte lätt att fånga någon rånare. Ibland\r\nundrar jag om vi inte är helt kontraproduktiva när vi\r\ntalar om rättssamhället. Därmed, herr talman, vill jag\r\nän en gång stryka under att det inte räcker med enbart\r\npoliser.\r\n(Applåder)</pre><pre>Anf.  33  PETER ERIKSSON (mp) replik:\r\nHerr talman! Alf Svensson, jag är intresserad av\r\nohälsofrågorna. Det är ett av de verkligt stora sam-\r\nhällsproblemen i dag. Vi ser hur livskvaliteten för\r\nmånga människor sjunker på grund av att de inte mår\r\nbra, att de är sjukskrivna och far illa i samhället. Det\r\när också ett samhällsekonomiskt gigantiskt problem\r\nsom vi måste försöka komma till rätta med på olika\r\nsätt.\r\nVi har tillsammans med Socialdemokraterna skri-\r\nvit ett antal förslag som vi jobbar med nu för att för-\r\nsöka få ned ohälsotalen. Miljöpartiet har ytterligare\r\nförslag. Vi har idéer om något som vi kallar för friska\r\npengar. Vi menar att kostnaderna för ohälsan ska\r\nstaten ta, medan möjligheten att komma åt problemet\r\noch göra något åt det har landstinget i mycket större\r\nutsträckning. Man har en organisation och man har\r\nkunskaper om problemen när det gäller ohälsan som\r\nstaten inte alls har tillgång till. Det gör att landstingen\r\nborde få mer incitament, tycker vi, för att göra nå-\r\ngonting åt det här.\r\nMånga andra pratar också om ohälsan, men jag\r\nhör väldigt få förslag egentligen för att komma åt\r\nproblemen, att göra någonting åt dem. Alf Svensson\r\npratar här om att tiden kanske är ett av de stora pro-\r\nblemen. Det håller jag med om, men vad jag förstår är\r\nAlf Svensson motståndare till en arbetstidsförkort-\r\nning till exempel. Kanske är ni med på att genomdri-\r\nva det förslag som vi nu har kommit överens med\r\nSocialdemokraterna om, att förlänga föräldraförsäk-\r\nringen. Men har ni några andra konkreta förslag på\r\nhur vi ska minska ohälsan, hur vi ska få ned kostna-\r\nderna och öka livskvaliteten tycker jag att det vore\r\nutmärkt och spännande att få höra om det.</pre><pre>Anf.  34  ALF SVENSSON (kd) replik:\r\nHerr talman! Tala inte med mig om ohälsan, höll\r\njag på att säga, för är det någonting som jag har upp-\r\nlevt så är det kvalificerade och ansvarsfulla och mind-\r\nre ansvarsfulla politikers enorma attack när jag råka-\r\nde säga att det finns en del som överutnyttjar eller\r\nfuskar. Det var väldigt vad det gick varmt då, och det\r\nvet ni ju allihop som sitter här. Kom inte och säg\r\nnågonting annat! Hur stort fusket är vet jag inte - det\r\nvet ingen av oss - men jag vet att det förekommer.\r\nDet är nonsens att försöka plocka poäng, som en del\r\nav er gjorde här både i opposition och i regering. Det\r\nvar någon som inte ville säga att det var fusk, utan\r\ndåvarande ministern sade att det kanske sliras på\r\nlamellerna - vad det nu är för något i det här sam-\r\nmanhanget.\r\nVi har föreslagit en rehabiliteringsförsäkring, den\r\nsom finns framarbetad. Den kostar ett antal miljarder.\r\nDen har vi täckt in i flera omgångar i vår budget, och\r\ndet trodde jag faktiskt att Eriksson var underkunnig\r\nom. Den tror vi är nödvändig.\r\nNär det sedan gäller tiden håller jag fast vid att vi\r\nska överlåta till föräldrarna - Peter Eriksson var ju\r\ninne på det - att välja. Det är ju det vi inte gör. Vi\r\ndikterar småbarnsföräldrarna när det gäller att satsa\r\nresurser på den grupp som har barnomsorg och som\r\när särskilt utsatt tidsmässigt. Där är ni med om ett\r\ndiktat. Ni vågar ju inte låta föräldrarna välja. Så\r\nmycket frihet har vi inte. Och det finns ju en hel del\r\nborgerliga som inte heller vågar släppa till så mycket\r\nfrihet, vilket för mig är fullständigt obegripligt.\r\n(Applåder)</pre><pre>Anf.  35  PETER ERIKSSON (mp) replik:\r\nHerr talman! Det var en intressant formulering att\r\ndet är ett diktat att låta alla svenska föräldrar få möj-\r\nlighet till en förlängd föräldraförsäkring. Det är en\r\nlite märklig inställning, tycker jag, till en politik som\r\nkommer att beröra alla barn, i motsats till det förslag\r\nsom kd och Alf Svensson lägger fram, som kan berö-\r\nra en del men inte alla när det gäller att faktiskt få\r\nmer tid i realiteten med sina föräldrar. Det tror jag är\r\nen stark poäng, en politik som gör att både barn och\r\nföräldrar kan må bättre i framtiden.\r\nAlf Svensson pratade också om rädslans politik.\r\nDet finns många aspekter på de frågorna. Man kan\r\nockså tala om rädslan för det avvikande, för det som\r\ninte riktigt passar in i det normala, i det vanliga, i det\r\nsom de flesta rör sig kring. Jag tycker att Alf Svens-\r\nson och kd borde ta sig en rejäl funderare på om man\r\ninte skulle försöka modernisera partiet och driva en\r\npolitik där man försöker vara med oss andra som\r\nförsöker åstadkomma förändringar som gör att politi-\r\nken blir mer lika för alla, att vi inte längre har en\r\ndiskriminering gentemot homosexuella till exempel, i\r\nstället för att gräva i rädslans politik.</pre><pre>Anf.  36  ALF SVENSSON (kd) replik:\r\nHerr talman! Nu snurrar den gode Eriksson till det\r\nnär han talar om en politik som blir mer lika för alla.\r\nDet är precis det vi står för, att också adopterade barn\r\nska få uppleva en politik som är lika för alla, att de\r\nhar rätt till både en mamma och en pappa. Det är\r\nbarnperspektivet. Eriksson ser det hela från vuxen-\r\nperspektivet. Vi kristdemokrater ser det som en själv-\r\nklarhet att se den här frågan i första hand utifrån\r\nbarnperspektivet. Ska vi då tala om lika för alla måste\r\nockså de adopterade barnen, som redan utifrån adop-\r\ntionen är utsatta för en påfrestning, ha rätt till en mor\r\noch en far.\r\nSedan kan det väl inte vara obekant att det system\r\nsom vi för närvarande har för barnomsorg generellt\r\nsett är sådant att vill man få några pengar från Göran\r\nPersson, då ska kommunen acceptera Göran Perssons\r\ndiktat. Sedan ska föräldern acceptera kommunens\r\ndiktat. Det kan ju inte vara obekant att vi har haft\r\nfolkomröstningar i det här landet, där en majoritet i\r\nUppvidinge och en majoritet i Karlstad ville ha en\r\nannan tingens ordning. Det är väl demokrati att man\r\nfår tycka det, vilja det och kräva det. Det ska bli väl-\r\ndigt intressant att höra hur miljöpartister, vänsterpar-\r\ntister och socialdemokrater möter folkliga krav i de\r\nkommuner där man fick folkomrösta, för det var ju\r\nåtta kommuner till där man ville men inte fick. Då\r\ntycker jag att man kan kalla detta för diktat.\r\n(Applåder)</pre><pre>Anf.  37  GUDRUN SCHYMAN (v):\r\nHerr talman! Det är kanske så att man skulle börja\r\nmed en liten valutvärdering. Det verkar så. Då ska jag\r\nbara säga något utan att gå in på detaljer. Vi har na-\r\nturligtvis tillsatt en valutvärderingsgrupp i Vänster-\r\npartiet precis som alla andra partier har gjort.\r\nJag måste säga att det är något att glädjas över att\r\nvi i Sverige har fått ett valresultat som så tydligt mar-\r\nkerat att många människor i Sverige väljer solidaritet\r\noch trygghet genom gemensam finansiering i stället\r\nför det köp-och sälj-koncept som det borgerliga alter-\r\nnativet erbjöd. Det sticker ut lite om vi tittar på hur\r\nutvecklingen ser ut i de övriga europeiska länderna.\r\nJag tycker att vi har anledning att fundera över\r\nvad det är som gör att vi fortfarande har den här ma-\r\njoriteten i Sverige. Jag tror att det beror mycket på att\r\nvi har en folkrörelsebaserad politik som än så länge\r\nhar sina rötter ute bland människor och inte i en poli-\r\ntisk elit som svävar i några högre sfärer med sina\r\negna privilegiesystem. Då är det viktigt att vi håller\r\nkvar det synsättet och att vi arbetar för detta. Då är\r\ndet naturligtvis viktigt att vi också ser oss om i våra\r\negna hus så att det inte utvecklas privilegiesystem\r\nsom skär i ögonen på många människor i form av\r\nfantasilöner och pensioner som de flesta med all rätt\r\nuppfattar som väldigt provocerande när de ser på sin\r\negen vardag. Jag tror att det är viktigt att vi tänker på\r\ndet.\r\nJag tycker att vi har anledning att vara glada, åt-\r\nminstone vi som tillhör den här rödgröna majoriteten,\r\növer att se att det finns ett sådan stabilt förtroende för\r\natt bygga solidaritet och att använda skattemedel för\r\natt göra detta. Vi har faktiskt gått till val på att inte\r\nlova skattesänkningar. Det är ganska anmärkningsvärt\r\ni den politiska atmosfär som nu finns - inte minst i\r\nEuropa.\r\nVänsterpartiet har gått tillbaka, det vet vi. Det in-\r\nnebär ju att man kommer lite senare upp i talarstolen.\r\nDet innebär att man har möjlighet att lyssna lite bättre\r\npå vad de andra säger och att reflektera lite. Det är\r\nnågra saker som har kommit upp i debatten som jag\r\ninte hann beröra tillräckligt i replikerna men som jag\r\ngärna vill ta upp.\r\nJag vill gå tillbaka till den här diskussionen som\r\nvi hade, Lars Leijonborg, om integrationen. Lars\r\nLeijonborg sade någonting i debatten som jag ändå\r\ntycker är betecknande för hur man ser på det här. Lars\r\nLeijonborg sade att ju fler låglönejobb som slås ut\r\ndesto svårare blir det för de nya som kommer att få\r\njobb.\r\nDå vill jag koppla det till Folkpartiets förslag om\r\narbetskraftsinvandring. Jag undrar: Vad är det som\r\ngör att det är så självklart att de som kommer hit ska\r\nha låglönejobb? Vad är det som gör att om man inte\r\nhar en massa låglönejobb innebär det att man motar-\r\nbetar arbetskraftsinvandring? Är det så vi ska se på\r\nFolkpartiets förslag? Vi ska ha låglönejobb, och dess-\r\nutom gärna med andra villkor än de som finns för\r\nandra som jobbar här. Det är just det jag tycker är så\r\nbekymrande med Folkpartiets politik. Ni ser på dem\r\nsom kommer hit som att det är människor som ska ha\r\nlåglönejobb och otrygga anställningar. Det är det vi\r\nhar reagerat mot. Det är ett sätt att resonera som jag\r\ntycker är väldigt stötande.\r\nDen andra sak som Lars Leijonborg sade som\r\nupprörde mig var i diskussionen om hur man ska\r\nkunna forma sitt liv, att människor måste få frihet att\r\nforma sina liv. Lösningen på det problemet är att vi\r\nska kunna köpa tjänster. Barnfamiljer ska till exempel\r\nkunna köpa tjänster; gå på restaurang eller något\r\nsådant. Då undrar jag: Vad är det för människor som\r\nFolkpartiet och Lars Leijonborg pratar om? Vilka\r\nlönegrupper är det man pratar om när man tror att det\r\när genom att köpa tjänster som vi ska kunna få större\r\nfrihet i våra liv?\r\nDet är den här diskussionen om pigor. Vem ska\r\nvara piga åt pigan då? Det är väl den här typen av\r\nlåglönejobb som man tänker sig att det är invandrare\r\nsom ska ha. Och så är det kvinnor. Det här är ett väl-\r\ndigt förlegat sätt att tänka. Där vi ser det här bli verk-\r\nlighet i en del länder ser vi ju just detta. Det blir en\r\nökad segregation. Vi får ökade klyftor i samhället.\r\nDet vill inte vi ha.\r\nSedan skulle jag vilja gå över till det som handlar\r\nom den kommande mandatperiodens stora politiska\r\nfrågor. Jag tänker inte prata nu om ohälsan, miljöfrå-\r\ngorna och bostadsfrågorna, många aktuella frågor\r\nsom vi har framför oss den kommande mandatperio-\r\nden. Andra ledamöter från Vänsterpartiet kommer att\r\ngöra det i den allmänpolitiska debatten. Jag vill ta upp\r\nfrågan om EMU-anslutningen. Jag tror att vi är över-\r\nens om att det är den absolut största och viktigaste\r\npolitiska fråga som vi har att avhandla. Det här är\r\navgörande för framtiden. Blir det ett ja så är vi där.\r\nDet går inte att backa från det.\r\nJag tror att vi är många som har sagt att det är en\r\nstor och avgörande fråga. Då är det också viktigt hur\r\nman hanterar den. Vår uppfattning i Vänsterpartiet är\r\natt vi ska ha en folkomröstning och att det ska hinna\r\ngå ett år från det att vi fattar beslut om att vi ska ha en\r\nfolkomröstning på det här och det här viset till dess\r\natt vi har själva folkomröstningen. Det ska finnas tid\r\ntill en bred folkbildning omkring de här frågorna så\r\natt vi undviker en debatt liknande den som jag hade\r\nmed Bo Lundgren här. Den var på en intellektuellt\r\noacceptabel nivå.\r\nDet måste bli en diskussion som gör att många\r\nfler förstår att det inte bara är en fråga om huruvida vi\r\nhar euro eller kronor i portmonnän. Det är inte bara\r\nen fråga om att vi ska kunna resa utan att behöva\r\nväxla pengar. Det är inte bara en fråga om huruvida\r\nvi ska samarbeta eller inte med andra länder. Det är\r\nklart att vi ska göra det, både med de europeiska\r\nländerna och med länder i andra världsdelar. Det här\r\när inte någon liten fråga.\r\nDet är inte heller bara en ekonomisk fråga, som en\r\ndel gärna vill få det till. Det är ofta det som kommer\r\nupp i debatten. Det bekymrar mig, för det är inte bara\r\nen fråga om pengar. Det är inte ett ekonomiskt pro-\r\njekt, detta, utan det är ett politiskt projekt. Det hand-\r\nlar om att gå in i en politisk union, en form av fede-\r\nration eller statsbildning. Det handlar om att ha ge-\r\nmensam utrikes- och säkerhetspolitik, om att bygga\r\nupp en gemensam försvarskapacitet och om att ha en\r\ngemensam ekonomisk politik som ligger fast oavsett\r\nom man har olika förutsättningar i olika länder.\r\nDet innebär att kärnan i detta faktiskt handlar om\r\ndemokrati. Är det så att vi självständigt ska kunna\r\nanvända det redskap som heter pengar, ekonomisk\r\npolitik, för att kunna förverkliga våra politiska mål?\r\nEller ska vi lämna ifrån oss det verktyget till en cen-\r\ntralbank som är gemensam för hela den politiska\r\nunionen så att vi inte längre själva har de verktyg som\r\nheter valuta, ränta och riksbank? Det är det som är\r\nsjälva kärnan. Det här måste bli klart. Det måste\r\ntydliggöras. Det måste finnas en folkbildning om-\r\nkring detta.\r\nDet är angeläget att det här arbetet kommer i\r\ngång. Jag vet inte varför inte statsministern har kallat\r\nihop oss partiledare för att vi ska kunna få den här\r\ndiskussionen, och få beslutet framför allt. Många\r\nmänniskor väntar naturligtvis ivrigt på att få sätta sig\r\nin i frågan och framför allt på att få vara med och\r\nbesluta i frågan. Många har farhågor för att det inte\r\nska finnas tillräckligt med tid att sätta sig in i det.\r\nMånga har farhågor för att det ska bli en folkomröst-\r\nning som inte tillgodoser både ja- och nej-sidan på ett\r\nrättvist sätt och så vidare. Vi har ju erfarenheter av att\r\ndet inte har gått så bra till tidigare.\r\nDet här skulle jag vilja reda ut, och jag skulle väl-\r\ndigt gärna vilja höra från statsministern: När får vi ett\r\nmöte så att vi kan klara ut det här? Kan vi inte få det\r\nkan vi väl passa på nu? Alla har väl lite tid kvar av\r\nsin talartid så att vi kan gå upp och säga hur vi tycker\r\natt vi ska ha det här. Mot slutet kanske vi kan komma\r\ntill klarhet i den här frågan. Vi kanske skulle använda\r\ndet här som ett forum för att fatta beslut också i såda-\r\nna viktiga frågor.\r\nMin fråga är till statsministern, men naturligtvis\r\nvill jag också höra andras syn på detta.</pre><pre>Anf.  38  Statsminister GÖRAN PERSSON (s)\r\nreplik:\r\nHerr talman! Det är berättigade frågor som Gud-\r\nrun Schyman ställer. Jag kommer att besvara dem i\r\nmitt huvudanförande, där jag ska ägna en större del\r\nav tiden åt just EMU-frågan.</pre><pre>Anf.  39  MAUD OLOFSSON (c):\r\nHerr talman! Årets val innebar en valframgång för\r\nCenterpartiet. Även om den var liten var det en\r\nmycket efterlängtad valframgång, vill jag lova.\r\nStatsministern har hävdat att årets val var ett ide-\r\nologiskt val. Jag håller med honom. Alternativen i\r\nsvensk politik blev tydligare än på länge, och de är\r\ntydliga också här i riksdagen.\r\nDet är ingen slump att den sociala och regionala\r\nklyvningen av vårt land bara tilltar. Det är ingen\r\nslump att mer än 800 000 människor är sjukskrivna\r\neller har förtidspension i dag. Det är heller ingen\r\nslump att löneskillnaderna mellan kvinnor och män\r\nhar ökat med 1 000 kr de senaste fem åren. Det är\r\ningen slump att företagarna står på Drottninggatan\r\nhela veckan för att protestera mot krånglet och byrå-\r\nkratin för småföretagen. Och det är ingen slump att\r\nnästan varannan kommun tappar invånare.\r\nHerr talman! Det är ingen slump. Det är ett sys-\r\ntemfel vi ser. Det är den naturliga följden av ett sam-\r\nhälle där alltmer makt och alltfler beslut koncentre-\r\nrats till allt färre människor, allt längre bort. Och det\r\nsaknas inte exempel på hur systemen ständigt sätts\r\nframför de människor som de är tänkta att hjälpa.\r\nTa de sjuksköterskor vi såg på TV i går. De har\r\nbra utbildning, lång erfarenhet och kunskaper som\r\nskulle komma till nytta i sjuksköterskebristens Sveri-\r\nge. Men de får inte använda sin utbildning. De får\r\ninte använda sina kunskaper här. De får inte bidra,\r\ndärför att byråkratin sätter käppar i hjulet. Man dömer\r\nmänniskor till arbetslöshet och beroende av socialbi-\r\ndrag i stället för att ta vara på kunskap och kompe-\r\ntens.\r\nStatsministern tar valresultatet till intäkt för att\r\nfortsätta på den inslagna vägen. Jag måste säga att det\r\när ett löfte som förskräcker. Om socialdemokratisk\r\npolitik fört oss dit vi är nu, hur ska då mer av samma\r\nsort kunna lösa problemen?\r\nSärskilt svårt att se på detta är det kanske för en\r\ncenterpartist. För i Centerpartiet lever minnet av hur\r\nBondeförbundet och Socialdemokraterna en gång i\r\ntiden slogs på samma sida. Vi slogs mot samma över-\r\nhet, samma översitteri och samma förmynderi. Vi\r\nslogs för de enskilda människorna mot dem som hade\r\nmakten över bönderna och arbetarna.\r\nMen i dag, när de gamla patronerna och direktö-\r\nrerna är borta, har Socialdemokraterna tagit deras\r\nplats. Man har satt sig i de nedsuttna skinnfåtöljerna.\r\nPrecis som en gång i tiden den förhatlige bruksägaren\r\nsatt där. Man har själv blivit den nya överheten.\r\nÄven om man inte ska dra liknelsen för långt\r\nspelar det ingen roll för vad det kallas - om det är\r\nauktoritär, frihetlig eller demokratisk socialism. Soci-\r\nalism är och förblir socialism - inte först och främst\r\nför hur den utövas, utan för hur den påverkar männi-\r\nskor och griper in i människors vardag.\r\nDet är också därför regeringen inte känner några\r\ngränser när det gäller att reglera livet för människor\r\nin i minsta detalj. Det är därför som statsministern\r\nnärmast personligen har lovat att köpa böcker till\r\nlandets skolbibliotek. För vem skulle kunna anförtro\r\nen lokal politiker att göra något sådant? Det är därför\r\nman har lagstiftat om maxtaxa för barn, maxtaxa för\r\näldre, förbud mot skattehöjning, förbud mot skatte-\r\nsänkning, förbud mot försäljning av hyreshus, förbud\r\nmot entreprenörer i vården. För tänk, bara tänk, på\r\nhur det skulle kunna bli om människorna själva lokalt\r\nskulle besluta om sådant.\r\nHerr talman! Storskalighetens allra största miss-\r\nlyckande är kanske ohälsan och sjukskrivningarna. I\r\nflera år har vi varnat för följderna om inte någonting\r\ngörs. Vi har varnat för att statsfinanserna hotas. Men\r\nvi har också beskrivit de mänskliga kostnaderna.\r\nMen vi har faktiskt talat för döva öron. Inte förrän\r\nsjukskrivningarna blev en valfråga reagerade rege-\r\nringen. Inte förrän maktinnehavet var hotat kom någ-\r\nra förslag på DN Debatt. Och nu, när valet är vunnet,\r\nväntar vi naturligtvis med spänning på de konkreta\r\nåtgärderna och de tydliga propositionerna.\r\nFör det är inte förslagen som har saknats, som\r\nPeter Eriksson menade. Det är den politiska viljan\r\nsom har saknats. För Centerpartiet och många andra\r\nhar lagt fram förslag - tidigare år och i år igen - om\r\nvårdgaranti, finansiell samordning, rehabiliteringsga-\r\nranti, tvåläkarintyg, ökade kontroller, individuella\r\nplaner, utbildning i försäkringsmedicin, hjälpmedels-\r\ngaranti och mycket mer.\r\nNu har vi i och för sig sett vad löftena handlade\r\nom. Vi ska få en ny myndighet, lovar regeringen -\r\nytterligare en myndighet som kartlägger hälsan och\r\nsjukskrivningarna och som ska beskriva redan kända\r\nfakta! Är det någon här i kammaren eller bland\r\nsvenska folket som tror att vi kommer att bli friskare\r\nav att vi får ännu en myndighet som tar fram nya\r\nfakta?\r\nNej, det är människors upplevelse av maktlöshet\r\noch anonymitet inför de stora systemen som gör\r\nmänniskor sjuka i dag. Vi ser det kanske mest i of-\r\nfentlig sektor, som inte alls är någon mönsterarbets-\r\ngivare utan tvärtom dras med de största problemen.\r\nVi ser hur kvinnor drabbas värst, genom dåliga ar-\r\nbetsmiljöer och otydlig ledning men också genom\r\ndubbelarbete.\r\nHerr talman! Upplevelsen av otillräcklighet och\r\nstress i vardagen, inte bara på jobbet, spelar en stor\r\nroll för ohälsan. Det är så mycket som ska gå ihop: Vi\r\nska jobba, vi ska städa, vi ska hämta och lämna barn\r\npå dagis, vi ska skjutsa till idrottsklubben, vi ska\r\numgås med vänner, laga mat. Det är inte märkligt om\r\ndet brister för väldigt många.\r\nDärför är det en nyckelfråga att se till att familjer-\r\nna kan få mer tid med barnen särskilt när de är små.\r\nDärför måste papporna ta ett större ansvar för barnens\r\nuppväxt. Och därför måste småbarnsfamiljerna få en\r\nbättre ekonomisk situation och större valfrihet.\r\nHälsa och livsmiljö hänger också ihop. Och därför\r\nmåste miljöfrågorna också handla om miljön i varda-\r\ngen, om buller, stress och vårt behov av utrymme och\r\ngröna rum i våra livsmiljöer. Forskningen visar tyd-\r\nligt och entydigt att just närheten till de gröna rum-\r\nmen är viktig för hälsan.\r\nStressen förvärras när man inte har kontroll över\r\nsin egen tillvaro - när man i många familjer måste\r\nvända på varje krona för att få vardagen att gå ihop.\r\nDärför behövs en väg bort från beroendet av bidrag\r\noch offentlig välvilja. Att kunna försörja sig själv och\r\nkunna klara sig på sin lön ger självkänsla. Det är inte\r\nbara statsråd som vill klara sig på sin lön och be-\r\nstämma hur man vill använda sina pengar. Låt det\r\nockså gälla folk med vanliga inkomster.\r\nDet är därför jag och Centerpartiet så envist drivit\r\nfrågan om sänkta skatter för dem som behöver det\r\nbäst och inte bara för dem som ropar högst. Det är\r\ndärför vi lagt konkreta förslag som skulle sänka skat-\r\nten med 600 kr i månaden för många lärare, sjukskö-\r\nterskor, affärsbiträden, chaufförer och många, många\r\nandra.\r\nDet ger bättre jämställdhet, för när man sänker\r\nskatten för dem med vanliga inkomster, så sänker\r\nman den också mest för kvinnor. Och det förbättrar\r\nför de äldre som arbetat ihop till sina pensioner, men\r\nsom ofta, på ålderns höst har lite kvar att leva på. Här\r\nfinns alla kvinnor som jobbat deltid, som har haft låg\r\nlön och slitit hela sitt liv men i dag inte kan gå till\r\ntandläkaren, köpa sina glasögon därför att pensionen\r\ninte räcker.\r\nOch min fråga till Socialdemokraterna är: Varför\r\när det så svårt att sänka skatter så att fler kan leva på\r\nsin lön? Varför är det så svårt att få ett resultat som\r\ninnebär att fler kan leva på sin lön och lätta bördan\r\nför dem som har minst, inte bara för dem som tjänar\r\nbäst?\r\nDen ekonomiska friheten är naturligtvis viktig.\r\nMen minst lika viktig är valfriheten i vardagen: själv-\r\nbestämmandet, vardagsmakten, rätten att välja om-\r\nsorg åt sina barn, möjligheten att överklaga och kun-\r\nna få rätt mot myndigheters beslut.\r\nAtt kräva valfrihet i skola, vård och omsorg är en\r\nfråga om lokalt självbestämmande: att slå vakt om\r\nmöjligheten att lokalt driva en förskola, att ha infly-\r\ntande i äldreboendet där mamma bor och att tillsam-\r\nmans med sina arbetskamrater kunna driva en skola.\r\nDet handlar ju om att vi som människor vill vara med\r\noch påverka och engagera oss. I vardagen kring våra\r\nbarn och i vården av sina anhöriga är det viktigt att\r\nvara med och påverka. Tänk så många fantastiska\r\ninsatser som görs av människor varje dag och hur\r\nmånga fler som står i kö för att få vara med och på-\r\nverka.\r\nFör att ett verkligt lokalt självbestämmande ska\r\nbli möjligt måste också makten finnas lokalt och nära\r\nmänniskorna. Det är därför som Centerpartiet kämpar\r\nför det kommunala självstyret.\r\nLåt mig ta strandskyddet som ett exempel. Där har\r\nriksdag och regering beslutat om hårda restriktioner\r\nsom säkert är lämpliga i Stockholm där stränderna är\r\nutsatta för mycket hårt tryck från många men som blir\r\nfullständigt absurda i Arjeplog när vi vet att man där\r\nhar minst tre sjöar per invånare.\r\nVarför ska det vara så omöjligt att låta de lokalt\r\nförtroendevalda fatta sådana beslut? Varför ska de\r\nbehöva stå med mössan i hand och begära undantag\r\nhos statliga byråkrater när vi vet så väl var kunskapen\r\noch den verkliga omsorgen om den egna hembygden\r\nfinns?\r\nSträvan efter självbestämmande och viljan att vara\r\nsin egen är drivkraften bakom många företagare. De\r\när många de som drivits av viljan att förverkliga en\r\nidé, en tanke eller en dröm. Men de skulle kunna vara\r\nmånga fler i vårt land.\r\nDet handlar om något så enkelt som vanlig an-\r\nständighet, nämligen att småföretagare ska kunna bli\r\nbehandlade med respekt av myndigheter, att man ska\r\nha ett fungerande socialt skydd precis som de männi-\r\nskor som man ger jobb åt, att få erkännande och möj-\r\nlighet att få avkastning på det arbete och de pengar\r\nsom man har lagt ned på den egna affärsidén.\r\nDet är också en fråga om lika villkor för kvinnor\r\noch män, att företagande inte ska vara en manlig\r\ndomän och offentliganställning en kvinnlig, att Sveri-\r\nge ska vara ett land där både män och kvinnor får och\r\nkan driva företag och också får goda villkor att göra\r\ndet.\r\nVarför är det så svårt att leva upp till de egna\r\nhögtidliga löftena från olika regeringsföreträdare om\r\nbättre villkor och om enklare regler?\r\nMöjligen är det så att de egna ministrarnas egen\r\nbeskrivning av Simplexgruppen ger det bästa svaret.\r\nSanningen är att fyra heltidsarbeten inte har kunnat\r\nförhindra och ta bort en enda regel. All deras tid har\r\nnämligen gått åt till att förhindra nya dumheter under\r\ndessa år. Och det är klart att om det kommer så\r\nmycket dumheter från så många statsråd är det tydligt\r\natt det är svårt att rensa i det gamla.\r\nFöretagandet är en nyckel för att skapa tillväxt\r\noch utveckling i hela landet. Och i längden måste det\r\nvara människors eget arbete och egna skapande som\r\när grunden för välfärd i landets alla kommuner och\r\nsom ger intäkter till välfärden. Det är många jobb\r\nsom måste göras, offentligt och privat, och som krä-\r\nver tillväxt och att alla är med och bidrar.\r\nMånga unga står utanför arbetsmarknaden, och\r\nmånga människor som har kommit hit har aldrig fått\r\nchansen att komma in på arbetsmarknaden. Vi måste\r\nta vara på de läkare, sjuksköterskor, lärare, ingenjörer\r\nsom i dag jobbar överallt utom i sina egna yrken för\r\natt de har fel hudfärg eller fel namn.\r\nHerr talman! De kommande fyra åren kommer att\r\nhandla om vilket slags samhälle vi vill leva i och hur\r\ndet ska formas - om vi ängsligt ska blicka över ryg-\r\ngen eller om vi ska ta oss an morgondagens frågor,\r\nom vi ska ägna oss åt nostalgiska tillbakablickar på\r\nfolkhemmet eller om vi tillsammans ska forma en ny\r\ngemensam dröm för Sverige.\r\nI grunden handlar det för oss om hur vi ser på\r\nmänniskan. Är det alla vi individer som tillsammans\r\när Sverige, eller finns det ett abstrakt kollektiv som\r\nstår över de enskilda människorna? Ska vi fortsätta\r\nstyra uppifrån, eller ska vi börja bygga underifrån?\r\nSka vi fortsätta att centralstyra och lägga till rätta,\r\neller ska vi tro på att var och en själv bäst förmår\r\nforma sin vardag bara det ges rätt förutsättningar och\r\nlika villkor och också tro på att människors företag-\r\nsamhet och människor i gemenskap med varandra\r\nkan förändra Sverige och världen?\r\nDet handlar också om hur vi skapar ett hållbart\r\nSverige men också en hållbar värld, hållbara för både\r\nmänniskor och natur och som i slutändan ger ökad\r\nlivskvalitet för var och en av oss.\r\nValet 2002 visade på tydliga alternativ i svensk\r\npolitik. Jag ser fram emot att använda fyra år för att\r\ngöra dessa alternativ än tydligare 2006 och att då\r\npåbörja förändringen mot ett Sverige byggt under-\r\nifrån, ett Sverige där människor får växa.\r\n(Applåder)</pre><pre>Anf.  40  PETER ERIKSSON (mp):\r\nHerr talman! Vi har haft en lång valrörelse, och vi\r\nkanske alla fortfarande är lite trötta. Det kanske är\r\ndärför som denna debatt känns lite tam. Jag ska för-\r\nsöka hjälpa till lite grann att bidra till lite mer frisk-\r\nhet.\r\nMiljöpartiet kommer efter detta val att bedriva ett\r\nnära samarbete med regeringen, framför allt när det\r\ngäller ekonomi- och budgetfrågor. Vi har också för-\r\nhandlat fram ett gemensamt politiskt program som\r\nomfattar 121 politiska enskilda punkter. I övrigt\r\nkommer vi att bedriva oppositionspolitik. Det finns\r\ntrots dessa 121 punkter mycket annat också inom\r\npolitiken. Vi kommer att göra detta med kraft också i\r\nopposition.\r\nNågra av de punkter som vi är överens om är väl-\r\ndigt viktiga, och det är bråttom med dem. En sådan\r\ntänkte jag på när integrationsfrågor alldeles nyss\r\ndiskuterades. Där har vi en rad punkter som innebär\r\nen skärpning av diskrimineringslagstiftningen. Det\r\ntycker jag känns oerhört viktigt och angeläget för att\r\nminska diskrimineringen i Sverige och för att förbätt-\r\nra och förenkla för invandrargrupper att komma in på\r\narbetsmarknaden, att utnyttja den kompetens som\r\nfinns bland invandrare på ett helt annat sätt än vad\r\nsom görs i dag. Huvudproblemet är nämligen att vi\r\ninte ger möjligheter för alla att vara med på samma\r\nvillkor.\r\nJag tycker att den politiska debatten efter valet har\r\nvarit intressant. Vi har äntligen lyckats få upp miljön\r\npå dagordningen, men det har också visat hur få det\r\när som orkar stå upp för en långsiktigt vettig politik.\r\nMiljöpartiets genombrott i kravet på ett stopp för\r\ntorskfisket har fått stora rubriker. Det är en ganska\r\ntypisk naturvårdsfråga där tanken om en långsiktigt\r\nuthållig förvaltning av naturresurserna kolliderar med\r\nkortsiktiga intressen. För en utomstående är det hela\r\nmycket enkelt. Forskarna varnar för att fisket håller\r\npå att kollapsa. I Västerhavet är det så akut att det\r\nkanske redan är för sent. Det är på väg åt samma håll\r\nsom i Newfoundland för tio år sedan och där man\r\ntrots fiskeförbud ännu inte har lyckats få tillbaka\r\ntorsken. Ändå är striden stenhård mellan dem som\r\nkräver fortsatt fiske och dem som vill ha en föränd-\r\nring. Nu fick vi av formella skäl vänta med fiskestop-\r\npet några månader, men den förseningen tror jag i och\r\nför sig kan ha någonting gott med sig också. För-\r\nhoppningsvis kan vi lämna ett förslag tillsammans\r\nmed Vänsterpartiet och regeringen som tar ett bredare\r\nperspektiv kring fiskemetoder även efter detta stopp.\r\nGlobalt sett kan man säga att striden om torskfis-\r\nket är en liten fråga. Vi kommer inte att svälta ihjäl,\r\noch torsken som art försvinner sannolikt inte på grund\r\nav vårt rovfiske. Det stora problemet är att det är just\r\nså här som världen och människan fungerar. Naturre-\r\nsurser världen över håller på att förödas på grund av\r\nkortsiktiga ekonomiska intressen oavsett om det\r\nhandlar om rovfiske, skosgsskövling eller något an-\r\nnat. Politikerna vågar inte gå emot destruktiva\r\nsärintressen. Antingen är man en tyst liten mus som\r\ninte vill stöta sig med någon eller också går man som\r\nAlf Svensson aktivt in och stöder särintressena. Där-\r\nför behövs det ett starkt grönt parti, inte bara här utan\r\ni hela världen.\r\nDet finns även för starka band mellan myndighe-\r\nter och industri både i Sverige och i andra länder.\r\nArgumenten är desamma: Om inte vi fiskar och om\r\ninte vi skövlar så gör någon annan det. Vi är för små.\r\nVad spelar det för roll att vi tar ansvar när någon\r\nannan inte gör det?\r\nMen det spelar roll att någon vågar gå före, att nå-\r\ngon tänker lite längre än näsan räcker.\r\nDet är du och jag, vi tillsammans, som bildar\r\nvärlden. Om vi vågar och orkar finns det hopp att\r\nockså andra kan vara med. Det kan gälla torsken och\r\nhavsmiljön eller luftföroreningar som ändrar klimatet\r\noch leder till katastrofer som är betydligt dyrare och\r\nvärre än de översvämningar vi sett i sommar i Europa\r\noch i Asien.\r\nDen andra stora miljöfrågan efter valet har handlat\r\nom bilköerna i Stockholm, mängder av bensin som\r\nbränns och avgaser som sprutas ut helt i onödan.\r\nEgentligen är detta en samhällsekonomisk fråga i\r\nförsta hand. Samhället förlorar många miljarder varje\r\når på köerna och trafikinfarkten i Stockholm liksom i\r\nde andra storstäderna. Näringslivet förlorar miljarder\r\npå att bilarna står stilla. Privatbilisterna förlorar både\r\ntid och pengar.\r\nFaktum är att trängselavgifter är effektivare än\r\nalla andra alternativ. Även om man satsar hårt på att\r\nbygga aldrig så många kringleder så kommer inte\r\nköerna att försvinna. För fyra år sedan skrev den\r\ndåvarande miljöministern Kjell Larsson i DN att även\r\nom vi skulle sätta sprätt på hela landets väganslag\r\nenbart i huvudstadsregionen skulle vi inte lyckas\r\nbygga bort köerna av bilar.\r\nDet räcker inte heller med att satsa på kollektiv-\r\ntrafik. I denna fråga är det Moderaterna, Folkpartiet\r\noch Motormännens Riksförbund som hårdast tar upp\r\nkampen mot miljön och för att behålla köerna. Man\r\ngår till och med så långt som att samla namn från\r\nköande bilister mot det man kallar straffavgifter mot\r\nbilismen. Tanken tycks stå lika stilla som bilarna.\r\nTrängselavgifter är ett sätt att slippa sitta kvar i\r\nköerna. De är lätta att administrera. Man kan ha av-\r\ngifterna enbart de timmar på dygnet som de verkligen\r\nbehövs. Pengarna som kommer in går till en bättre\r\nkollektivtrafik.\r\nModeraterna brukar skryta med sin näringslivspo-\r\nlitik. Hur kommer det sig att ni har hamnat helt på\r\nkollision med alla de yrkeschaufförer, åkerier och\r\nföretag som vill  ha en effektiv transportapparat? Är\r\ndet inte så att ni har låtit demagogi och kortsiktig\r\nretorik gå före förnuftet? Ge mig ett seriöst alternativ\r\ntill trängselavgifter i storstaden, Bo Lundgren, om du\r\nkan hitta det någonstans!\r\nTänk att folkomröstningen om EU fortfarande är\r\nett sådant öppet sår! Den ilska och bitterhet som vice\r\nriksbankschef Willy Bergström tar fram i sin skrift\r\nom lögnerna och bluffarna från ja-sidan visar att\r\nSocialdemokraterna ännu inte har gjort upp inom sitt\r\neget parti. Sju år efter folkomröstningen blommar\r\ndebatten och anklagelserna upp igen. Nu ska vi ha en\r\nny omröstning om samma fråga, om den valutaunion\r\nsom fanns i det dåvarande avtalet men som man inte\r\nville låtsas om eftersom den med stor säkerhet hade\r\nlett till att ja-sidan förlorat.\r\nJag tror, som Stig Malm nyligen sade, att om vi\r\nväntar fem-tio år så är frågan löst eftersom ingen\r\nkommer att vilja vara med i EMU. Då kommer pro-\r\nblemen och konflikterna att vara i öppen dager. Den\r\nså kallade stabilitetspakten är ju redan i gungning.\r\nHögern i Frankrike och Italien öser på med skatte-\r\nsänkningar och struntar i budgetbalans. Till och med\r\nTyskland räknar med underskott. Därför gäller det\r\nnog att skynda på med en snabb omröstning om ni\r\nska ha en chans att få ett ja även den här gången.\r\nProblemet för ja-sidan är att det numera knappast\r\nfinns någon som tror på pratet om att EU är ett mel-\r\nlanstatligt samarbete. När vi ska rösta om en gemen-\r\nsam valuta och Europas förenta stater lanseras som\r\ndet nya namnet på unionen är det inte längre möjligt\r\nmed några fikonlöv för att dölja verkligheten. EU,\r\neller Europas förenta stater, är inte samma sak som\r\nNordiska rådet fast större. Det vet varje myndig\r\nsvensk och även regeringen borde känna till saken.\r\nSystemet med en rörlig växelkurs och en riksbank\r\nsom har som mål att hålla nere inflationen har funge-\r\nrat bra. Vi har en stabil och låg inflation samtidigt\r\nsom exportindustrin har gått bra. Behovet av en för-\r\nändring är därför mycket litet medan riskerna är\r\nmycket stora. Ett bevis på vilken oro man känner\r\ninom LO är att man kräver att det ska avsättas mång-\r\nmiljardbelopp varje år för att ha pengar att sätta in i a-\r\nkassa och mot arbetslöshet när krisen kommer. Det är\r\npengar som säkert många LO-medlemmar hellre\r\nskulle vilja lägga på skola, vård och omsorg. Vad\r\ntycker du Göran Persson om LO:s buffertfonder?\r\nTror du att de är nödvändiga, eller är du mindre oro-\r\nlig för riskerna med EMU än man är inom LO-\r\nfamiljen?\r\nEn annan EU-fråga kommer upp här alldeles\r\nstrax. Den 20 november kommer det andra steget i\r\ngrundlagsändringen, där riksdagen ska fatta beslut.\r\nVarför, måste man fråga sig, är det så viktigt att göra\r\ndet lättare och ännu snabbare att överföra ännu mer\r\nmakt till EU? Varför måste ni till varje pris undvika\r\natt väljarna har en möjlighet att påverka? Jag måste\r\nerkänna att ni lyckades undvika en debatt i valrörel-\r\nsen. Men jag tycker inte det känns särskilt lyckligt ur\r\ndemokratisk synvinkel att gå vidare på den vägen.\r\nJag tänker i likhet med de andra debattörerna inte\r\nta upp diskussionen om statsrådens löner och pensio-\r\nner. Det är många andra som gör det. Jag vill ändå\r\nfråga Göran Persson: Tycker inte du som jag att det\r\nvore viktigt att få en förändring inom EU? Det privi-\r\nlegiesystem som råder i dag med jättelöner, extremt\r\nlåga skatter och orimliga pensionssystem är väl knap-\r\npast något som stärker tilltron till unionen bland\r\nmedborgarna? Borde det inte vara lämpligt just nu att\r\ndeklarera att regeringen aktivt och starkt kommer att\r\nbidra till att få bort privilegiesystemet eftersom det\r\nskadar både politiken och EU som sådant?\r\n(Applåder)</pre><pre>Anf.  41  Statsminister GÖRAN PERSSON (s)\r\nreplik:\r\nHerr talman! Jag kommer tillbaka till EMU-\r\nfrågan i mitt anförande. Låt mig bara säga till Peter\r\nEriksson att jag delar hans synpunkter på löner och\r\nförmåner i EU. Jag tycker att det är utmanande. Detta\r\ninslag plus den överstora byråkrati som finns runt\r\nkommissionen och rådet är något som vi har all an-\r\nledning att bekämpa. Det är ingenting som stärker\r\nden folkliga förankringen, tvärtom.</pre><pre>Anf.  42  PETER ERIKSSON (mp) replik:\r\nHerr talman! Jag tycker att det var ett utmärkt be-\r\nsked från statsministern. Det innebär att vi säkert kan\r\nsamarbeta i denna fråga. Jag hoppas att det finns\r\nandra partier som också är villiga att avskaffa privile-\r\ngiesystemet och att driva frågan internationellt nere i\r\nBryssel.</pre><pre>Anf.  43  Statsminister GÖRAN PERSSON\r\n(s):\r\nHerr landshövding! Herr talman! Vid årsskiftet\r\nutvecklas välfärden i vårt land. Det gäller barnen, de\r\näldre och satsningarna på vården och skolan. Det är\r\nomfattande reformer som har blivit möjliga eftersom\r\nvi har lyckats pressa tillbaka arbetslösheten, få ord-\r\nning på offentliga finanser och fått stöd i valet för en\r\npolitik som sätter satsningarna på dessa områden före\r\nstora skattesänkningar. Detta var valresultatet. Det\r\nkänner jag mig mycket ödmjuk inför. Det vill jag\r\nförvalta tillsammans med mitt eget parti naturligtvis\r\noch tillsammans med andra i denna kammare. Det är\r\nett klartecken för en politik som bygger på solidaritet\r\noch gemensam finansiering av välfärdens tjänster.\r\nJag ska inte räkna upp alla reformer som kommer\r\nvid årsskiftet. Men det är klart att det är särskilt vär-\r\ndefullt att kunna fortsätta att förbättra för pensionä-\r\nrerna, och det är särskilt bra att kunna fortsätta att\r\nbygga ut barnomsorg, att kunna satsa på allmän för-\r\nskola, att se till att de som har ungdomar i gymnasie-\r\nåldern får en litet enklare och lättare ekonomisk situ-\r\nation. Det är också bra att vi kan anställa fler i skolan\r\nsom arbetar med ungdomar som har problem med att\r\nläsa, räkna och skriva. Sådant fullföljer vi. Över det\r\nkänner jag stolthet.\r\nVi gör det tillsammans med Miljöpartiet och\r\nVänsterpartiet, och jag är glad för att den allians som\r\nvi hade under föregående mandatperiod nu också kan\r\nfortsätta att ta ansvar för Sverige.\r\nJag ska också säga att jag är glad att se Peter\r\nEriksson i talarstolen som representant för sitt parti i\r\nsin första partiledardebatt. Välkommen! Samma väl-\r\nkomsthälsning går till Maud Olofsson. Jag ser fram\r\nemot många konstruktiva meningsutbyten. Vi kom-\r\nmer säkert inte alltid att ha samma synpunkter. Där-\r\nemot förenas vi ofta i ett ansvarstagande för en rättvis\r\nfördelningspolitik.\r\nVad som händer med den borgerliga oppositionen\r\nvet inte jag. Dagens partiledardebatt har ju visat att\r\ndet spretar åt alla håll. Det finns inget samlat bud-\r\nskap. Det finns inget samlat ledarskap. Det finns\r\ningen samlad strategi. Det kanske är naturligt efter en\r\nvalförlust, men jag ser fram emot att det på den bor-\r\ngerliga kanten klarnar omkring hur oppositionen ska\r\nbedrivas. Jag tar gärna intryck av Folkpartiet. Vi tar\r\ngärna intryck av andra konstruktiva förslag. Men det\r\nvore också bra om man kunde få ett tydligt besked\r\nom vem det är som leder oppositionen.\r\nVi har stora problem framför oss. Det har vi talat\r\nom i den här kammaren vid flera tillfällen. En del är\r\nlättare att lösa än andra, en del är väldigt svåra.\r\nEn sak som jag uppehöll mig vid i valrörelsen och\r\nsom jag känner starkt för är den utbredning vi kan se\r\nav narkotikan i vårt samhälle. För många unga män-\r\nniskor fastnar i ett narkotikaberoende. Knarket är\r\nlivsfarligt. Med knarket kommer också våldet, krimi-\r\nnaliteten och hårdheten i samhället.\r\nDet krävs poliser, naturligtvis. Det krävs tullare.\r\nMen det krävs också socialt arbetande människor. Det\r\nkrävs behandlingsassistenter och fältassistenter, alla\r\nde som arbetar hårt och professionellt med dem som\r\noftast har kommit sämst ut i samhället. Vi behöver\r\nägna oss mer åt detta.\r\nHär behövs naturligtvis mer resurser. Men jag\r\ndelar också den inställning som Alf Svensson gav\r\nuttryck för när han talade om våldet i samhället. Det\r\när inte enbart en fråga om att samhälleliga insatser\r\nlöser detta. Vi har också var och en av oss ett person-\r\nligt ansvar för att när vi i vår omgivning ser att unga\r\nmänniskor går snett säga: Nu räcker det! Det har jag\r\nockså ett ansvar för. Jag kan göra något. Du kan göra\r\nnågot. Vi vet alla att det som nu drabbar tiotusentals\r\nföräldrar runtom i vårt land kunde ha drabbat dig\r\nsjälv eller någon i din omgivning, att behöva uppleva\r\natt ens ungdomar sitter fast i missbruket.\r\nDet är fruktansvärt, men det är också en uppma-\r\nning till handling, till solidaritet. Allt kan vi inte göra\r\nsom enskilda, framför allt inte i den tunga vården.\r\nDet krävs professionella insatser, och det krävs nya\r\nresurser. Vi kommer under den nye ministern Morgan\r\nJohanssons ledning att satsa på detta område. Det\r\nmåste vi göra.\r\nEn annan fråga, som vi har talat om förut, är in-\r\nvandrarnas situation. Det är tre saker som måste stå i\r\nförgrunden. De är skolor för barnen, så att de lär sig\r\nsvenska. Det är arbete åt de vuxna, så att vuxna män-\r\nniskor får tillfälle att komma in i det svenska sam-\r\nhället på ett naturligt sätt. Det sker via arbetet för en\r\nvuxen. Och det är att vi ska bekämpa diskriminering.\r\nPå alltför många ställen i vårt svenska samhälle finns\r\ndiskriminering av invandrare.\r\nBra förslag är framlagda av Miljöpartiet. Vi\r\nkommer att ta vara på dem och på andra förslag och\r\nkomma tillbaka till riksdagen med propositioner i\r\ndessa ärenden under hösten. Vi kommer också att\r\nskärpa insatserna när det gäller våra ansträngningar\r\natt bereda jobb åt invandrare.\r\nDen tredje frågan är naturligtvis sjukskrivningar-\r\nna. Där har vi den bestämda uppfattningen att vi inte\r\nlöser sjukskrivningsproblemet genom att göra de\r\nsjuka fattiga. De sjuka ska naturligtvis bli friska inte\r\nfattiga.\r\nVi avvisar vägen att gå via försämringar i social-\r\nförsäkringarna. Visst finns det problem också med att\r\ndessa överutnyttjas. Ja. Men det är inte den huvud-\r\nsakliga förklaringen. Börjar vi med den ansatsen\r\nmissar vi det som kanske är vår tids stora problem,\r\nnämligen att vi har stress, vi har jäkt, vi har brist på\r\ninflytande, vi har ett främlingskap som sprider sig på\r\nmånga arbetsplatser och skapar grogrund för häl-\r\nsoproblem. Där kan vi göra någonting.\r\nDen offentliga sektorn ska gå först.\r\nVi har stora problem inom vård och omsorg. Låt oss\r\npå det sätt som Peter Eriksson antyder utnyttja kapa-\r\ncitet och kunskap exempelvis i landstingen genom att\r\nstaten på något sätt växlar resurser med dem så att de\r\nkan gå först och visa hur man kan pressa tillbaka\r\nsjukskrivningar genom att göra vården till mönsterar-\r\nbetsgivare.\r\nDet finns oerhört många som här kan bidra med\r\ngoda förslag. Jag tackar för Leijonborgs utsträckta\r\nhand med ett erbjudande om en inspirerande opposi-\r\ntion. Jag ser också på detta område fram emot goda\r\nförslag där åtminstone vi, Folkpartiet och den allians\r\nsom tar ansvar för majoriteten, är överens om upp-\r\nfattningen att det inte är i socialförsäkringssystemen\r\nproblemen ligger.\r\nDen ekonomiska utvecklingen är osäker. Jag vet\r\ninte och ingen vet med bestämdhet vad som händer\r\nexempelvis i Irak. Skulle ett krig bryta ut får det väl-\r\ndiga konsekvenser för människorna på plats, för nä-\r\nrområdet Mellanöstern, men också för världsekono-\r\nmin. Vi vet inte vad som händer. Jag känner mig vad\r\ngäller ekonomiska utsikter osäker. Även om vi nu kan\r\nse att vi har marginaler i vår ekonomi, vi har buffer-\r\ntar, som numer är ett populärt ord, känner jag mig\r\nosäker.\r\nOm det trots allt är någonting som får mig att vara\r\noptimist i dessa dagar är det utvecklingen inom Euro-\r\npeiska unionen. Det är tre saker som får mig att sär-\r\nskilt känna stimulans.\r\nFörst är det den pågående diskussionen om EU:s\r\nframtid. Där är det viktigt för oss att säga att den\r\ngrundläggande legitimiteten i EU finns i den ryggrad\r\nsom går från Europeiska rådet via medlemsländernas\r\nregeringar till de nationella parlamenten. Rådets ar-\r\nbete måste präglas av en större öppenhet, och de\r\nnationella parlamentens roll behöver stärkas. Europa-\r\nparlamentets uppgift som demokratiskt forum är\r\nviktigt men har sina naturliga begränsningar. Jag ser\r\ninga demokratiska skäl att till exempel ändra på det\r\nsätt på vilket kommissionens ordförande utses.\r\nDet andra som jag tycker är viktigt som utgångs-\r\npunkt för konventets arbete är att kommissionens roll\r\när central i det europeiska integrationsbygget. En\r\nopartisk och effektiv kommission bör vara garanten\r\nför den inre marknaden. Det finns några politikområ-\r\nden där utvecklingen troligen skulle bli mycket bättre\r\nom vi fattade fler beslut på europeisk nivå. Miljöfrå-\r\ngor är ett sådant exempel. Asyl och migration är ett\r\nannat exempel. Men detta förutsätter att vi har en\r\nkommission som konsekvent och mer öppet förvaltar\r\ndet ansvar som medlemsländerna kan vilja ge den.\r\nEn tredje principiell utgångspunkt för konventet\r\när att EU behöver en tydligare profil i utrikes- och\r\nsäkerhetspolitiken. Javier Solana gör ett utmärkt\r\narbete i nära samråd med kommissionären Chris\r\nPatten, men vi behöver fundera på om det inte finns\r\nmöjligheter att stärka Europas röst i viktiga interna-\r\ntionella frågor. Det är bl.a. därför jag förordar en vald\r\nordförande i Europeiska rådet som skulle kunna spela\r\ndenna roll av Europas ansikte utåt. Det bör kunna ske\r\nutan att inkräkta på kommissionspresidentens befo-\r\ngenheter.\r\nMen vi behöver också andra mekanismer. En\r\npermanent plats för den europeiska unionen i FN:s\r\nsäkerhetsråd bör vara vår långsiktiga ambition. Om\r\nett halvår kommer konventet att lämna sina bidrag\r\noch en ny regeringskonferens ta vid. Jag hoppas att vi\r\nockså här i kammaren kommer att få tillfälle att mer\r\ningående diskutera frågorna.\r\nHerr talman! Om en dryg månad fattar man vid\r\ntoppmötet i Köpenhamn det historiska beslutet om\r\nEU:s utvidgning. Med den irländska folkomröstning-\r\nen om Nicefördraget revs det sista hindret. Drömmen\r\nom ett helt enat, fredligt och säkert Europa kan äntli-\r\ngen förverkligas. Vi lever i den region, Östersjöregi-\r\nonen, som kanske har allra mest att vinna på EU:s\r\nutvidgning. Utvidgningen erbjuder något så unikt\r\nsom en situation där alla är vinnare. Nya demokratier\r\nfår del av ett utvecklat demokratiskt och ekonomiskt\r\nsamarbete. Gamla demokratier får del av nya, kraftigt\r\nväxande marknader.\r\nSå ser bakgrunden ut när vi i Sverige nu går mot\r\nden tidpunkt då det svenska folket i folkomröstning\r\nska underställas frågan om införandet av euron i Sve-\r\nrige - de gemensamma europeiska pengarna. Jag vill\r\natt vi tar det steget. Sverige är nu moget för det. Vi\r\nhar ansvarstagande parter på arbetsmarknaden och en\r\nväl fungerande lönebildning. Vi har en konjunktursi-\r\ntuation som bättre låter sig fasas i euroområdets.\r\nJag ska inte gå igenom alla för- och nackdelar\r\nmed att införa euron, men låt mig nämna några vikti-\r\nga motiv för denna valuta.\r\nFör det första: För ett litet exportberoende land\r\nsom Sverige är det viktigt att ha tillgång till större och\r\nväl fungerande marknader där våra företag kan sälja\r\nsina varor och tjänster. Exportinkomsterna avgör till\r\nstor del hur stor välfärd vi kan kosta på oss. Med\r\ngemensam valuta får svenska företag bättre möjlig-\r\nheter att tävla med sina konkurrenter i andra länder.\r\nFör det andra: Den inre marknaden för också med\r\nsig en bättre konkurrens. Den leder till prisutjämning.\r\nSvenska priser ligger i dag 20 % högre än snittet i\r\neuroområdet. Med gemensam valuta kan priserna\r\npressas. Exempelvis spelar lägre matpriser stor roll\r\nför det flertal medborgare som lever enbart på sin lön\r\neller sin pension.\r\nFör det tredje: Sedan euron introducerades har\r\nränteskillnaderna mot euroområdet mer än fördubb-\r\nlats. Utan euron betalar vi högre räntor än vad vi\r\nannars hade behövt göra. Jag ser inga goda skäl för\r\nSverige att ligga med en så mycket högre ränta än\r\nomvärlden. Det tror jag att många hushåll med höga\r\nkostnader för exempelvis ett villalån håller med mig\r\nom. Valutasamarbetet är inte perfekt utan kan förbätt-\r\nras. Men EMU är det bästa skydd som Sverige i dag\r\nhar och kan få tillgång till mot växande globala\r\nmarknadskrafter. Ensam är inte stark! Det handlar för\r\nmig om ett litet lands trygghet i en internationaliserad\r\nekonomi och om en naturlig fortsättning på ett EU-\r\nsamarbete som blivit vardag i Sverige.\r\nDet finns fler argument. Det finns naturligtvis för-\r\noch nackdelar. Vi ska ta god tid att diskutera dessa\r\nfrågor. Det börjar med en partiledaröverläggning som\r\njag härmed bjuder in till den 29 november, för att vi\r\ndär ska kunna diskutera datum för folkomröstningen.\r\nJag strävar i den överläggningen efter att vi ska få en\r\nsamsyn om tidpunkt för folkomröstningen och att den\r\nfolkomröstningen ska ligga vid en sådan tidpunkt att\r\nvi har god tid för en folkbildningsambition innan vi\r\ngår till valurnorna.\r\nSammanfattningsvis, herr talman! Valet var klart:\r\nsolidaritet före stora skattesänkningar. Uppgifterna\r\nligger framför oss: invandrarnas situation, knarkets\r\nutbredning, sjukskrivningarna. Vi genomför detta i en\r\nmiljö av internationell utveckling som präglas av\r\nosäkerhet. Det är uppmuntrande med utvecklingen i\r\nden europeiska unionen med utvidgning och fördjup-\r\nning i form av eurosamarbete. I dessa processer vill\r\nregeringen spela en ledande  roll i samarbete med\r\ndenna kammare och i öppen dialog med svenska\r\nfolket.\r\n(Applåder)</pre><pre>Anf.  44  BO LUNDGREN (m) replik:\r\nHerr talman! Låt mig helt och fullt instämma med\r\nGöran Persson i hans beskrivning av eurons fördelar.\r\nJag kan dock inte riktigt förstå varför detta ska ha\r\ndröjt så länge. Om någonting har så stora fördelar för\r\ndet svenska folket, är det någonting som inte minst\r\nSocialdemokraterna och Göran Persson själv borde ha\r\ntagit initiativ till för flera år sedan.\r\nDet har dröjt. Under tiden har priserna varit högre\r\nän vad de skulle ha behövt vara. Under tiden har\r\nräntorna varit högre än vad de skulle ha behövt vara.\r\nPriset för splittringen och passiviteten hos Socialde-\r\nmokraterna är uppenbarligen högt.\r\nNär jag lyssnade på Göran Persson handlade det\r\nmycket om satsningar, det vill säga de traditionella\r\npolitiska satsningarna. Men det handlade inte om hur\r\nman ska förbättra förutsättningarna för de människor\r\nsom driver eller funderar på att starta företag runtom i\r\nSverige. Det är de människorna som både skapar jobb\r\noch ger förutsättningar för välståndet. Det fanns ing-\r\nenting som handlade om att vi måste se till att arbete\r\nlönar sig bättre än i dag.\r\nDet där är för mig skrämmande och farligt för de\r\nkommande åren. Låg mig citera vad SACO:s nuva-\r\nrande ordförande, tidigare statssekreteraren, Anna\r\nEkström skrev i sin kommentar till budgeten. Hon\r\ntalade om att kunna möta framtidsutmaningar, t.ex.\r\nbehovet av resurser till äldreomsorgen. Hon skrev\r\nföljande:\r\nI stället för att samla många olika beslut till en\r\nlösning, går budgeten åt rakt motsatt håll. Den tonar\r\nned problemet och föreslår åtgärder som går stick i\r\nstäv med vad som behövs - fler som jobbar och bättre\r\nproduktivitet.\r\nDetta är en allvarlig anklagelse. Varför, Göran\r\nPersson, var det ingenting i ditt anförande som hand-\r\nlade om bättre förutsättningar för företagande, ingen-\r\nting som handlade om att arbete måste löna sig bätt-\r\nre?</pre><pre>Anf.  45  Statsminister GÖRAN PERS-\r\nSON (s) replik:\r\nHerr talman! Vi är tillbaka i den eviga debatten\r\nmellan socialdemokrater och moderater.\r\nVi tror att hela vårt samhälle bidrar till tillväxt och\r\nutveckling. Vi tror att om människor känner trygghet\r\noch delaktighet får vi den vägen en stimulans till\r\ntillväxt. Därför menar vi att vi vill motverka ett sam-\r\nhälle som skärper motsättningarna, som ökar klyftor-\r\nna, skapar rädsla och osäkerhet. Rädsla och osäkerhet\r\nleder fram till bristande framtidstro och sänker troli-\r\ngen tillväxten.\r\nDet är de två modellerna som står mot varandra\r\noch som stod mot varandra i valrörelsen. När jag tittar\r\npå resultatet har jag en känsla av att vår samhällsmo-\r\ndell vann gillande av en ganska bred majoritet i det\r\nsvenska samhället.\r\nDet innebär inte att vi inte kan och ska diskutera\r\nskatteförändringar, regelförenklingar och så vidare.\r\nDet är självklart. Men vi ska också sätta in detta i ett\r\nansvarsfullt makroekonomiskt sammanhang, som\r\ninnebär att människor ska ha förmåga att efterfråga,\r\ninflationen ska hållas tillbaka, räntorna ska hållas\r\nned. Det är där min kritik har varit som hårdast mot\r\nModeraterna. Med er politik och ert upplägg hade vi\r\nåterigen skapat det statsfinansiella kaos som vi nu har\r\ntagit oss ur. Därmed skulle vi inte ha möjlighet till\r\ntillväxt.\r\nDet där har vi pratat om i valrörelsen. Jag frågade\r\nförut, och jag frågar igen: Var det därför att ni inte\r\nfick ut politiken som det gick som det gick, eller var\r\ndet därför att ni fick ut den? Det är det som det är\r\nintressant att höra Bo Lundgren lägga ut texten kring.\r\nSedan ska jag komma tillbaka till EMU-frågan  i\r\nmin nästa replik.</pre><pre>Anf.  46  BO LUNDGREN (m) replik:\r\nHerr talman! Statsministern är mer intresserad av\r\npolitik och taktik än av politik och innehåll. Det är\r\nspännande att se maktpartiet; vi ser Stockholms ar-\r\nbetarekommun och socialdemokraterna i Stockholm.\r\nDet är klart att makten kräver sitt pris. Men det där är\r\nmer internt socialdemokratiskt.\r\nFör Sverige och Sveriges befolkning är det natur-\r\nligtvis mycket mer allvarligt att vår statsminister,\r\neller åtminstone majoritetens statsminister, står här\r\noch säger att egentligen är företagandets villkor till-\r\nräckligt bra, egentligen är arbetets villkor tillräckligt\r\nbra, och ingenting behöver göras.\r\nEfter fyra års surfande på högkonjunkturen kom-\r\nmer de kommande fyra åren att vara besvärligare och\r\nse annorlunda ut. Det är här som ni, som Sacos ordfö-\r\nrande säger, går med politiken i motsatt riktning.\r\nDet bygger lite grann på den ideologiska missupp-\r\nfattningen, känslan av att kollektivet, politiken, kan\r\nstyra, när det är de enskilda människornas insatser\r\nsom betyder någonting. Därför kommer ni snett när\r\ndet gäller företagandet och när det gäller arbetet.\r\nOch därför, Göran Persson, kommer ni också snett\r\nnär det gäller narkotikamissbruket. Det behövs fler\r\npoliser. Det behövs också kamp mot vardagsbrotts-\r\nligheten, som ju ofta är någonting som den som är\r\nnarkotikaberoende ägnar sig åt. Vi ser nu att Rikspo-\r\nlisstyrelsen efter valet säger att det inte går med de\r\npoliser man talar om och åklagarna säger att de inte\r\nkan hantera vardagsbrottsligheten som regeringen\r\nvill.\r\nDet är en sak att hantera det som har hänt, men än\r\nviktigare är det som statsministern glömde att tala\r\nom: vikten av att våra barn blir sedda, vikten av att\r\nbarnen växer upp med trygga föräldrar, föräldrar som\r\nräcker till och som har möjlighet att ge barnen den\r\nkärlek och omtanke som gör att man i sig själv kan\r\nstå emot det narkotikamissbruk som är så förödande\r\nför både individen och samhället. Det är människan\r\nsom borde gå före politiken, Göran Persson.</pre><pre>Anf.  47  Statsminister GÖRAN PERSSON (s)\r\nreplik:\r\nHerr talman! Var det inte så, Bo Lundgren, att när\r\nni i valrörelsen talade om möjligheten att ha krogarna\r\nöppna dygnet runt föll allt det socialkonservativa\r\nansvarstagande som nog en gång i tiden var förknip-\r\npat med Moderaterna? Sedan kan man tala väldigt\r\nmycket och vackert om en lång rad andra saker. Men\r\nskickar man den typen av signaler saknar man trovär-\r\ndighet i bekämpandet av vardagsbrottsligheten, i\r\nkampen mot drogliberalismen och i upprättelsen av\r\ndem som har fastnat i missbruket.\r\nFörsök skapa en politik som hänger ihop, mode-\r\nrater, där ni gör upp med dessa drogliberala funda-\r\nmentalister som tycks bestämma vad ni ska tycka i de\r\nhär frågorna. Börjar ni med spriten blir det knarket\r\nsedan. Se upp med den utvecklingen.\r\nDet är intressant att Bo Lundgren uppehåller sig\r\nvid idén om maktparti. Ja, det är klart att vi politiker\r\neftersträvar makt - det vore dumt att påstå någonting\r\nannat. Vi vill ju förändra samhället.\r\nSocialdemokratin har i ett allmänt val lyckats få\r\nett förnyat förtroende. Jag skäms inte över detta. Jag\r\när stolt över detta, och jag är ödmjuk inför detta fak-\r\ntum.\r\nVad som händer med partier som förlorar ett all-\r\nmänt val, där makten så att säga försvinner bort i\r\nfjärran, finns det ett gott exempel på just nu i svensk\r\npolitik. Det vore kanske fel att vara mer tydlig än så.\r\nOm ni tittar på vad som händer och hur de personer\r\nhanteras som står bakom nederlaget får ni ett uttryck,\r\nett ansikte, för begreppet maktparti.\r\nI EMU-frågan har vi inte dröjt. Vi har prövat den.\r\nDet är ett stort steg. Jag deltar inte i ett större beslut\r\nför Sveriges del än EMU-beslutet. När vi tar det ste-\r\nget ska vi veta att det bär, att det inte brister när vi\r\nsätter ned foten. Det är försiktighetsprincipen som har\r\ngällt. Därför har den här debatten i praktiken pågått\r\nända sedan 1994. Nu tycker jag att det är dags att vi\r\ngår till folkomröstning och låter folk säga ja eller nej.\r\nSedan lever vi med det beslut som svenska folket\r\ntalar om att man vill ha. Vi ska följa folkomröstning-\r\nen. Det är helt naturligt.</pre><pre>Anf.  48  LARS LEIJONBORG (fp) replik:\r\nHerr talman! Jag hinner tyvärr bara ta upp en enda\r\naspekt, och det är regeringens uppseendeväckande\r\npassivitet när det gäller att komma åt de exploderande\r\nsjukskrivningarna.\r\nSjukfrånvaron är allra högst bland dem som ska\r\nvårda andra sjuka. Är då inte den bild som jag visade\r\nupp inspirerande? Den visar att det går att bedriva\r\nvårdverksamhet så att sjukfrånvaron halveras och går\r\natt skapa sådana arbetsmiljöer.\r\nÄr det inte dags att en gång för alla lägga ned\r\nkampanjen mot alternativen i vården? Kan vi inte få\r\nett sådant besked i dag, inte minst för sjukskrivning-\r\narnas skull?</pre><pre>Anf.  49  Statsminister GÖRAN PERSSON (s)\r\nreplik:\r\nHerr talman! Beskedet är tydligt. Vi är inte mot\r\nalternativ i vården. Vad vi är emot är när man säljer\r\nut akutsjukhusen till börsföretag. Vi tycker inte att\r\nbörsens handlag är av sådant slag att det är till den vi\r\nvill överlämna de tunga, stora akutsjukhusen. Jag tror\r\natt svenska folket instinktivt känner att detta är rätt.\r\nAlternativ för vårdcentraler, äldreomsorgsenheter\r\noch allt vad det kan kallas är självklart. Men håll\r\nemot vinstintresset. Släpp inte i väg sjukhusen till\r\nbörsen.\r\nTitta på non profit-företagen, alltså de stiftelser\r\noch andra ideella föreningar som driver både vård och\r\nomsorg och gör det utan vinstintresse med stor fram-\r\ngång. Det är attraktivt och intressant.\r\nLåt oss sedan inse att vi i vården, framför allt\r\nmånga gånger i landstingens verksamhet, har en ar-\r\nbetskraft som har arbetat väldigt länge och som suc-\r\ncessivt har åldrats i arbetet. Genomsnittsåldern där är\r\nhögre än på andra ställen. De flesta som arbetar i\r\nvården är i min och Lars Leijonborgs ålder. Där nå-\r\ngonstans ligger snittet, eller strax under. Det börjar ta\r\nemot när man är i 53-årsåldern - det vet både Lars\r\noch jag.\r\nOm vi vill behålla arbetskraften - och jag tycker\r\natt Lars ska vara kvar länge som oppositionspolitiker\r\n- måste vi se till att förbättra arbetsvillkoren så att\r\nman orkar. Det är där vi har brustit i den gemensam-\r\nma sektorn. Den är inte mönsterarbetsgivare.\r\nEtt medvetet val att styra resurser dit kommer att\r\nkosta pengar. Det ska vi göra under den kommande\r\nmandatperioden. Det kommer att innebära att andra\r\nsektorer får stå tillbaka. Men det är en nödvändig\r\nsatsning. Där menar jag att vi har vår huvudsakliga\r\ningång, vårt huvudsakliga angreppssätt.\r\nBlanda inte ihop kampen mot sjukskrivningarna\r\nmed den moderata idén om att föra akutsjukhusen till\r\nbörsen, därför att då är det två helt olika saker vi\r\ndiskuterar. Där borde Folkpartiet kunna hamna på rätt\r\nsida, tycker jag.</pre><pre>Anf.  50  LARS LEIJONBORG (fp) replik:\r\nHerr talman! Den här stigmatiseringen av privat\r\nägande i vården är gammalsocialistiskt tungomålsta-\r\nlande. Läs jordbruksministerns utomordentliga re-\r\nmissvar från Konkurrensverket. Där sågas allt sådant\r\nsnack jäms med fotknölarna.\r\nVi behöver alternativen i vården, inte minst för att\r\nfå fram bättre arbetsmiljöer för personalen.</pre><pre>Anf.  51  Statsminister GÖRAN PERSSON (s)\r\nreplik:\r\nHerr talman! Mina vänner! Var det så här det lät i\r\nvalrörelsen? Det här sågar vi med fotknölarna. Det\r\nfinns bara socialistiskt tungomålstalande. Detta är\r\npartiet som vågar säga det andra tänker.\r\n(Applåder)</pre><pre>Anf.  52  ALF SVENSSON (kd) replik:\r\nHerr talman! Jag tycker att det var utomordentligt\r\natt statsministern tog upp narkotikaproblemen. Jag\r\nskulle väldigt gärna se att det kommer en inbjudan till\r\npartiledarna för att vi gemensamt inte bara ska tala i\r\nfrågan utan ska kunna hitta ett aktivitetsprogram. Jag\r\ntror att statsministern bör fundera över det som en\r\nlika stor fråga som vilket datum EMU-\r\nfolkomröstningen ska äga rum.\r\nSedan kan jag inte låta bli att i sammanhanget sä-\r\nga att Göran Persson inte ska ta i för hårt mot det\r\nförslag som jag också ogillade som kom från Mode-\r\nraterna om att ha öppet på krogarna nätterna igenom.\r\nVar det inte så att en av Göran Perssons disciplar\r\nbjöd på gratis sprit någon natt för att få så många\r\nkryss som möjligt? Men jag ska för den sakens skull\r\ninte beskylla honom för att öppna alla dammluckor\r\nför narkotika, brottslighet och allt vad det nu var.\r\nSedan har jag en helt annan fråga, Göran Persson,\r\nsom inte har varit uppe, som jag hoppas att vi kan få\r\nett svar på. Om man läser brev och mejl som har\r\nkommit på sistone märker man att folk är förtvivlade\r\növer ett ärende som inte alls har avhandlats här. Det\r\nhandlar om fastighetsskatten. Nu är det en utredning,\r\nmen jag utgår från att Göran Persson, som har yttrat\r\nsig om så mycket annat här har någon aning om vad\r\nden här utredningen ska komma fram till. Det är ju\r\ningen fråga som är ny på dagordningen.\r\nJag känner mycket ärligt, Göran Persson, en djup\r\nnedstämdhet när äldre människor skriver och berättar\r\nom hur de i förtvivlan börjar kalkylera med att lämna\r\nsina hem. Det måste ni väl också göra. Vad är svaret\r\ntill dem som sitter framför sina TV-apparater i dag\r\noch undrar över just den frågan?</pre><pre>Anf.  53  Statsminister GÖRAN PERS-\r\nSON (s) replik:\r\nHerr talman! Omdömeslöshet i alkohol- och nar-\r\nkotikafrågan finns, men den behöver ju inte upphöjas\r\ntill partiledarartiklar. Det är då vi tar upp den här i\r\nkammaren.\r\nNär det gäller narkotikafrågan i övrigt ska jag föra\r\nvidare Alf Svenssons erbjudande till Morgan Johans-\r\nson som är vår socialtjänstminister. Vi har engagerat\r\nhonom just därför att vi upplever att vi har anledning\r\natt anstränga oss extra på det här området. Det är\r\nmånga gånger de mest utsatta i samhället som har\r\nkommit mycket i kläm under 90-talet. Dessutom\r\nbehöver en yrkesgrupp, socialarbetarna, som arbetar\r\noerhört hårt under besvärliga förhållanden, också ha\r\nett stöd från oss som är beslutsfattare.\r\nSedan gäller det fastighetsskatten. Jag får också\r\nmejl och brev, och jag märker att väldigt många av\r\ndem bygger på ett missförstånd, att man inte känner\r\ntill begränsningsregeln, som ju löser problemet för de\r\nallra flesta pensionärer i sammanhanget och för de\r\nallra flesta med låga inkomster. Sedan har vi dem\r\nsom sitter med fastigheter som ger höga förmögen-\r\nhetsvärden. Där tillämpas inte begränsningsregeln,\r\nmen den utredning som nu sitter ska också titta på om\r\ndet går att ta in detta under begränsningsregeln. Då\r\ntror jag att vi har löst de flesta av de problem som\r\nfinns.\r\nVi har från statens sida ingen anledning att ta in\r\nmer pengar på fastighetsskatten. Vi sitter ju i ett läge\r\ndå det i riksdagen tävlas om att sänka skatterna. Vi\r\nhåller emot därför att vi tror att vi behöver ha våra\r\nintäkter, men jag ser ingen anledning att ta in mer\r\nskatteintäkter på fastighetsskatten. Den konstruktion\r\nsom man hittar ska rimligen lösa det här problemet.\r\nDet handlar om att hitta ett system som i framtiden är\r\növerblickbart och begripligt. Jag tycker nämligen inte\r\natt vi ska leva med den här debatten särskilt länge till.\r\nDen är inte konstruktiv för svenskt samhällsliv.</pre><pre>Anf.  54  ALF SVENSSON (kd) replik:\r\nHerr talman! Jag tror inte heller att regeringen är\r\nintresserad av att ta in mer, men problemet är att en\r\ndel har hamnat i så attraktiva områden att de inte\r\nmäktar med det sammantagna uttaget av fastighets-\r\nskatt och förmögenhetsskatt. Det är ju, som Göran\r\nPersson klart antydde, inte alls entydigt med att om-\r\nrådet var så attraktivt när de en gång bosatte sig där.\r\nNu tog vi detta som ett löfte om att det ska åtgär-\r\ndas, så att folk kan ta sig ur den här kniptången. Öns-\r\nkemålet är naturligtvis att det ska ske så snabbt som\r\nmöjligt.</pre><pre>Anf.  55  GUDRUN SCHYMAN (v) replik:\r\nHerr talman! Jag vill tacka statsministern för in-\r\nbjudan till möte för att fatta beslut, hoppas jag, om\r\nhur folkomröstningen om EMU ska gå till. Det är\r\nefterlängtat att vi kommer till skott. Så som jag nu\r\nhörde statsministern resonera utgår jag från att vi\r\nkommer att fatta beslut om att ha en folkomröstning\r\nnågon gång under hösten år 2003. Enligt vår uppfatt-\r\nning bör det, som sagt, gå ett år, så att vi hinner med\r\nen ordentlig folkbildning. Då landar vi där någonstans\r\npå hösten.\r\nDet är viktigt hur den här folkomröstningen går\r\ntill, så att det blir lika villkor mellan ja- och nejsidan.\r\nVi vet ju att det vid den förra folkomröstningen var\r\nen väldigt stor övervikt när det gällde resurser, peng-\r\nar, för jasidan. Många av näringslivets organisationer\r\nstödde jasidan. Hela etablissemanget, så att säga,\r\nfanns på jasidan. Därför är det viktigt att reglerna för\r\nfolkomröstningen väldigt klart säger att de olika\r\nkampanjorganisationerna tydligt ska redovisa varifrån\r\nde får sina pengar och så vidare. Sådana saker får vi\r\ndiskutera när vi ses.\r\nJag fäste mig vid att statsministern sade att det är\r\nförsiktighetsprincipen som ska gälla, och det är den\r\nsom har varit vägledande när Socialdemokraterna har\r\ntagit beslut om att säga ja till EMU. Jag måste säga\r\natt jag tycker att det är lite konstigt, för det har ju\r\nkommit väldigt många varningar om vad detta kan\r\ninnebära. Också regeringens egen utredning i våras\r\nsade att det finns en betydande risk för att den ge-\r\nmensamma penningpolitiken inte ska passa Sverige,\r\natt det vid ett deltagande i valutaunionen kan bli svå-\r\nrare att föra en framgångsrik stabiliseringspolitik och\r\natt EMU-medlemskapet kommer att leda till stora\r\nsvängningar i produktion och sysselsättning.\r\nJust detta med sysselsättning är det många som\r\nhar varnat för. Fackföreningsrörelsens forskningsin-\r\nstitut talar om en arbetslöshet på 6 %, och om det blir\r\nstörre obalanser kan det bli ännu mer. Det är också\r\ndetta som har fått många att kräva olika kompensato-\r\nriska åtgärder med buffertar och annat. Det finns en\r\nhel lista som jag kan ta upp i nästa replik. Jag undrar:\r\nHur ser Göran Persson på detta? Vad har försiktig-\r\nhetsprincipen lett Socialdemokraterna till?</pre><pre>Anf.  56  Statsminister GÖRAN PERSSON (s)\r\nreplik:\r\nHerr talman! Det finns två helt avgörande faktorer\r\nför att vi ska känna att vi ska ta det här steget.\r\nDet första är lönebildningen. Vi har nu genomfört\r\ntvå lönerörelser i Sverige, en i lågkonjunktur, en i\r\nhögkonjunktur. Båda har landat på utfall som är för-\r\nenliga med en europeisk lönebildning. Vi måste det,\r\noavsett om vi är med i EMU eller inte. Går vi in i\r\nEMU och har en lönebildning som inte fungerar får vi\r\nbära av allting med hjälp av finanspolitiken. Står vi\r\nutanför EMU och har en lönebildning som inte funge-\r\nrar har vi både finanspolitik och penningpolitik att\r\nbära av det med, men i båda fallen tappar vi vår kon-\r\nkurrenskraft, och i båda fallen kommer arbetslösheten\r\natt stiga.\r\nMed de öppna ekonomier som vi har i Europa och\r\nmed den avreglering som skedde av svensk ekonomi\r\nredan på 80-talet har vi redan uppfyllt en lång rad av\r\nde krav som vilar på en ekonomi som är färdig för\r\nEMU. Vi har tagit besvären med detta, så att säga,\r\noch visat att vi kan leva med det. Nu ska vi ta hem\r\nfördelarna och se till att folk får någonting tillbaka.\r\nDet gäller inte bara dem som reser ute i Europa, utan\r\ndet handlar också om att vi kan börja pressa ned de\r\nsvenska priserna ytterligare.\r\nDet var lönebildningen.\r\nDet andra är att vi ska vara i takt med Europas\r\nkonjunktursvängningar, så att vi inte ligger i fel cy-\r\nkel, och vi ser ju att det är som vi alltid har trott. Vi\r\nföljer Tyskland väldigt nära, och den penningpolitik\r\nsom utformas i Europa bör rimligen utformas med\r\nhänsyn till den tyska ekonomin. Där känner jag inte\r\nnågon oro längre.\r\nNu är det kostnaderna för att stå utanför som det\r\nhandlar om. Hur stora kostnader ska man ta på sig?\r\nVilka uppoffringar ska man göra? Det är ju inte vi\r\nsom tycker att vi ska ta steget in som ska vara på den\r\nfrågan, utan det är de som vill vänta ytterligare och\r\nse.\r\nSedan gäller det ja- och nejkampanjer. Ja, det ska\r\nvara en rättvis redovisning och rättvisa resurser. Det\r\nlärde vi oss inte minst av intrycken från Irland. Nejsi-\r\ndan vid den irländska folkomröstningen hade ett\r\nmassivt internationellt stöd, ofta av mycket tvivelak-\r\ntigt slag. Jag hoppas att vi slipper det i den svenska\r\nfolkomröstningen.</pre><pre>Anf.  57  GUDRUN SCHYMAN (v):\r\nHerr talman! Det är intressant att följa med i dis-\r\nkussionen när det gäller vem det är som har bevisbör-\r\ndan för att göra vad. Jag menar nog att det är ni som\r\nvill att Sverige ska gå med som har bevisbördan för\r\natt visa att det händer någonting bättre om vi gör det.\r\nVi kan titta på vad det är som har hänt sedan\r\n1999. EMU har ju funnits under den tiden, även om\r\ndet inte har funnits så länge. Under den tiden kan vi\r\nse att Sverige genomgående har haft en bättre eko-\r\nnomisk utveckling i jämförelse med EMU-området.\r\nVi har haft högre tillväxt, lägre arbetslöshet, lägre\r\ninflation, större investeringar från utlandet och stabi-\r\nlare statsfinanser. Så är läget. Vad är det som gör att\r\nvi ska utsätta detta för de risker som finns, och som\r\nfår så många att tala om att vi måste kompensera det\r\nfaktum att vi inte längre har en riksbank som kan\r\nsätta räntan och att vi inte har verktygen i vår hand?\r\nMan talar om olika strukturråd, finanspolitiska\r\nexpertråd, konjunkturskatter, höjt överskottsmål,\r\nstatliga buffertfonder, partnerfyllda buffertfonder,\r\nflexibel arbetsmarknad, löneflexibilitet, varierande\r\narbetsgivaravgifter, variationer i mervärdesskatt och\r\nmycket annat. Detta finns att läsa i olika utredningar.\r\nDet här är som försäkringar. Om vi går in i detta\r\nså måste vi alltså försäkra oss! Ökat sparmål, säger\r\nman. Det är kanske upp till 3 % - 10-20 miljarder -\r\nsom ska låsas i en särskild buffert, i en kassakista, för\r\natt ha ifall det händer någonting. Varför detta, när det\r\nvisar sig att det går alldeles utmärkt att samarbeta\r\nklokt och förståndigt inom den europeiska unionen\r\nutan att vara med om detta? Det går utan att lämna\r\nifrån sig beslutandemakt över de verktyg som vi be-\r\nhöver när vi ska förverkliga våra politiska mål. Vi ska\r\nju bygga välfärden, Göran Persson, med skattefinan-\r\nsierade medel och vi ska ha en stark offentlig sektor.\r\nDet måste vi kunna bestämma över själva.</pre><pre>Anf.  58  Statsminister GÖRAN PERSSON (s)\r\nreplik:\r\nHerr talman! Vi ska bestämma själva. Det är mål-\r\nsättningen och inriktningen. Vi ska inte låna utom-\r\nlands, som vi gjorde förr. Vi ska bestämma själva.\r\nDet är svensk produktion som är basen för svensk\r\nvälfärd.\r\nGudrun frågar om detta. Vi har mycket riktigt haft\r\nen bättre utveckling i Sverige än EU-snittet. Det är\r\nbra att det sägs. I valrörelsen fanns det ett annat bud-\r\nskap - inte från Gudrun Schymans sida utan från\r\nandras - om att Sverige skulle halka efter. Det är inte\r\nsant. Sverige har haft en bättre utveckling. Men vi\r\nkanske skulle kunna ha haft en ännu bättre utveckling\r\nom vi tidigare hade utnyttjat förutsättningen att få en\r\nlägre ränta, att pressa priserna och att få ut mer för\r\nvåra löner och pensioner. Stödet för ett sådant reso-\r\nnemang kan vi hämta på andra sidan Bottenviken.\r\nFinnarna har haft en bättre utveckling än vi, och de är\r\nmed i EMU. Det skulle vi naturligtvis ha kunnat ha\r\nockså i Sverige - det är jag övertygad om.\r\nInget av det som Gudrun Schyman talar om i form\r\nav finanspolitiska åtgärder och instrument är sådant\r\nsom vi inte använder redan i dag. Det är ju detta som\r\nden ekonomiska politiken syftar till och använder sig\r\nav. Det är olika typer av skatter, reserveringar och\r\ngarderingar för att vi inte ska hamna i ett läge med\r\nstora underskott.\r\nGudrun Schyman talar om 10-20 miljarder kronor\r\ni buffertfonder. Vi har ju redan en buffertfond upp-\r\nbyggd! Jag har slitit för den och regeringen har slitit\r\nför den. Gudrun Schyman har varit måttligt entusias-\r\ntisk inför den, men det handlar faktiskt om de över-\r\nskott vi har i de offentliga finanserna. De är nu 2 %\r\nav BNP. Vi får falla ned till -3 %. Det är hela fem\r\nprocents marginal! Det är vår buffertfond. Den kan\r\nvara större, som STEMU-utredningen säger. Den kan\r\nvara 3 %, så att vi får sex procents buffertfond. 6 %\r\npå en BNP på drygt 2 000 miljarder - det blir upp-\r\nemot 150 miljarder kronor i buffertfond. Det tryggar\r\njobben och det tryggar välfärden i en lågkonjunktur.\r\nDet är ju det som vi har byggt upp! Det är det ni har\r\ngjort i den här kammaren under de senaste tio åren.\r\nNi har skaffat er den ekonomiska handlingsfrihet som\r\nbehövs för att ett litet, exportberoende land ska ta\r\nsteget att gå in i den gemensamma valutan och få\r\nfördelarna av prispress och lägre ränta.\r\nDärmed blir det större välfärd för dem som lever\r\npå lön och pension, och inte för dem som lever på att\r\nproducera till högre priser än vad som annars skulle\r\nvara nödvändigt. Det är så det ser ut. Därför tror jag\r\natt det här är rätt för Sverige.</pre><pre>Anf.  59  MAUD OLOFSSON (c) replik:\r\nHerr talman! Statsministern tar upp en del viktiga\r\nproblem och utmaningar inför framtiden - jag tror att\r\ndet var så han uttryckte det.\r\nJag noterar då att de regionala klyftorna i Sverige\r\ninte är något problem för statsministern. För mig\r\nhandlar det om att skapa ekonomisk tillväxt och ut-\r\nveckling i hela landet för att ge förutsättningar för en\r\nbra välfärd. Det är inte den offentliga sektorn som\r\ndriver tillväxt, utan det är en massa småföretag runt-\r\nom i landet. Då krävs det rätt förutsättningar.\r\nJag saknar förslag som innebär att företag och\r\nmänniskor kan bo och leva i hela landet genom bättre\r\nförutsättningar för vägnätet. Jag saknar förslag som\r\ninnebär att vi år 2002 kan få en bredbandsutbyggnad\r\nsom gäller hela landet. Vart tog löftena om bred-\r\nbandsutbyggnaden vägen? Är det klart för statsmi-\r\nnistern att Vietnam nu går in och satsar 80 miljarder\r\npå bredband? Vietnam klarar av att bygga ut modern\r\nteknik, men inte Sverige. Vi har bekymmer i tele-\r\nkomsektorn. Vi har bekymmer med kommunikatio-\r\nner. En bredbandsutbyggnad i hela Sverige skulle ge\r\ngoda förutsättningar.\r\nJag vill också se, och jag efterlyser, åtgärder för\r\natt förbättra villkoren för småföretagen. Det gäller\r\ninte minst de småföretag som Centerpartiet naturligt-\r\nvis slåss alldeles extra för, nämligen de inom jord-\r\nbruket. De är en förutsättning för landsbygdens över-\r\nlevnad, men också en förutsättning för att vi ska få\r\ngod, sund och säker mat. Jag vill ha åtgärder och jag\r\nvill ha förslag som minskar de regionala klyftorna.\r\nDet är nämligen inte bara bra för landsbygden, utan\r\ndet är bra för hela Sverige.</pre><pre>Anf.  60  Statsminister GÖRAN PERSSON (s)\r\nreplik:\r\nHerr talman! Vi är helt överens om vikten av en\r\naktiv regionalpolitik. Bra kommunikationer, väl\r\nspridda högskolor och starka kommunala ekonomier\r\nsom bygger på ett ordentligt utbildningssystem; så ser\r\npolitiken ut. Sedan får Maud Olofsson och Centern\r\nfundera på med vilket parti man kan genomföra en\r\nsådan politik. Det är det första.\r\nDet andra som jag vill säga är att jag är glad att\r\nMaud Olofsson i kammaren tar upp jordbrukets vill-\r\nkor, så att jag slipper vara den enda som talar om\r\njordbruket i den här församlingen. Det är viktigt, och\r\njordbruket är en enormt central del av svensk lands-\r\nbygdsutveckling. Det är också viktigt för landets\r\nekonomi.\r\nAvslutningsvis vill jag säga att jag blir lite förvå-\r\nnad över valrörelsens slutskede. Då fick vi som ni vet\r\nen broschyr till samtliga hushåll med de fyra borger-\r\nliga partiledarna glatt leende mot oss. Där kunde man\r\ninte hitta ordet regionalpolitik. Jag har aldrig varit\r\nmed om att Centern i slutet av en valrörelse har släppt\r\nden frågan såsom man gjorde nu.</pre><pre>Anf.  61  MAUD OLOFSSON (c) replik:\r\nHerr talman! I debattens hetta är det lätt att vara\r\nlite oförsiktig med sanningen. Göran Persson har läst\r\ndåligt, för detta finns med i broschyren.\r\nDet räcker inte med att tala om regional utveck-\r\nling och att tala om jordbrukets villkor. Det handlar\r\nockså om att lägga fram konkreta förslag. Ni har ju\r\nstått här nu i fyra, eller låt oss säga åtta, år och pratat\r\nom detta. Men fortfarande har inte Sveriges jordbru-\r\nkare samma villkor som övriga Europas jordbrukare.\r\nNi har stått här och pratat om bredbandsutbygg-\r\nnad i hela Sverige, men ni har inte lagt fram några\r\nförslag. 8 miljarder, sägs det, men det krävs någon-\r\nstans mellan 60 och 70 miljarder kronor för att klara\r\ndetta! En gång i tiden klarade vi att bygga ut telefon-\r\nnätet. Vi klarade att bygga järnvägsnätet, vi klarade\r\natt bygga elnätet och så vidare. År 2002 klarar inte vi\r\natt bygga den moderna infrastruktur som vi behöver.\r\nVi klarar inte av att sköta det vägnät som vi behöver\r\nför att människor ska kunna bo och leva i hela Sveri-\r\nge. Ansvaret är ditt, Göran Persson! Det räcker inte\r\nmed att stå här och prata.\r\nCenterpartiet har i sin budgetmotion lagt pengar\r\nbåde på att bygga ut bredbanden och på att rusta det\r\nfinmaskiga vägnätet. Vi har lagt pengar till de enskil-\r\nda vägarna, till att sänka arbetsgivaravgiften för små-\r\nföretagen och pengar till likvärdiga villkor för jord-\r\nbruket i hela Sverige jämfört med Europa. Ni har inte\r\nlagt de pengarna i ert budgetalternativ - det är san-\r\nningen! Då spelar det ingen roll om ni kallar proposi-\r\ntioner för \"livskraft i hela landet\" och att Göran Pers-\r\nson står här och säger att vi ska satsa på jordbruket\r\noch så vidare. Det hjälper inte! Det är bara de kon-\r\nkreta exemplen som är intressanta, och inte talet här i\r\ntalarstolen. Jag beklagar det.</pre><pre>Anf.  62  PETER ERIKSSON (mp):\r\nHerr talman! Jag tog miste på tiderna förra gång-\r\nen. Det är därför jag har lite för mycket tid kvar. Jag\r\nska inte hålla er kvar här alla dessa minuter.\r\nJag tänkte avslutningsvis kort ta upp EMU-frågan.\r\nDet stora problemet med EMU-frågan är att man\r\nlämnar ifrån sig räntan, valutakursen och mycket av\r\nden finanspolitik som gör det möjligt att bedriva en\r\nekonomisk politik för Sverige. Det blir en europeisk\r\nekonomisk politik. Det blir inte en ekonomisk politik\r\nsom är anpassad just till svenska förhållanden. Det\r\ngör att man måste ha stora farhågor inför framtiden.\r\nDet finns stora risker med det här projektet. Vi vet\r\ninte vart det kommer att leda. Det kanske går bra ett\r\nantal år i Sverige, med det kan också gå väldigt illa.\r\nDet kan leda till att andra länder får stora problem\r\neftersom det är den tyska räntan som leder detta,\r\nprecis som statsministern sade. Så kommer det att\r\nvara även i den övriga ekonomiska politiken i stor\r\nutsträckning.\r\nI det läget vet vi att några länder kommer att fara\r\nilla. Några kommer att drabbas av hög arbetslöshet.\r\nVad händer då i förlängningen när vi inte längre har\r\nmöjligheter att hantera detta? I dag finns det inte en\r\ncentralmakt i Bryssel som kan hantera en sådan situ-\r\nation. Då kommer kraven på att göra EU till en star-\r\nkare ekonomisk statsmakt och på att lägga över skat-\r\ntemöjligheter till Bryssel och EU. Då har vi lämnat\r\nifrån oss ännu mer av den ekonomiska demokratin\r\noch de möjligheter att styra Sverige som vi fortfaran-\r\nde har kvar. Diskussioner bör föras det närmaste året\r\nom var vi ska lägga makten. Ska den finnas kvar här i\r\nSverige? Eller ska vi överlämna den till andra länder\r\noch till Brysseladministrationen?</pre><pre>Partiledardebatten var härmed avslutad.\r\nAjournering</pre><pre>Kammaren beslutade kl. 12.22 på förslag av förste\r\nvice talmannen att ajournera förhandlingarna till\r\nkl. 14.00 då den allmänpolitiska debatten skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>2 §  Anmälan om uppteckningar vid EU-\r\nnämndens sammanträden</pre><pre>Andre vice talmannen anmälde att uppteckningar\r\nfrån EU-nämndens sammanträde fredagen den\r\n11 oktober  inkommit.</pre><pre>3 §  Anmälan om inkommen faktapromemoria\r\nom förslag från Europeiska kommissionen</pre><pre>Andre vice talmannen anmälde att följande fak-\r\ntapromemoria om förslag från Europeiska kommis-\r\nsionen inkommit och överlämnats till utskott:\r\n2002/03:FPM19 Lägesrapport för GALILEO-\r\nprogrammet KOM(2002)518 till trafikutskottet</pre><pre>4 §  Hänvisning av ärenden till utskott</pre><pre>Föredrogs och hänvisades\r\nProposition\r\n2002/03:16 till skatteutskottet</pre><pre>Motioner\r\n2002/03:Sf1 och Sf2 till socialförsäkringsutskottet\r\n2002/03:Ub1-Ub3 till utbildningsutskottet</pre><pre>5 §  Allmänpolitisk debatt\r\nHälso- och sjukvård, socialfrågor och ohälsa</pre><pre>Anf.  63  CRISTINA HUSMARK PEHRSSON (m):\r\nFru talman! Jag vågar påstå att regeringen diskri-\r\nminerar äldre eftersom de åsidosätter äldres möjlighet\r\natt välja vårdgivare. Friska, unga och raska kan näm-\r\nligen bo var som helst och besöka tandläkare, sjuk-\r\ngymnaster och läkare snart sagt varsomhelst. Finns\r\ndet några landsting som försöker försvåra eller för-\r\nhindra det kanske man kan flytta. Det finns exempel\r\npå det. Annars kan man så klart betala vården och\r\nomsorgen ur egen ficka eller köpa en privat hälsoför-\r\nsäkring. Det vet vi att det är många som anser sig\r\ntvingade att göra. Det finns många gräddfiler för\r\nunga, raska och rika i detta socialdemokratiska Sveri-\r\nge.\r\nMen vad finns det för möjligheter att göra sin röst\r\nhörd om man är äldre, sjuk och har låg pension? Det\r\nfinns nästan inga. Därför vågar jag påstå att regering-\r\nen och vänsterpartierna som finns i den här kamma-\r\nren, och som åtskilliga gånger har röstat emot valfri-\r\nhet för äldre, diskriminerar.\r\nVad har jag då, fru talman, för bevis för det jag\r\nsäger? Jo ,i min hand har jag Socialstyrelsens utvär-\r\ndering av den lag som skulle ge äldre rätt att flytta,\r\n§ 6h i socialtjänstlagen. Man har där tittat på de tu-\r\nsentals ansökningarna om att få flytta. Det handlar\r\nom äldre som vill byta vårdgivare här i landet men\r\nsom inte får, inte har fått och inte kan.\r\nI Socialstyrelsens utvärdering har man tittat på\r\nalla de ansökningar som kom in år 2000. Man kon-\r\nstaterar att det är hundratals som har fått avslag på\r\nsina önskemål och inte fått dem uppfyllda. Anled-\r\nningarna är många, men bara det att någon ska bedö-\r\nma mig och min längtan att byta vårdgivare är klart\r\ndiskriminerande, ännu mer när man sedan avslår\r\ndenna ansökan. Bedömningen hänger också samman\r\nmed enskilda kommuners ekonomi. Jag ber att få läsa\r\nur den här utvärderingen. Där står det: \"Vissa kom-\r\nmuner har infört som en rutin att besöka samtliga\r\nsökanden i deras hemkommuner oberoende av var de\r\nbor i Sverige. För en kommun som erhållit ett stort\r\nantal ansökningar kan detta medföra stora kostnader.\r\nÅ andra sidan kan dessa kostnader vägas upp om\r\nhembesöket innebär att den sökande tar tillbaka sin\r\nansökan om särskilt boende.\"\r\nFru talman! Det är inhumant, det är orättvist och\r\ndet är inte jämlikt att på detta sätt hindra äldre som\r\nvill flytta. Låt mig, herr socialminister, för att visa på\r\ndagens inlåsta system när det gäller valfrihet för äld-\r\nre, göra en jämförelse. Jag har i dag en tandläkare i en\r\nannan kommun. Jag undrar om socialminister Lars\r\nEngqvist tycker att det vore bättre att någon i min\r\nkommun såg mig i munnen för att se efter mina be-\r\nhov och sedan i stället hänvisade mig till en kommu-\r\nnalt anställd tandläkare för att där ge mig en ledig tid\r\n- om det blir någon tid över huvud taget. Och själv\r\nförväntas jag bara vara tacksam.\r\nDet är så äldreomsorgen och valfriheten för äldre\r\nfungerar i dag. Som äldre är jag satt under förmynda-\r\nre. Jag är satt under kommunpolitikernas och bi-\r\nståndshandläggarnas hand och de lagar som vi stiftar\r\nhär i riksdagen. Äldre har kommunarrest. Visst har\r\näldre rätt att byta enligt den här lagen. Men den fun-\r\ngerar inte. Vad ska vi då göra för att lagen ska funge-\r\nra, för att äldre ska kunna få flytta närmare barn och\r\nbarnbarn eller till ett annat boende? Socialstyrelsen\r\nger lösningen på problemet, och det är också ett för-\r\nslag som vi moderater länge har haft.\r\nFru talman! Köerna uppkommer i en kommun\r\ndärför att pengarna inte följer med den äldres behov\r\noch det val den äldre har gjort. Det är alltså en anled-\r\nning till avslagen: att inte pengarna följer med. Sär-\r\nskilt märkligt är detta då Socialstyrelsen samtidigt\r\nskriver att det här är ett nollsummespel sett ur natio-\r\nnell synpunkt. Antalet som flyttar in i en kommun\r\noch antalet som vill flytta ut ur en kommun är det-\r\nsamma. Det handlar alltså inte om något ekonomiskt\r\nrisktagande att låta äldre få flytta över kommungrän-\r\nserna. Det handlar snarare om makt och ovilja från de\r\nstyrande.\r\nFru talman! Jag vill också ge ett exempel på hur\r\ndet kan se ut. Av en slump tittade jag efter i Social-\r\nstyrelsens rapport beträffande kommunen Strängnäs.\r\nÅr 2000 har 17 äldre velat flytta till Strängnäs. Från\r\nSträngnäs ville sex flytta. Antalet som ville komma\r\ntill Strängnäs var alltså netto nio personer. Låt oss\r\ntänka oss att de här vill ha en plats i ett särskilt boen-\r\nde för 400 000 kr. Nio gånger 400 000 kronor - bäva\r\nmånde Strängnäs!\r\nNu var det bara fem som kom, och jag kan förstås\r\nundra vart de övriga tolv tog vägen. Nu blev det bara\r\n2 miljoner kronor extra för Strängnäs, och det var nog\r\nSträngnäs kommun tacksamma för. Så kan det gå till\r\nnär inte pengarna följer den enskilda. Låt oss då be-\r\ntänka att de personer som flyttade in i Strängnäs fak-\r\ntiskt flyttade från en annan kommun som nu slipper\r\nkostnaden. Samtidigt handlar det om 23 ansökningar\r\nsom skulle bedömas, och vad kostar inte bara det?\r\nFru talman! Slutligen vill jag säga att det är dags\r\natt erkänna äldre och deras rättigheter. Det är dags att\r\ninföra valfrihet och mångfald också för äldre i hela\r\nlandet och ett ekonomiskt styrsystem som gör detta\r\nmöjligt.</pre><pre>Anf.  64  CECILIA WIKSTRÖM (fp):\r\nFru talman! Den som har gjort en resa har alltid\r\nnågot att berätta. Kommer ni ihåg det ordspråket, som\r\ngrundar sig på Tysklands 1700-tal men som Posten\r\nanvände för några år sedan i sin reklam? Förra veck-\r\nan gjorde vi, en grupp parlamentariker härifrån riks-\r\ndagen, en från varje parti, en resa som ledde oss både\r\ntill paradiset och till helvetet. Vi reste till Tanzania\r\nför att tillsammans med en grupp tanzaniska parla-\r\nmentariker och RFSU arbeta med frågor som rör\r\nsexuell och reproduktiv hälsa. Vi arbetade framför\r\nallt med frågan om hiv och aids och unga människors\r\nmöjligheter att skydda sig mot denna förtärande,\r\nfasansfulla sjukdom.\r\nParadiset omgav oss hela tiden i form av naturen,\r\nvärmen, den mänskliga värmen och mötena med\r\nvarandra. Men det finns inget paradis utan en orm. I\r\ndetta fall, i Tanzania, är det utan tvekan hiv- och\r\naidsproblematiken. Mer än två miljoner människor är\r\nsmittade eller sjuka i denna sjukdom.\r\nNär vi i dag här i kammaren talar om hälso- och\r\nsjukvård blir det lätt en fråga som bara rör oss här\r\nhemma. Därför tycker jag att det känns viktigt att vi\r\nbreddar frågan och lyfter fram hälsa också ur ett glo-\r\nbalt perspektiv.\r\nHiv/aids är ett problem och en angelägenhet som\r\nrör alla, också oss här hemma i Sverige. Sidas nya\r\npolicydokument, som presenterades för ett par veckor\r\nsedan, borde ännu mer ha lyft fram frågorna kring\r\nhiv/aids, och vi borde alla i vår kamp mot fattigdo-\r\nmen fokusera detta område. Hiv/aids och fattigdom\r\nhör nära ihop. Jag vill gärna höra om socialministern\r\ndelar min uppfattning att Sverige bör ta ett ökat an-\r\nsvar i biståndsverksamheten också på detta område.\r\nMen låt oss nu gå från Tanzania tillbaka hem till\r\nSverige.\r\nVi har i dag från denna talarstol hört hur sjuk-\r\nskrivningarna ökar månad för månad och spränger\r\nvarje budgetram. I Uppsala län, som jag represente-\r\nrar, har sjukskrivningarna ökat med 88 % på tre år.\r\nKostnaderna för de långtidssjukskrivna i Uppsala län\r\nhar ökat lavinartat. Något måste göras, och det ome-\r\ndelbart. Sjukdom och långa sjukskrivningar måste\r\nförebyggas, och människor ska kunna garanteras\r\nhjälp i ett land som Sverige.\r\nFolkpartiet vill införa en rehabiliteringsgaranti.\r\nDet gick vi till val på. Vi lyfte fram det gång på gång.\r\nDenna rehabiliteringsgaranti innebär att den männi-\r\nska som är sjukskriven inom två månader ska få hjälp\r\natt konsultera ännu en läkare, och tillsammans bedö-\r\nmer man behovet av rehabilitering eller vård. Som det\r\nser ut i dag rinner 84 miljarder om året ut ur statskas-\r\nsan till sjukpenning, sjukbidrag och förtidspensioner.\r\nKostnaderna för enbart sjukskrivningar ökar varje dag\r\nmed omkring 25 miljoner kronor.\r\nFler och fler människor i Sverige mår dåligt. Det\r\nvet jag också som präst. Mitt i välfärden växer ång-\r\nesten för att inte hinna, att inte räcka till och att inte\r\nleva upp till egna och andras förväntningar. Det äts\r\nfler tabletter mot magsmärtor, diffus värk, huvudvärk\r\noch sömnlöshet. Köerna till psykoterapi har aldrig\r\nvarit så långa som nu. Det är de stressrelaterade sjuk-\r\ndomarna som ökar, med mycket långa sjukskrivning-\r\nar som följd - sjukskrivningar som ofta inte leder till\r\nvare sig behandling eller annan terapi. Och vårdköer-\r\nna växer, delvis på grund av att de som ska vårda,\r\nalltså landstingens sjukvårdspersonal, är sjuka i större\r\nomfattning än personal hos vårdgivare i privat regi.\r\nDenna utveckling har varit synlig länge. Redan\r\n1999 skrev Riksförsäkringsverkets chef att det finns\r\nall anledning till oro. Enligt min och Folkpartiets\r\nmening behöver ett handlingsprogram mot ohälsan\r\nomfatta en rad olika politikområden. Det beror inte\r\nminst på att de psykosociala diagnosernas ökning\r\nförklaras av missförhållanden i arbetslivet. Grunden\r\nfinns i en känsla av vanmakt hos den enskilde. Det\r\nhandlar om ekonomiska förbättringar för barnfamil-\r\njerna. Det handlar om en ny arbetstidsreform, om\r\nmöjlighet till bättre och billigare hemtjänster och om\r\nen aktivare företagshälsovård. Det handlar också om\r\nen aktivare kulturpolitik, för kultur befrämjar hälsa på\r\ndjupet - hälsa och livsmening.\r\nFolkpartiet vill verka för färre långtidssjukskriv-\r\nningar, och det omfattar åtgärder av skilda slag. Det\r\när ett uttryck för vår bestämda vilja att förkorta\r\nmånga människors långa lidande och minska statens\r\nskenande utgifter.\r\nTack, fru talman. Det var skönt att få avleverera\r\nett jungfrutal.\r\n(Applåder)</pre><pre>Anf.  65  CHATRINE PÅLSSON (kd):\r\nFru talman! Ärade socialutskottskollega! Det är\r\ntrevligt att se Kerstin Heinemann som talman.\r\nI min profession inom sjukvården har jag under\r\nhela mitt liv mött väldigt många människor som på en\r\nminut eller kanske ännu kortare tid har drabbats av\r\nsjukdom, olycka eller sorg som faktiskt har förändrat\r\nhela livsperspektivet. Det är ofta det som är utgångs-\r\npunkten för mig när jag i debatterna talar om vikten\r\nav en god vård och omsorg för alla efter behov.\r\nI dag har många klivit ur sina bäddar i hopp om\r\natt också i kväll få gå till sängs friska och utan några\r\nstörre livsproblem. Ändå vet vi att många människor\r\nvarje dag drabbas av slag som inte kan gottgöras med\r\nekonomiska resurser. Enskilda människor drabbas\r\nplötsligt av något oväntat, och så blir människorna i\r\nen hel familj, ofta vänkrets och släkt, också drabbade\r\noch bestörta.\r\nI valtider är vi vana vid att det presenteras många\r\nopinionsmätningar där man undersöker människors\r\nviktigaste frågor. I varenda opinionsundersökning\r\nåterkommer hälsa, vård och omsorg på första eller\r\nandra plats också hos unga och friska. Det är inte\r\nkonstigt att det är så, för vår hälsa och vårt liv är\r\nvärda så mycket. Om vi inte har vårt liv eller om vi\r\nblir allvarligt sjuka kan vi inte heller njuta av den\r\nmateriella välfärden. Ändå vet vi, så ock i den här\r\nkammaren, att de materiella frågorna oftast får det\r\nallra största utrymmet i debatten.\r\nJag har många gånger från den här talarstolen\r\nställt frågan: Hur kan vi acceptera att det är årslånga\r\nköer när våra kroppar behöver repareras, medan vi\r\naldrig accepterar det när det är någon materiell pryl\r\nsom ska repareras - det kan gälla datorn, bilen eller\r\nTV-apparaten? Ändå är det så.\r\nDetta, fru talman, är ett tecken på att något har\r\ngått snett. Därför presenterade de borgerliga partierna\r\nett förslag till vårdgaranti några månader före valet.\r\nVi ville ge människor ett instrument för att de ska\r\ngaranteras god vård. Sent omsider hakade också So-\r\ncialdemokraterna på förslaget om en vårdgaranti, och\r\ndet är naturligtvis bra.\r\nJag vill också påminna om att vi i vårt land alltid\r\nhar haft en modell med solidariskt finansierad sjuk-\r\nvård, det vill säga att vi betalar efter bärkraft. Så\r\ntycker vi att det ska vara också nu. Men vi måste\r\nförändra situationen därför att många inte får god\r\nvård i tid.\r\nVi behöver först och främst se till att det blir en\r\nökad tillväxt även i Sverige. Varför ska vi vara det\r\nfattigaste landet i Norden om man ser till tillväxten?\r\nVarför har vi planerat in att vårdpersonal av alla ka-\r\ntegorier under största delen av dagen ska syssla med\r\nadministration i stället för det de är utbildade för? Det\r\nvill vi ändra på.\r\nVi måste förstå att vi behöver en mångfald även\r\ninom vårdområdet, som kan öka kvaliteten och ge\r\nmöjligheter för alternativa driftsformer. Det vill vi\r\nskapa förutsättningar för. Vi måste ta bort de flask-\r\nhalsar som finns i vården och som gör att människor\r\ninte får tillgång till vård när de faktiskt behöver den.\r\nEn av de flaskhalsarna är bristen på vårdplatser.\r\nAntalet vårdplatser har under de gångna åtta soci-\r\naldemokratiska regeringsåren faktiskt minskat med\r\n30 %. Det gör att till och med många planerade ope-\r\nrationer får ställas in, och patienten får åka hem med\r\noförrättat ärende därför att det har kommit in för\r\nmånga akut sjuka.\r\nVi måste se till att satsa på vårdpersonalen. Jag\r\nkan inte nog stryka under detta. Därför, kära vänner,\r\nhjälper det inte om vi skapar extra miljarder till vår-\r\nden om vi inte har utbildade människor som kan\r\nleverera den till sjuka människor.\r\nI dag fick jag en rapport om att antalet sjuksköter-\r\nskeplatser på Kalmar högskola inte kunde utökas som\r\nman hade tänkt på grund av bristande ekonomiska\r\nresurser. Vi måste både långsiktigt och kortsiktigt se\r\ntill att vi garanterar att det finns god vårdpersonal så\r\natt alla människor kan få vård i rätt tid.</pre><pre>Anf.  66  BÖRJE VESTLUND (s) replik:\r\nFru talman! Det som jag skulle vilja fråga om är\r\nlite specifikt. När man talar om vårdfrågor är det\r\nväldigt lätt att alltid nämna operationsköer och det\r\ngissel som det säkert innebär att stå där. Men min\r\nspecifika fråga i detta avseende är: Vad tänker man\r\ngöra åt sådana sjukdomar som kanske kräver mycket\r\nlång tid av vård men som kanske kräver specialinrik-\r\ntad vård några få gånger om året? Jag tänker till ex-\r\nempel på epileptiker och epilepsisjuka där vården,\r\ninte minst i de landsting som Kristdemokraterna har\r\nvarit med och tagit ansvar för, kraftigt har försämrats\r\nunder föregående mandatperiod. Jag tänker till exem-\r\npel på att man inte får träffa en neurolog en gång om\r\nåret. Man får inte en neuropsykologisk undersökning\r\nnär man har fått en begynnande sjukdom. Jag tänker\r\nockså på att man inte får möjlighet att rehabilitera sig\r\nför att faktiskt komma tillbaka till arbete utan i stället\r\nkanske får en livslång förtidspension. Vad har Krist-\r\ndemokraterna i det avseendet för vackra tankar mer\r\nän möjligen de vackra ord som Chatrine Pålsson\r\nframför i detta anförande?</pre><pre>Anf.  67  CHATRINE PÅLSSON (kd) re-\r\nplik:\r\nFru talman! Jag vill faktiskt tacka för denna fråga.\r\nDet ger mig möjlighet att stryka under att vi i det\r\ndokument som de borgerliga partierna har tagit fram\r\ninte specifikt nämner operationer, utan detta gäller\r\nalla behandlingar. Dessutom ska det prioriteringsbe-\r\nslut som riksdagen fattade för fem år sedan i full\r\nenighet gälla, det vill säga att kroniskt sjuka finns i\r\nprioriteringsgrupp ett. Vi måste se till att detta verk-\r\nställs och används ute i landstingen.\r\nNär det gäller neurologerna kan jag som talesman\r\nför frågorna säga att jag några månader före valet\r\nskickade ut ett meddelande om att det ska finnas\r\nminst en neurolog på varje sjukhus därför att jag\r\ntycker att det är en bristvara. Vi har också arbetat för\r\natt få en långtidsplan för behovet av specialister.\r\nJag håller därför med Börje Vestlund om att vi\r\nverkligen behöver satsa på dessa specifika grupper,\r\noch oftast epileptiker som inte har möjlighet att vara\r\nså högljudda när de talar för sig.</pre><pre>Anf.  68  BÖRJE VESTLUND (s) replik:\r\nFru talman! Det är fortfarande så att väldigt\r\nmånga personer med epilepsi inte får denna vård. Jag\r\när nyfiken på vad man mer konkret tänker göra. Det\r\nfinns fortfarande ett antal landsting som har ett styre\r\ndär Kristdemokraterna medverkar. Vad kommer man\r\nkonkret från Kristdemokraternas riksdagsgrupp att\r\ngöra? Det vore intressant att veta.</pre><pre>Anf.  69  CHATRINE PÅLSSON (kd) re-\r\nplik:\r\nFru talman! Såvitt jag vet är det enda landsting\r\nsom i går fick borgerlig majoritet och en landstings-\r\nstyrelseordförande som är kristdemokrat, nämligen\r\nAnders Andersson.\r\nNär det gäller epilepsiteam har vi talat mycket om\r\ndet och uttalat oss för det i Kalmar län. Men frågan\r\nom epilepsiteam är ingen fråga för riksdagen, utan det\r\när respektive landsting som ska organisera vården.\r\nSjälv tror jag mycket på epilepsiteam. Jag tror att det\r\när ett alldeles utmärkt sätt att ge epileptiker stöd och\r\nvård och deras anhöriga stöd.\r\nKristdemokraterna har i sitt budgetalternativ an-\r\nslagit 3,5 miljarder kronor för de kommande två åren\r\nför att garantera att alla ska få en god vård. Och där\r\nunderstryker jag igen att vi till hundra procent vill\r\narbeta för prioriteringsbeslutet som fattades om att\r\nkroniskt sjuka ska finnas i grupp ett.</pre><pre>Anf.  70  ELINA LINNA (v):\r\nFru talman! Det är inte ovanligt att vi i olika\r\nsammanhang får frågan: Vad önskar du dig av fram-\r\ntiden? Och det är inte heller ovanligt att många av oss\r\nhar följande svar på frågan: att ha hälsan.\r\nHälsa är betydelsefullt för alla människor. Trots\r\ndet är folkhälsa på många sätt ett underskattat politi-\r\nkområde. Vi har en god generell folkhälsa i Sverige,\r\nmen hälsoklyftorna är stora och tenderar till och med\r\natt öka. Den stressrelaterade ohälsan och utbrändhe-\r\nten ökar och med den långtidssjukskrivningarna.\r\nVad beror då ökningen av stressrelaterad sjuklig-\r\nhet på, och hur kommer det sig att det är så många\r\nkvinnor, och för all del en del enstaka män också,\r\ninom vård och omsorg som drabbats hårt av den nya\r\nepidemin av sjukskrivningar? Det finns säkert flera\r\nförklaringar till detta, men en viktig orsak är försäm-\r\nringar i arbetsmiljön inom vård- och omsorgssektorn\r\nunder 90-talet. Nedrustningen av den offentliga sek-\r\ntorn och de höga kraven på personalen har bidragit\r\ntill långtidssjukskrivningarna. Det är ett känt faktum\r\natt besparingar och neddragningar av resurser i kom-\r\nbination med stress och oförändrat tungt arbete re-\r\nsulterar i ökad sjukfrånvaro. Vård- och omsorgssek-\r\ntorn behöver mer resurser. Den offentliga sektorn har\r\nkrympts alldeles för mycket. Om vi skulle satsa lika\r\nstor del av bruttonationalprodukten på vård, skola och\r\nomsorg som vi gjorde för 20 år sedan skulle dessa\r\nverksamheter ha 100 miljarder kronor mer att röra sig\r\nmed.\r\nFru talman! Ett av de allvarligaste problemen\r\ninom svensk hälso- och sjukvård är den växande\r\npersonalbristen. Överallt saknas det sjuksköterskor,\r\nläkare och undersköterskor. Alltfler landsting har\r\ntvingats att anlita bemanningsföretag och stafettläka-\r\nre. Detta har i sin tur lett till brister i kvalitet gente-\r\nmot patienten och försämrad ekonomi för landsting-\r\nen. I stället behöver landstingen hållbara lösningar för\r\natt lösa problemen med personalbristen.\r\nI Sverige finns det samtidigt ett stort antal läkare\r\noch sjuksköterskor som har en vårdutbildning men\r\nsom inte får arbeta inom sitt yrke för att de saknar\r\nsvensk legitimation. Att dessa människor har så svårt\r\natt erhålla svensk legitimation beror på att de länder\r\nsom de kommer från ligger utanför EU. Utöver ut-\r\nbildningen i det egna landet har de ofta en lång yrke-\r\nserfarenhet med sig. Det hjälper inte. Den enda vägen\r\natt erhålla en svensk legitimation verkar vara att först\r\ngå en svensk sjuksköterskeutbildning.\r\nVänsterpartiet har tidigare väckt frågan om det\r\norimliga att ha olika krav beroende på om vederbö-\r\nrande kommer från ett land inom eller utanför EU.\r\nFru talman! Det handlar inte om att sänka kraven\r\nför erhållandet av svensk legitimation eller att negli-\r\ngera olikheter i andra länders utbildningar. Men\r\nVänsterpartiet anser att Socialstyrelsens nuvarande\r\nregler är diskriminerande och att reglerna bör vara\r\njämlika vad gäller kraven på att få en svensk legiti-\r\nmation. Vi har inte råd att på detta sätt slösa med\r\nmänniskors kunnande och kompetens.\r\nFru talman! Vänsterpartiet anser att det behövs\r\nmer resurser för att hälso- och sjukvården ska kunna\r\nbehålla fortsatt hög kvalitet. Det handlar om tre vikti-\r\nga p:n - pengar, personal och prioriteringar. Vi måste\r\nha råd med vård som är till för alla. Allas rätt att vid\r\nbehov ha tillgång till en god hälso- och sjukvård är en\r\nav grundstenarna i den svenska välfärden. Priorite-\r\nringar inom hälso- och sjukvården ska ske efter be-\r\nhov, inte efter utbud och efterfrågan.\r\nFör oss i Vänsterpartiet går prioriteringar av de\r\nsvårast sjuka och tillförandet av mer resurser till vår-\r\nden före vårdgarantier. Vänsterpartiet vill bevara och\r\nutveckla den demokratiska och jämlika hälso- och\r\nsjukvården.</pre><pre>Anf.  71  CRISTINA HUSMARK PEHRSSON (m) replik:\r\nFru talman! Elina Linna pratar om en viktig del i\r\nvårt samhälle, nämligen personalen inom vård och\r\nomsorg. Hon nämnde tre p: personal, pengar och\r\nprioriteringar. När det gäller prioriteringar tror jag vi\r\när helt överens i denna kammare. Vi har antagit en\r\nlag som heter prioriteringsordningen. Den är vi helt\r\növerens om.\r\nNär det gäller personalen och sjukskrivningar kan\r\njag påminna om att Kommunal och Vårdförbundet\r\nhar gjort en analys av hur personalen mår inom alter-\r\nnativa verksamheter jämfört med den offentliga.\r\nPersonal, sjuksköterskor och undersköterskor med\r\nflera, som jobbar inom alternativa vård- och omsorgs-\r\nformer mår bättre, är friskare och tjänar mer. Vad tror\r\nElina Linna att vi kan dra för slutsatser av det?</pre><pre>Anf.  72  ELINA LINNA (v) replik:\r\nFru talman! De slutsatser som vi kan dra är att 90-\r\ntalets nedskärningar inom den offentliga vården har\r\ndrabbat de anställda hårt. Samma antal personer ska\r\nta hand om en åldrande befolkning. Det blir tyngre\r\nför personalen. Det finns förklaringar till att just per-\r\nsonalen inom den offentliga vården drabbas hårdare\r\nav sjukskrivningar. De har mer att göra.</pre><pre>Anf.  73  CRISTINA HUSMARK PEHRSSON (m) replik:\r\nFru talman! Vi kommer säkert att kunna diskutera\r\ndetta mycket tillsammans, bland annat i socialutskot-\r\ntet. Jag tycker att vi i detta läge, när det fattas perso-\r\nnal och vi har en utkörd personalgrupp, måste ta till\r\nvara alla lösningar. Vi får inte bortse från det faktum\r\nsom både Kommunal och Vårdförbundet har kommit\r\nfram till, nämligen att personalen mår bättre inom\r\nalternativa vårdformer. Vi får dra lärdom av det.\r\nElina Linna var också inne på personal som inte\r\narbetar inom vården, som har flytt därifrån. Jag tycker\r\nockså att det är väldigt viktigt att vi tar till oss det och\r\ndiskuterar det. Nästan 80 % av sistaårsstudenterna på\r\nläkarutbildningen vill inte arbeta inom vården. Det är\r\nkanske 20-30 % av sköterskorna som inte är verk-\r\nsamma efter fem år. Det är otroligt få av eleverna på\r\ngymnasiets vårdlinjer som går där för att arbeta inom\r\nvården.\r\nJag tycker också att det är väldigt viktigt att vi tar\r\ntill oss detta. Jag hoppas att Elina Linna vill se med\r\nöppna ögon och inte bara ser den offentliga sektorn\r\nsom allenarådande framöver utan lyssnar till vad\r\nKommunal och Vårdförbundet har att säga.</pre><pre>Anf.  74  ELINA LINNA (v) replik:\r\nFru talman! Jag håller med om att det är ett be-\r\nkymmer att personalen flyr från vården. Det är myck-\r\net bekymmersamt att ungdomar inte söker till vårdut-\r\nbildningar. Vi måste ändra attityderna. Jag låter som\r\nen papegoja när jag upprepar talet om 90-talets ned-\r\nskärningar, men det blev ju så att ungdomarna i slutet\r\nav 90-talet inte betraktade vårdyrkena som lönsamma\r\nframtidsyrken. Det får vi skörda i dag. Det är brist på\r\nungdomar på vårdutbildningarna.</pre><pre>Anf.  75  CHATRINE PÅLSSON (kd) re-\r\nplik:\r\nFru talman! Vi är överens om att det behövs\r\npengar till vården. Tycker Elina Linna att de pengar\r\nsom regeringen avsätter med stöd av Miljöpartiet och\r\nVänsterpartiet är tillräckliga för god vård?\r\nMin andra fråga handlar om vad vårdgarantin\r\nskulle kunna föra med sig för nackdelar om den är\r\nbaserad på prioriteringar. Jag har inte riktigt förstått\r\nresonemanget. Om det finns en kroniskt sjuk männi-\r\nska med reumatisk värk som behöver göra en opera-\r\ntion är det då till nackdel för vederbörande om man\r\ngaranterar en operation inom tre månader? Det är\r\nviktigt att reda ut detta. Jag kan inte se att det står i\r\nkonflikt med vartannat.</pre><pre>Anf.  76  ELINA LINNA (v) replik:\r\nFru talman! Jag börjar med pengarna. När Väns-\r\nterpartiet förhandlade fram budgeten tillsammans\r\nmed Miljöpartiet och Socialdemokraterna hade vi\r\nstörre krav när det gäller pengar till vård- och om-\r\nsorgssektorn. Det är inte okänt för någon att vi i val-\r\nrörelsen hade öronmärkta pengar för att höja lönerna\r\ninom den offentliga sektorn, speciellt för kvinnor\r\ninom vården. Om man får önska här i talarstolen\r\nskulle jag önska större andel pengar till kommuner\r\noch landsting.\r\nVi får fortsätta att diskutera frågan om vårdgaran-\r\ntin. Som jag har förstått vårdgarantin går det inte att i\r\nverkligheten kombinera den med prioriteringar. Vi\r\nhar ont om personal. Vi klarar inte av det. Det är ont\r\nom specialister. Chatrine Pålsson talade nyss om\r\nneurologer. Det går inte ihop med prioriteringsord-\r\nningen.</pre><pre>Anf.  77  CHATRINE PÅLSSON (kd) re-\r\nplik:\r\nFru talman! Jag ser fram emot spännande diskus-\r\nsioner i socialutskottet. Jag måste ändå säga att för att\r\nkunna höja löner för vårdpersonal krävs en viss\r\nmångfald. Det tror jag att Elina vet om. Det är en av\r\nde metoder som lönerörelsen alltid har haft att arbeta\r\nmed.\r\nJag vill ge ett tips till Elina Linna som ny ledamot.\r\nI den kristdemokratiska budgeten finns tre och en\r\nhalv miljard extra. Om Elina Linna skulle vilja går\r\ndet att trycka på knappen till förmån för kristdemo-\r\nkraterna och mer pengar till kommuner och landsting.</pre><pre>Anf.  78  ELINA LINNA (v) replik:\r\nFru talman! Det kommer jag nog inte att göra,\r\nChatrine Pålsson. Jag är mycket nöjd med den över-\r\nenskommelse som vi har kommit fram till.</pre><pre>Anf.  79  CARL-AXEL JOHANSSON (m) re-\r\nplik:\r\nFru talman! Jag har en fråga om bemanningsföre-\r\ntagen. Kan det vara så att det finns för få andra alter-\r\nnativa arbetsgivare inom sjukvården och att man då\r\nsöker sig till bemanningsföretagen som läkare och\r\nsjuksköterska för att få utöva sitt arbete och slippa en\r\nhel del administration som man annars är ålagd inom\r\nlandstingets sjukvård? Vad kan man i så fall dra för\r\nslutsats av detta?</pre><pre>Anf.  80  ELINA LINNA (v) replik:\r\nFru talman! Frågan gällde bemanningsföretagen.\r\nDet är ju kris inom den offentliga sektorn, inom vår-\r\nden. Vi har talat om långa sjukskrivningar inom vård-\r\nsektorn som drabbat väldigt många personer. Det\r\nfinns naturligtvis många som söker sig därifrån på\r\ngrund av att arbetsmiljön inte fungerar och med för-\r\nhoppningen att man kan styra över sin arbetstid inom\r\nett bemanningsföretag.\r\nMen det är ju ingen lösning för den offentliga\r\nsektorn. Och vi månar om den offentliga sektorn.\r\nBemanningsföretagen är ju aktiebolag som ska dela\r\nut vinst till aktieägare. Vänsterpartiet tror inte att man\r\nska tjäna pengar på sjukdomar.</pre><pre>Anf.  81  CARL-AXEL JOHANSSON (m) re-\r\nplik:\r\nFru talman! Då måste jag dra slutsatsen att all per-\r\nsonal inom offentlig sektor ska vara anställd av\r\nlandsting och kommun enligt Vänsterpartiet. Det\r\nmåste vara en riktig slutsats. Då åsidosätter man ändå\r\nde arbetsmiljöproblem och andra arbetsproblem som\r\nger de här höga sjukskrivningarna. Vi vet att det finns\r\nmycket färre sjukskrivna hos privata arbetsgivare än\r\ninom offentlig sektor.\r\nDen slutsats jag drar är att man måste öppna den\r\noffentliga sektorn så att alla som arbetar där inte alls\r\nbehöver vara anställda av landsting och kommun utan\r\nmycket väl kan vara anställda av andra, privata ar-\r\nbetsgivare, eller driva egna verksamheter.\r\nVinst utesluter inte på något sätt kvaliteten i sjuk-\r\nvården under förutsättning att man kan välja bort det\r\nsom inte fungerar. Men Vänsterpartiet liksom andra\r\npartier vill inte ha den valfriheten. Den är fundamen-\r\ntal inom hela sjukvården.</pre><pre>Anf.  82  ELINA LINNA (v) replik:\r\nFru talman! Jag har inte sagt och Vänsterpartiet\r\nsäger inte att all personal ska vara anställd inom den\r\noffentliga sektorn. Offentliga sektorn måste demo-\r\nkratiseras. Det är väldigt viktigt. Det finns mycket att\r\ngöra där. Det finns också stora möjligheter inom\r\nmånga vårdområden att starta till exempel personal-\r\nkooperativ. Där har vi inte kommit långt. Där måste\r\nvi jobba. Det finns ju alternativa möjligheter som\r\nVänsterpartiet också kan stå bakom.</pre><pre>Anf.  83  KENNETH JOHANSSON (c):\r\nFru talman! Precis som Cecilia Wikström är jag\r\nuppfylld av förra veckans besök i Tanzania. Det var\r\nen resa som gav inblickar i ett verkligt hot mot folk-\r\nhälsan, hiv/aids. Närmare var femte person vi mötte\r\npå gatan var hivsmittad. Effektiv vaccinbehandling\r\nsaknas där liksom hos oss. Bromsmedicin är för fler-\r\ntalet inte att tänka på i ett av världens fattigaste län-\r\nder. Prevention och attityden till kondomanvändning\r\när något man arbetar med, men mycket återstår. På\r\nvårdavdelningen vid universitetssjukhuset i Dar es\r\nSalaam fanns 49 patienter, hälften var hivsmittade.\r\nVårdtiden är cirka två dygn för diagnos, därefter hem,\r\noftast för att invänta döden. Så fasansfullt! Kampen\r\nmot hiv/aids är en gemensam jätteutmaning för hela\r\nvärlden. Forskning, prevention och behandling, allt\r\nlika viktigt, måste gå hand i hand.\r\nFru talman! Vi har en bra hälso- och sjukvård i\r\nvårt land. Jämförelsen med ett riktigt fattigt land är\r\nnaturligtvis orättvis. Vi satsar ganska mycket resurser\r\npå hälso- och sjukvården och får också hygglig utdel-\r\nning. Men givetvis finns problem. Vi prioriterar det\r\nförebyggande arbetet alldeles för lågt. Hälsoklyftorna\r\när tydliga mellan olika grupper och olika regioner.\r\nVården ges inte alltid på lika villkor. Personalfrågan\r\nmåste få sin lösning. Vårdköerna är ett gissel.\r\nCenterpartiet anser att hälso- och sjukvården ska\r\nfinansieras med gemensamma medel. Vård efter\r\nbehov och på lika villkor är för oss i Centerpartiet en\r\nsjälvklarhet. En jämnare befolkningsutveckling, en\r\nsolidarisk skatteutjämning och en breddad skattebas\r\nger resurser och lika villkor. Vi vill se en decentrali-\r\nserad hälso- och sjukvård där till exempel telemedici-\r\nnen är ett viktigt stöd. Vi bejakar den medicinska\r\nforskningen som ger nya möjligheter att förebygga,\r\nlindra och bota.\r\nCenterpartiet vill satsa mycket mer på prevention,\r\natt hälsoproblem över huvud taget inte ska behöva\r\nuppstå. Vi vill helt enkelt medverka till en mer häl-\r\nsoinriktad hälso- och sjukvård där primärvården utgör\r\nbasen.\r\nDen 18 mars i år var folkhälsopropositionen avi-\r\nserad. Det kom ingen. Nu står den på propositions-\r\nlistan för november. Kommer den då? Jag saknar än\r\nså länge \"drivet\" och helhetssynen i folkhälsoarbetet\r\nfrån regeringens sida. Splittringen av hälsofrågorna\r\nmellan ministrar och departement förbättrar inte för-\r\nutsättningarna.\r\nFru talman! Som bekant har Centerpartiet med-\r\nverkat till att vården och omsorgen nu erhåller ytterli-\r\ngare ekonomiska resurser som är inriktade på att\r\nutveckla primärvården, äldresjukvården, psykiatrin\r\noch att stimulera tillgänglighet och mångfald. Natio-\r\nnella handlingsplanen för hälso- och sjukvården\r\nsamlar viktiga åtgärder för att nå utveckling på dessa\r\nområden. Socialstyrelsen har lämnat sin första års-\r\nrapport över arbetet. Den visar att det händer en hel\r\ndel positivt när det gäller primärvården. Det händer\r\nen hel del positivt när det gäller att utveckla psykiat-\r\nrin. Tyvärr går det trögare avseende äldresjukvården\r\noch att stimulera alternativa driftsformer.\r\nJag och Centerpartiet vill verkligen leva upp till\r\nhandlingsplanen även i dessa delar. Vi tror till exem-\r\npel på ökad mångfald av vårdgivare för såväl perso-\r\nnalens som patienternas skull. Vi är överens, åtmins-\r\ntone när det gäller den öppna vården, och jag skulle\r\nvilja fråga socialministern om socialministern är\r\nberedd, gärna i samverkan, att se närmare på möjlig-\r\nheterna att påskynda utvecklingen när det gäller att\r\nstimulera alternativa driftsformer och även ta ett\r\nytterligare tag för att intentionerna när det gäller äld-\r\nresjukvården ska få sitt genomslag.\r\nCenterpartiet vill medverka till en vård som det är\r\nnära till och som är utan köer. Det ska gälla hela\r\nlandet och omfatta alla.\r\nVåra förslag är bland annat en utökad finansiell\r\nsamordning utifrån lokala förutsättningar. Vi hade en\r\nuppgörelse tillsammans. Nu sägs ett förslag vara på\r\nväg. Äntligen! För sent och för begränsat, men ändå\r\nett steg i rätt riktning.\r\nCenterpartiet redovisar även ett konkret förslag\r\ntill en nationell vårdgaranti som ger alla en uttalad\r\nrätt att få vård inom tre månader. Kontakt garanteras\r\nmed vårdcentralen samma dag som kontakten tas och\r\nett besök hos distriktsläkaren senast inom fem dagar.\r\nVi har även anslagit genomförandepengar. Även här\r\npratar regeringen nu om en nationell vårdgaranti. Det\r\när ett steg i rätt riktning. Min fråga är: När införs den?\r\nFru talman! Forskning, prevention, tillgänglig\r\nvård och behandling av hög kvalitet för alla i hela\r\nlandet är vad Centerpartiet under den här mandatperi-\r\noden kommer att lägga manken till för att medverka\r\ntill.</pre><pre>Anf.  84  Socialminister LARS\r\nENGQVIST (s):\r\nFru talman! Målen för socialdemokratins sjuk-\r\nvårdspolitik kan beskrivas i några korta meningar.\r\nSjukvården ska finnas till för alla på lika villkor.\r\nPatienten ska få rätt vård i rätt tid. Patienterna ska\r\nmötas med respekt och omtanke och vara delaktiga i\r\nvården. Vården ska präglas av säkerhet och hög me-\r\ndicinsk kompetens. Den ska utvecklas med modern\r\nmedicinsk teknik och snabbt ta till sig nya forsknings-\r\nrön. Medborgarna ska kunna påverka besluten om\r\nsjukvårdens utveckling.\r\nI valet fick vi socialdemokrater ett kraftfullt stöd\r\nför vår välfärdspolitik. Målen för svensk sjukvård\r\nligger med andra ord fast. Men det betyder inte att allt\r\nska fortsätta som tidigare. Tvärtom! För att nå de\r\növergripande målen krävs en fortsatt reformering av\r\nsjukvården. Både dess organisation och dess arbets-\r\nformer behöver utvecklas.\r\nUnder de kommande fyra åren ska den svenska\r\nsjukvården präglas av förnyelse och utveckling.\r\nFör det första: Vi ska garantera patienterna rätt\r\nvård i rätt tid. Hela den svenska sjukvården ska präg-\r\nlas av 0-7-90-regeln. Den innebär att det ska vara\r\nnoll väntetid för att komma i kontakt med sin\r\nvårdcentral, att man ska få träffa sin läkare inom sju\r\ndagar och att man ska erbjudas behandling efter fast-\r\nställd diagnos inom 90 dagar. Vid akuta fall gäller\r\nnaturligtvis omedelbar behandling.\r\nUnder mandatperioden ska vi införa ett enhetligt\r\nnationellt telefonnummer till sjukvårdsupplysningen.\r\nGenom att slå ett enda nummer - gärna 0790 - ska\r\nmedborgarna snabbt få kvalificerad vägledning och\r\nråd om hur de ska gå vidare med sina problem. Den\r\nnationella vårdlinjen ska garantera att patienten ome-\r\ndelbart får tala med utbildad sjukvårdspersonal.\r\nVårdlinjen blir ett verksamt stöd för utvecklingen av\r\nprimärvården och familjeläkartanken.\r\nFör det andra: Vi ska införa en nationell vårdga-\r\nranti. Den svenska sjukvården har under de senaste\r\nåren fått ökade resurser. Med handlingsplanen för\r\nhälso- och sjukvårdens utveckling föddes ett resur-\r\nstillskott på 9 miljarder kronor. Tillgänglighetspeng-\r\narna på 3,75 miljarder kronor under tre år har innebu-\r\nrit att köerna nu kortas.\r\nDet är inte så att personalen flyr den svenska\r\nsjukvården. Sedan 1997 har vi fått 3 000 fler läkare,\r\n10 000 fler sjuksköterskor och 4 500 fler undersköter-\r\nskor i vården i landstinget. Vi har därmed goda förut-\r\nsättningar att införa en nationell vårdgaranti.\r\nRegeringen kommer nu att inleda samtal med\r\nLandstingsförbundet om villkor och tidpunkt för den\r\nnationella vårdgarantin.\r\nFör det tredje: Vi ska öppna för en gränsöverskri-\r\ndande vård. Inom Europeiska unionen har ett spän-\r\nnande arbete inletts om gränsöverskridande vård. En\r\nutvecklad samverkan mellan de europeiska högspeci-\r\naliserade sjukhusen och den medicinska forskningen\r\nkan i framtiden erbjuda helt nya möjligheter både för\r\nsvenska patienter och för den svenska vården. Det\r\nlångsiktiga målet är att gränsöverskridande vård, eller\r\ncross border care som det kallas i EU, ska bygga på\r\nsamma principer som landstingens fria vårdval. Om\r\npatienten inte kan få rätt vård i rätt tid i det egna\r\nlandstinget har hon möjlighet att välja var i landet\r\nhon ska få vård. I framtiden ökar möjligheterna för\r\npatienterna att få högspecialiserad vård i andra länder.\r\nGenom EU-samarbetet kan också den svenska hög-\r\nspecialiserade vården spela en central roll för utveck-\r\nlingen av hela den europeiska sjukvården.\r\nFör det fjärde: Vi ska förnya sjukvårdens organi-\r\nsation. Personalen är sjukvårdens viktigaste resurs.\r\nLandstingen ska därför erbjuda stimulerande och\r\nutvecklande arbeten och arbetsmiljöer. Vi måste\r\nersätta otidsenliga hierarkier med korta beslutsvägar,\r\nökat personalinflytande och lagarbete. Yrkesrollerna\r\ninom vården måste utvecklas och gammaldags gräns-\r\ndragningar mellan olika kompetensområden omvär-\r\nderas. Förbättrat ledarskap och större möjligheter till\r\nkompetensutveckling är andra nödvändiga åtgärder.\r\nJag kommer att inbjuda de fackliga organisatio-\r\nnerna och arbetsgivarna till en dialog om vad som\r\nkrävs för att göra vårdyrkena mer attraktiva, ta bättre\r\nvara på personalens kompetens och öka deras infly-\r\ntande.\r\nFör det femte: Vi ska utbilda fler till framtidens\r\nsjukvård. Det finns ett stort intresse bland ungdomar\r\natt söka högskolornas vårdutbildningar. Det är sex sju\r\nsökande till varje plats på läkarutbildningen och tre\r\nsökande till varje plats på sjuksköterskeutbildningen.\r\nVi har under de senaste åren backat upp personalök-\r\nningen inom vården genom att öka antalet utbild-\r\nningsplatser för både läkare och sjuksköterskor. Vi\r\nska nu noggrant följa utvecklingen och se om det\r\nfinns behov av fler insatser. Om det behövs kommer\r\nregeringen att se till att öka antalet utbildningsplatser\r\nytterligare.\r\nFör det sjätte: Vi ska förstärka primärvården.\r\nHandlingsplanen för sjukvårdens utveckling var start-\r\nskottet för ett omfattande förändringsarbete inom\r\nprimärvården. Detta arbete fortsätter med kraft. En\r\ncentral del i handlingsplanen är människors rätt till en\r\nfast och förtroendefull relation med sjukvården. An-\r\ntalet anställda allmänläkare inom primärvården har\r\nökat kraftigt under de senaste åren. Men det räcker\r\ninte. Vi måste anstränga oss till det yttersta för att få\r\nfler läkare, sjuksköterskor och undersköterskor att\r\nvälja familjemedicinen.\r\nI februari i år invigdes Familjemedicinska Insti-\r\ntutet, Fammi. Personalen inom primärvården ska\r\ngenom Fammi få möjlighet till kompetensutveckling,\r\nfortbildning och erfarenhetsutbyte. Fammi kommer\r\nockså att få i uppdrag att utarbeta ett program för\r\nklinisk forskning inom primärvården.\r\nFlera landsting, särskilt i norra Sverige, har haft\r\nstora svårigheter att rekrytera personal till sina\r\nvårdcentraler. De tvingas antingen anlita mycket dyra\r\nbemanningsföretag eller stänga viktig verksamhet för\r\nmedborgarna. Samma problem finns också i delar av\r\nlandsting som i övrigt har lätt att rekrytera personal.\r\nPå så sätt ger exempelvis primärvården i Stockholm\r\nen mycket splittrad bild. Det är nödvändigt att snabbt\r\nutreda om det krävs nya insatser eller instrument för\r\natt underlätta rekrytering av personal till familjemedi-\r\ncinen, särskilt inom de mest utsatta landstingen. I en\r\nsträvan att skapa en väl fungerande och väl utbyggd\r\nprimärvård i hela landet måste vi vara beredda att\r\npröva alla vägar. Bl.a. är vi beredda att pröva om en\r\nfri etablering av allmänläkare och distriktssköterskor\r\ninom dessa områden kan vara en väg att snabbare\r\nutveckla primärvården.\r\nFör det sjunde: Vi ska utveckla den högspecialise-\r\nrade vården och stärka den medicinska forskningen. I\r\nmitten av denna mandatperiod presenterar vi en över-\r\nsyn av den högspecialiserade vården. Målet är att den\r\nsvenska sjukvården ska tillhandahålla högspecialise-\r\nrad vård i världsklass när det gäller kvalitet, tillgäng-\r\nlighet och alla medborgares lika tillgång till vård.\r\nArbetet har inletts. I samverkan med företrädare\r\nför forskarvärlden, den medicinska professionen och\r\nsjukvårdshuvudmännen analyserar vi förutsättningar,\r\nutmaningar och framgångsfaktorer för att utveckla\r\nden högspecialiserade vården och den medicinska\r\nforskningen. För att den svenska sjukvården ska kun-\r\nna utvecklas på en internationellt hög nivå måste vi\r\ngarantera ett rejält utrymme för den kliniska forsk-\r\nningen. Kraven på en effektiv och tillgänglig vård får\r\ninte stå i konflikt till kraven på en utveckling av\r\nforskningen.\r\nTill arbetet med den högspecialiserade vården har\r\nvi bjudit in företrädare för personalorganisationerna.\r\nVi har också bjudit in företag som är verksamma\r\ninom vården för att diskutera hur samhället och före-\r\ntagen bättre kan samverka för att möta framtidens\r\nutmaningar.\r\nFör det åttonde: Vi ska se över äldreomsorgen.\r\nFör tio år sedan genomfördes den så kallade Ädelre-\r\nformen. Kommunerna blev huvudmän för hemsjuk-\r\nvården för äldre och funktionshindrade. Ädelrefor-\r\nmen var en bra reform i rätt tid. Den innebar i många\r\navseenden en förnyelse av omsorgen och blev en\r\nbekräftelse på ett nytt och vidare sätt att se på sam-\r\nspelet mellan omsorg och sjukvård. För många äldre\r\nhar livet blivit lättare eftersom deras behov har satts i\r\nfokus. Fler och fler har fått verkliga möjligheter att bo\r\nhemma.\r\nMen fortfarande rapporteras svårigheter i samver-\r\nkan mellan landstingen och kommunerna. Det hand-\r\nlar såväl om bristerna i den gemensamma planeringen\r\noch kommunikationerna mellan alla berörda som om\r\nosäkerhet i fråga om det ekonomiska ansvaret. Rege-\r\nringen kommer inom kort att lägga fram förslag om\r\nmöjlighet att bilda gemensamma nämnder mellan\r\nlandstingen och kommunerna, men vi kommer också\r\natt utvärdera äldreomsorgen. Med tio års erfarenhet är\r\ndet dags att pröva om dagens omsorg är organiserad\r\nför de äldres bästa. Fungerar det delade huvudmanna-\r\nskapet som det var tänkt? Är dagens gränser bästa\r\nsättet att skapa en fungerande äldrevård?\r\nFör det nionde: Vi ska utveckla samarbetet mellan\r\nsjukvården och företagen. Vi socialdemokrater kom-\r\nmer aldrig att acceptera ett sjukvårdssystem med\r\nsärskilda gräddfiler för dem som kan betala för sig.\r\nAll offentligt finansierad sjukvård, oavsett vårdgiva-\r\nre, ska ges på lika villkor och följa samma regler.\r\nDe centrala delarna av sjukvårdens infrastruktur\r\nska inte överlåtas till vinstsyftande företag. En sär-\r\nskild utredare arbetar nu med frågan om vårdens\r\nägarformer. Regeringen kommer nästa år att presente-\r\nra ett lagförslag med tydliga spelregler för vårdens\r\naktörer.\r\nMed en sådan tydlighet öppnas för mer konstruk-\r\ntiva diskussioner mellan det offentliga och det privata\r\nnäringslivet om framtidens samverkan. Människor\r\nska veta att förändringar av organisationen, driften\r\noch arbetsmetoderna inte syftar till att avlägsna sjuk-\r\nvården från allemansrätten. Företagen ska veta inom\r\nvilka områden och efter vilka principer de kan delta i\r\nsjukvårdens utveckling.\r\nTillsammans måste vi i ökad utsträckning intres-\r\nsera svenska företag för de stora framtida utmaning-\r\narna i sjukvården. Företagen måste finnas med inom\r\nde områden där sjukvården ska ta nya steg. Det berör\r\nnaturligtvis sådana områden där svenska företag his-\r\ntoriskt har varit mycket framgångsrika - nya behand-\r\nlingsmetoder, medicinsk teknik och läkemedel. Men\r\ndet gäller också relativt nya områden såsom tillämp-\r\nning av informationsteknologin, t.ex. telemedicinen.\r\nFör det tionde: Vi ska bilda ett internationellt fo-\r\nrum för vård på lika villkor. Det är inte bara i Sverige\r\nsom det förs en intensiv debatt om sjukvårdens finan-\r\nsiering, organisation och driftsformer. Runtom i värl-\r\nden förs samma debatt. Tillsammans med hälsomi-\r\nnister Annette King från Nya Zeeland har jag tagit\r\ninitiativ till ett internationellt forum för att över na-\r\ntionsgränserna diskutera hur vi bevarar och utvecklar\r\nvård på lika villkor. Ett första möte äger rum den 30-\r\n31 januari nästa år.\r\nFru talman! Ursäkta mitt lilla överdrag, men jag\r\nvill bara betona att under de kommande fyra åren ska\r\nall kraft inriktas på målet att alla patienter får rätt till\r\nvård i tid, att den ges på lika villkor och att den är av\r\nhögsta internationella kvalitet.</pre><pre>Anf.  85  KENNETH JOHANSSON (c) re-\r\nplik:\r\nFru talman! Jag vill först säga att socialministern\r\ngör en intressant sammanfattning av aktuella frågor,\r\noch han har också en del intressanta tankar som förs\r\nfram till diskussion. Det är bra.\r\nPå min fråga om när vårdgarantin skulle kunna in-\r\nföras var svaret att det förs samtal. Det kunde vara\r\nintressant att få en inblick i vilka ambitioner som\r\nfinns i fråga om tidpunkten.\r\nNär det gäller folkhälsofrågorna var det ganska\r\ntalande att socialministern inte lyfte fram dem, åt-\r\nminstone inte tydligt. Jag frågar igen: Kommer det\r\nnågon folkhälsoproposition och i så fall när? Ser\r\nsocialministern att det finns en helhetssyn på folkhäl-\r\nsofrågorna från regeringens sida?\r\nNär det slutligen gäller att stimulera alternativa\r\ndriftsformer har ju senast en redovisning i Dagens\r\nMedicin förra veckan visat att arbetet för att få ökad\r\nmångfald har stannat upp något. Det varierar mycket\r\növer landet. Jag pratar nu om den öppna vården, som\r\njag tror att vi är överens om. Är socialministern be-\r\nredd att samverka för att sätta ny fart på en utveckling\r\nmot ökad mångfald inom den öppna vården?</pre><pre>Anf.  86  Socialminister LARS ENGQVIST (s)\r\nreplik:\r\nFru talman! Vårdgarantin ska införas under man-\r\ndatperioden - det är alldeles klart. Den ska införas så\r\nsnart som möjligt. Det är två saker som är avgörande\r\nför tidpunkten. Det ena är att vi inte vill ha en vårdga-\r\nranti som ställs ut där det uppenbart är brist på resur-\r\nser, vilket innebär att vårdgarantin förlorar i värde.\r\nDet andra villkoret är att vi ska kunna räkna med att\r\nvårdgarantin ska fungera över hela landet, så att vi\r\ninte får en situation där halva Sverige i huvudsak ska\r\nskicka sina patienter till den andra hälften.\r\nJag är ganska optimistisk när det gäller tidpunk-\r\nten. Jag tror att det inte ska dröja alltför länge innan\r\nvi kan komma överens med Landstingsförbundet om\r\nett införande av en nationell vårdgaranti. Men för att\r\nvi ska kunna bestämma tidpunkten och också redovi-\r\nsa villkoren för garantin är det nödvändigt att för-\r\nhandla med Landstingsförbundet. Jag hoppas att\r\nganska snart kunna återkomma med en redovisning\r\nav hur de här förhandlingarna går.\r\nNär det sedan gäller folkhälsopropositionen och\r\nfolkhälsopolitiken betyder den regeringsombildning\r\nsom genomfördes att vi nu har ett delat ansvar. Jag är\r\nansvarig för hälso- och sjukvården, och Morgan Jo-\r\nhansson är ansvarig för folkhälsopolitiken. Det finns\r\nmöjlighet att diskutera detta med honom senare i\r\neftermiddag.</pre><pre>Anf.  87  KENNETH JOHANSSON (c) re-\r\nplik:\r\nFru talman! Då får jag göra det.\r\nNär det gäller vårdgarantin gäller det att vi får\r\nfram ett bra förslag. Jag tycker att de intentioner som\r\nnu redovisas, som har sagts tidigare, är ett steg i rätt\r\nriktning.\r\nDet som jag också skulle vilja ha en kommentar\r\nkring är de alternativa driftsformerna. Det var den\r\nfjärde punkten i vår gemensamma uppgörelse, som\r\nlade grunden för den nationella handlingsplanen för\r\nhälso- och sjukvård.\r\nDet är jätteviktigt, enligt min och Centerpartiets\r\nuppfattning, att riksdagens beslut att stimulera alter-\r\nnativa driftsformer inte stannar upp utan att det blir\r\nen fortsättning. Här handlar det inte om stopplagar i\r\nnågon riktning, utan om morötter, om att ta bort hin-\r\nder och om att ge politiska signaler som gör att vi får\r\nökad valfrihet både för patienter och för personal.</pre><pre>Anf.  88  Socialminister LARS ENGQVIST (s)\r\nreplik:\r\nFru talman! Kenneth Johansson pekar på det som\r\när något av kärnan i diskussionen om alternativa\r\ndriftsformer. Det visar sig nämligen att många av de\r\nprivata företag som är engagerade i primärvården\r\nsaknar intresse av att etablera sig i de mest utsatta\r\ndelarna av Sverige. Anledningen till att det har skett\r\nså få etableringar i vissa delar av norra Sverige är helt\r\nenkelt att det inte har funnits några företag som gett\r\nbud. Det pekar på problemet, nämligen att det är\r\nviktigt att samhället är berett att ta det sista ansvaret\r\nför att vården fungerar.\r\nJag skulle önska att det fanns fler alternativ och\r\nfler som var intresserade i de delar av landet som vi\r\nnu talar om. Det är därför jag är beredd att pröva på\r\nvilket sätt vi kan stimulera fler att etablera sig inom\r\nprimärvården och inom familjemedicinen. Jag är till\r\noch med beredd att pröva om en fri etablering inom\r\nvissa delar av landet skulle vara den stimulans som\r\nbehövs för att vi ska få fler som söker sig dit. Då når\r\nvi det gemensamma syfte vi har, nämligen att hitta\r\nflera olika former för etablering.</pre><pre>Anf.  89  CRISTINA HUSMARK PEHRSSON (m) replik:\r\nFru talman! Socialministern kom när det gällde\r\nmålen så småningom in på personalen, och han\r\ntryckte just på personalen som en viktig resurs och på\r\natt det var viktigt att stimulera och öka inflytandet.\r\nDet får mig att tänka på bland annat ett exempel från\r\nSkåne, på Ängelholms bolagisering.\r\nDet har blivit ett maktskifte i Skåne, och en röd-\r\ngrön regim har tagit över. Man gick till val på att man\r\nskulle avbolagisera sjukhusen. Personalen där, som\r\nverkligen känner stimulans, nära till beslut, uppmunt-\r\nran och entusiasm, har nu vädjat till den nya majori-\r\nteten att få behålla bolagiseringen. 700 av personalen\r\npå lasarettet har skrivit under ett brev. Fackförbunden\r\ni form av bland andra Vårdförbundet, SKTF, Kom-\r\nmunal och Saco har också skrivit till den nya led-\r\nningen och bett att man ska avbryta avbolagiseringen.\r\nDetta om någonting är väl, socialministern, ett sätt\r\natt stödja personalen? Vad säger socialministern till\r\npersonalen nu?</pre><pre>Anf.  90  Socialminister LARS ENGQVIST (s)\r\nreplik:\r\nFru talman! Svaret är detsamma som jag ger till\r\nalla som diskuterar exakt vilken driftsform man ska\r\nvälja: Det är varje landsting som bestämmer, med\r\nutgångspunkt från de bedömningar landstinget gör.\r\nDet gäller också i Skåne. Hur man väljer att besluta\r\nnär det gäller driftsformer för de här delarna av sjuk-\r\nvården i Region Skåne blir till sist en fråga för lands-\r\ntinget.\r\nDäremot vill jag mycket bestämt hävda att Cristi-\r\nna Husmark Pehrssons allmänna hållning, att målet\r\nför sjukvården är privatisering, att varje steg ska\r\nhandla om att försöka hitta privatisering, faktiskt\r\nskulle innebära att stora delar av Sverige inte fick\r\nnågon fungerande sjukvård. Problemet i stora delar av\r\nSverige, nämligen de norra delarna, är att det inte\r\netableras några privata företag därför att det inte är\r\nnågon business. Detta är kärnfrågan.\r\nVi måste öppna för alternativa driftsformer för att\r\nskapa mångfald. Vi är överens om det. Men vi måste\r\nockså inse vår skyldighet som politiker att ge de an-\r\nställda offentligt drivna verksamheter, stimulerande\r\narbetsuppgifter, intressanta jobb och utvecklingsmöj-\r\nligheter. Vi kan inte lösa allt genom att ropa på pri-\r\nvatisering i varje ögonblick, därför att då kommer\r\nsjukvården inte att fungera.</pre><pre>Anf.  91  CRISTINA HUSMARK PEHRSSON (m) replik:\r\nFru talman! Jag ställde frågan till socialministern\r\nmycket väl medveten om att det är en landstingsfråga,\r\nsamtidigt som de flesta i personalen är just anställda\r\ninom kommun och landsting, som socialministern här\r\nvar inne på. Eftersom jag vet att regeringen och soci-\r\nalministern nu ingriper i det kommunala självstyret\r\nmed vinstförbud var det relevant att ställa denna frå-\r\nga, som också innefattar detta. Kan man göra det ena\r\nkanske man kan göra det andra, och åtminstone ut-\r\ntrycka en känsla för vad man vill, om man stöder\r\npersonalen eller inte.\r\nNär det gäller privata alternativ tror jag att soci-\r\nalministern och jag kan vara överens. Varken social-\r\nministern eller jag behöver välja. Låt patienten välja,\r\nså får vi se vad det blir.\r\nJag vill säga en sista sak, och det gäller ett annat\r\nämnesområde, som är väldigt aktuellt i dag, nämligen\r\nmaxtaxan inom äldreomsorgen. Det är så många som\r\nhar fått betydligt dyrare kostnader. Socialministern\r\nhänvisar till att Socialstyrelsen ska utvärdera, men det\r\när inte på individnivå. Det här behöver snabbt en\r\nutvärdering för att man ska komma till rätta med\r\nfelen och bristerna. När kan vi se en sådan utvärde-\r\nring?</pre><pre>Anf.  92  Socialminister LARS ENGQVIST (s)\r\nreplik:\r\nFru talman! Jag påpekade att det är landstinget\r\nsom bestämmer driftsformer för sina egna verksam-\r\nheter. Det är landstinget som bestämmer om man vill\r\ndriva någon verksamhet i bolagsform. Den lag som vi\r\nhar handlar om i vilken mån man kan överlåta akut-\r\nsjukhusen till andra ägarformen och vilka restriktio-\r\nner som då gäller.\r\nI det här fallet handlar det, såvitt jag förstår, om\r\nett landstingsägt sjukhus som drivs i bolagsform, och\r\ndet måste ändå till sist bli landstinget som bestämmer\r\ndetta. Jag tror att det vore fel om vi här i riksdagen\r\nskulle bestämma vilka organisations- eller associa-\r\ntionsformer som landstingen ska ha. Det överlåter vi\r\ntill landstingen själva. Det viktiga är att personalen i\r\nsjukvården, oavsett driftform, oavsett var man jobbar\r\nnågonstans, ska känna att den kan utvecklas.\r\nMaxtaxan ska vi utvärdera. Det är viktigt. Vår in-\r\nformation är att de allra flesta kommuner har följt\r\nriksdagens intentioner och att de allra flesta äldre som\r\nhar omsorg och vård faktiskt har fått en kraftigt för-\r\nbättrad situation.\r\nDet finns kommuner som har sett till att höja and-\r\nra avgifter på ett sätt som inte var riksdagens inten-\r\ntioner. Vi ska se vad det betyder, och vi kommer att\r\nfå rapporter om detta från flera olika håll, så att vi i\r\nbörjan av nästa år kan diskutera om det behövs nya\r\nåtgärder från riksdagens sida. Men i allt väsentligt har\r\nmaxtaxan fungerat så som initiativtagaren till den har\r\ntänkt sig.</pre><pre>Anf.  93  CHATRINE PÅLSSON (kd) re-\r\nplik:\r\nFru talman! Jag vill korrigera verklighetsbilden av\r\nantalet anställda. Mellan 1993 och 2000 minskades\r\nantalet anställda inom vård och omsorg med 76 300,\r\ndet vill säga 24 %. Det är möjligt att de två år som\r\nsocialministern hänförde siffrorna till ser annorlunda\r\nut, men jag tycker att det är viktigt att klarlägga det\r\nstora perspektivet.\r\nDet som jag ser fram emot på lång sikt är en ut-\r\nvärdering av äldreomsorgen. Tio år är en ganska lång\r\ntid, och det är faktiskt 40 % som helt saknar utbild-\r\nning i äldrevården. Vad gör regeringen för att de som\r\när gamla i dag ska få en högre kvalitet på sin vård?\r\nDe kanske inte kan vänta på utredningen.</pre><pre>Anf.  94  Socialminister LARS ENGQVIST (s)\r\nreplik:\r\nFru talman! Jag tror att de flesta i den här kamma-\r\nren känner till att den svenska sjukvården, liksom all\r\noffentlig verksamhet, under 90-talet utsattes för stora\r\nneddragningar. Det innebar att personalstaberna i den\r\nsvenska sjukvården minskade. Men någonting har\r\nhänt sedan dess, och jag vill upplysa kammarens\r\nledamöter om att i dag flyr inte folk sjukvården. An-\r\ntalet anställda i sjukvården minskar inte nu.\r\nSedan 1997, det vill säga de senaste fyra åren,\r\nökar faktiskt antalet anställda i alla personalkategorier\r\ni den svenska sjukvården. Det är inte tillräckligt. Vi\r\nbehöver ännu fler. Vi behöver locka fler att utbilda\r\nsig och söka sig till sjukvården, men det är viktigt att\r\nvi har klart för oss att antalet anställda i den svenska\r\nsjukvården just nu ökar, och det krävs för att vi ska\r\nklara av de krav som vi ställer på den.\r\nNär det gäller äldreomsorgen vidtas en rad åtgär-\r\nder för att garantera kvalitet och säkerhet. Ett av de\r\nförslag som riksdagen ska ta ställning till ligger i\r\nbudgeten. Det handlar om att vi ska se till att länssty-\r\nrelserna får ökade möjligheter att utöva sin tillsyn\r\növer äldrevården. Det görs för att man ska klara av\r\nkvaliteten.</pre><pre>Anf.  95  CHATRINE PÅLSSON (kd) re-\r\nplik:\r\nFru talman! Jag var glad över att socialministern\r\nså tydligt tog upp personalfrågorna, som en förutsätt-\r\nning för en god vård, och den vårdlinje som var tele-\r\nfonen - jag associerade naturligtvis till utbildningar-\r\nna.\r\nJag ser med oro framtiden för mig med stora pen-\r\nsionsavgångar och en hög medelålder på sjuksköter-\r\nskor, över snittet i landstingets verksamhet. Jag tror\r\nalltså att vi är tvungna att vara långsiktiga och lägga\r\nfram planer, så att vi verkligen har de sjuksköterskor\r\nsom vi behöver. Sjuksköterskeutbildningen tar trots\r\nallt tre år.\r\nJag undrar om socialministern håller med mig om\r\ndetta och om han, för att råda bot på det här, skulle\r\nkunna tänka sig att initiera ett vårdpersonalens år,\r\n2003 eller 2004. Det skulle då göras för att riktigt\r\nsatsa på den här gruppen både när det gäller att lyfta\r\nfram dessa människors viktiga uppgift och när det\r\ngäller att prioritera utbildningar på olika sätt.</pre><pre>Anf.  96  Socialminister LARS ENGQVIST (s)\r\nreplik:\r\nFru talman! När det gäller rekrytering av personal\r\ntill sjukvården handlar det om väldigt många saker.\r\nJag tror att det alldeles avgörande är anställningsvill-\r\nkoren, arbetsvillkoren och möjligheter till inflytande i\r\nsjukvården. Och det gäller alla personalkategorier. Vi\r\nmåste försäkra oss om att människor, när de söker sig\r\ntill vården, vet att det inte bara är en spännande upp-\r\ngift utan faktiskt också en spännande arbetsmiljö som\r\nde söker sig till.\r\nDet glädjande är att det är många som söker sig\r\ntill högskoleutbildningarna, och det har ju varit en\r\nganska kraftig ökning under de senaste åren. Det är\r\nmöjligt att vi behöver öka utbildningen ytterligare,\r\noch vi är beredda att göra det. Bekymret är utbild-\r\nningarna på vårdgymnasierna. Dit är det inte tillräck-\r\nligt många som söker. Det tror jag förklaras av sam-\r\nma sak, nämligen att undersköterskor och vårdbiträ-\r\nden har alldeles för dåligt betalt. Deras möjlighet att\r\nutvecklas är mycket mindre än övriga personalkate-\r\ngoriers, och det återspeglas i unga människors val av\r\nutbildning. Vi måste alltså dels göra utbildningen\r\nattraktivare, dels se till att arbetsvillkoren förbättras.</pre><pre>Anf.  97  CARL-AXEL JOHANSSON (m) re-\r\nplik:\r\nFru talman! När det gäller den mångfald som ska\r\nskapas inom primärvård och familjeläkarsystem är vi\r\ntydligen helt överens om att vi måste ha olika drift-\r\nformer. Hur ser socialministern på ett eventuellt\r\nvinstintresse i det avseendet? Kommer man att få\r\ndriva verksamheten, så att man kan ha en vinst som\r\nman återinvesterar i personalen, deras kompetensut-\r\nveckling, utveckling av instrument och allt sådant?\r\nEller kommer landstinget att säga: Vi täcker detta\r\nunderskott, så att vi står för den här utvecklingskost-\r\nnaden? Hur kommer detta att ske?\r\nDet är den ena frågan.\r\nDen andra gäller att det sker en hel del avknopp-\r\nning, som jag skulle vilja kalla det, från primärvården\r\nmed läkare, sjukgymnaster och den typen av verk-\r\nsamhet. Dessa människor drar sig nu från detta därför\r\natt det finns något som heter lagen om offentlig upp-\r\nhandling som enligt många förhindrar denna mång-\r\nfald. Hur ser socialministern på detta?</pre><pre>Anf.  98  Socialminister LARS ENGQVIST (s)\r\nreplik:\r\nFru talman! Jag är övertygad om att Carl-Axel Jo-\r\nhansson egentligen är mycket medveten om att den\r\nhär diskussionen om vinster är oändligt mycket mer\r\nkomplicerad än vad Carl-Axel Johansson nu ger sken\r\nav.\r\nNär vi talar om vinstintressena i vården har vi ute-\r\nslutande talat om det vi skulle kunna kalla för sjuk-\r\nvårdens infrastruktur, i huvudsak akutsjukhusen. All\r\ninternationell erfarenhet pekar på att om man överlå-\r\nter dem till vinstsyftande företag - flera amerikanska\r\nstudier pekar åt det hållet - riskerar man att få en vård\r\nsom prioriterar de behandlingar som ger den största\r\ninkomsten och lämnar de behandlingar som inte är\r\nlika ekonomiskt fördelaktiga.\r\nNär det gäller primärvården, den öppna vården, är\r\nvi däremot öppna för en rad olika alternativ. Det finns\r\nfaktiskt inte en enda formulering i något enda riks-\r\ndagsbeslut som Socialdemokraterna har tagit initiativ\r\ntill som förhindrar familjeläkaren som driver egen\r\nverksamhet att ha lite vinst. Grattis! Se till att vinsten\r\nanvänds på ett vettigt sätt! Det finns inga sådana här\r\nhinder. Det är bara i den moderata propagandan som\r\nman försöker framställa socialdemokratin på det\r\nsättet.\r\nVi kommer aldrig att acceptera att vinstsyftande\r\nföretag - det handlar i huvudsak om börsföretag -\r\ndriver akutsjukhusen, men vi är öppna för alternativ\r\ninom primärvården, och det har vi förklarat ett antal\r\ngånger.</pre><pre>Anf.  99  CARL-AXEL JOHANSSON (m) re-\r\nplik:\r\nFru talman! Jag förstår fortfarande inte skillnaden.\r\nSkulle man inte kunna bedriva akutsjukhus på mot-\r\nsvarande sätt? Jo.\r\nJag fick inte svar på min fråga om lagen om of-\r\nfentlig upphandling vid avknoppning från primärvår-\r\nden. Den skulle jag också vilja ha svar på.</pre><pre>Anf.  100  Socialminister LARS\r\nENGQVIST (s) replik:\r\nFru talman! Lagen om offentlig upphandling är ett\r\nbekymmer. Om man har tecknat ett entreprenörsavtal\r\nmed landstinget är man inte säker på att man får be-\r\nhålla det när avtalstiden går ut. Då ska man utsättas\r\nför en ny upphandling, och nya aktörer kan komma\r\nin.\r\nDet lilla företaget, den lilla personalgruppen och\r\nden personal som har tagit över en verksamhet genom\r\navknoppning riskerar genom det här systemet att\r\nkonkurreras ut av större aktörer. Det är ett bekymmer\r\nför de små enheterna, och det får diskuteras i ett spe-\r\nciellt sammanhang.\r\nDäremot rekommenderar jag Carl-Axel att titta på\r\nnågra av de stora amerikanska studierna om sjukvår-\r\ndens organisation och driftformer. De pekar just på de\r\nstora enheterna. Ta ett universitetssjukhus! Tror Carl-\r\nAxel att det skulle vara möjligt att låta ett börsbolag\r\navgöra inriktningen på universitetssjukhusets verk-\r\nsamhet? Skulle det vara lämpligt? Carl-Axel inser\r\nsäkert att det inte är det. Det är därför som det går en\r\ngräns mellan akutsjukhusen, universitetssjukhusen\r\noch primärvårdsläkaren.</pre><pre>Anf.  101  ELINA LINNA (v) replik:\r\nFru talman! Det var intressant att få höra social-\r\nministerns redovisning om de tusentals nya sjukskö-\r\nterskor och läkare som har utbildats under de senaste\r\nåren. Socialministern nämnde inte i sitt anförande\r\nelever på omvårdnadsprogrammet och de rätt så\r\nmånga omvårdnadsprogram som har lagts ned. Men\r\ndetta har ju kommit fram i replikskiftet nu, och jag\r\ndelar socialministerns oro för eleverna på omvård-\r\nnadsprogrammet.\r\nMin fråga handlar om den fria etableringen inom\r\nprimärvården. Det saknas ju allmänläkare. Vi har\r\nfortfarande husläkarreformen i minne, och vi vet att\r\ndet blev överetablering av läkare på vissa håll, t.ex.\r\npå Östermalm. Hur har socialministern tänkt att de\r\nlandsting uppe i norra Sverige som saknar så många\r\nallmänläkare i dag ska få allmänmedicinare med fri\r\netablering inom primärvården?</pre><pre>Anf.  102  Socialminister LARS\r\nENGQVIST (s) replik:\r\nFru talman! Det var just det som var poängen. Om\r\nman har en fri etablering av allmänläkare i det svens-\r\nka sjukvårdssystemet på nationell nivå så får vi pro-\r\nblemet att ganska många etablerar sig inom i huvud-\r\nsak storstadsområdena. Det har vi ju erfarenhet av\r\nfrån den tid då vi hade fri etablering. Jag skulle aldrig\r\nkunna tänka mig att genomföra en fri etablering på\r\ndet sättet.\r\nVad vi talar om är att nu utreda om man skulle\r\nkunna bestämma sig för en fri etableringsform under\r\nalldeles speciella villkor, det vill säga att man faktiskt\r\nfår bättre etableringsvillkor i vissa delar av landet än i\r\nandra. Detta skulle då locka fler att etablera sig i de\r\nnordligaste landstingen och kanske också inom vissa\r\ndelar av de landsting som också har problem. Man\r\nskulle alltså använda en fri etablering som styrin-\r\nstrument i en bristsituation. Jag är beredd att pröva\r\ndetta, och att uppdra åt någon att utreda de möjlighe-\r\nterna.\r\nMånga allmänläkare, och allmänläkarnas organi-\r\nsationer, har talat för att en sådan möjlighet åtminsto-\r\nne borde prövas. Kanske innebär det att vi därmed\r\nkan bryta landstingens beroende av uthyrningsföreta-\r\ngen och erbjuda läkare och även distriktssköterskor\r\npå distriktssköterskemottagningar att etablera sig\r\nunder nya former. Jag är inte alldeles säker, men det\r\när möjligt att detta skulle kunna bryta den negativa\r\nutveckling som landstingen har i dag.</pre><pre>Anf.  103  ELINA LINNA (v) replik:\r\nFru talman! Jag förstår inte riktigt i alla fall.\r\nSkulle de här landstingen kompenseras på ett speciellt\r\nsätt? Det saknas ju ett visst antal allmänläkare redan i\r\ndag, och det är hög medelålder bland allmänläkarna.\r\nDet kommer att finnas otroligt många svårigheter\r\nmed att genomföra fri etablering inom primärvården.</pre><pre>Anf.  104  Socialminister LARS\r\nENGQVIST (s) replik:\r\nFru talman! Vi är alldeles överens om en sak; vi\r\nkan utesluta att vi skulle kunna lösa problemen ge-\r\nnom att ha en allmänt fri etablering. Vad vi talar om\r\när att hitta styrinstrument för att locka fler att etablera\r\nsig i de delar av Sverige där man nu nästan är helt\r\nberoende av uthyrningsföretagen. Vi utbildar fler\r\nläkare och vi rekryterar fler allmänläkare. Antalet\r\nallmänläkare ökar nu, men det kommer att ta ytterli-\r\ngare ett antal år innan vi har nått den situation som vi\r\nsträvar efter. Det krävs ytterligare rekrytering av\r\nungefär 1 000 allmänläkare.\r\nMen under den processen - till dess att vi har till-\r\ngodosett behoven - vore det spännande att se ifall en\r\nfri etablering inom de här områdena under vissa vill-\r\nkor och med förbättrade etableringsvillkor skulle\r\nkunna vara ett sätt att bryta utvecklingen. Det är det\r\nsom vi vill utreda.\r\nVi vill också naturligtvis diskutera hur vi ser till\r\natt etableringsvillkoren också kan finansieras av de\r\nberörda landstingen. Det får vi diskutera med Land-\r\nstingsförbundet.</pre><pre>Anf.  105  ULRIK LINDGREN (kd) replik:\r\nFru talman! Jag är inne på ungefär samma spår\r\nsom ett par tidigare talare angående socialministerns\r\ninledningsanförande. Han gav uttryck för viss opti-\r\nmism med tanke på att det finns så många sökande till\r\nde utbildningar som vi har på högskolenivå. Men han\r\nnämnde inget om hur det står till på undersköterske-\r\nnivån - gymnasienivån. Läget är katastrofalt dåligt.\r\nVäldigt få söker till gymnasienivåns utbildningar\r\ninom vårdområdet. Därmed har många kommuner så\r\nmånga icke utbildade att kompetensnivån har sjunkit\r\ninom den kommunala äldreomsorgen i landet.\r\nSocialministern nämnde åtgärder rent allmänt.\r\nMen har han något konkret besked om vilka åtgärder\r\nregeringen och han själv som socialminister avser att\r\nvidta för att höja kompetensnivån inom den kommu-\r\nnala omsorgen?\r\nDet finns många kommuner som har som en all-\r\nmän målsättning att höja kompetensnivån inom om-\r\nsorgen till undersköterskenivå. Men på kort sikt är\r\ndetta orealistiskt vad gäller större antal. Har socialmi-\r\nnistern något konkret att bidra med här?</pre><pre>Anf.  106  Socialminister LARS\r\nENGQVIST (s) replik:\r\nFru talman! Jag nämnde inte, därför att jag tänkte\r\natt det möjligtvis är mer allmänt bekant, att regering-\r\nen i slutet på våren gav i uppdrag åt tio statliga myn-\r\ndigheter - alla som på något sätt kan beröras av re-\r\nkryteringsfrågorna - att gemensamt utarbeta ett pro-\r\ngram för att öka rekryteringen till vården och omsor-\r\ngen. Det var med utgångspunkt just i bekymret i äld-\r\nreomsorgen och behovet av att rekrytera många. Det\r\nhandlar alltså om samtliga myndigheter som berörs,\r\ndet vill säga myndigheter på utbildningssidan, ar-\r\nbetsmarknadsmyndigheter och så vidare. De ska nu\r\nredovisa ett program som innehåller allt från att se\r\növer hur utbildningen faktiskt fungerar och attrakti-\r\nviteten i utbildningen över till vad som krävs för att få\r\nfler att söka jobben.\r\nI detta uppdrag ingår naturligtvis också - och det\r\när viktigt - arbetsgivarnas ansvar att erbjuda vidare-\r\nutbildning för dem som redan finns i verksamheten.\r\nVäldigt många kommuner har ambitiösa sådana pro-\r\ngram. Många personer som anställs utan att ha till-\r\nräcklig kompetens erbjuds utbildning under sin an-\r\nställning. Jag tror att det är huvudspåret när det gäller\r\natt höja kompetensen inom äldreomsorgen i dag.</pre><pre>Anf.  107  ULRIK LINDGREN (kd) replik:\r\nFru talman! Jag känner också till att ett antal\r\nkommuner försöker att inom en pressad ekonomi\r\nordna studiecirklar och tvåveckorsutbildningar - allt\r\npå temat \"arbetskraften kvar samtidigt som man för-\r\nsöker fortbilda den\". Man kämpar alltså på.\r\nMen finns det något konkret gentemot kommu-\r\nnerna? Finns det stimulanspengar på gång, eller vad\r\nhar kommit ut av dessa uppdrag till de statliga myn-\r\ndigheterna hittills?</pre><pre>Anf.  108  Socialminister LARS\r\nENGQVIST (s) replik:\r\nFru talman! De statliga myndigheterna ska ge-\r\nmensamt presentera ett utförligt program. Det ska de\r\ngöra i slutet på nästa år. De jobbar med det. Det här\r\nhandlar naturligtvis om långsiktiga rekryteringar för\r\natt klara personalsituationen på lång sikt.\r\nDet är inte så att kommunerna pysslar med lite\r\nstudiecirklar och lite kvällsaktiviteter. Många kom-\r\nmuner har mycket avancerade utbildningsprogram\r\ndär man erbjuder sin personal rejäl utbildning. Det är\r\npersonal som är borta från sina tjänster under längre\r\ntid för att kompensera sig, men som ändå behåller\r\nsina tjänster. Det sker väldigt mycket. Det är arbets-\r\ngivarens sak att se till så att man har kompetent per-\r\nsonal och att också erbjuda personalen utbildning.\r\nMånga kommuner har mycket avancerade verksam-\r\nheter, och vi bör se till så att alla kommuner har det.</pre><pre>Anf.  109  ANNE MARIE BRODÉN (m) re-\r\nplik:\r\nFru talman! Jag skulle vilja ställa en fråga till so-\r\ncialministern. Ser socialministern några bekymmer i\r\nsjukvården i dag? Vi som finns mitt i den upplever\r\nofta att väntetiderna i vården är ett bekymmer, eko-\r\nnomin är ett annat och sjukskrivningar bland perso-\r\nnalen ett tredje. Det finns många ambitiösa punkter,\r\nsom vi har hört, men i verkligheten väntar ju männi-\r\nskor runtom i Sverige i långa köer på vård.\r\nVad har socialministern för förväntan på samtalen\r\ni Landstingsförbundet när det gäller att man verkligen\r\nvill genomföra en vårdgaranti? Kommer vårdgarantin\r\natt skjutas upp på grund av att landstingen ser så\r\nmånga andra frågor som är viktigare än att ge patien-\r\nterna rättigheter och vård i tid?</pre><pre>Anf.  110  Socialminister LARS\r\nENGQVIST (s) replik:\r\nFru talman! Verkligheten är den att väntetiderna\r\noch köerna minskar i den svenska sjukvården. Det\r\nredovisas nu månad för månad hur väntetiderna går\r\nned genom att landstingen använder de resurser som\r\nhar tilldelats från staten för att systematiskt arbeta\r\nbort köerna, minska väntetiderna och se till så att folk\r\nblir behandlade i tid. Det är detta som gör att man kan\r\nvara optimistisk när det gäller att få en vårdgaranti\r\nsom faktiskt fungerar så att det inte bara blir ett löfte\r\nsom är utan värde.\r\nJag är övertygad om att Sveriges landstingspoliti-\r\nker är intresserade av att så snabbt som möjligt få en\r\nverklig vårdgaranti som täcker alla diagnoser. Det\r\ngäller att bedöma från vilket datum som vårdgarantin\r\nkan införas med hänsyn till de problem som kan fin-\r\nnas i olika landsting. Jag är ganska optimistisk om att\r\nvi kommer att få en överenskommelse i landstings-\r\nvärlden om en vårdgaranti inom de närmaste åren.\r\nDet kan kanske gå snabbare. Det får vi se när vi sätter\r\noss ned och förhandlar färdigt med Landstingsför-\r\nbundet.</pre><pre>Anf.  111  ANNE MARIE BRODÉN (m) re-\r\nplik:\r\nFru talman! Jag måste ändå ställa frågan igen till\r\nsocialministern. Även om köerna minskar och vänte-\r\ntiderna blir kortare är de ju fortfarande förskräckligt\r\nlånga. Är inte det ett stort bekymmer?</pre><pre>Anf.  112  Socialminister LARS\r\nENGQVIST (s) replik:\r\nFru talman! Jag förstår att frågan är retorisk och\r\negentligen inte ska besvaras. Det vore egendomligt\r\nom en socialminister sade att det inte var något be-\r\nkymmer att folk väntar på vård. Jag utgår ifrån att\r\nAnne Marie Brodén räknar med att jag ska säga att\r\ndet är ett bekymmer. Det är just därför vi arbetar med\r\ndet. Det är just därför vi ska ha en vårdgaranti. Det\r\nvärsta som kan hända är att man utlovar en vårdga-\r\nranti som inte betyder någonting. Då har vi inte bara\r\ngjort någonting som är meningslöst, utan risken finns\r\natt de människor som väntar tappar förtroendet inte\r\nbara för sjukvården utan också för politikerna. Det är\r\ndärför jag säger att vi ska veta att det också fungerar.</pre><pre>Anf.  113  Andre vice talman KERSTIN HEI-\r\nNEMANN (fp):\r\nFru talman! Folkpartiet liberalernas uppfattning\r\när, och har varit, att sjukvården ska ges efter behov\r\noch vara gemensamt finansierad, det vill säga genom\r\nskatter. Patientens viktiga val gäller valet av vårdgi-\r\nvare och val av behandling, inte finansieringsformen.\r\nEn behovsbaserad sjukvård är den enda modell som\r\nlever upp till en jämlik behandling av patienterna.\r\nDet finns plats i svensk sjukvård för åtskilligt mer\r\nav etableringsfrihet, privata och kooperativa alterna-\r\ntiv, avknoppningar och andra fristående vårdgivare.\r\nMen enligt vår uppfattning finns det inte plats i\r\nsvensk sjukvård för vårdgivare som arbetar med hjälp\r\nav skattemedel och tror att de kan ge vård som betalas\r\nprivat eller genom försäkringsbolag med förtur så att\r\nlandstingens patienter får vänta därför att de som\r\nbetalar går före. Avtal mellan landstingen och vårdgi-\r\nvarna ska säkra att sådant inte kan förekomma.\r\nFru talman! Från en del håll har det föreslagits att\r\nhela system ska byggas upp kring att finansiärer av\r\nsjukvård konkurrerar om medborgarna. Olika model-\r\nler för detta har figurerat i debatten. Den vanligaste är\r\nnågon typ av obligatorisk sjukvårdsförsäkring med\r\nkonkurrens mellan försäkringsbolagen men under\r\nstatlig kontroll.\r\nFolkpartiet tror inte på den lösningen. Vi menar\r\natt en sammanhållen finansiering av sjukvården är\r\nbäst av flera skäl. Främst är det oacceptabelt att tänka\r\nsig att patienterna ska få olika bra vård beroende på\r\natt man valt olika försäkringsnivå. Varken allmänhet\r\neller vårdpersonal skulle acceptera att patienter skulle\r\nnekas vissa behandlingar bara för att de har valt en\r\nbillig försäkring.\r\nEn annan viktig invändning är att erfarenheterna\r\nav försäkringsbaserad sjukvård visar att den aktivt\r\ninskränker patienternas valfrihet. Försäkringsbolag\r\nsom verkar inom ett sådant system hänvisar normalt\r\npatienterna till ett fåtal vårdgivare som bolaget har\r\navtal med. Dessutom använder bolag som är sjuk-\r\nvårdsförsäkrare en rad metoder för att slippa de här\r\nkostsamma patienterna.\r\nDärför ska den skattebetalda sjukvården vara så\r\nbra att någon efterfrågan på sådana försäkringslös-\r\nningar inte kan finnas kvar. En central fråga i det här\r\nsammanhanget är en fungerande vårdgaranti. Vi har\r\nju nu hört från socialminister Lars Engqvist att Soci-\r\naldemokraterna är beredda att införa en vårdgaranti,\r\nmen vi kan inte få reda på riktigt när. Vi tror att den\r\ngår att genomföra ganska omedelbart. I våra budget-\r\nförslag har vi avsatt pengar. Vi tror att det behövs en\r\ndel pengar i inledningsskedet. Men på sikt behövs\r\ninga mer pengar när köerna är borta och vi har fått\r\nvården att fungera på det sätt som vi vill att den ska\r\nfungera.\r\nFru talman! Folkhälso- och sjukvårdsarbete byg-\r\nger på att varje människa är unik och värdefull oav-\r\nsett kön, ålder, ursprung, sexuell läggning, funktions-\r\nhinder med mera. Den som drabbas av sjukdom tap-\r\npar inte heller sitt värde och har samma rätt att bli\r\nbehandlad med respekt som de friska. Att vi solida-\r\nriskt ansvarar för det mesta av varandras hälso- och\r\nsjukvård via skatten är medmänskligt viktigt. Ingen\r\nska behöva avstå från vård av ekonomiska skäl eller\r\nbetala höga försäkringspremier.\r\nFru talman! Sjukvården står inför stora utmaning-\r\nar. Ständigt görs nya landvinningar inom sjukvårds-\r\nområdet. Det handlar om nya behandlingsmetoder,\r\nmer skonsamma operationer och mer effektiva läke-\r\nmedel. Alltfler människor kan botas eller åtminstone\r\nfå ett bättre liv. För att det ska vara möjligt att dra\r\nfördel av de här nya landvinningarna krävs att det\r\nfinns personal som kan utföra allt detta.\r\nOm ingenting görs kommer Sverige att få en skri-\r\nande brist på vårdpersonal. Redan i dag duggar larm-\r\nrapporterna tätt om personalbrist. Samtidigt blir den\r\npersonal som är anställd och jobbar i dag alltmer\r\nbelastad. Utbrändheten ökar, och det är slående att\r\nökningen av antalet långtidssjukskrivningar varit så\r\nstor inom just hälso- och sjukvården. Den statliga\r\nutredningen om ett välfärdsbokslut konstaterar att\r\n38 % av samtliga sysselsatta män och 46 % av alla\r\nsysselsatta kvinnor anser sig ha ett påfrestande arbete.\r\nBland kvinnliga sjuksköterskor och verksamma inom\r\npsykiatrisk vård var motsvarande andel nästan dub-\r\nbelt så hög, 80 % eller mer.\r\nDet behövs många olika inslag för att förbättra\r\nden här situationen. Ett är makten över arbetstiden.\r\nMan måste kunna välja sin arbetstid. Man måste\r\nkunna påverka sin arbetssituation på många sätt. Som\r\nanställd måste man ha makt över sitt arbete. Det tror\r\nvi är en väldigt viktig faktor för att man ska kunna\r\nkänna att man uträttar ett bra jobb. Naturligtvis be-\r\nhövs också vidareutbildning och sådana saker som\r\ngör att människor känner att de kan utvecklas i sitt\r\narbete. Det är egentligen en skandal att vi inte tar till\r\nvara alla de människor som har en utländsk vårdut-\r\nbildning och som i dag arbetar inom andra yrken.\r\nDet har varit intressant att läsa och höra socialmi-\r\nnisterns senaste funderingar kring framtidens sjuk-\r\nvård. En del kan vi nog tycka är ganska bra. Jag tyck-\r\ner att det är ganska intressant med utvecklingen av\r\nsamarbetet inom EU. Vi har också tagit upp det i vår\r\nsjukvårdsmotion. Jag har en fråga till Lars Engqvist.\r\nJag undrar om han har funderat något på finansie-\r\nringsfrågan. Där kan jag se vissa problem.\r\nEtt annat problem som också finns är hur det ska\r\nbli landstingens planeringsansvar. Kommer det att\r\nförändras? Kan man se några lösningar på detta? Jag\r\nskulle vara glad att få svar på det.</pre><pre>Anf.  114  Socialminister LARS\r\nENGQVIST (s) replik:\r\nFru talman! När EU:s hälsoministerråd för första\r\ngången diskuterade de domar som var klara, det vill\r\nsäga i första hand den här Kohll- och Deckerdomen,\r\nfanns det en omedelbar reaktion från samtliga EU:s\r\nmedlemsstater att man skulle motverka det som kallas\r\nför cross-border care. I stället skulle man kräva en\r\nändring av traktatet.\r\nDen fortsatta diskussionen har lett till en annan\r\nhållning - och där har jag bidragit - nämligen att vi\r\nbör vända på diskussionen och fråga hur långt vi med\r\nett väl fungerande sjukvårdssystem som ger vård på\r\nlika villkor i stället kan utveckla den internationella\r\nvården.\r\nNu har det tillsatts en arbetsgrupp kring detta som\r\njag har förmånen att ingå i. Vi har vårt första sam-\r\nmanträde i december. Vi vet inte riktigt hur långt man\r\nkan komma. Problemet är dels de nationella finansie-\r\nringssystemen som vi måste försäkra oss om, dels att\r\nvi måste vara säkra på att den vård man får håller en\r\nhög kvalitet. Jag har inget riktigt bra svar på Kerstin\r\nHeinemanns frågor, men det är dem vi ska diskutera.\r\nJag hoppas kunna få återkomma och redovisa hur de\r\nhär diskussionerna går. Men att bejaka ett internatio-\r\nnellt samarbete för patienternas och sjukvårdens bästa\r\när ju en bättre väg än att försöka förhindra en utveck-\r\nling där man söker vård i andra länder.</pre><pre>Anf.  115  Andre vice talman KERSTIN HEI-\r\nNEMANN (fp):\r\nFru talman! Jag kan helt hålla med om det. Vi ser\r\nockså gärna en utveckling av ett samarbete, kanske\r\ninte minst när det gäller den högspecialiserade vår-\r\nden. I framtiden kanske inte varje land kan ha resur-\r\nser för denna. Vi hade tidigare ett samarbete till ex-\r\nempel om hjärttransplantationer som vi inte kunde\r\ngenomföra själva. Det var ganska mycket bråk och\r\nkrångligheter omkring detta, vilket jag minns en del\r\nav.\r\nJag tror inte att en massa människor kommer att\r\nåka ut i Europa, men om utvecklingen skulle fortsätta\r\noch betydligt fler skulle söka vård där, åtminstone i\r\nnäraliggande länder, kan det uppstå vissa problem för\r\nlandstingen att planera sin sjukvård så som de enligt\r\nlag är skyldiga att göra i dag. Det gäller här problem\r\nsom man utan att för den skull stoppa upp arbetet bör\r\nta sig en ordentlig funderare på.</pre><pre>Anf.  116  HANS UNANDER (s):\r\nFru talman! Jag skulle vilja ta upp ett problem\r\nsom jag har stött på många gånger under senare år\r\noch som gäller långtidssjukskrivna personer. Det\r\nfinns långtidssjukskrivna som länge varit anställda\r\nhos en arbetsgivare men vilka under en längre tid inte\r\nfått möjlighet till retroaktiv sjukpenning. Jag tycker\r\natt detta är en väldigt viktig fråga. De som drabbats\r\nav långtidssjukskrivning drabbas en gång till när de\r\ninte får del av retroaktiva lönehöjningar.\r\nMan har förklarat för mig att det här beror på en\r\nlagtillämpning från försäkringskassornas sida. Da-\r\ngens system slår ytterligare en gång mot de här per-\r\nsonerna.\r\nJag tycker att detta är mycket allvarligt och en\r\nviktig fråga att ta upp. Handläggningen behöver ses\r\növer och stärkas upp.\r\nTack för ordet, fru talman!</pre><pre>Anf.  117  ANITA SIDÉN (m):\r\nFru talman! Barn har rätt att vara barn och att ut-\r\nvecklas i den bästa trygghet som vuxenvärlden kan\r\nåstadkomma. Vi vet dock att varje år tiotusentals\r\nkvinnor misshandlas av sina män och att det i många\r\nav dessa hem finns barn - barn som inte kan få en\r\nblund i ögonen när misshandeln pågår.\r\nUpprepade gånger har dessa barn tvingats bevittna\r\natt deras mammor utsatts för hot och våld, upplevel-\r\nser som sätter djupa spår i barnens psykiska hälsa och\r\nutveckling och som\r\nger mardrömmar, otrygghet och skuldkänslor. Även\r\nom barnen kryper under sängen, drar täcket över\r\nhuvudet och håller för öronen så når slagen fram.\r\nBarn tror ofta att de är ensamma om att ha det så här.\r\nInte bara de kvinnor som utsätts för misshandel blir\r\noffer utan också deras barn. Att vara vittne till våld är\r\nockså att vara utsatt för våld.\r\nBarn blir alltså vittnen till våld i sin egen familj,\r\nmen de är ju inte bara vittnen till våld utan de blir\r\nockså själva utsatta för våld. Det är inte ovanligt att\r\ndessa barn blir nästa generations förövare.\r\nFru talman! Det finns ingen statistik över hur\r\nmånga barn som ser sin mamma misshandlas, men de\r\när tyvärr förskräckande många. I ett civiliserat sam-\r\nhälle borde antalet vara noll. Hemmet ska kunna ge\r\nden trygga tillvaro som ett barn så väl behöver under\r\nsin uppväxt, men i stället utsätts en del barn direkt\r\neller indirekt för fysisk eller psykisk misshandel där\r\nden ene vuxne misshandlar den andra. Dessa utsatta\r\nbarn borde få tillgång till stödperson.\r\nEnligt FN:s barnkonvention artikel 19 har barn\r\nrätt att skyddas både mot fysiskt och mot psykiskt\r\nvåld. Grundprincipen i konventionen är att barnets\r\nbästa ska stå i centrum. Barn som bevittnar våld i sin\r\nfamilj har rätt att få hjälp, men vi vet att det finns\r\nbrister i det avseendet. Därför måste både polis och\r\nhälso- och sjukvård rutinmässigt fråga om det finns\r\nbarn i de hem där kvinnor misshandlas. Utsatta barn\r\nhar rätt att få bättre skydd än de får i dag. Alla barn\r\nska naturligtvis ha rätt till ett gott skydd.\r\nDet är nödvändigt att lyfta fram de barn som väx-\r\ner upp i misshandelsmiljöer och blir vittnen till våld.\r\nBarn måste få bekräftat att det som hänt verkligen har\r\nhänt. Ofta tror barn att det är deras fel att föräldrar\r\nslåss. Det gäller att lyfta ansvaret från barn till de\r\nvuxna.\r\nMen vem ska man vara lojal mot när den ene för-\r\näldern ibland blir som förbytt? Får man älska en pap-\r\npa som slår mamma? Hur kan en snäll vuxen lekkam-\r\nrat förvandlas till en våldsam person, som hotar och\r\nmisshandlar? Allt det här är förvirrande och mycket\r\nsvårt att förstå för barn och även för oss vuxna.\r\nBarn som växer upp i familjer där våld förekom-\r\nmer flyr ofta in i en fantasivärld för att stå ut och\r\nkunna överleva. Dessa barn har inte valt sin tillvaro\r\noch kan inte ta sig därifrån men far oerhört illa av att\r\nbara vara där.\r\nFru talman! I juridisk mening är dessa utsatta barn\r\ninte offer men tar oerhörd skada i sin utveckling. De\r\nmåste få hjälp med att läka sina sår. Det är viktigt att\r\nett samhälle tar hand om brottsoffer, men barnpsyki-\r\natrin har långa köer, och det har i många fall varit\r\nomöjligt att ens få ställa sig i kö, om mamman och\r\nbarnet saknat fast adress. Här behövs konkreta åtgär-\r\nder för att stärka barnens rättigheter.\r\nEnligt rapporten och pilotstudien Barn som be-\r\nvittnat våld mot mamma är det ovanligt att barn vars\r\nmammor misshandlas uppmärksammats och fått stöd\r\nav omgivningen. I stället är det mamman som fått\r\nbarnets tröst. Barnets upplevelser har mycket sällan\r\nberörts.\r\nSkulle de inte vara rimligt att begreppet brottsof-\r\nfer skulle utvidgas till att omfatta dessa utsatta barn?\r\nDe är ju offer för brott - brott begångna av den som\r\nborde vara den störste beskyddaren. Samhället måste\r\nvara starkt när ett barn behöver stöd och hjälp.\r\nFru talman! I en interpellationsdebatt har det nya\r\nstatsrådet Morgan Johansson sagt att en kartläggning\r\nbehövs, men det räcker inte. Anser inte ministern att\r\ndet behövs konkreta åtgärder för att dessa utsatta barn\r\nska få en tryggad tillvaro med god hälsa?</pre><pre>Anf.  118  MIA FRANZÉN (fp):\r\nFru talman! Vi är nu så pass få i salen att jag\r\ntänkte passa på att tala om någonting som jag brinner\r\nväldigt starkt för, nämligen de oskyddade barnens\r\nrätt. Det gäller barn som befinner sig i skilsmässor\r\neller separationer, situationer som är väldigt svåra\r\nbåde för barnen och för de vuxna.\r\nJag har skrivit en motion om detta, och jag tänker\r\nnu pröva en okonventionell metod eftersom vi är så få\r\nhär inne. Om ni inte gillar motion nr So67 kan ni bua\r\nnu. Jag ber er också att ta ett djupt andetag, ta upp ett\r\npar barnglasögon som ligger i bänken och sätta på er\r\ndem. - Jag ser en som gör det.\r\nDe här barnglasögonen är imaginära och visar vil-\r\nket sinne ni har. Vad händer när ni sätter på er dem?\r\nJo, ni får ett helt annat perspektiv. Det är svårt att\r\nvara liten och göra sig hörd. Vi kan väl alla vara tack-\r\nsamma för att vi inte behöver var sitt ombud som för\r\nvår talan.\r\nProblemet för barn som hamnar i en skilsmässo-\r\nsituation är att de inte alltid lyckas göra sig hörda.\r\nFöräldrarna befinner sig i känslostormar och klarar\r\ninte att skilja mellan vad som är barnets bästa och vad\r\nsom är en ljuvlig hämnd mot den före detta partnern.\r\nDe allra flesta föräldrar klarar att lösa de här pro-\r\nblemen och få till stånd en dräglig situation för sina\r\nbarn även framgent, men det finns barn som blir väl-\r\ndigt lidande i skilsmässo- och separationssituationer.\r\nJag skulle vilja att man undersökte möjligheterna att\r\ninföra juridiskt ombud för barnet. Det finns möjlighet\r\natt få juridiskt ombud förordnat när en tvist uppstår\r\nmellan föräldrar om umgänge och sådant, ett ombud\r\nsom företräder respektive förälder, men ingen före-\r\nträder barnet.\r\nJag tror att ursprungstanken var att de juridiska\r\nombud som företrädde mamma och pappa skulle titta\r\npå hur den samlade situationen för barnet såg ut, men\r\ndet fungerar de facto inte så. Det är svårt för ett om-\r\nbud för endera parten att företräda även barnet. Jag\r\ntror alltså att man skulle titta på att införa ett juridiskt\r\nombud för barnen.\r\nVi har lagstiftning. Vi har föräldrabalken där det\r\nstår väldigt fina saker om barnets trygghet, rätt till\r\ntrygghet och rätt till båda föräldrarna. Vi har FN:s\r\nbarnkonvention som säger mycket fina saker om vad\r\nbarnen har rätt till. Vi har också barnets bästa som\r\nväldigt många talar fint om, men som sagt: När man\r\nhamnar i en känslostorm är det väldigt svårt att se\r\nriktigt klart vad som är barnets bästa och att göra\r\nskillnad på vad som står en själv närmast och vad\r\nsom är barnets bästa.\r\nDet behövs någon som bevakar barnets rättighe-\r\nter. Det behövs också en samlad dokumentation över\r\nvad det finns för rättigheter för barnen. Nu är det här\r\nspritt, och det finns ingen ordentlig dokumentation\r\nförutom FN:s barnkonvention som inte alltid följs.\r\nJag tror att man måste upprätta en barnrättspolicy\r\neller, som min kollega Johan Pehrson har gått ut och\r\nsagt: Man kanske skulle titta på att införa en barn-\r\nbalk, som alltså utgår från barnperspektivet från bör-\r\njan.\r\nAlternativen är många, och jag tror att man måste\r\nse över detta. Det är många barn som lider i dag, som\r\nhar sömnproblem, viktproblem och alla möjliga for-\r\nmer av svårigheter att växa upp. Om vi inte vågar\r\nfråga barnen i dag hur de mår, hur ska vi då kunna\r\nmöta deras blickar om några år? Vilka konsekvenser\r\nfår det för hela samhället och framtiden?</pre><pre>Anf.  119  ULRIK LINDGREN (kd):\r\nFru talman! På samma tema som föregående tala-\r\nre, Mia Franzén, skulle jag vilja börja med att citera\r\nBarnkonventionen om barnens rättigheter, artikel 27,\r\npunkt 1. Där står det: \"Konventionsstaterna erkänner\r\nrätten för varje barn till den levnadsstandard som\r\nkrävs för barnets fysiska, psykiska, andliga, moralis-\r\nka och sociala utveckling.\" Det tycker jag är en för-\r\nnämlig artikel att ta till utgångspunkt för allt arbete\r\nsom gäller att gynna barn på alla sätt i ett samhälle\r\nsom Sverige.\r\nAlla har vi ju tron att barn i Sverige jämfört med\r\nett antal andra länder har det bra, och det äger ju sin\r\nriktighet. Men jag tycker att vi också ska notera ett\r\nantal larmklockor efter åtta år av socialdemokratiskt\r\nstyre om vart det bär hän. Jag tycker att det är trenden\r\nsom är det allvarliga, det verkligt oroande.\r\nRädda Barnen redovisade i en studie i mars i år\r\ngenom professor Tapio Salonen att 345 000 barn i\r\nSverige finns i fattiga familjer. Begreppet \"fattiga\"\r\nkan man alltid diskutera, men det var deras definition.\r\nDet är ungefär vart femte barn. Nästan hälften av\r\ndessa barn har utländsk bakgrund.\r\nBeträffande hälsa bland barn i Sverige finns rap-\r\nporten Elevhälsa, en enkätundersökning som gjordes i\r\nmaj bland skolsköterskor, skolpsykologer och skolku-\r\nratorer. Den redovisar att 90 % av de tillfrågade hade\r\nden uppfattningen om elevernas hälsotillstånd att de\r\nansåg att elevernas psykiska hälsotillstånd är sämre\r\nnu än för tio år sedan. 90 % av de tillfrågade ansåg\r\nockså att andelen elever med övervikt, påtaglig stress,\r\nkoncentrationsproblem och problematiska familjesi-\r\ntuationer har ökat jämfört med för tio år sedan. Alla\r\nhar vi tagit del av ett otal andra vittnesbörd från en-\r\nskilda aktörer som kommer i kontakt med barn och\r\nsom på olika sätt är engagerade i deras villkor, och de\r\nvittnar alla om ökad stress, nyfattigdom, oförmåga att\r\nkomma åt mobbning i skolorna, en accelererande\r\ndrogkultur under 90-talet och en ökad tolerans och\r\nnonchalans även för narkotika.\r\nI kommunerna vet vi att institutionsplaceringarna\r\nav barn och ungdomar ökar till följd av ökande\r\ndrogmissbruk, kriminalitet, psykiatriska bekymmer\r\noch en problematisk familjesituation, inte minst i\r\nsamband med skilsmässor. I många kommuner är\r\ndubbelt så många beroende av socialbidrag som för\r\ntio år sedan. Hur kommer det att bli för dessa social-\r\nbidragsberoende, och för många människor som lever\r\npå den ekonomiska marginalen, om konjunkturerna\r\nvänder nedåt och efter att vi har sett en ny kommunal\r\nskattehöjarvåg gå fram över landet nu i höst?\r\nHandikapporganisationerna berättar med stigande\r\nvrede om att det är allt tuffare och en ständig kamp\r\natt få det lagen anger inom till exempel LSS-området\r\nför funktionshindrade barn och ungdomar. En av de\r\nmest besvärande köerna inom hälso- och sjukvården\r\när kön till BUP, barn- och ungdomspsykiatrin.\r\nFamiljeminister Berit Andnor har angett att hon är\r\noroad över de ökade klassklyftorna i Sverige och\r\nlovar att följa utvecklingen noga. Nu har socialmini-\r\nster Engqvist gått, förstår jag, men en ny minister\r\nfinns på plats i form av Morgan Johansson, och frå-\r\ngan bör då ställas till honom: Är du något mer än\r\noroad över utvecklingen, som Berit Andnor har\r\nangett? Är du också färdig för nästa steg, nämligen att\r\nbörja göra lite mera verkstad av hur barn har det i\r\nSverige? Det räcker ju inte med att vara orolig. Vi\r\nmåste också komma till ett helt annat görande runtom\r\ni kommunerna i Sverige.\r\nVerkstad som har betydelse för barn i riskmiljö\r\nbedrivs i familjerna, som alla vet. När föräldrarna inte\r\nräcker till i olika sammanhang är det kommunerna\r\nsom måste ta vid och komplettera. Det är enormt\r\ntungt att ersätta föräldrarna, men man bör ändå söka\r\nkomplettera föräldrarna med de förluster som barnet\r\nhar gjort.\r\nDet är hög tid att visa föräldrarna förtroendet att\r\nde är de bästa och viktigaste drog- och brottsförebyg-\r\ngarna. Det vi fortfarande ser från vänstersidan i\r\nsvensk politik är motsatsen, nu senast visad i sam-\r\nband med maxtaxan i barnomsorgen. Överheten vet\r\nbäst hur varje familj ska leva i Sverige och hur man\r\nska ta hand om sina barn. Föräldrar är människor som\r\ninte vet bäst själva. De behöver överhetens guidning\r\n- den s-märkta guidningen.\r\nDet offentliga via kommuner och landsting kan\r\naldrig ersätta den resurs som föräldrarna utgör. Därtill\r\när det så att maxtaxan försvårar för kommunerna att\r\nbistå de föräldrar som inte räcker till för sina barn\r\ngenom att kommunerna har blivit tvungna att medfi-\r\nnansiera maxtaxan, och med den ekonomiska press\r\nsom kommunerna är utsatta för har det resulterat i\r\nstörre barngrupper och färre personal per barn i barn-\r\nomsorgen. Fler barn per vuxen försvårar möjligheter-\r\nna till insatser för utsatta barn.\r\nFör att nå fram till barn som har olika bekymmer\r\nmed sorg, med förluster, med övergrepp och annat,\r\nfordras att någon vuxen har tillräcklig tid för att\r\netablera en relation till barnet. Många kommuner\r\nsliter hårt med att på olika sätt nå utsatta barn i olika\r\nriskzoner. Var finns förståelsen och stödet hos väns-\r\ntersidan för kommunernas arbete? Var finns program-\r\nstödet och stimulanspengarna för olika åtgärder? När\r\nkommer det helhjärtade stödet för föräldrarnas avgö-\r\nrande och viktiga insats för barnen?</pre><pre>Anf.  120  INGRID BURMAN (v):\r\nFru talman! Även jag tänker tala om barn. Det\r\nfinns många barn i Sverige i dag som har det bra.\r\nMånga har en god hälsa och goda möjligheter till ett\r\nrikt liv, men det gäller ju som sagt inte alla barn.\r\nDet är ju som föregående talare sade: 345 000\r\nbarn lever i fattigdom. Men vi ska också konstatera\r\natt under föregående mandatperiod, mellan 1998 och\r\n2002, så vände vi trenden. Från det att antalet barn\r\nsom finns i hushåll i relativ fattigdom har ökat från\r\n90-talets början så bröts den trenden under förra\r\nmandatperioden. Men det räcker inte, för fortfarande\r\när det ett förfärligt stort antal som lever under bistra\r\nförhållanden. Vi måste också konstatera att klyftorna\r\nmellan olika barn i samhället har ökat.\r\n1990-talets besparingar drabbar i stor utsträckning\r\nbarnen och deras familjer. Sedan har konjunkturen\r\nförbättrats. Det har inneburit att standarden har för-\r\nbättrats för många men inte för alla.\r\nBarn som växer upp med arbetslösa eller ensam-\r\nstående föräldrar har inte fått del av standardförbätt-\r\nringen. I stället visar det sig att skillnaderna har ökat\r\nmellan olika hushållstyper. Barn som levde i hushåll\r\nmed ensamstående föräldrar 1999 har 5 % lägre in-\r\nkomst än vad motsvarande grupp hade 1991. Under\r\n90-talet levde ungefär 11-12 % av barnen i familjer\r\nmed inkomster under socialbidragsnormen under mer\r\nän tre år. Det här är siffror att ta ett ansvar för.\r\nUnder föregående mandatperiod gjordes en del\r\noch trenden bröts. Vi förstärkte bland annat social-\r\ntjänstlagen. Men om vi ska kunna fortsätta arbetet för\r\natt nå de här barnen finns det ytterligare några saker\r\nsom ska göras. En del gäller just socialtjänstlagen.\r\nDet handlar bland annat om att se till att vi inte mins-\r\nkar socialbidragen när vi genomför generella barnbi-\r\ndragshöjningar. I dag minskar nämligen föräldrarnas\r\nförsörjningsstöd när barnbidraget höjs. Det betyder\r\natt redan utsatta barn inte får del av den ökade välfär-\r\nden på samma sätt som andra barn.\r\nVi menar att det är viktigt att vi nu ändrar i soci-\r\naltjänstlagen så att barnbidragen undantas från social-\r\nbidragsnormen, så att kommande barnbidragshöj-\r\nningar kommer alla till del, även de fattigaste hus-\r\nhållen.\r\nVi menar också att familjer inte ska ha reducerat\r\nbidrag på grund av att ungdomar i familjen exempel-\r\nvis sommarjobbar. Vi vet att föräldrarnas försörj-\r\nningsstöd i dag reduceras när barn i hushåll som lever\r\nmed socialbidrag får ett sommarjobb.\r\nVi säger också att det är viktigt att FN:s barnkon-\r\nvention ska tillämpas vid alla beslut som socialtjäns-\r\nten tar. Socialstyrelsen har gjort en uppföljning av\r\nbiståndsbeslut. Den visar att man i 80 % av alla beslut\r\ninte har vägt in barnets bästa. Det är viktigt att man\r\ngör ändringar så att barnets bästa också genomsyrar\r\nsocialtjänstens arbete.\r\nDet handlar också om andra åtgärder. Det handlar\r\nom att höja bostadsbidrag och underhållsstöd. Det är\r\nträffsäkra instrument om vi vill hjälpa de här hushål-\r\nlen där så många barn framlever sin barndom i fattig-\r\ndom.\r\nHittills har vi haft svårt att få gehör för våra för-\r\nslag. De borgerliga partierna talar om bidragsberoen-\r\nde när vi talar om vikten av att förstärka de här fa-\r\nmiljernas ekonomi. Socialdemokraterna talar ofta om\r\nmarginaleffekter. Det här är vuxenvärldens diskus-\r\nsion.\r\nFör att förhindra att de här barnen fortsätter att\r\nbetala priset för att en vuxenvärld diskuterar om det\r\nhandlar om bidragsberoende eller marginaleffekter\r\nkrävs i stället att vi samlar oss och genomför åtgärder\r\nnu. Glädjande nog är vi också överens med regering-\r\nen och Miljöpartiet om att rikta åtgärder mot de här\r\nbarnfamiljerna under mandatperioden. I det så kallade\r\n121-punktsprogrammet har vi kommit överens om\r\ndet. Det kan handla om bostadsbidrag, underhållsstöd\r\noch kanske om fria läkemedel.\r\nVad vi hittills inte har fått gehör för är förändring-\r\narna i socialtjänstlagen. Vad säger då vår nya minister\r\nMorgan Johansson? Är Morgan Johansson beredd att\r\nvidta åtgärder för att säkra att även barn som lever i\r\nhushåll med socialbidrag får del av framtida barnbi-\r\ndragshöjningar? Är Morgan Johansson beredd att\r\nvidta åtgärder så att barn som sommararbetar får\r\nbehålla en del av sin inkomst? Är Morgan Johansson\r\nberedd att vidta åtgärder så att barnens bästa vägs in\r\nnär socialtjänsten fattar beslut om bistånd? Det är\r\nangelägna frågor, och jag hoppas att Morgan Johans-\r\nson har möjlighet att lämna svar på dem.</pre><pre>Anf.  121  Statsrådet MORGAN JOHANS-\r\nSON (s):\r\nFru talman! Det är inte värdigt en välfärdsstat att\r\nden som fastnat i missbruk inte får vård. Det är inte\r\nvärdigt en välfärdsstat att det finns barn som är rädda\r\nför att gå hem från skolan på fredagseftermiddagen,\r\nrädda för vad pappa ska utsätta dem eller deras\r\nmamma för under helgen. Det är inte värdigt en väl-\r\nfärdsstat att människor tvingas somna på en parksof-\r\nfa.\r\nVäljarna gav oss folkvalda ett tydligt uppdrag.\r\nVäljarna sade: Vi är trötta på egoism och växande\r\nklassklyftor. Vi avvisar systemskifte och privatise-\r\nringar. Vi vill ha en välfärdsstat byggd på skattefi-\r\nnansiering och demokratisk styrning där välfärden\r\nfördelas efter behov och inte efter betalningsförmåga.\r\nSå var vårt uppdrag.\r\nVäljarna sade: Återupprätta välfärdsstaten, men\r\nkanske inte i detalj på alla sätt som man har haft tidi-\r\ngare. Vi vill ha en modern välfärdsstat som likväl\r\nklarar av att leva upp till de stolta värdeord som den\r\nska byggas på: trygghet, solidaritet, rättvisa, jämlik-\r\nhet.\r\nDetta synsätt och uppdrag har satt spår i regering-\r\nen. Regeringsombildningen innebar att Socialdepar-\r\ntementet stärktes. Det var en tydlig signal om att vi\r\navser att sätta välfärdspolitiken i centrum, välfärds-\r\npolitiken i bred mening. Det handlar naturligtvis om\r\nde stora verksamheterna: sjukvården, äldreomsorgen,\r\nbarnomsorgen och skolan. Det handlar naturligtvis\r\nom våra försäkringar, pensioner och bidrag men ock-\r\nså om socialpolitiken i snävare mening, nämligen den\r\npolitik som syftar till att hjälpa de människor som har\r\ndet allra svårast i samhället: de som fastnat i miss-\r\nbruk, hemlöshet, barn och ungdomar som far illa.\r\nVäljarna sade: Välfärden för alla måste gå före\r\nskattesänkningar för ett fåtal. Det gäller också den\r\negentliga socialpolitiken - den som söker hjälpa barn\r\nsom far illa, ungdomar som håller på att hamna i\r\nkriminalitet, missbrukare som tvingas jaga pengar\r\ndag efter dag, ofta via brott, tiggeri eller prostitution\r\nför att finansiera sitt missbruk, människor som tving-\r\nas sova på parksoffor och i trappuppgångar.\r\nSocialtjänsten är central i det avseendet. Vi har\r\ntalat mycket om vård, skola och omsorg under valrö-\r\nrelsen, och det har varit rätt. Men kanske har vi ofta\r\nglömt att välfärdsstaten ska återupprättas för alla. Om\r\nden ska återupprättas för alla måste också social-\r\ntjänsten lyftas fram.\r\nVi har bakom oss ett 90-tal då kommunerna fick\r\nallt mindre resurser samtidigt som de sociala proble-\r\nmen ökade. På många håll skars socialtjänsten ned\r\nsamtidigt som ärendena samlades på hög. Socialsek-\r\nreterarna fick alltfler trasiga och utsatta människor att\r\nhjälpa - med ekonomiskt bistånd, med missbrukar-\r\nvård, med boende, med arbete och utbildning. Det\r\nparadoxala var att det sällan finns någon samhälls-\r\nekonomi i sådana nedskärningar. När de anställda\r\ninom socialtjänsten pressas till sitt yttersta hinner de\r\ntill slut bara med det allra nödvändigaste, nämligen\r\natt ge människor tak över huvudet för natten och mat\r\nför dagen. Då hinner man inte gå till roten med det\r\nsom är själva problemet - arbete, utbildning, fast\r\nbostad, vård för sitt missbruk. Till det finns inte tid\r\noch pengar. Det leder i sin förlängning till att social-\r\nbidragstagandet snarare ökar än minskar.\r\nRegeringen har satt upp ett mål om att socialbi-\r\ndragsberoendet ska halveras till år 2004 i förhållande\r\ntill 1999. Vi är på god väg med det. Antalet socialbi-\r\ndragstagare omräknat till helårsekvivalenter, som det\r\nheter på byråkratspråk, har minskat med över 20 % på\r\nbara två år. Det hänger förstås ihop med att syssel-\r\nsättningen har ökat men också med att bidrag och\r\nförsäkringar förstärkts, till exempel i form av höjt\r\nbarnbidrag.\r\nDen generella välfärdspolitiken är förstås viktig.\r\nDen är grunden för socialdemokratins samhällsmo-\r\ndell. Men den måste kompletteras med riktade insat-\r\nser för dem som har det allra svårast. Min poäng är att\r\nom vi ska lyckas uppnå målet om ett halverat social-\r\nbidragsberoende måste vi våga satsa på socialtjänsten\r\nframöver. Då måste vi ge alla de människor som\r\narbetar i socialtjänsten runtom i landets kommuner\r\nmöjlighet att hjälpa människor med deras problem\r\nfrån grunden i stället för att bara betala ut socialbi-\r\ndrag.\r\nIbland ser man dessa samband mycket konkret. I\r\nsöndags läste jag i Sydsvenska Dagbladet om Anders\r\nsom går på amfetamin och måste dra in 1 000 kr om\r\ndagen för att finansiera sitt missbruk. Förra fredagen\r\nbröt han sig in i 15 bilar för att stjäla bilstereoappa-\r\nrater. Han ensam stod för hälften av alla bilinbrott i\r\nMalmö just den fredagen.\r\nTänk om vi hade kunnat hjälpa Anders för tjugo\r\ntjugofem år sedan - han är 40 år i dag. Hur mycket\r\nmänskligt lidande hade inte besparats, både Anders\r\nsjälv naturligtvis, men också dem som utsätts för de\r\nbrott som han begår. Och tänk om vi i dag med vår-\r\ndinsatser skulle kunna hjälpa Anders att bli av med\r\nsitt missbruk. Det kostar kanske en slant, och det\r\nkommer det att göra. Men skulle inte samhället som\r\nhelhet på sikt ändå tjäna på det?\r\nJag har i bakhuvudet de fakta som säger att insti-\r\ntutionsvården för missbrukare rustades ned under\r\n1990-talet, alltså samtidigt som antalet tunga miss-\r\nbrukare ökade. Där vill jag se en förändring.\r\nSamtidigt är socialtjänsten också ett kommunalt\r\nansvarsområde. Staten handhar lagstiftningen, men\r\nkommunerna sitter på mycket av pengarna. Det gäller\r\ndärför för stat och kommun att jobba tillsammans och\r\nflytta fram positionerna på detta område. Jag hoppas\r\natt jag ska kunna få till stånd ett sådant samarbete\r\nunder den innevarande mandatperioden.\r\nDetsamma gäller den bredare frågan om hemlös-\r\nhet. Det är en skam för Sverige att vi har hundratals,\r\nkanske tusentals, människor som tvingas sova i par-\r\nker och i trappuppgångar, och som drivs från härbär-\r\nge till härbärge. Också här måste vi arbeta nära kom-\r\nmunerna, men jag hoppas under mandatperioden\r\nkunna presentera nya statliga initiativ för att minska\r\nhemlösheten. Bostadsbyggandet är bara en del av\r\nåtgärderna. Ofta måste man också sätta in sociala\r\ninsatser för att komma till rätta med den enskildes\r\nproblem.\r\nJag nämnde Anders i Malmö och frågade mig hur\r\nmycket vi hade kunnat spara om samhället hade in-\r\ngripit i tid. Hur tar vi hand om de barn och tonåringar\r\nsom håller på att hamna snett? Hur tar vi hand om de\r\nbarn som far illa? Hur fungerar hemmen för vård och\r\nboende för ungdomar och de familjehem där många\r\nplaceras? Hur tar kommunerna hand om de barn och\r\nungdomar som varit i institutionsvården när de väl\r\nsläpps ut igen?\r\nSocialtjänstlagen infördes för 20 år sedan, och\r\nunder den tiden har det inte gjorts någon ordentlig\r\ngenomlysning av hur den sociala barn- och ungdoms-\r\nvården fungerar i Sverige. Jag vill därför att en sådan\r\ngörs, och min ambition är att en sådan genomlysning\r\nunder mandatperioden ska kunna leda fram till en\r\nnationell handlingsplan för den sociala barn- och\r\nungdomsvården i Sverige.\r\nI det här sammanhanget vill jag också nämna al-\r\nkoholpolitiken. Vi har, inte minst under allhelgona-\r\nhelgen, kunnat se hur drickandet särskilt i ungdoms-\r\ngruppen har ökat. Jag står för en fortsatt ansvarsta-\r\ngande linje när det gäller alkoholpolitiken. Jag avvi-\r\nsar bestämt de alkoholliberala tendenser som gripit\r\nkring sig särskilt på högerkanten.\r\nDetta har jag med mig från min erfarenhet på det\r\nkriminalpolitiska området. Det finns inget kriminal-\r\npolitiskt samband som är lika starkt som sambandet\r\nmellan våld och alkohol. Jag avvisar synen där man\r\nutmålar det nästan som en mänsklig rättighet att få\r\nhandla sprit på krogen när solen går upp. Det är inte\r\nfallet. Vi som håller på måttligheten i alkoholpoliti-\r\nken måste underkasta oss vissa regler för att kunna\r\nskydda de människor som har det svårare med alko-\r\nholen. Den restriktiva hållningen kommer jag också\r\natt stå för.\r\nJag vill även ta upp frågan om tobakens verkning-\r\nar, som jag fortfarande betraktar som det stora folk-\r\nhälsoproblemet. Vi har uppnått WHO:s mål om att\r\n80 % av befolkningen ska vara rökfri, men samtidigt\r\nser vi en tendens att rökningen och snusandet speci-\r\nellt bland de unga ökar.\r\nJag följer särskilt noga detta arbete. Det gäller\r\nframför allt frågan om att skapa rökfrihet på krogar\r\noch restauranger till år 2004. Jag är inte heller rädd\r\nför att gå fram med en skarpare lagstiftning under\r\nmandatperioden om det skulle behövas.\r\nI anslutning till detta vill jag också säga att vi får\r\ndiskutera folkhälsopolitiken när folkhälsopropositio-\r\nnen kommer. Jag avser att försöka presentera en folk-\r\nhälsoproposition redan i höst, som bygger vidare på\r\nden utredning som finns.\r\nDetta är alltså dagordningen, fru talman, för min\r\ndel: socialtjänsten, barn- och ungdomsvården, kam-\r\npen mot narkotika, missbrukarvården, hemlösheten,\r\nalkoholen och tobaken samt folkhälsopolitiken. Det\r\när en bra dagordning, och jag ser fram emot ett gott\r\nsamarbete med riksdagens samtliga partier kring\r\ndessa frågor.</pre><pre>Anf.  122  KENNETH JOHANSSON (c) re-\r\nplik:\r\nFru talman! Jag vill börja med att önska det nya\r\nstatsrådet Morgan Johansson lycka till i ett viktigt\r\narbete.\r\nI mitt anförande tog jag upp frågan om hiv/aids,\r\nsom är ett jättehot mot folkhälsan. Det utgör en global\r\nepidemi med centrum i de allra fattigaste regionerna i\r\nvärlden. Sverige har en mycket viktig uppgift i det\r\ninternationella folkhälsoarbetet. Hivviruset skyr ju\r\ninga gränser.\r\nJag skulle vilja fråga hur Sveriges folkhälsomi-\r\nnister ser på det internationella folkhälsoarbetet i\r\nallmänhet och hiv/aids-frågorna i synnerhet.</pre><pre>Anf.  123  Statsrådet MORGAN JOHANS-\r\nSON (s) replik:\r\nFru talman! Jag instämmer helt och fullt i Ken-\r\nneth Johanssons beskrivning av att vi har ett viktigt\r\nuppdrag när det gäller internationella frågor av det\r\nhär slaget. Vi kan framför allt påverka inom ramen\r\nför de biståndsmedel som vi har. I folkhälsoproposi-\r\ntionen kommer det att finnas med skrivningar om det\r\narbetet.</pre><pre>Anf.  124  KENNETH JOHANSSON (c) re-\r\nplik:\r\nFru talman! Det är bra att vi är överens om att det\r\nbehövs ett intensifierat arbete, och jag utgår från att vi\r\nockså är överens om att det gäller på både internatio-\r\nnell och nationell nivå.\r\nDet statsrådet tar upp om biståndsinsatserna är en\r\nbra signal eftersom hälsofrågor kring hiv erfaren-\r\nhetsmässigt många gånger kommer i skymundan i det\r\nviktiga fattigdomsbekämpandet. Dessa får inte stå\r\nmot varandra. Det måste vara fråga om både-och.\r\nJag ser fram emot kraftfulla insatser och uppma-\r\nnar till en offensiv kamp mot hiv/aids. Det är viktigt\r\nför vår överlevnad, för medmänsklighet och för kär-\r\nlek.</pre><pre>Anf.  125  Statsrådet MORGAN JOHANS-\r\nSON (s) replik:\r\nFru talman! Jag delar Kenneth Johanssons upp-\r\nfattning i detta.\r\nNär det gäller biståndsbudgeten har Jan O Karls-\r\nson hand om den. Glöm inte bort att vi gör en upp-\r\ntrappning av satsningarna i biståndet generellt, och\r\ndessa frågor är en del av det spektrumet. Det är vik-\r\ntigt för oss att fortsätta det jobb som vi har inlett.</pre><pre>Anf.  126  LARS GUSTAFSSON (kd) re-\r\nplik:\r\nFru talman! Jag vill först gratulera Morgan Jo-\r\nhansson till hans uppdrag, som kommer att vara\r\nmycket viktigt.\r\nJag vill tala lite grann om missbrukarvården.\r\nDet har genom åren visat sig, och efter en del be-\r\nsök på vårdanstalter för missbrukare har jag fått be-\r\nkräftat, att det finns ett glapp mellan de olika vården-\r\nheterna landstinget, kommunen och staten.\r\nIndividen upplever att det finns gränser mellan\r\ndessa enheter som han måste ta sig över när han ska\r\ngå från den ena vården till den andra. Det i sin tur\r\ninnebär att det inte finns någon som tar kontakt med\r\nhonom när han kommer hem, och snart är han åter i\r\nmissbruket.\r\nLandstinget finansierar avgiftningen, men sedan\r\nvill kommunen inte finansiera hans vistelse på stället.\r\nPå så sätt hamnar han i en rundgång som leder till att\r\nhan snart är tillbaka bland dem som hämtar radioap-\r\nparater i bilar i Malmö.\r\nJag undrar vilka tankar Morgan Johansson har\r\nkring frågan hur vi ska kunna få de insatser som sam-\r\nhället gör att bli en gemensam insats så att inte indi-\r\nviden ska vara den som måste klättra över varje staket\r\nmellan de olika vårdnivåerna och dem som har hu-\r\nvudansvaret.</pre><pre>Anf.  127  Statsrådet MORGAN JOHANS-\r\nSON (s) replik:\r\nFru talman! Jag instämmer i den bild som Lars\r\nGustafsson ger. Det brister på många håll i de olika\r\nleden. Jag känner väl igen det från mitt rättsväsende-\r\nperspektiv, eftersom där förekommer samma sak.\r\nInom kriminalvården släpper vi ut dem som har suttit\r\ni fängelse och de står där utanför murarna utan arbete,\r\nutan utbildning, utan bostad.\r\nJag tycker att vi borde bli bättre på själva vård-\r\nkedjetänkandet. Kommunen ska först identifiera det\r\nproblem som finns. Det kanske i en del fall rör sig om\r\nen ungdom eller en missbrukare. Om man vidtar en\r\nåtgärd måste också man också vara beredd att följa\r\nupp den när man har blivit färdig inom institu-\r\ntionsvården.\r\nInom den här sektorn har vi nog brister i vård-\r\nkedjetänkandet. Det är en av de frågor som jag tänker\r\nta mig an under den här mandatperioden.</pre><pre>Anf.  128  LARS GUSTAFSSON (kd) re-\r\nplik:\r\nFru talman! Det är kostnaden för familje-\r\nvårdsproblemen som nu väger över och gör att det\r\nblir obalans ute i kommunerna. Det känns inte vidare\r\nroligt att vi ska behöva ha det på det viset. Kan man\r\ninte ekonomiskt försöka se saker och ting i ett större\r\nsammanhang? Vi ser saker och ting väldigt begränsat.\r\nKostnader som ligger på en huvudman låter man\r\ngärna skjutas över till en annan. Vi har det problemet\r\nockså på andra områden inom hälso- och sjukvården.\r\nDet finns ett uppdrag till Fries som håller på att\r\ntitta på de frågorna. Skulle inte han inte kunna få ett\r\nvidare tilläggsuppdrag att titta över det lite mer? Vi\r\nhar fått rapporter från SPU och på olika områden om\r\natt de insatser som samhället gör tyvärr inte är kos-\r\ntandseffektiva. Samhällets insatser måste vara profes-\r\nsionella, kostnadseffektiva och till hjälp för den en-\r\nskilde individen i sitt eget sociala sammanhang.</pre><pre>Anf.  129  Statsrådet MORGAN JOHANS-\r\nSON (s) replik:\r\nFru talman! Björn Fries heter den narkotikapoli-\r\ntiska samordnaren som alldeles nyligen har presente-\r\nrat en aktionsplan. Han har också det vidare uppdra-\r\nget att följa hur missbrukarvården ser ut och identifie-\r\nra de problem som finns. Det är en del av hans arbete.\r\nJag tror att vad jag möjligen kan åstadkomma på\r\nmin nivå är att få till stånd ett bättre samarbete mellan\r\nstaten och kommunerna kring detta och dra mitt strå\r\ntill stacken. Men det är Björn Fries arbete och den\r\naktionsplan som han alldeles nyligen har presenterat\r\nsom ligger till grund för detta.\r\nVi kommer att få se en hel del hända de komman-\r\nde åren med de pengar han har avsatt. Det är lite\r\ndrygt 200 miljoner kronor och 100 miljoner kronor\r\ntill kriminalvården för missbrukarvård.</pre><pre>Anf.  130  INGRID BURMAN (v) replik:\r\nFru talman! Låt mig börja med att säga att det var\r\nen bra dagordning som statsrådet hade för det kom-\r\nmande arbetet. Jag delar till fullo synen att det är dags\r\natt lyfta fram både socialtjänst och missbruksvård.\r\nJag ser fram emot att få samarbeta kring detta.\r\nJag vill också upprepa de tre frågor jag ställde till\r\nstatsrådet i mitt anförande. Det handlar också om,\r\nprecis som statsrådet sade, att vi har lagstiftnings-\r\nmakten i den här kammaren. Vissa åtgärder kan vi\r\ngöra direkt. Det gäller just att se till att den generella\r\nvälfärden kommer alla hushåll till del.\r\nDet gäller t.ex. att de familjer som i dag har stöd\r\nvia socialtjänsten ska få del av barnbidragshöjningar-\r\nna. Är statsrådet beredd att verka för det?\r\nÄr statsrådet också beredd att se över den be-\r\nstämmelse som gör att ungdomar inte får behålla\r\nersättningen eller lönen för sommarjobb?\r\nDet var två av min frågor. Jag återkommer till den\r\ntredje.</pre><pre>Anf.  131  Statsrådet MORGAN JOHANS-\r\nSON (s) replik:\r\nFru talman! Jag tror att den tredje frågan gällde\r\nbarnperspektivet i socialtjänsten. I den frågan kan jag\r\nabsolut instämma med Ingrid Burman. Det ligger\r\ninom ramen för det uppdrag som jag i dag talade om,\r\ndet vill säga att försöka ta fram en nationell hand-\r\nlingsplan för den sociala barn- och ungdomsvården.\r\nDet är en sådan fråga som man naturligtvis måste\r\nsätta i centrum.\r\nDe andra två frågorna är ganska komplicerade.\r\nNär det gäller frågan om barnbidraget är jag inte\r\nberedd att uttala som en princip att vi ska lyfta ut\r\nbarnbidraget från socialbidragen. Det urholkar social-\r\nbidragen på sikt. Det medför dessutom att barnfamil-\r\njerna fastnar i ett bidragsberoende.\r\nJag nämnde i mitt anförande att när vi höjer barn-\r\nbidraget kommer alltfler över socialbidragsnormen.\r\nDet innebär därmed att de blir friare. De frigörs från\r\nsocialbidragsberoende. Ett sådant system tycker jag\r\när mer smakfullt i normalfallet än att man helt skulle\r\nlägga barnbidraget vid sidan om, eftersom vi då inte\r\nskulle uppnå den effekten.\r\nNär det gäller frågan om sommarjobben finns det\r\nredan i dag möjligheter för kommunerna att ta hänsyn\r\ntill de inkomsterna. Där är jag inte beredd gå vidare.</pre><pre>Anf.  132  INGRID BURMAN (v) replik:\r\nFru talman! Tack för de svaren, även om jag inte\r\ndelar den syn som Morgan Johansson nu presentera-\r\nde, nämligen att människor fastnar i socialbidragsbe-\r\nroende om man tillser att de barnfamiljer som har det\r\nsämst ställt får del av barnbidragshöjningarna. Lägger\r\nman barnbidragen vid sidan om tar man bort den\r\ndelen ur försörjningsstödet. När vi sedan höjer barn-\r\nbidragen får de del av det. Hur detta på något sätt\r\nskulle öka bidragsberoendet förstår inte jag. Det hop-\r\npas jag att ministern återkommer till.\r\nNär det gäller frågan om sommarjobb är det precis\r\nsom statsrådet säger. Det varierar över landets kom-\r\nmuner. Det innebär att en 16-åring i en kommun som\r\njobbar och sliter för att få råd att köpa sig sin första\r\ncykel inte får behålla pengarna, eftersom familjens\r\nförsörjningsstöd minskar. Han måste bidra till famil-\r\njens försörjning. Men i grannkommunen har 16-\r\nåringen råd att köpa sig sin första cykel, eftersom\r\nman där har en regel säger att han får behålla 5 000\r\neller 6 000 kr av sommarinkomsterna.\r\nDet här känns inte på något sätt rättvist. Det är\r\nganska oförståeligt för de ungdomar som i en kom-\r\nmun kanske har möjlighet att köpa cykel eller något\r\nannat som känns viktigt för en tonårsungdom i Sveri-\r\nge medan ungdomar i en annan kommun behandlas\r\npå något annat sätt. Jag skulle önska att vi fann ett\r\nsätt att hitta vägar som gör det ganska lika över lan-\r\ndet. Jag tror att vi i grunden delar uppfattningen att\r\näven dessa ungdomar liksom andra ungdomar har\r\nmöjligheter att ha fickpengar eller ett visst rörelseka-\r\npital.</pre><pre>Anf.  133  Statsrådet MORGAN JOHANS-\r\nSON (s) replik:\r\nFru talman! Jag sade inte att socialbidragsberoen-\r\ndet skulle öka. Jag sade däremot att det inte skulle\r\nminska när vi höjer barnbidraget. Det är en poäng att\r\nnär man höjer de generella bidragen kommer en hel\r\ndel människor över socialbidragsnormen och slipper\r\natt söka socialbidrag. Det är själva essensen i vad jag\r\nsade i barnbidragsfrågan.\r\nNär det gäller sommarjobben är frågan hur långt\r\nman ska gå i deltaljstyrning av kommunerna. Jag är\r\ninte i nuläget beredd att uttala mig för att gå ännu\r\nlängre i detaljstyrning av kommunerna i det här avse-\r\nendet.</pre><pre>Anf.  134  MONICA GREEN (s) replik:\r\nFru talman! Jag ska börja med att önska Morgan\r\nJohansson lycka till i hans nya värv. Det är jättekul\r\natt vi har fått en minister för de här frågorna. Det\r\nkänns väldigt bra att det är Morgan Johansson som\r\nhar fått ta hand om dem eftersom de är så viktiga. Det\r\nvar också ett mycket bra linjetal som hölls.\r\nEn fråga som jag kanske saknade något och som\r\njag tänkte skicka med som ett tips framöver är det\r\nförebyggande arbetet. Morgan Johansson nämnde att\r\nvi behöver jobba mycket mer tillsammans mellan stat\r\noch kommun och att vi ska hitta möjligheter för att\r\njobba förebyggande och hjälpa på ett mycket tidigt\r\nstadium.\r\nJag vill här lyfta in även folkrörelseperspektivet.\r\nDet finns ett oerhört stort engagemang hos många i\r\nföreningslivet. Det är väldigt förebyggande att barn\r\noch ungdomar på ett tidigt stadium får möjlighet att\r\ndelta i en förening. Folkrörelser kan göra mycket i det\r\narbetet. Det finns många föreningar som jobbar med\r\ndet, till exempel Unga Örnar.</pre><pre>Anf.  135  Statsrådet MORGAN JOHANS-\r\nSON (s) replik:\r\nFru talman! Jag delar helt den uppfattningen. Man\r\nhinner inte med att tala om alla områden under bara\r\ntio minuters talartid. Jag känner varmt för det före-\r\nbyggande arbetet. Till för bara några veckor sedan\r\nvar jag ordförande i Brottsförebyggande rådet, som\r\nbland annat sysslar med att bygga upp lokala brotts-\r\nförebyggande råd för att exempelvis se till att ta hand\r\nsom ungdomar som håller på att hamna snett eller i\r\nvarje fall samordna de lokala insatserna för det i\r\nkommunerna.\r\nDetta med förebyggande finns också på långt fler\r\nområden. På folkhälsoområdet ser vi idrottsrörelsen\r\nsom en viktig bundsförvant. Där är vi från regering-\r\nens sida nu beredda att gå in med 1 miljard till, under\r\nförutsättning att de också hjälper till när det gäller att\r\nhelt enkelt sätta människor i rörelse och på det sättet\r\nvara aktiva.\r\nVidare finns det många andra områden. Unga Ör-\r\nnar är naturligtvis ytterligare en mycket viktig organi-\r\nsation för våra barn och ungdomar.</pre><pre>Anf.  136  MONICA GREEN (s) replik:\r\nFru talman! Jag tackar för svaret. Det är väldigt\r\nbra att idrottsrörelsen får de här pengarna. Det kan\r\nvara ett sätt att se till att föreningslivet blir engagerat\r\n- eller snarare tar ett ännu större ansvar för detta; de\r\nhar ju redan tidigare gjort det.\r\nI den här miljarden är inte de ideella organisatio-\r\nnerna medräknade, utan det gäller bara idrottsrörel-\r\nsen. Men det är vackert så och ett mycket bra första\r\nsteg. Man skulle också kunna tänka sig att i en för-\r\nlängning se till att de ideella barn- och ungdomsorga-\r\nnisationerna får en sådan här möjlighet. Det är ju stor\r\nutväxling på de pengar som man i så fall skulle kunna\r\nge. Med mycket små medel kan föreningsledare be-\r\ndriva en oerhört bra verksamhet för barn ute i bo-\r\nstadsområdena runtom i Sverige.</pre><pre>Anf.  137  Statsrådet MORGAN JOHANS-\r\nSON (s) replik:\r\nFru talman! Jag tar med mig detta, framför allt till\r\nBerit Andnor som ju är barn- och familjeminister med\r\ndet övergripande ansvaret för barnfrågorna. På mitt\r\nbord faller i stor utsträckning frågor som rör de ut-\r\nsatta barnen, alltså de barn som på ett eller annat sätt\r\nhamnar under lagen om vård av unga eller på olika\r\nsätt inom ramen för socialtjänsten.\r\nBerit Andnor är alltså den i regeringen som kom-\r\nmer att hantera barnfrågorna i övrigt.</pre><pre>Anf.  138  CARL-AXEL JOHANSSON (m)\r\nreplik:\r\nFru talman! Jag vill tacka statsrådet för den pro-\r\nblembeskrivning och den bild som han ger av Sverige\r\n- narkotikan och så vidare.\r\nJag menar att vi inte har någon som helst anled-\r\nning att diskutera i andra banor än att det här ska\r\nfinansieras via skatten.\r\nDock vill jag också peka på att bilden här har\r\nvuxit fram under det socialdemokratiska styret. Där-\r\nför är det väldigt bra att Socialdemokraterna nu väl-\r\ndigt noga och bra vill reda upp det här.\r\nProblemet är hur man finansierar detta. Består\r\nvälfärd i att fördela ett allt högre skattetryck, i att vi\r\nfår högre skatter - något som ger minskade skattein-\r\ntäkter? Hur kommer man att finansiera detta? Eller\r\nvad består välfärd i?</pre><pre>Anf.  139  Statsrådet MORGAN JOHANS-\r\nSON (s) replik:\r\nFru talman! Välfärd är ett väldigt vitt begrepp.\r\nDen 1 januari får jag mitt första barn. För mig är\r\nvälfärd just nu att se till att mödravården och barna-\r\nvården fungerar. Bara att detta med att Sverige är ett\r\nav de länder i världen som har de lägsta späd-\r\nbarnsdödlighetstalen gör att man får en känsla av att\r\nSverige, Herre Gud, i det här avseendet är ett mycket\r\ntryggt land att växa upp i och att leva i.\r\nNär det gäller det folkhälsoarbete som vi tidigare\r\ntalade om ska vi komma ihåg att det finns mycket\r\nsom vi ska vara stolta över i Sverige just i samband\r\nmed folkhälsan. Spädbarnsdödligheten är ett exem-\r\npel.\r\nHur ska detta då finansieras? Ja, självklart i hu-\r\nvudsak med skattepengar. Det är ju därför som vi\r\nsocialdemokrater står för ett högt skatteuttag. Men vi\r\nstår också för en ambitiös välfärdspolitik. Vi förstår\r\natt de sakerna hör ihop. Man kan inte ha en ambitiös\r\nvälfärdspolitik om man inte också är beredd att betala\r\nför den med skattepengar.</pre><pre>Anf.  140  CARL-AXEL JOHANSSON (m)\r\nreplik:\r\nFru talman! Nej, man kan inte ha en ambitiös väl-\r\nfärdspolitik med höga skatter - pengar flyr landet och\r\ndet blir mindre och mindre att fördela. En välfärds-\r\npolitik får man genom att få i gång näringen, verk-\r\nsamheten och tillväxten som i sin tur ger alla de\r\nskatteintäkter som sedan kommer att finansiera bar-\r\nnavården, mödravården, sjukvården, skolan, omsor-\r\ngen och narkotikaproblematiken. Det är den politiken\r\nsom jag efterlyser.</pre><pre>Anf.  141  Statsrådet MORGAN JOHANS-\r\nSON (s) replik:\r\nFru talman! Självklart är tillväxten grunden för att\r\ndet finns pengar att fördela. Men då konstaterar jag\r\natt även om socialdemokratins bästa gren är välfärds-\r\npolitiken är faktiskt också tillväxtfrågorna en av våra\r\nbästa grenar - i varje fall om man ska jämföra med de\r\nperioder då Carl-Axel Johanssons partikamrater har\r\nfått styra landet.\r\nVi har haft en god tillväxtutveckling under de se-\r\nnaste åren i Sverige - faktiskt bättre än i våra vikti-\r\ngaste konkurrentländer. Detta är inte mitt bord men\r\ndet är klart att jag berörs. Det här måste fungera,\r\nprecis som Carl-Axel Johansson konstaterar, för an-\r\nnars kommer vi inte att kunna leverera alla de väl-\r\nfärdssatsningar som vi nu ställer ut.\r\nVi har tilltro till vår egen politik på tillväxtsidan.\r\nDet är klart att Carl-Axel Johansson kanske inte har\r\ndet; det förstår jag. Det ligger så att säga i spelets\r\nnatur.</pre><pre>Anf.  142  ULRIK LINDGREN (kd) replik:\r\nFru talman! Också jag tycker att vår nye minister\r\nMorgan Johansson hade flera lovvärda ansatser i sitt\r\nanförande. Rädda barn är inte värdigt en välfärdsstat,\r\nsade han bland annat. Likaså är aviseringen av en\r\nhandlingsplan för den kommunala barn- och ung-\r\ndomsvården angelägen och lovvärd.\r\nMen sedan kan man diskutera prioriteringar som\r\nni har gjort. Ni har infört maxtaxan - detta i stället för\r\nexempelvis mer pengar till kommunerna för aktiva\r\ninsatser just när det gäller barnområdet och utsatta\r\nbarn. Detta har tvärtom försvårat för kommunerna i\r\nderas trängda läge ekonomiskt sett när det gäller att\r\njust bistå utsatta barn.\r\nJag har ett par konkreta frågor med anledning av\r\nstatsrådets anförande. Inte med ett ord nämndes för-\r\näldrarnas avgörande och viktiga roll för barnens hälsa\r\noch utveckling. Hur ser du, Morgan Johansson, på\r\nföräldrarnas roll för barnens väl och som aktiv partner\r\nnär det gäller att kommunerna ytterst ska kunna bistå\r\nbarnen?\r\nFrivilligorganisationerna berörde du i ett annat re-\r\nplikskifte. Jag tänker på en särskild frivilligorganisa-\r\ntion, nämligen kvinnojouren. Har du haft några sär-\r\nskilda tankar kring detta? Vi kristdemokrater har en\r\nplädering om detta sedan i våras och vårbudgetens\r\nbehandling av ekonomin angående om de ska få mer\r\npengar eller inte. Är det månntro din mening att de\r\nska få en slant till för sitt viktiga arbete?</pre><pre>Anf.  143  Statsrådet MORGAN JOHANS-\r\nSON (s) replik:\r\nFru talman! Beträffande föräldrarnas roll vill jag\r\nsäga att det är klart att föräldrarna är samhällets bästa\r\nbrottsförebyggande resurs, återigen sett från en kri-\r\nminalpolitisk synvinkel. Det är föräldrarna som är\r\nbäst på att ge barnen en trygg uppväxt - i allmänhet\r\nen rättighet för varje barn, när familjen fungerar.\r\nProblemet är - och det är där som jag tror att\r\nKristdemokraterna ibland hamnar fel - att familjen\r\nibland inte är en del av lösningen utan en del av själ-\r\nva problemet. Så är det i familjer där det förekommer\r\nvåld och övergrepp, sexuella övergrepp, missbruk och\r\nkanske till och med kriminalitet.\r\nVi säger att där familjen är svag måste samhället\r\nvara starkt. Det måste finnas ett starkt samhälle i\r\nbotten. Det måste finnas en socialtjänst som fungerar.\r\nDet måste finnas en fritidsverksamhet som fungerar.\r\nDet måste finnas andra vuxna i skolan exempelvis\r\nsom kan vara med och hjälpa till med att fånga upp\r\nbarn som annars kommer att fara illa. Vi står alltså\r\nför detta starka samhälle och är beredda att betala för\r\ndet med skattepengar. Vi inser också att familjen i de\r\nallra flesta fall är en del av lösningen. Men ibland kan\r\nfamiljen faktiskt vara en del av problemet, och då\r\nmåste vi våga handla.</pre><pre>Anf.  144  ULRIK LINDGREN (kd) replik:\r\nFru talman! Kristdemokraterna har inte en bris-\r\ntande insikt om att det finns ett antal familjer som inte\r\nfungerar väl och som inte har resurser att bistå sina\r\nbarn utan som tvärtom snarare saboterar för sina barn.\r\nDet är ändå väldigt viktigt att socialtjänsten får\r\nstimulans när det gäller att arbeta med nätverksbyg-\r\ngande kring vad barnet har av resurspersoner i sin\r\nsläkt. Även om en förälder är en monstergestalt är det\r\nofta oerhört angeläget för barnet att på något sätt så\r\natt säga ha en anknytning tillbaka till föräldern. Det\r\nfinns alltså ingen avvikande mening där från Krist-\r\ndemokraternas sida.\r\nVad som har brustit är Socialdemokraternas bris-\r\ntande insikt om att det är viktigt att på många sätt ge\r\nföräldrarna förtroende så att de kan känna att sam-\r\nhället ser dem som en viktig partner, inte bara som\r\nutsatta som det ska styras och ställas med från över-\r\nhetens sida för att de ska uppföra sig på rätt sätt.</pre><pre>Anf.  145  Statsrådet MORGAN JOHANS-\r\nSON (s) replik:\r\nFru talman! Det finns ingen som vill styra och\r\nställa med föräldrarna. Vad det ibland handlar om är\r\natt samhället måste vara berett att gripa in när man ser\r\natt barn far illa. Därför har vi den lagstiftning som vi\r\nhar - en lagstiftning som faktiskt möjliggör detta.\r\nDet är inte huvudalternativet, det är ett alternativ\r\nsom man måste tillgripa med mycket stor restriktivi-\r\ntet och mycket gott omdöme. Det är många gånger\r\noerhört svåra avvägningsproblem när man ska ta ett\r\nbarn från sin familj. Men den möjligheten måste ändå\r\nfinnas.\r\nVad jag noterar i Kristdemokraternas retorik är att\r\nde ofta utgår från att alla familjer alltid fungerar. Så\r\när det faktiskt inte. Tvärtom har många av de barn\r\nsom hamnar snett och blir missbrukare, hamnar i\r\nkriminalitet eller i prostitution vuxit upp i familjer\r\nsom inte har fungerat och där samhället ofta har varit\r\nför passivt för att gripa in.\r\nVi kanske är eniga i sak i grund och botten, men\r\nibland har vi lite olika sätt att framställa det i själva\r\nretoriken.</pre><pre>Anf.  146  ANITA SIDÉN (m) replik:\r\nFru talman! Ett barn som ser sin mamma miss-\r\nhandlas bör ses som ett brottsoffer, hävdar Britta\r\nBjelle vid Brottsoffermyndigheten. Ami Arnell har\r\narbetat med barn som upplevt misshandel i hemmet,\r\noch hon har följt 45 barn med svåra traumatiska upp-\r\nlevelser bakom sig. Med sin kompetens som psykolog\r\noch terapeut säger hon att händelserna lägger sig som\r\nett täcke över dessa barns liv. Hon ser vilken enorm\r\nskada de lider, en skada som måste bearbetas.\r\nMinistern sade i gårdagens debatt att barn bör be-\r\ntraktas som brottsoffer, men då måste det gälla även i\r\njuridisk mening. Om samhället erkänner barnet som\r\nbrottsoffer skulle de vuxna få större insikt i hur barn\r\nskadas. Det skulle också betyda att barn inte kan\r\nglömmas bort, utan deras fall måste utredas, och de\r\nmåste få hjälp. Frågan är bara var. Köerna till barn-\r\noch ungdomspsykiatrin är redan mycket långa.\r\nEnligt Ewa Marie Häggkvist, jurist vid Rädda\r\nBarnen, finns det vissa möjligheter att använda da-\r\ngens lagstiftning, men då måste man visa att den\r\nbevittnade misshandeln har haft en medicinskt påvis-\r\nbar effekt på barnet.\r\nJag har två frågor till ministern. Den förra glömde\r\nministern att svara på. I en interpellationsdebatt har\r\nministern sagt att en kartläggning behövs när det\r\ngäller barn i misshandelsmiljöer. Men det räcker inte.\r\nAnser inte ministern att det behövs konkreta åtgärder\r\nför att dessa utsatta barn ska få en tryggad tillvaro?\r\nMin andra fråga är: Är ministern beredd att utreda\r\nlagförslag om barn som brottsoffer?</pre><pre>Anf.  147  Statsrådet MORGAN JOHANS-\r\nSON (s) replik:\r\nFru talman! I den interpellationsdebatt som jag\r\nhade i går diskuterade vi barn som brottsoffer. I mitt\r\ninterpellationssvar refererade jag till Thomas\r\nBodström, justitieministern, för det är han som hante-\r\nrar den juridiska delen av barn som brottsoffer, den\r\nsom Anita Sidén hänvisar till. Vad jag diskuterade i\r\ninterpellationsdebatten var den fråga som rörde soci-\r\naltjänstlagen, som jag ansvarar för. Vill Anita Sidén\r\ndriva vidare frågan om barn som brottsoffer i juridisk\r\nmening vill jag gärna hänvisa till justitieministern i\r\ndet avseendet.\r\nNär det sedan gäller kartläggning handlar det\r\nsjälvklart inte bara om en kartläggning. Jag sade i\r\nmitt inlägg att vi bör förbereda en nationell hand-\r\nlingsplan för den sociala barn- och ungdomsvården.\r\nDet handlar om att ta fram åtgärder. Men för att kun-\r\nna ta fram de åtgärderna måste vi först göra en analys\r\nav hur det hela fungerar. Det är det naturliga förfa-\r\nrandet när man tar fram åtgärder.</pre><pre>Anf.  148  ANITA SIDÉN (m) replik:\r\nFru talman! Det är viktigt att ministern tar barns\r\nutsatthet på allvar. Den pilotstudie som jag nämnde i\r\nmitt anförande har gjorts av forskaren och psykolo-\r\ngen vid Karlstadts universitet Kjerstin Almqvist på\r\nuppdrag av Lundby statsdelsförvaltning i Göteborg.\r\nAv studien framgår att barn ser och hör mamma\r\nmisshandlas men också att de dessutom själva utsätts\r\nför våld, som i vissa fall har varit mycket gravt. Ett\r\npar av barnen beskrev lugnt och sakligt hur de dödat\r\nrädslan i sig själva genom att titta på skrämmande\r\nfilmer. De beskrev det som en lättnad att de inte läng-\r\nre var rädda för något utan i stället kunde skrämma\r\nandra. De hade blivit kalla och kunde slå andra utan\r\natt det kändes obehagligt.\r\nBarnombudsmannen har nyligen granskat rege-\r\nringens nya rapport till FN:s barnrättskommitté. Av\r\nhennes kritik framgår att brister i Sverige göms un-\r\ndan. Det finns barn i Sverige som är hemlösa och\r\nglöms bort. Vad tänker ministern göra för att vi i\r\nSverige ska leva upp till barnkonventionen?</pre><pre>Anf.  149  Statsrådet MORGAN JOHANS-\r\nSON (s) replik:\r\nFru talman! I centrum för den nationella hand-\r\nlingsplan som jag aviserar finns just barnkonventions-\r\nfrågan, huruvida vi lever upp till bankonventionen i\r\nden sociala barn- och ungdomsvården.\r\nFrågan om barn som brottsoffer, som Anita Sidén\r\nbörjade med, är justitieministerns område. I den in-\r\nterpellationsdebatt som vi hade i går konstaterade jag\r\natt det faktiskt med gällande rätt finns möjlighet för\r\nåklagare att betrakta barn som har bevittnat misshan-\r\ndel som brottsoffer. Det var innebörden i ett tidigare\r\nfrågesvar som justitieministern hade gett.\r\nNär det gäller rapporten till FN vill jag hänvisa till\r\nBerit Andnor, som är den som har hand om barnfrå-\r\ngor övergripande i regeringen.</pre><pre>Anf.  150  JAN EMANUEL JOHANS-\r\nSON (s):\r\nFru talman! I går var jag på ett tolvstegsmöte med\r\nen barndomsvän. Han är tvåbarnsfar, egenföretagare\r\noch jobbar heltid, men har är också heroinist. Det var\r\nsjätte dagen som han var drogfri när vi var på det här\r\ntolvstegsmötet. Han hade sina värsta dygn med av-\r\ntändningen bakom sig.\r\nFör en tid tillbaka var jag på toxikologen i Upp-\r\nsala vid Ulleråkerskliniken på en avgiftning med en\r\nannan vän som också är heroinist. Jag fick vara med\r\nvid själva avgiftningen. Den här killen har jag känt\r\nsedan han var ungefär tio år. Att se en så nära vän\r\ngenomlida en avgiftning var fruktansvärt, att se ho-\r\nnom genomlida de helveteskval som det faktiskt\r\ninnebär att genomgå en avtändning.\r\nDet ger mig ett slags insikt om de människor som\r\ninte kan sluta knarka, att inte vilja gå igenom avgift-\r\nningen, men också om suget som knarket ger. En\r\nkabbe heroin, det är 0,2 gram, kostar 500 kr. En män-\r\nniska som varit i gång ganska länge på heroinet kan\r\nvara uppe i en dos på ungefär ett gram. När vi slår\r\nihop det är vi uppe i kostnader på ungefär 2 500 kr\r\nper dygn.\r\nFru talman! Morgan Johansson talade om Anders\r\nsom gick på amfetamin och som hade en kostnad på\r\nrunt 1 000 kr per dygn. Då kan vi se vad det kostar\r\nsamhället när de här människorna ska få ihop för sina\r\ndroger. 2 500 kr för att köpa droger innebär att man\r\nmåste stjäla för ungefär 10 000 kr för att få in de\r\npengarna. Vad kostar ett inbrott genom att man slår\r\nsönder en ruta? Vad kostar det i personlig integritet\r\nför de människor som drabbas av dem som bryter sig\r\nin? Vad kostar en rättegång? Det är enorma kostna-\r\nder.\r\nEn sak som ledaren i tolvstegsprogrammet sade\r\nsom var klokt och som jag hört vid flera tillfällen när\r\njag varit på andra behandlingshem var att det inte\r\nfinns några hopplösa fall. Det finns inga hopplösa\r\nfall. Den insikten måste vara någonting som ska vara\r\nlite av en knutpunkt för vårt sociala skyddsnät. Alla\r\nmänniskor kan bli rehabiliterade och fås tillbaka till\r\nsamhället.\r\nEtt annat behandlingshem, ett slutet behandlings-\r\nhem för ungdomar, kostar 4 000-4 500 kr per dygn.\r\nKostnaden vid ett normalt behandlingshem i Sverige\r\nkan i snitt ligga på ungefär 1 500 kr per dygn. Man\r\nsäger: Är det inte lite dyrt att lägga ut de här enorma\r\nsummorna? 4 500 kr per dygn, vad blir det på ett år i\r\nbehandlingspengar? Det finns de som säger: Är det\r\ninte lite dyrt att lägga ut det på gamla knarkare och\r\nkriminella? Det är väl lite bortkastat.\r\nDå har man glömt bort en sak. Nu ska jag undvika\r\natt ha förutfattade meningar, men ibland har jag hört\r\ndet här från människor som själva har det ganska\r\nprivilegierat. Men man glömmer bort en sak när det\r\ngäller klassamhället. På romarnas tid kunde man stå\r\npå Colosseum och titta ned på knarkarna eller de som\r\nslog ihjäl varandra. Men klassamhället är inte något\r\nslags läktarsport, utan skiten stänker också på dem\r\nsom sitter och tittar på, de människor som har villor\r\noch cyklar. Ingrid pratade mycket om cyklar, och det\r\när dessa cyklar som blir stulna. Klassamhället och\r\nskiten därifrån stänker även på överklassen, på de\r\nmänniskor som har pengar.\r\nJag pratar nu i klassterminologi. Det gör jag inte\r\nför att försöka måla upp något slags motsättning. En\r\ndel brukar säga att det som är bra för överklassen är\r\ndåligt för dig och använda sig av den motsättnings-\r\nretoriken. Jag brukare snarare säga tvärtom. Man ska\r\ninse att det som är bra för de längst ned i samhället,\r\nför de som finns på Plattan är också bra för överklas-\r\nsen. Vi tjänar alltså pengar på solidariteten i samhäl-\r\nlet. Carl-Axel pratade om finansiering. Via solidaritet\r\noch satsning på dessa grupper sparar vi också pengar.\r\nSå tror jag att det är.\r\nVi lägger ned otroligt mycket pengar på behand-\r\nlingshemmen. Men det som vi ofta missar - och det\r\nvar också Morgan inne på - är detta med utslussning\r\ntill samhället. Om man satsar 1 miljon på en som är\r\nintagen på ett behandlingshem, men sedan låter bli att\r\nsatsa på utslussningen så att denna person återfaller,\r\ndå har vi förlorat dessa pengar. Det är än värre i kri-\r\nminalvården, som jag inte vill kalla det för vård.\r\nNär man sitter på ett LVU-hem eller ett LVM-\r\nhem satsas det ändå på återanpassningen. Men på ett\r\nfängelse är det en total frånvaro av återanpassning.\r\nTänk er själva in i situationen att sitta inlåst och bli\r\nutsläppt från fängelset. Där står ni med er plastkasse\r\noch 500 kr på fickan. Vart ska ni ta vägen någon-\r\nstans?\r\nDet måste finnas ett samarbete mellan kriminal-\r\nvården, kommunerna och frivården så att det först\r\noch främst görs en planering för utslussningen.\r\nTiden går fort när man har kul. Alltså: Det krävs\r\nsamarbete, planering och större satsningar. Det var\r\nkul att vara här.</pre><pre>Anf.  151  ULLA WESTER (s):\r\nFru talman! Den socialdemokratiska handikappo-\r\nlitiken bygger på att alla människor i Sverige ska ha\r\nlika rättigheter, möjligheter och skyldigheter. Funk-\r\ntionshinder blir till handikapp först vid mötet med\r\nbrister i miljön. Om åtgärder vidtas och tillgänglig-\r\nheten ökar, ja, då kan handikappet minska eller kan-\r\nske rentav försvinna.\r\nIngen ska tvingas att fastna i sammanhang som\r\nbetonar funktionshindrets yttersta gräns. Ingen ska\r\nstängas ute från vare sig arbete, utbildning eller kul-\r\ntur. Detta är målen, och jag stöder dem givetvis till\r\nfullo. Och vem gör förresten inte det?\r\nSamtidigt konstaterar jag att det inom många om-\r\nråden och för många funktionshindrade finns det\r\nmycket kvar att göra för att nå fram till en målupp-\r\nfyllelse. Av en tillfällighet har jag kommit att engage-\r\nra mig för gruppen barndomsdöva. Ju mer jag lär mig\r\nom denna grupps speciella livsbetingelser, ju flera\r\ndöva jag lär känna, desto säkrare blir jag på att det\r\nstöd och den vård och omsorg som riktas till denna\r\ngrupp i väldigt många fall snarare ökar isolering och\r\nutanförskap än uppnår de handikappolitiska integra-\r\ntionsmålen. Det som felar är den dåliga kunskapen\r\nsom råder om dövas sätt att kommunicera.\r\nTeckenspråket är de barndomsdövas första språk,\r\ndet vill säga hemspråk. I brist på egna kunskaper i det\r\nspråket tror vi hörande alltför ofta att vi i stället kan\r\nkommunicera med en döv genom att denne läser på\r\nläpparna, genom att man skriver ned det som man vill\r\nsäga eller genom att man helt enkelt höjer rösten.\r\nMen att vara döv är inte detsamma som att allt bara är\r\ntyst. Att vara döv är att leva i en särskild kultur, ha en\r\negen historia och att all kommunikation bärs av detta\r\negna hemspråk. Svenska är för en barndomsdöv ett\r\nläs- och skrivspråk, ett språk som man inte hört utta-\r\nlas eller har känslomässig anknytning till. Språkets\r\nnyanser kan därför aldrig bli tydliga och levande.\r\nDet är därför som en döv universitetsstuderande\r\nbehöver teckenspråkstolk också för sina lässtudier.\r\nDet är därför som skriftlig samhällsinformation inte\r\nkan nå ut till och förstås av de barndomsdöva. Detta\r\när allvarligt, inte minst ur demokratisk synvinkel.\r\nFörstår man hela vidden av teckenspråkets\r\ngrundläggande betydelse och funktion inser man att\r\nden decentraliserade vården och omsorgen inte passar\r\ndövas behov. Ju fler och djupare kontakter den döve\r\nhar med andra döva, ju fler tillfällen en döv kan\r\nkommunicera på sitt språk, desto mer ökar möjlighe-\r\nterna till självständighet och integration i samhället.\r\nEftersom dövgruppen är en relativt liten grupp\r\nmåste resurser och kompetens centraliseras och kon-\r\ncentreras till ett eller möjligen två ställen i varje län.\r\nDetta gäller inte minst äldrevården. Alltför många\r\ndöva lever i dag isolerade på servicehem och på sjuk-\r\nhem. De kan varken kommunicera med personalen\r\neller med de övriga boende.\r\nDe dövas rätt till tolk regleras i lag. Det är ett känt\r\nfaktum att rådande tolkbrist medför att denna lagliga\r\nrätt inte kan tillgodoses i praktiken. Glädjande nog\r\nvisar många ungdomar intresse för tolkyrken, men\r\nalltför ofta stannar det just vid en intresseanmälan.\r\nDet är nämligen svårt att klara studiefinansieringen\r\npå grund av regler i studiestödssystemet. Jag har\r\nskrivit en motion om denna problematik, och jag\r\nhoppas givetvis på ett bifall så att det blir en ändring\r\nav dessa regler.\r\nDöva förmedlar ofta att de känner sig otrygga och\r\nutsatta. De vet att de inte kan förvänta sig att i en akut\r\nsituation kunna kommunicera med polis, brandmän,\r\nambulanspersonal eller ens med dem som arbetar vid\r\nsjukhusens akutintag. Att alla i samhället skulle lära\r\nsig teckenspråket är givetvis inte realistiskt, men det\r\nvore inte för mycket begärt att de nyss uppräknade\r\npersonalgrupperna i sina grundutbildningar åtminsto-\r\nne fick lära sig tecknen för hjälp, för smärta, för al-\r\nlergi och för sjukhus. Enbart detta skulle väsentligt\r\nöka tryggheten.\r\nDe insatser som görs för gruppen döva måste hela\r\ntiden ha sin grund i att man ska uppnå en ökad kom-\r\nmunikativ tillgänglighet. Det innebär särskilda lös-\r\nningar för denna grupp och därmed i viss mån ett\r\navsteg från likställighetsprincipen. Men jämställs\r\nteckenspråket med andra minoritetsspråk blir detta\r\nbåde odramatiskt och självklart.</pre><pre>Anf.  152  GABRIEL ROMANUS (fp):\r\nFru talman! Jag vill börja med att tacka statsrådet\r\nMorgan Johansson för att han tog upp alkoholfrågan.\r\nDet var befriande.\r\nDet var nog inte bara jag som var en smula und-\r\nrande inför den långa regeringsförklaringen den\r\n1 oktober, som visserligen hade plats för ett mycket\r\nbra stycke om narkotikafrågorna, men inte med ett\r\nord nämnde det problem som är ungefär tio gånger\r\nstörre eller kanske ännu mer, nämligen alkohol-\r\nproblemet. Fortfarande tycker jag kanske att balansen\r\nmellan de här två frågorna i framtoningen efter till-\r\nskottet till Socialdepartementet lämnar lite övrigt att\r\nönska. Men jag vill lyckönska den nye folkhälso- och\r\nsocialtjänstministern till hans viktiga jobb och hoppas\r\natt det fortsatta samarbetet visar att regering och riks-\r\ndag tillsammans kan slå vakt om den solidariska\r\nalkoholpolitiken på ett mer framgångsrikt sätt än vad\r\nsom har skett de senaste tio åren.\r\nAlkoholkonsumtionen ökar väldigt snabbt i dag,\r\nfrån ungefär 8 liter per person över 15 år  1996 till 9,2\r\nliter 2001. I dag kanske konsumtionen är uppe i 10\r\nliter ren alkohol per år och invånare över 15 år. Det är\r\nen 20-procentig ökning på sex år, och det är mer än\r\nvad svenskarna har druckit på ungefär hundra år.\r\nSkadorna har redan börjat öka och mer är att vänta.\r\nDen stora jämförande europeiska undersökningen\r\nECAS visar entydigt att ökad konsumtion leder till\r\nökade skador och att detta är särskilt påfallande i de\r\nnordiska länderna. Den visar också att sänkt pris leder\r\ntill ökad konsumtion. Vår politik, som vi har försökt\r\natt föra, är alltså modern i den meningen att den har\r\nstöd av den forskning som bedrivs på det här områ-\r\ndet.\r\nNu hotar utvecklingen att gå vidare, och det finns\r\nnaturligtvis flera orsaker till detta. Paradoxalt nog är\r\ndet att inkomsterna har ökat, men framför allt är det\r\nkonsekvenserna av Europasamarbetet.\r\nVi har haft en gammal god princip i Sverige att\r\nförsöka begränsa konkurrens och privat vinstintresse\r\ninom alkoholhanteringen. Nu har vi tvingats till en\r\nbetydande avmonopolisering. Det har gett oss en\r\nstark alkohollobby som verkar för sänkta skatter och\r\nökad möjlighet till marknadsföring. Dessutom har de\r\nökade möjligheterna till gränshandel pressat fram\r\nsänkt skatt på starköl och vin. Alkoholpriserna har\r\nrealt sett sjunkit med ca 20 % de senaste 15 åren.\r\nDessutom har vi fått nya farliga inslag i sortimentet\r\nframtvingade av EU-samarbetet: alkoläsk, söt cider,\r\nsom egentligen är alkoläsk, och vin i pappkartonger\r\nsom forskarna nu anser har varit en bidragande orsak\r\ntill den kraftiga ökningen i år.\r\nNu kommer danskarna att sänka spritskatten, läser\r\nvi i tidningarna, och det kommer naturligtvis att leda\r\ntill ytterligare krav på skattesänkning. Jag vill inte\r\nutesluta att det kanske blir nödvändigt, men just nu är\r\ndet inte angeläget, när Systembolagets försäljning\r\nfortfarande ökar, hittills i år med mer än 10 %.\r\nNär det gäller alkoholreklamen har den svenska\r\nlagen underkänts av Stockholms tingsrätt. Visserligen\r\när beslutet överklagat, och man kan hoppas på ett\r\nklokare beslut i Marknadsdomstolen. Men det illust-\r\nrerar ett allvarligt dilemma, nämligen att kontrollen\r\növer alkoholpolitiken inte längre ligger hos de demo-\r\nkratiskt valda representanterna utan hos jurister som\r\nofta har en konservativ syn på alkoholpolitiken.\r\nJag vill rekommendera kammarens ärade leda-\r\nmöter att läsa tidigare riksdagsmannen Hans Lind-\r\nblads bok Ämbetsmannaväldet, där han bland annat\r\nvisar att inom alkoholområdet har Vin  &amp;  Sprit tillåtits\r\natt sabotera svensk alkoholpolitik under en följd av år\r\nutan att det har beslutats och godkänts av riksdagen.\r\nÖppnandet av våra gränser tillåter en införsel på\r\n230 liter alkoholdrycker vid varje inresa, för person-\r\nligt bruk heter det, men det är flera års konsumtion\r\nför de flesta människor. Där lydde regeringen rådet\r\nfrån anonyma jurister och avstod från att ta kampen i\r\nEG-domstolen för ett skydd för våra alkoholskatter,\r\nsom alkoholforskarna bekräftar är det mest effektiva\r\nredskapet för att förebygga alkoholskador.\r\nMin slutsats av detta är att det behövs ett mer in-\r\ntensivt arbete internationellt, i första hand mot de\r\norimliga möjligheterna att föra in stora mängder billig\r\nalkohol, men också att vi behöver stödja Världshälso-\r\norganisationen, som har gjort mycket för att sprida\r\nkunskap om vad som är effektivt inom alkoholpoliti-\r\nken.\r\nSverige har gjort en hel del, men jag vill ändå frå-\r\nga statsrådet om regeringen är beredd att ytterligare\r\nstödja Världshälsoorganisationens arbete, både i Eu-\r\nropa, alltså kontoret i Köpenhamn, och på den globala\r\nnivån, för att sprida kunskap om forskningens resultat\r\ninom alkoholområdet.\r\nSlutligen: Det har varit en stor tillgång för Sverige\r\natt vi har haft politisk enighet, att inget parti har väd-\r\njat till fördomar mot alkoholpolitiken och lockat med\r\nökad tillgång till billig sprit. På senare tid har den\r\nmoderata politiken varit oroande. Den har låtit som\r\nett eko av alkoholindustrin. Därför tycker jag att det\r\när så viktigt att för kammarens protokoll få läsa in\r\nvad Moderaternas nyvalda gruppledare skriver apropå\r\nalkoholfrågan. Han säger att det är svårt att finna en\r\nenskild faktor som skapar mer ofrihet i Sverige än\r\njust alkohol. Jag välkomnar denna insikt. Den för-\r\npliktar.</pre><pre>Anf.  153  Statsrådet MORGAN JOHANS-\r\nSON (s) replik:\r\nFru talman! Jag ska inleda med att tacka för ett\r\nbra inlägg med åsikter som jag i huvudsak delar. Det\r\när inte heller att undra på eftersom Gabriel Romanus\r\nbåde sakkunskap och hållning i de här frågorna är\r\nvälkända.\r\nOm jag i mitt anförande råkade nämna alkoholli-\r\nberaler, så vill jag gärna säga att med det menade jag\r\nnaturligtvis inte Gabriel Romanus, utan med det me-\r\nnade jag de på högerkanten som inte känner några\r\ngränser när det gäller att gå vidare med att luckra upp\r\nden alkoholpolitik som vi har haft.\r\nJag följer noga utvecklingen när det gäller gräns-\r\nhandeln, kanske inte minst mot bakgrund av att jag\r\nfaktiskt bor i området. Jag ser det här nästan varenda\r\ndag när jag är hemma.\r\nJag vill inte medverka till att sänka skatterna mer\r\nän vad som är nödvändigt. Jag har tidigare sagt att\r\nden senaste danska sänkningen inte föranleder oss att\r\ngå vidare med några skattesänkningar. Vi ska inte\r\nutesluta vad som kan hända framöver, men jag vill\r\nändå hålla på att vi ska försöka hålla uppe alkoholpri-\r\nserna i Sverige i så stor utsträckning som är möjligt\r\nmot den här bakgrunden.\r\nJag fick en konkret fråga, om vi är beredda att\r\nstödja det internationella forskningssamarbetet kring\r\nalkoholpolitiken. Självklart är det så också fortsätt-\r\nningsvis.</pre><pre>Anf.  154  GABRIEL ROMANUS (fp) replik:\r\nFru talman! Jag tackar så mycket för statsrådets\r\nvänliga ord. Jag känner mig på intet sätt träffad av\r\nuttrycket alkoholliberaler. Det har jag aldrig gjort.\r\nJag tackar också för uttalandena om att bereda\r\nmotstånd mot alkoholnäringens krav på skattesänk-\r\nningar så långt som det är möjligt. Jag är också med-\r\nveten om att det till slut kan bli omöjligt, om System-\r\nbolagets försäljning börjar vika till förmån för gräns-\r\nhandeln, men så är det ju inte i dag.\r\nJag vill också tacka för orden om stöd till Världs-\r\nhälsoorganisationen. Som jag sade har Sverige gjort\r\nmycket där, inte minst genom den stora ministerkon-\r\nferensen 2001. Men i dag är det faktiskt så att arbetet\r\nnästan har avstannat både i Köpenhamn och i Genève\r\nnär det gäller den viktiga alkoholfrågan, trots att\r\nWHO så sent som denna vecka i en ny rapport visar\r\npå vilken enorm betydelse alkoholen har för den\r\nglobala sjukdoms- och dödlighetsbördan.</pre><pre>Anf.  155  Statsrådet MORGAN JOHANS-\r\nSON (s) replik:\r\nFru talman! Jag skulle bara vilja lägga till också\r\nfrågan om alkoholreklamen. Det är naturligtvis för\r\ntidigt att gripa in i en pågående domstolsprocess. Men\r\njag följer den med mycket stor noggrannhet, därför\r\natt jag tror att om vi skulle släppa fram reklam på en\r\nbredare front på det här området skulle det kunna få\r\nmycket dåliga konsekvenser för folkhälsan framöver.\r\nDet är ju självklart så att de kommersiella intressen\r\nsom är aktiva på området ser det här som ett sätt att\r\nöka sin försäljning, och därmed kommer också kon-\r\nsumtionen att öka. Jag följer alltså frågan om alkohol-\r\nreklamen med mycket stor noggrannhet framöver.</pre><pre>Anf.  156  GABRIEL ROMANUS (fp) re-\r\nplik:\r\nFru talman! Jag vill tacka även för denna marke-\r\nring, som jag uppskattar mycket. Jag tror att det kan\r\nvisa sig mycket viktigt att vi fortsätter att agera,\r\nsjälvklart efter att den rättsliga prövningen är avgjord.\r\nFru talman! Jag vill påminna om att redan Tage\r\nErlander på sin tid som statsminister betecknade\r\nalkoholen som vårt största olösta sociala problem.\r\nHans uttalande gäller ännu mer i dag. Det ironiska är\r\natt vi i dag vet mer än någonsin om hur alkoholskador\r\nkan förebyggas. Samtidigt tycks det vara svårare än\r\nnågonsin att tillämpa de kunskaper som forskningen\r\nhar gett oss.\r\nJag menar inte att vi ska visa uppgivenhet. Det är\r\nklart att det lokala arbetet nu får en ökad vikt. Men\r\nvad jag framför allt har velat fästa uppmärksamheten\r\npå är att det internationella arbetet är viktigare än\r\nnågonsin, när de internationella organen hindrar oss\r\natt föra vår politik. Där har regeringen naturligtvis\r\nhuvudansvaret. Jag ser fram emot ett fortsatt samar-\r\nbete och stöd härifrån för det arbetet.</pre><pre>Anf.  157  ARNE KJÖRNSBERG (s) replik:\r\nFru talman! Det blir mycket tackande här, men jag\r\nvill också tacka Gabriel Romanus för hans anförande.\r\nJag tycker att det var oerhört bra, och jag känner det\r\npersonligen som ett moraliskt stöd i min funktion som\r\nskatteutskottets ordförande. Jag kan försäkra Gabriel\r\nRomanus om att det trots den tidigare enigheten inte\r\nfinns någon enighet i Sveriges riksdag, i varje fall inte\r\nnär det gäller alkoholbeskattningen. Jag tycker att det\r\när ett stort problem.\r\nVi har problem med införselreglerna. Jag tycker\r\natt de är alldeles för - jag vill inte använda ordet\r\n\"liberala\", för det är fel ord. Man får ta in alldeles för\r\nmycket alkohol. Prispressen är ett annat problem.\r\nSenast i gårdagens tidningar kunde vi läsa om dans-\r\nkarnas planer på att sänka sina alkoholskatter. Det är\r\nen följd av att tyskarna har sänkt sina. Så får man\r\nsmittoeffekter, och det gäller verkligen att stå emot\r\ndet. Då är det bra om vi kan vara så eniga som det\r\nnågonsin är möjligt.\r\nJag tycker också att Gabriel Romanus förde ett\r\nväldigt bra resonemang, eller kanske snarare gjorde\r\nen deklaration, om motståndet mot alkohollobbyister-\r\nna. Låt oss hjälpas åt där.</pre><pre>Anf.  158  GABRIEL ROMANUS (fp) re-\r\nplik:\r\nFru talman! Jag tackar för Arne Kjörnsbergs ord.\r\nOavsett hur man använder ordet \"liberal\" är det inte\r\nsocialliberalt att verka för sänkta alkoholskatter eller\r\nökad införsel av billig alkohol från utlandet.\r\nJag vet att enigheten här inte är total. Vad jag med\r\nen viss förhoppning ville fästa uppmärksamheten på\r\nvar den moderata riksdagsgruppens nya ledare, som i\r\nen artikel i Svenska Dagbladet häromdagen visade\r\nganska god insikt om att alkoholen är en frihetsberö-\r\nvare för många människor och att man därför när man\r\ndiskuterar alkoholpolitik inte ensidigt kan tala om att\r\nman ökar friheten genom att göra alkoholen mera\r\ntillgänglig. Jag vet inte vad detta kommer att leda till\r\nför den moderata politiken, men eftersom jag tror att\r\nregeringen internationellt kan arbeta med större kraft\r\nom man kan säga att man har en enig riksdag bakom\r\nsig, hoppas jag att detta speglar ett begynnande om-\r\ntänkande hos Moderaterna.</pre><pre>Anf.  159  ARNE KJÖRNSBERG (s) replik:\r\nFru talman! För ungefär ett och ett halvt år sedan\r\nvar EU:s skattekommissionär Frits Bolkestein i Sve-\r\nrige. Han var egentligen här för förhandlingar med\r\nfinansministern, men han hade bett att få träffa hela\r\nskatte- och socialutskottet. Tyvärr kunde jag när jag\r\nhälsade honom välkommen inte säga att en helt enig\r\nriksdag stod bakom den alkoholpolitik vi har. Det\r\nurholkar liksom våra möjligheter att påverka. Som\r\nGabriel Romanus känner till är ju Bolkestein en ivrig\r\nförespråkare för att alkohol ska betraktas som vilken\r\nannan vara som helst, chips, potatis, kyckling eller\r\nvad det kan vara. Den traditionen har vi inte haft i\r\nSverige, och jag hoppas att vi kan fortsätta med det.\r\nJag är mycket engagerad i detta, inte bara i de\r\nskattetekniska frågorna utan i grundfrågan. Det var\r\nmed väldigt stor glädje jag hörde Gabriel Romanus,\r\noch jag ser fram emot att också i fortsättningen få\r\nsamarbeta om de här frågorna med väldigt öppet\r\nsinne.</pre><pre>Anf.  160  GABRIEL ROMANUS (fp) re-\r\nplik:\r\nFru talman! Jag ser fram emot ett sådant samar-\r\nbete.\r\nModerata samlingspartiet befinner sig i dag i en\r\nbesvärlig analysperiod, och man ska inte strö salt i\r\nsåren. Men jag tycker ändå att man kan konstatera att\r\nom det på senare år har funnits vissa populistiska\r\ninslag i den moderata politiken har de i varje fall inte\r\nbelönats av väljarna. Det tycker jag är ett hälsotecken.\r\nI övrigt vill jag inte ge mig in i någon debatt om val-\r\nresultatet.\r\nJag konstaterar bara att vi icke har kunnat se att\r\nman tjänar något på att tala för billigare alkohol, ökad\r\ntillgänglighet, om att få dricka på krogen dygnet runt\r\noch så vidare. Det ser jag som ett hälsotecken, och vi\r\nbehöver hälsotecken. Den dominerande bilden är trots\r\nallt att våra alkoholproblem med all sannolikhet\r\nkommer att öka, när vi har tvingats sänka skatterna\r\noch släppa in ett stort privat och kommersiellt alko-\r\nholintresse.</pre><pre>Anf.  161  GUNILLA TJERNBERG (kd):\r\nFru talman! Jag vill börja med att hälsa statsrådet\r\nMorgan Johansson välkommen till riksdagen och\r\nönska honom lycka till i det nya uppdraget.\r\nFamiljefrågorna har en central ställning i Krist-\r\ndemokraternas politiska arbete. Dels handlar det om\r\nsynen på familjens, oavsett hur denna ser ut, oersätt-\r\nliga ställning och uppgift i samhället, dels handlar det\r\nom utformningen av familjestödet. Jag och vi krist-\r\ndemokrater kommer att fortsätta arbetet med att hitta\r\nde modeller som vi, tillsammans med många barnfa-\r\nmiljer, tror skapar de bästa förutsättningarna för val-\r\nfrihet och mångfald.\r\nBarnperspektivet - det har nämnts tidigare i de-\r\nbatten under eftermiddagen - måste i alla de frågor\r\nsom rör barn vara vägledande. Detta torde för oss alla\r\ni denna kammare vara en självklarhet, men tyvärr är\r\nverkligheten i dag en annan. I dag har vi av det nya\r\nstatsrådet fått veta att i en kommande handlingsplan\r\nsom rör barn och ungdomar ska barnperspektivet\r\nsärskilt lyftas fram.\r\nDet börjar bli dags att uppvärdera föräldrarollen.\r\nDet kan ske bland annat genom att tillgängliggöra\r\nföräldrautbildning och familjerådgivning. I dag är\r\nväntetiderna till familjerådgivningen oacceptabelt\r\nlånga. Det duger inte att tvingas vänta i flera månader\r\nför att få professionell hjälp när behovet är akut.\r\nBristerna inom detta område understryks av FN:s\r\nbarnkommitté, som i ett uttalande rekommenderat\r\nSverige att förbättra möjligheterna till familjerådgiv-\r\nning. Jag vill också i sammanhanget särskilt fram-\r\nhålla de enastående ensamstående föräldrarnas situa-\r\ntion. I dagens Sverige utgör de en mycket utsatt grupp\r\nbåde socialt och ekonomiskt.\r\nFru talman! I en SKOP-undersökning från sep-\r\ntember i år redovisades det svenska folkets syn på\r\nfinansieringen av barnomsorgen. 1 171 personer\r\nmellan 18 och 84 år svarade på frågan \"Bör man ge\r\nekonomiskt stöd också till de föräldrar som vill ordna\r\nsin barnomsorg på annat sätt än genom offentligt\r\nfinansierad barnomsorg?\". Hela 75 % svarade ja på\r\nfrågan, och mest positiv till detta var åldersgruppen\r\n18 till 34 år. Det finns andra, liknande undersökning-\r\nar som genomförts med liknande resultat. Socialde-\r\nmokraterna tycks trots detta helt bortse från vad som\r\nkommer till uttryck i dessa och liknande undersök-\r\nningar.\r\nBehovet av en familjepolitisk plattform är i dag\r\nakut. Det familjepolitiska system som har byggts upp\r\ngenom åren har flera brister ur såväl valfrihetssyn-\r\nvinkel som fördelningspolitisk synvinkel. Fördel-\r\nningspolitiskt brister systemet därför att barnom-\r\nsorgssubventionerna i stor utsträckning tillfaller redan\r\nresursstarka hushåll. Som exempel kan nämnas att\r\nföräldrapenningen är lägre ju sämre ekonomisk situa-\r\ntion kvinnan eller mannen har innan de får barn. Om-\r\nvänt blir den högre för redan välavlönade familjer.\r\nMaxtaxan är ett annat exempel på detta.\r\nVi kristdemokrater lägger fram flera olika förslag\r\nsom syftar till att föräldrar ska ha en helt annan möj-\r\nlighet att själva bestämma över sin vardag än vad som\r\ni dag är möjligt. Den lagstadgade rätten till tjänstle-\r\ndighet, hel- eller deltid, när man blir förälder bör\r\nförlängas från ett och ett halvt år till tre år. Möjlighe-\r\nten att kombinera arbetsliv och föräldraskap bör bli\r\nbättre.\r\nVi föreslår ett barnomsorgskonto på 80 000 kr per\r\nbarn mellan ett och tre år. Maxtaxan inom förskole-\r\nverksamheten ska vara kvar men innehålla fler steg,\r\ntill exempel en deltidstaxa. Vi vill höja ersättningsni-\r\nvån i föräldraförsäkringen till 90 %, och taket höjs så\r\natt minst 90 % av alla heltidsarbetande omfattas fullt\r\nut av försäkringen.\r\nFru talman! Barngrupper på långt över 20 barn\r\noch vistelsetider på 50 timmar i veckan, treåringar\r\nsom är stressade, föräldrar med en känsla av att inte\r\nräcka till och förskollärare som blir sjuka på grund av\r\nde hårda arbetsvillkoren, det är bilder ur den svenska\r\nbarnomsorgen 2002.\r\nI Svenska Dagbladet den 3 november kunde man\r\nläsa att nytillträdda förskoleministern Lena Hallen-\r\ngren efterlyste uppror av dagens föräldrar. Är det\r\nmånne kravet på att ha någonting att säga med anled-\r\nning av att vara nyligen utsedd minister som får hen-\r\nne att efterlysa någonting som pågår fullt ut i hela\r\nlandet i dag?\r\nFör ett par veckor sedan träffade en representant\r\nfrån varje parti, inklusive Socialdemokraterna, här i\r\nriksdagen föräldrar som verkligen gjorde uppror. De\r\nuttryckte sin oro och förtvivlan, bland annat över\r\nalltför stora barngrupper och för lite personal. Vad\r\nsäger den nytillträdda ministern till dessa föräldrar?\r\nDet hade varit mer intressant att ta del av i denna\r\nartikel. Nu är hon inte i kammaren, men min för-\r\nhoppning är att vi kan få svaret längre fram. Jag har\r\nsett ministrar komma och gå. Jag har nu fått förtroen-\r\ndet att göra mina andra period i riksdagen, och den\r\nhär frågan har diskuterats många gånger. Jag har hört\r\nutfästelser och löften, men ingenting har hänt.\r\nVi kristdemokrater lägger fram förslag om att\r\nSkolverket ska få i uppdrag att ge nationella riktlinjer\r\ntill hur stora barngrupperna ska vara. Kan Socialde-\r\nmokraterna ställa upp på det? Det är kommunerna\r\nsom ska sätta upp taket, men riktlinjerna ska vara\r\nnationella. Kan Socialdemokraterna tänka sig att den\r\narbetsmiljölagstiftning som vi har i dag även ska\r\nomfatta barnen inom förskolan? Vi kristdemokrater\r\nlägger fram ett sådant förslag.\r\nAvslutningsvis, fru talman, vill jag säga att det\r\nbehövs en rad nya åtgärder för att man ska kunna\r\nerbjuda en förskoleverksamhet som utgår från barnen\r\noch är till för barnen men som också ger föräldrarna\r\nmöjlighet att välja.</pre><pre>Anf.  162  ANNIKA QARLSSON (c):\r\nFru talman! Långkalsongens betydelse för ohälsan\r\ni Sverige vore ju ett intressant område. Men, fru tal-\r\nman, jag har valt det område som gjorde att jag enga-\r\ngerade mig i politiken i allmänhet och i Centerpartiet\r\ni synnerhet, nämligen familjernas situation.\r\nCenterpartiet har länge arbetat för att öka föräld-\r\nrarnas självbestämmande, att ge bättre möjligheter att\r\nkombinera familj och yrkesliv och att föräldrar och\r\nbarn ska få mer tid tillsammans.\r\nDärför är det med sorg som jag har sett maxtaxans\r\neffekter när barnomsorgen runtom i Sverige pressas\r\nså att väggarna bågnar. Personalen har oacceptabel\r\narbetssituation med både för stora grupper och för lite\r\ntid för vart och ett av barnen. Vi har små barn som\r\nlider av stress, och vi har föräldrar som lämnar barnen\r\nallt längre tider, och detta för att regeringen tror att\r\ndet är dess uppgift att styra hur familjerna ska ordna\r\nsina liv.\r\nNär magen börjar växa och man planerar baby-\r\nrummet och går i väg och köper barnvagnen så är det\r\ninte för att fylla barnomsorgen med barn. Om Morgan\r\nJohansson hade varit kvar här hade han kunnat funde-\r\nra på det också. Det finns ju en annan drivkraft som\r\ngör att man vill bli förälder. Det är ju det största som\r\nman får vara med om här i livet.\r\nJag vill se att båda föräldrarna ska kunna dela på\r\nansvaret både för barnen och för yrkesarbetet och att\r\nsjälva kunna planera hur de vill ordna sin barnom-\r\nsorg. Det kanske blir mindre arbetstid under några år\r\noch kortare omsorgstider, eller också är det andra\r\nlösningar som passar just deras familj bäst. Men då\r\nmåste vi ge föräldrarna valmöjligheter ekonomiskt\r\nmen också genom att se till att det finns bra barnom-\r\nsorg och att attityderna till föräldraskapet ändras.\r\nNär mitt första barn var på väg för snart 16 år se-\r\ndan fanns det hela tiden en stark önskan om att vi\r\nbåda skulle vara en stor del av barnets vardag, att\r\nvara de som tog hand om, fostrade och delade både\r\nglädje och bekymmer. Den önskan avtog inte med att\r\nbarn två, tre eller fyra anlände. Den förstärktes snara-\r\nre. Jag vill påstå att det är ytterst få familjer som\r\nverkligen har möjlighet att göra ett eget val i dag,\r\nbåde av sociala och av ekonomiska skäl men också\r\nberoende på samhällets attityder.\r\nDet är säkert i all välmening som regeringen har\r\nvalt att satsa så stora pengar på att barn ska in många\r\ntimmar i barnomsorgen. Det är säkert också i all väl-\r\nmening som man har satsat miljarder på de familjer\r\nsom redan har en bra ekonomi i stället för att ge en\r\nbättre levnadsstandard till dem som lever i hem som\r\ndefinieras som fattiga av Rädda Barnen. Det är säkert\r\nockså i all välmening som lagar har stiftats som\r\nkommunerna sedan ska verkställa men utan tillräck-\r\nligt med pengar. För det kan väl inte vara så att man\r\ninte har varit medveten om de effekter som reformer-\r\nna får när de kommer ut i kommunerna? Det kan\r\nockså vara så illa att allt bara var valfläsk som nu har\r\nsurnat.\r\nUtgångspunkterna för Centerpartiets familjepoli-\r\ntik är alla barns behov av trygghet. Barn måste mötas\r\nav respekt, känna tillit och uppleva gemenskap. Det\r\när i familjen som barnen får sin grund och där normer\r\noch värderingar tar form.\r\nNär man tar beslut som rör föräldrars och barns\r\nsituation måste det bottna i insikten om hur viktiga\r\nföräldrarna är för att uppfylla detta. Den trygghet som\r\nkärleksfulla och ansvarstagande föräldrar ger kan inte\r\nersättas med vare sig statliga reformer eller kommu-\r\nnal omsorg.\r\nDärför har vi olika förslag som ger bättre ekono-\r\nmiska förutsättningar, bland annat sänkta skatter för\r\ndem som har lägst inkomster, höjda barnbidrag för de\r\nsmå barnen och en höjning av golvet i föräldraförsäk-\r\nringen, allt för att ge ökat ekonomiskt utrymme. Vi\r\nvill också förlänga och utöka rätten att gå ned i ar-\r\nbetstid. Detta tillsammans med våra ekonomiska\r\nförslag ger ökade valmöjligheter.\r\nBarn och arbete måste gå att kombinera. Det finns\r\nmånga barn som älskar att gå till sitt dagis. Och det är\r\nockså många föräldrar som trivs med utmaningarna\r\npå jobbet. Man ska inte behöva välja det ena eller det\r\nandra, barn eller arbete. Småbarnstiden får inte vara\r\nett hinder för att förvärvsarbeta. Därför måste det till\r\nen annan syn i samhället för att åstadkomma ett barn-\r\nvänligt arbetsliv. Det kan vi göra med rätt signaler\r\nfrån Sveriges riksdag men också med krav på nä-\r\nringslivet och med lagstiftning som innebär stärkt\r\nanställningsskydd.\r\nCenterpartiets familjepolitik handlar inte enbart\r\nom föräldrars situation och ekonomi. Det allra vikti-\r\ngaste är våra barns rätt till sina föräldrar. Vi måste ge\r\nbarn och föräldrar tid. För det är tid som krävs för att\r\norka vara en bra förälder.\r\nMed möjligheten att forma sitt liv medan barnen\r\när små är mycket vunnet. Tryggare barn mår nämli-\r\ngen mycket bättre. De orkar också med skolan och\r\nstår stabilare genom hela livet. Det handlar för både\r\nbarnen och hela Sverige om ett vinna-vinna-koncept.\r\nOm vi nu hade haft vår familjeminister här hade\r\njag kunnat fråga om det är politikerna som är experter\r\npå varje enskilt barn eller om det är föräldrarna. Jag\r\nfår ställa den frågan vid ett annat tillfälle och hoppas\r\natt få svar.</pre><pre>Anf.  163  GUNILLA TJERNBERG (kd) re-\r\nplik:\r\nFru talman! Jag får börja med att ställa en fråga\r\ntill Annika Qarlsson. Hennes inlägg ledde in på väl-\r\ndigt mycket av de tankegångar som Kristdemokrater-\r\nna driver och har drivit i många år. Centerpartiet har\r\ntillsammans med Kristdemokraterna drivit detta ända\r\nfram till sommaren 2002. Då hände någonting. Min\r\nfråga till Annika Qarlsson är: Hur tänker Annika\r\nQarlsson kring frågan att ge föräldrarna en verklig\r\nvalfrihet, även de föräldrar som i dag inte får del av\r\nden offentliga barnomsorgens skattemedel? Hur tän-\r\nker Centerpartiet efter Almedalen i juli 2002?</pre><pre>Anf.  164  ANNIKA QARLSSON (c) replik:\r\nFru talman! Tanken med det upplägg som vi nu\r\nhar är att vi i samhället i dag ser stora sociala och\r\nregionala klyftor. En av dessa klyftor skulle öka om\r\nvi gör ytterligare skillnader, att antingen är barn väl-\r\ndigt långa tider i barnomsorgen eller är enbart hem-\r\nma. Detta handlar om att vi måste ge möjligheter för\r\nalla barn att få mer tid med sina föräldrar.\r\nDet handlar också om de barn som redan är inne i\r\nbarnomsorgen i dag. Vi måste stimulera deras föräld-\r\nrar att se att det finns en möjlighet att göra ett annat\r\nval. Det förslag som Kristdemokraterna lägger riktar\r\nsig enbart till de barn som har föräldrar helt och hållet\r\nhemma. Jag tycker det är viktigt att vi riktar oss till\r\nalla barn så att de ska få mer tid med sina föräldrar.</pre><pre>Anf.  165  GUNILLA TJERNBERG (kd) re-\r\nplik:\r\nFru talman! Vi måste göra ett förtydligande här,\r\nAnnika Qarlsson. Kristdemokraterna lägger ett för-\r\nslag som ger till dem som i dag inte på något sätt tar\r\ndel av några offentliga medel samtidigt som vi be-\r\nhåller maxtaxan. Vi har gjort det valet. Nu måste jag\r\nbe Annika Qarlsson läsa på. I Centerpartiets föränd-\r\nring - kovändning kallar jag det för - ökar man klyf-\r\ntorna. Där läggs skillnaderna in. Föräldrar som i dag\r\nväljer att vara hemma med sina barn eller att lägga sin\r\narbetstid på ett annat sätt och ordna sin barnomsorg\r\npå ett annat sätt ska också ha rätt till medel som man\r\nbetalat in via skattsedeln. Det har Centerpartiet tyckt i\r\nmånga år, men plötsligt är den gruppen inte så viktig\r\nlängre för Centerpartiet. Jag tycker inte att Annika\r\nQarlsson har svarat mig.</pre><pre>Anf.  166  ANNIKA QARLSSON (c) replik:\r\nFru talman! Jag tycker också att den gruppen för-\r\näldrar är viktig. Men jag vill inte skilja ut den som en\r\nenda grupp. Jag vill rikta vår politik så att den rör alla\r\nbarn.\r\nNär jag fick mina barn valde jag och min man att\r\ndela på föräldraledigheten och båda gå ned i arbetstid.\r\nMen vi gjorde också valet att båda två finnas med och\r\nha kvar våra arbeten. Den linje som vi driver i vår\r\nfamiljepolitik förstärker dessa bitar. Med den skulle\r\njag haft möjlighet att gå ned längre i arbetstid och\r\nockså vara ledig längre utan att tappa kontakten med\r\nmitt arbete och mitt yrke. Den biten har vi inte haft\r\nmed förut. Det är också enormt viktigt. Vi måste\r\nockså se att vi alla måste finnas med i arbetslivet och\r\nha den kompetensen.</pre><pre>Anf.  167  MONICA GREEN (s):\r\nFru talman! Av debattinlägget innan förstår man\r\nanledningen till att det inte fanns ett gemensamt bor-\r\ngerligt alternativ som kunde ställa upp i valet. Det\r\nförstår man av att höra diskussionen.\r\nJag vill börja mitt anförande med att ge en bo-\r\nnusnyhet. Födelsetalen fortsätter att gå upp. Antalet\r\nfödda barn i Sverige de första tre kvartalen var 4 %\r\nhögre än motsvarande period förra året. Trenden med\r\nde låga födelsetalen har alltså brutits. Det tycker jag\r\när jättebra. Det är siffror som vi i dag har fått från\r\nSCB.\r\nJag tror att det är en följd av den goda barnpolitik\r\nsom vi har i Sverige. Sverige bedriver en barnvänlig\r\npolitik. Maxtaxa, fler vuxna i skolan och höjt barnbi-\r\ndrag är några exempel på bra barnpolitik.\r\nMen det finns barn som inte har det bra. Alla barn\r\nhar det inte bra i Sverige i dag. Så länge det finns\r\notrygga, hotade, gömda och mobbade barn kan vi inte\r\nvara stolta eller nöjda. Vi lever i en välfärdsstat, visst.\r\nJämfört med många andra länder har barnen det bra.\r\nMen det är också oerhört tufft att växa upp, att vara\r\nbarn.\r\nMånga gånger kan uppväxtvillkoren kännas job-\r\nbiga för den kommande generationen. Vi måste låta\r\nbarn få vara barn och få lära sig i sin egen takt. De\r\nska få känna nyfikenhet och glädje, drömma och leka.\r\nTyvärr finns det många andra krafter i samhället.\r\nKommersialismen är en sådan kraft som är oerhört\r\nstark och ökar trycket på barn och ungdomar. Att små\r\nflickor ska ha stringtrosor är bara ett exempel på vad\r\nkommersialismen åstadkommit i en tyvärr alltmer\r\nsexualiserad värld. Anorexia är ett annat uttryck för\r\nden press som unga flickor måste utstå.\r\nEtt annat stort problem är drogmissbruk och att\r\nungdomar faktiskt super ihjäl sig på svartsprit eller\r\nhembränd sprit. Detta kan vi från samhällets sida\r\naldrig acceptera eller stå tysta och se på.\r\nTrots att man i Sverige i genomsnitt faktiskt\r\ndricker mindre än i andra länder är de alkoholrelate-\r\nrade skadeverkningarna ett av våra stora folkhäl-\r\nsoproblem. Det har vi redan diskuterat i dag. Alko-\r\nholkonsumtionen ökar bland 16-24-åringar. Enligt\r\nflera undersökningar av ungdomars alkohol- och\r\ndrogvanor har alkoholkonsumtionen ökat från början\r\nav 90-talet för att fortsätta att öka.\r\nEtt exempel som vi hört om den senaste tiden är\r\nen 13-årig flicka som spritförgiftats i Årjäng genom\r\natt dricka sig medvetslös på hembränt och coca cola.\r\nHon hade 5 % i blodet när hon kom till sjukhuset. En\r\n16-årig pojke i Nordmark dör i alkoholförgiftning\r\nefter att ha druckit hembränd sprit på en ungdomsfest.\r\nDetta kan vi inte acceptera. Vi kan inte stå vid sidan\r\nom och titta på.\r\nVi måste börja på ett mycket tidigt stadium med\r\ndet förebyggande arbetet. Vi måste ge drogfria alter-\r\nnativ och drogfria miljöer för våra barn och ungdo-\r\nmar. Vi måste följa barnkonventionen på alla områ-\r\nden och se till att den följs vid alla beslut som fattas.\r\nDetta är ett sådant område.\r\nVi måste satsa på föreningslivet. Alla barn har rätt\r\ntill en rik fritid och självfallet också en bra skola.\r\nBarn ska få ha en stimulerande och aktiv fritid med\r\nkultur, idrott, lek och äventyr - under loven men\r\nockså under veckorna sommar och vinter - oberoende\r\nav föräldrarnas inkomster. Det är oerhört viktigt att\r\nbarnen får den möjligheten oavsett föräldrarnas eko-\r\nnomi.\r\nDessutom ska vi se till att barn inte dras in i\r\ndrogmissbruk eller att de ska behöva utstå föräldrar\r\nmed alkoholproblem och där misshandel förekom-\r\nmer. Barnen är i riskzonen att själva hamna där sena-\r\nre.\r\nMitt förslag är att vi ska se till att föreningar och\r\nideella organisationer har möjlighet att jobba till-\r\nsammans med fritidsgårdar med förebyggande arbe-\r\nten i bostadsområden. Vi ska också se till att barn och\r\nungdomar får inflytande och en reell möjlighet till\r\ndemokrati precis som det står i barnkonventionen. Vi\r\nska se till att barn och ungdomar får vara med och\r\npåverka sin egen fritid, sitt eget skolarbete och till\r\noch med vara med och planera skolvägen.</pre><pre>Anf.  168  KERSTIN ENGLE (s):\r\nFru talman! Vi hoppar här mellan de olika ämne-\r\nna. Jag tänker gå tillbaka till narkotikafrågan, efter-\r\nsom jag tycker det är en så viktig fråga.\r\nNarkotikamissbruket har blivit ett växande pro-\r\nblem. En kultur av större tolerans har utvecklats, och\r\ntillgängligheten har ökat. Med all kraft måste vi stå\r\nemot dem som förespråkar ett liberalt synsätt. Uttryck\r\nsom partydroger och lättare droger använder vi gans-\r\nka lättvindigt. Uttrycket partydroger ger ett intryck av\r\nnågot häftigt och festligt. Lättare droger, vad är det?\r\nNarkotika, oavsett vilken sort det är, är en livsfarlig\r\ndrog och måste bekämpas.\r\nArbetet med den nationella handlingsplan för nar-\r\nkotika som Socialdemokraterna har lagt fram måste\r\nnu fortsätta med intensifierad kraft. Björn Fries sam-\r\nordnar olika myndigheters arbete och bedriver opini-\r\nonsarbete.\r\nDet är också mycket glädjande att vi nu dessutom\r\nfått en minister med särskilt ansvar för dessa viktiga\r\nfrågor.\r\nI missbrukets spår följer kriminalitet, sociala tra-\r\ngedier och förstörda liv. Alltfler ungdomar prövar\r\nnarkotika och vet var man får tag på droger. Våra\r\nerfarenheter visar att det förebyggande arbetet aldrig\r\nfår upphöra. Vare sig det gäller information till ung-\r\ndomar om skadeverkningar av rökning, alkohol eller\r\nnarkotika måste det pågå ett kontinuerligt arbete. Ute\r\ni kommunerna är det lätt att dra ned på det förebyg-\r\ngande arbetet när man brottas med budgeten för det\r\nkommande året. Förebyggande insatser ger bespa-\r\nringar först på sikt.\r\nDen förstärkta socialtjänst som vi hört om tidigare\r\ni dag välkomnas.\r\nDe som nu fastnat i missbruk måste få en profes-\r\nsionell vård och behandling. I tider av ekonomiska\r\nåtstramningar har det varit alltför lätt att dra ned på\r\ninstitutionsvården. Gravt missbruk kan sällan be-\r\nhandlas i öppenvård.\r\nI en professionell behandling ingår också att pla-\r\nnera för livet utan droger. Här krävs en mycket bättre\r\nsamordning mellan olika myndigheter. Det handlar\r\nom den fortsatta rehabiliteringen till utbildning och\r\narbete. Det handlar också om rätten till en egen bo-\r\nstad. Det handlar om rätten till stöd för de anhöriga.\r\nMånga anhöriga vittnar om en alltför tung börda av\r\natt stå ensamma och utlämnade med att ta hand om\r\nsina ungdomar i brist på långsiktig planering och\r\nsamarbete mellan myndigheterna i rehabiliteringen.\r\nFör några år sedan gjordes en stor satsning på an-\r\nhöriga. Den gången handlade det om anhöriga som\r\ntog hand om svårt sjuka i hemmet. Nu är det dags för\r\nen satsning på anhöriga till narkotikamissbrukare.\r\nAtt komma till rätta med missbruk är ett krävande,\r\ntålamodsprövande och långsiktigt arbete. Man får\r\naldrig ge upp. Alla måste få möjlighet och chanser,\r\nmer än en gång.\r\nDet är många år sedan vi kom överens om att\r\nmissbruk är en sjukdom. Sjukdom ska behandlas av\r\nprofessionellt utbildad personal enligt vetenskap och\r\nbeprövad erfarenhet. Därför måste vi fortsätta fokuse-\r\nringen på att få till stånd en specialistutbildning i\r\nmissbrukarvård och att satsa på forskning och utvär-\r\ndering av vård och behandling.\r\nFru talman! Inflödet av narkotika över Sveriges\r\ngränser ökar. För oss som bor i Sydsverige gör när-\r\nheten till kontinenten att tillgängligheten till narkotika\r\nblir större. Tullen gör stora insatser vid Öresunds-\r\nbron, men det räcker inte. De första sex månaderna\r\n2002 gjorde tullen drygt 1 800 beslag av narkotika-\r\noch dopningspreparat, en ökning med 11 % sedan\r\nförra året. Hälften av alla narkotikabeslag görs i Skå-\r\nne.\r\nDet handlar också om våra gemensamma attityder\r\noch synsätt. Här har den svenska regeringen en stor\r\nuppgift i det internationella samarbetet. Inte minst\r\ngäller det samarbetet mellan Sverige och Danmark.\r\nI Köpenhamn finns området Christiania. Det före-\r\nvisas för turister som en idyll och fristad där man\r\nlever som en enda stor familj. Samtidigt pågår en\r\nöppen handel med droger. Detta är inte längre bara\r\nDanmarks ensak. Många ungdomar från Sydsverige\r\nsom prövat narkotika har skaffat den just i Christia-\r\nnia. Glädjande nog kunde vi i förra veckan läsa att\r\nden danska polisen återigen gjort en razzia i Christia-\r\nnia. Men de stora beslag av narkotika som då gjordes\r\nförskräcker. 100 kilo hasch och tio anhållna blev\r\nfacit. Det finns alltså en ambition att stoppa\r\nhaschhandeln i Christiania. Men det borde vara en\r\ngemensam angelägenhet för både den svenska och\r\nden danska regeringen att Christiania stängs.\r\nFru talman! Tillsammans måste vi nu fortsätta\r\nkampen mot narkotikan på alla plan - internationellt,\r\nnationellt och ute i kommuner och landsting.</pre><pre>Anf.  169  MARITA ARONSON (fp):\r\nFru talman! Jag har under många år arbetat med\r\nbarn till missbrukare och sett deras utsatthet och för-\r\näldrarnas kämpande mot sitt drogmissbruk. Jag ska ta\r\ntvå exempel.\r\nEva, fem år, fick kväll efter kväll passa sina små-\r\nsyskon när mamma var ute på sina missbruksrundor\r\noch kom tillbaka mycket berusad. Hon har för mig\r\nbeskrivit sin rädsla, oro och ensamma gråt därhemma.\r\nKarin, sju år, gick tillsammans med sin syster ofta\r\nut och vandrade runt i kvarteret på kvällarna medan\r\nmamma och pappa festade runt och bråkade. De or-\r\nkade inte vara hemma. Först kanske bortåt midnatt\r\nnär det hade lugnat ned sig kunde de gå hem.\r\nDet var två exempel på barn i missbrukarmiljöer.\r\nAntalet barn som får denna start i livet ökar just\r\nnu. Det gör det därför att totalkonsumtionen av alko-\r\nhol och narkotika ökar i samhället. I dag har vi en\r\nökning som oroar mig mycket.\r\nÖkningen gäller både alkohol och narkotika, så-\r\nsom flera har beskrivit. Gabriel Romanus från Folk-\r\npartiet berättade om det alldeles nyss. Speciellt be-\r\nkymrar det mig att det är så många unga som konsu-\r\nmerar sådana enorma mängder alkohol. Det kan\r\nhandla om 12-13-åringar, och startar man med så\r\nmycket alkohol när man är så liten är man ganska\r\nsnart alkoholist. Om jag skulle börja dricka jätte-\r\nmycket nu skulle det ta lång tid innan jag blev alko-\r\nholist, men så är det inte när man är så ung.\r\nKonsekvenserna är bekymmersamma. Ungdo-\r\nmarna kan få hjärnskador om de dricker och komma\r\nin i en social misär, vilket flera har talat om förut. Vi\r\nvet också att det handlar mycket om langargäng som\r\nmåste sprängas. Vi kunde läsa i pressen häromdagen\r\natt när ett langargäng hade sprängts så hade också\r\nkriminalitet och våld minskat betydligt i den staden.\r\nDet behövs mer information, kanske fler poliser,\r\nfler socialarbetare med engagemang, fler behand-\r\nlingshem - listan kan göras lång.\r\nNyligen har jag tagit del av en del vetenskapliga\r\nartiklar från Oslo universitet om gravida unga miss-\r\nbrukare som har missbrukat heroin, amfetamin, can-\r\nnabis, bensodiazepiner och alkohol. Barnen visade\r\nabstinensbesvär när de föddes och fick bestående\r\nskador långt upp i förskoleåldern. Jag har själv sett\r\nliknande skador på barn vars mammor missbrukat\r\nalkohol, men skadorna av narkotika är kanske svårare\r\nändå.\r\nVad vi ser när det gäller barn som skadas av dro-\r\nger och alkohol i vårt samhälle är toppen av ett is-\r\nberg. Det är viktigt att åtgärder sätts in och behand-\r\nling ges till mödrarna på ett tidigt stadium. Skadade\r\nbarn skulle inte behöva födas om vi hade resurser att\r\nverkligen möta de här mammorna på rätt sätt.\r\nJag har motionerat om införandet av en lag om\r\ntvångsvård för gravida missbrukare just för att kunna\r\nskydda fostret när mammorna inte kan sluta att miss-\r\nbruka, vilket är svårt för en del mammor.\r\nVi har beräknat kostnaden för ett barn som föds\r\nmed skador av alkohol till 8 miljoner upp till 18 års\r\nålder. Om man jämför med ett vanligt friskt barn,\r\nsom kostar ungefär 800 000 kr, ser man att det finns\r\nmycket pengar att spara på att ha förebyggande vård.\r\nPå missbruket följer också våld och kriminalitet,\r\nvilket flera redan har påpekat. Våldshandlingar och\r\nkriminalitet utförs ofta när man har brukat droger och\r\nalkohol, och denna kriminalitet ökar. Som någon sade\r\nmåste ju dessa personer få ihop pengar till sina dro-\r\nger, och då måste de utföra mängder med olika kri-\r\nminella handlingar.\r\nJag tycker att Morgan Johanssons budskap var\r\nväldigt positivt, men vi hoppas att det nu inte bara\r\nblir ord utan också handling. Jag känner att här finns\r\njättemycket att göra.\r\nDet är inte bara i storstäderna som alkohol och\r\nnarkotika ökar utan också på mindre orter. Vi har fått\r\nflera exempel de senaste veckorna på att det just på\r\nsmåorterna finns mycket narkotika ute, och naturligt-\r\nvis även alkohol.\r\nHär behövs samarbete mellan kommun, landsting\r\noch sjukvård liksom samarbete på EU-nivå och på\r\ninternationell nivå. Vi behöver också samarbete över\r\npartigränserna.\r\nHöga kostnader har vi i kommunerna av behand-\r\nling och placering när missbrukarna ska rehabiliteras\r\neller när barn ska omhändertas. Det är jättekostnader\r\nsom vi kunde undvika, men framför allt kunde vi\r\nundvika det mänskliga lidandet. Låt oss hjälpas åt\r\növer partigränserna för barnens skull!\r\nVi hoppas nu att statsrådet Morgan Johansson tar\r\nflera initiativ i den här frågan. En början kunde vara\r\natt införa en lag om tvångsvård för gravida missbru-\r\nkare för att undvika just att skadade barn föds. Är\r\nstatsrådet beredd att arbeta för en sådan lag?</pre><pre>Anf.  170  Statsrådet MORGAN JOHANS-\r\nSON (s) replik:\r\nFru talman! Som svar på den konkreta frågan får\r\njag lov att säga att jag måste titta mer på förutsätt-\r\nningarna och problematiken innan jag kan lämna\r\nbesked.\r\nMen jag vill ändå ta upp en tråd i det som Marita\r\nAronson talade om, nämligen frågan om hur narkoti-\r\nkan tar sig från de stora städerna ut till de mindre. Jag\r\när uppväxt i Ängelholm i nordvästra Skåne på 80-\r\ntalet. Jag måste säga att under 80-talet fanns det näs-\r\ntan inte någon i min uppväxtgeneration som faktiskt\r\nkom i kontakt med narkotika på den lilla orten, trots\r\natt det bara är tre mil till Helsingborg som ligger\r\nväldigt nära kontinenten och man skulle kunna tro\r\ndet. Men i dag ser vi att narkotika är någonting som\r\nhar blivit ett växande problem också på de mindre\r\norterna. Det är inte bara Ängelholm utan det är Klip-\r\npan, Åstorp och andra mindre orter hemma i Skåne.\r\nDet är därför vi tar det här initiativet. Jag vill säga\r\natt det görs väldigt mycket nu mot bakgrund av de\r\n325 miljoner kronor som vi satsat i den aktionsplan\r\nsom Björn Fries har att genomdriva. Effekterna av det\r\narbetet kommer vi att se under kommande år.</pre><pre>Anf.  171  MARITA ARONSON (fp) replik:\r\nFru talman! Jag tackar för att statsrådet är engage-\r\nrad i frågan. Jag tror att vi alla partier tillsammans\r\nkan hjälpas åt. Jag tycker att jag hör så mycket posi-\r\ntivt i denna kammare i kväll att jag hoppas att detta\r\nska kunna bli ett startskott för ett gott samarbete över\r\ngränserna med alkohol- och narkotikafrågan framför\r\nallt vad gäller ungdomar.</pre><pre>Anf.  172  CARL-AXEL JOHANSSON (m):\r\nFru talman! År 2004 kommer 7½ % av antalet\r\nsysselsatta att vara sjukskrivna, det vill säga knappt\r\n70 % av befolkningen mellan 20 och 64 år kommer\r\natt vara i arbete med nuvarande utveckling.\r\nJag vill se den stigande ohälsan som en kraftfull\r\nsignal om att Sverige mår allt sämre. Detta menar jag\r\nhar pågått de senaste 30 åren då institutionstänkandet\r\nsuccessivt gjort sitt intåg.\r\nFru talman! Folkhemmet har under dessa år blivit\r\nen folkinstitution. När den egna kraften inte räcker till\r\nförlitar man sig på institutionen. När den egna eko-\r\nnomin urholkas av höga skatter på arbete och boende,\r\nnär man inte längre kan råda över och besluta om sin\r\nvardag utan alltför många måste förlita sig på olika\r\ninstitutioner eller på olika bidrag för att klara sig mår\r\nman inte bra.\r\nDet är denna samhällsutveckling som måste vän-\r\ndas, och därför vill jag uppmana till att låta bereda\r\nförslag där valfriheten och mångfalden ökar, där\r\ntryggheten omformas så att bidrag växlas mot sänkta\r\nskatter, där trygghetssystemen inte låser oss inne i\r\ntrygghetens burar.\r\nFru talman! Det jag hör är: \"Jag kan nog klara nå-\r\ngot annat på heltid, men då måste jag byta arbetsgiva-\r\nre, och då blir jag sist in, först ut, det vill jag inte\r\nriskera.\"\r\nDet är synd att Hans Karlsson, som är ansvarigt\r\nstatsråd i frågan inte är här i kammaren så att jag kan\r\nfå höra hans syn på detta citat.\r\nDe offentliga arbetsgivarna, som har de högsta\r\nsjuktalen, har också tillfälligt sysselsättningsstöd med\r\nsänkt arbetsgivaravgift vid nyanställningar, fastän\r\nregeringen flaggar för att arbetsgivare med hög sjuk-\r\nfrånvaro ska ha högre avgifter. Man vill alltså under-\r\nlätta anställningar i de arbetsmiljöer som har bland\r\nden högsta sjukfrånvaron därför att där behövs fler\r\nanställda. Vad säger Socialdemokraterna om detta?\r\nRiskerar vi inte att få fler sjukskrivna?\r\nDetta dubbla budskap gör att jag tvivlar på rege-\r\nringens vilja och förmåga.\r\nDäremot är sjukskrivningarna klart mindre hos\r\nprivata arbetsgivare inom den offentliga sektorn.\r\nVore det då inte bättre att fatta beslut om att låta\r\nprivata alternativa driftsformer växa fram i offentlig\r\nsektor än att bibehålla monopolet? Då blir det bättre\r\nbåde för patienter och personal.\r\nDärutöver måste möjligheterna till vård och reha-\r\nbilitering förstärkas. Detta sker genom en offentligt\r\nfinansierad hälsoförsäkring, genom en nationell vård-\r\ngaranti, genom ökade resurser till försäkringskassorna\r\nför fler handläggare och för köp av vård i syfte att\r\nminska sjukskrivningarna.\r\nSå kallad second opinion sker redan nu av annan\r\nläkare och ofta tillsammans med sjukgymnaster och\r\narbetsterapeuter då man värderar arbetsförmågan. Om\r\nbehandlande läkare och second opinion-läkaren\r\nkommer till olika slutsats om arbetsförmågan över-\r\nklagar patienten detta, och under några år pågår en\r\ntvist om vem som har rätt som tar all energi. Rehabi-\r\nliteringen blir lidande. Därför är jag mycket tveksam\r\ntill detta.\r\nNyligen har man visat att 74 % av läkarintygen\r\nsaknar tillräcklig information för att försäkringskas-\r\nsan ska kunna bedöma patientens rätt till sjukpenning.\r\nSämst av alla var företagshälsovården som nu lyfts\r\nfram som den som har kunskap om arbetsplatsen och\r\nvet vad arbetet ställer för krav. Därför tror jag att\r\nbättre utbildning i försäkringsmedicin är mer angelä-\r\nget än second opinion.\r\nDet är en annan syn vi behöver på ohälsan och\r\nutanförskapet. Det är ett annat regelverk. Det är inga\r\nfler hälsobokslut. Det är inget exklusivt ansvar för\r\narbetsgivaren, det är den förda politikens ansvar.\r\nHos arbetsgivaren, stor eller liten, finns oftast be-\r\ngränsade möjligheter till andra arbetsuppgifter, varför\r\nomplaceringar ofta riskerar att bli ett misslyckande\r\neller inte uppfattas som acceptabla för dem det berör.\r\nFru talman! Det jag hör är: Det är inte sjukskriv-\r\nning i sig som är ett hinder för rehabilitering utan det\r\nfaktum att man är anställd och har en arbetsgivare\r\nsom hindrar en mer mångsidig rehabilitering.\r\nFör att rehabiliteringen ska bli framgångsrik ford-\r\nras alltså kunskap om arbetsmarknaden i stort. Då\r\nökar förutsättningen att hitta andra lämpliga arbeten\r\nsom inte finns hos den ordinarie arbetsgivaren. Denna\r\nkompetens har inte försäkringskassan, men väl ar-\r\nbetsförmedlingen.\r\nSamarbetet dem emellan förhindras dock många\r\ngånger av olika regelverk, så att arbetsförmedlingen\r\ninte har ansvar så länge sjukskrivning pågår, än mind-\r\nre om sjukbidrag beviljats. Då står man inte till ar-\r\nbetsmarknadens förfogande. Det är inte konstigt att\r\nsjukbidrag permanentas.\r\nDet måste bli lättare att byta arbetsgivare och pro-\r\nva arbeten hos olika arbetsgivare. Nuvarande trygghet\r\när så trygg att den blir fängslande, inte kreativ och\r\nutvecklande.\r\nMot denna bakgrund menar jag att försäkrings-\r\nkassan och arbetsförmedlingen måste få ett gemen-\r\nsamt regelverk som kompletterar varandras kompe-\r\ntenser. Sjukpenning och arbetslöshetsersättning borde\r\nomformas till en rehabiliterings- och omställningsför-\r\nsäkring och omfatta insatser som behövs för att åter-\r\ngång till arbete ska kunna ske, oavsett om arbetshind-\r\nret utgörs av sjukdom eller annan icke medicinsk\r\norsak.\r\nDet är emellertid en långsiktig process och därför\r\nmåste denna förändring komma till stånd så fort som\r\nmöjligt. I avvaktan på detta måste man överväga fler\r\nkarensdagar och se över ersättningsnivåerna i försäk-\r\nringssystemen.\r\nFru talman! Det är inte konstigt att ohälsan ökar\r\nalltmer. Det konstiga är att man fortsätter permanenta\r\nett system som förstärker utvecklingen.</pre><pre>Anf.  173  LINNÉA DARELL (fp):\r\nFru talman! Det finns många revor i det svenska\r\nvälfärdsnätet. Konsekvenserna av sjukskrivningarna\r\noch ohälsotalen ger ännu fler. De frånvarotal som vi\r\nhar i dag är frånvarotal som i slutet av 1980-talet\r\nbedömdes som helt orimliga, men nu är de överträf-\r\nfade.\r\nDet ekonomiska tillskott som krävs tränger ut an-\r\ngelägna reformer ur statsbudgeten. Drabbade männi-\r\nskor far illa. Risken att efter lång sjukskrivning slås ut\r\nfrån arbetsmarknaden är betydande. Den framtida\r\narbetskraftsförsörjningen försvåras. Mest drabbade är\r\nanställda inom kommuner och landsting. Där har\r\nsjukskrivningarna ökat snabbast.\r\nRiksförsäkringsverkets undersökningar visar att\r\nstressrelaterade sjukdomar ökar mer än traditionella\r\nsjukdomar. Alltfler människor i Sverige mår dåligt.\r\nGrunden finner man ofta i en känsla av vanmakt. Det\r\när allvarligt nog att stora delar av den vuxna befolk-\r\nningen lever med oro och ångest. Än allvarligare är\r\natt denna oro överförs till våra barn och ungdomar.\r\nOtrygga vuxna kan självklart inte alltid orka vara\r\nstarka och konsekventa föräldrar eller starka och\r\ntrygga lärare, stark förskolepersonal och så vidare.\r\nDet handlingsprogram mot ohälsa som Folkpartiet\r\nföreslår har en stor bredd, och det är nödvändigt ef-\r\ntersom ökningen av de psykosociala diagnoserna har\r\nsin förklaring i både privatliv och arbetsliv. Ett pro-\r\ngram för att bryta den pågående utvecklingen behöver\r\nha två huvuddelar, dels de förebyggande insatserna\r\natt ge fler möjlighet att räcka till, dels snabbare vård\r\nför dem som ändå blir sjuka.\r\nRegeringens mål är att halvera sjukskrivningarna\r\nfram till 2008. RFV visade häromveckan att med\r\nnuvarande åtgärdsförslag kommer sjukskrivningarna i\r\nstället för att minska med 50 % att öka med 36 % till\r\n2008. Arbetsmarknadsministern, som inte är här nu,\r\nsvarade enligt nyhetsrapporteringen att RFV:s beräk-\r\nningar beror på att regeringen inte tillräckligt tydlig-\r\ngjort de skarpa förslagen. Möjligen kan det bero på\r\natt de skarpa förslagen till stor del fortfarande saknas.\r\nKanske jag och Folkpartiet kan bjuda på några ur vår\r\nmotion.\r\nEn rehabiliteringsgaranti ska förenas med krav på\r\natt senast efter åtta veckors sjukskrivning ska en två-\r\nläkarbedömning göras. Att delta i föreskriven rehabi-\r\nlitering ska vara en skyldighet. Att utebli utan giltig\r\norsak ska betyda att sjukpenningen minskas. En reha-\r\nbiliteringsplan måste upprättas tillsammans med\r\npatienten. Arbetsgivare som inte fullgör sin skyldig-\r\nhet får betala en förseningsavgift, och arbetsgivaren\r\nfår kanske också betala för en rehabiliteringsutred-\r\nning som utförs av annan. Rehabiliteringsgarantin ska\r\nockså säkerställa att planen verkligen sätts i verket\r\nsenast inom en månad. En sådan garanti innebär att\r\nden enskilde har rätt till de insatser man har kommit\r\növerens om.\r\nFörstärkningen av försäkringskassorna måste ock-\r\nså omfatta utrymme för en ökad rehabiliteringsverk-\r\nsamhet. Vi från Folkpartiet föreslår att anslaget till\r\nförsäkringskassorna ökar med 500 miljoner kronor\r\nmer än vad regeringen föreslår.\r\nDet behövs rejäla tag för att få bort köer och\r\nflaskhalsar i vården. De viktigaste åtgärderna är fi-\r\nnansiell samordning mellan försäkringskassorna och\r\nvården liksom i socialtjänst och arbetsmarknadsmyn-\r\ndighet. Lokalt och regionalt samarbete måste bli till-\r\nlåtet inom en av riksdagen angiven ekonomisk ram.\r\nDet är helt obegripligt varför regeringen inte vill ge\r\nklartecken till utvärderat goda exempel. Här kunde\r\nman verkligen ha kommit med ett skarpt förslag.\r\nDen nationella vårdgarantin bör återinföras och\r\nomfatta alla medicinskt motiverade behandlingar.\r\nVissa områden inom sjukvården är eftersatta, och\r\ni det här sammanhanget är bristerna inom psykiatrin\r\nallvarligast. När det gäller långtidssjukskrivna med\r\npsykosociala diagnoser måste sjukvården kunna ge\r\nbehandling snabbt och på rätt sätt. Särskilt viktigt är\r\ndet att ge snabb hjälp till unga människor med psy-\r\nkiska problem.\r\nArbetsgivaransvaret för att förebygga ohälsa,\r\nsjukdom, arbetsskador och självklart också ansvaret\r\nför rehabilitering måste understrykas. Inte minst gäl-\r\nler det de politikerstyrda arbetsgivarna, som uppen-\r\nbarligen är allra sämst på att ta ansvar för sin perso-\r\nnal.\r\nDet kan finnas många sätt att göra förändringar\r\nkring avgifter och arbetsgivaransvar. En del av dem\r\nkan säkert vara bra. Men vissa förändringar kan leda\r\ntill att en del människor blir helt utestängda från möj-\r\nligheterna att få ett jobb beroende på att de misstänks\r\nkunna bli ofta sjuka. Det kan gälla funktionshindrade.\r\nDet kan gälla personer med svag hälsa.\r\nDet får inte bli så att vi för att komma till rätta\r\nmed problemen i dag skapar nya problem i morgon.</pre><pre>Anf.  174  SVEN BRUS (kd):\r\nFru talman! Efter åtta år med en socialdemokra-\r\ntisk regering är nästan var sjätte svensk mellan 18 och\r\n65 år kort- eller långtidssjukskriven eller förtidspen-\r\nsionerad. Det är kvinnorna som är de stora förlorarna.\r\nDeras sjukdagar har fördubblats under den gångna\r\nfemårsperioden. Två tredjedelar av de långtidssjuk-\r\nskrivna är just kvinnor.\r\nDen snabbaste ökningen ser vi bland de yngsta på\r\narbetsmarknaden, det vill säga 16-29-åringar. De\r\ndrabbas ofta av stressrelaterade sjukdomar. Nu är det\r\ninte en halv miljon sjuka som ska skuldbeläggas utan\r\nansvaret vilar naturligtvis i första hand på den passiva\r\nregering som låtit utvecklingen skena.\r\nI valrörelsen talade Göran Persson om att \"pressa\r\ntillbaka\" sjukfrånvaron på samma sätt som man har\r\n\"pressat tillbaka\" arbetslösheten. När minskad ar-\r\nbetslöshet i hög grad har bytts till just sjukskrivningar\r\nkan man undra till vilka nya statistikkolumner de\r\nhöga ohälsotalen ska pressas tillbaka. Vissa vallöften\r\noroar mer än de lugnar. Mitt i tricksandet med statis-\r\ntik handlar det om utsatta människor.\r\nKostnaderna för ohälsan ökar med 25 miljoner\r\nkronor varje dag och beräknas i år bli ofattbara 120\r\nmiljarder kronor. Kostnadernas nivå och ökningstakt\r\när alarmerande, och de hotar stora delar av den ge-\r\nmensamma välfärden. Men allvarligast är ändå den\r\nmänskliga sidan. Ett samhälle där så många männi-\r\nskor stannar hemma en vanlig vardag på grund av\r\nsjukdom, förtidspension, undersysselsättning eller\r\narbetslöshet är ett i ordets rätta bemärkelse sjukt sam-\r\nhälle.\r\nVad är då regeringens förklaring till den katastro-\r\nfala situationen? Jo, här har det handlat om att ensi-\r\ndigt peka på arbetsmiljön. Det är också den enda\r\nförklaringen som det nya statsrådet Hans Karlsson\r\nhar haft att bidra med när han har fått ansvaret för att\r\nvända utvecklingen. Visst handlar det i hög grad om\r\narbetsmiljön, men varför har det hänt så lite under de\r\nåtta regeringsåren?\r\nStatsministern sade för några timmar sedan i talar-\r\nstolen att den offentliga sektorn inte är någon möns-\r\nterarbetsgivare. Nej, förvisso inte! Men trots den\r\ninsikten generar sig regeringen inte för att motarbeta\r\nde alternativ som finns, exempelvis inom vården, och\r\nsom bevisligen kan uppvisa en arbetsmiljö med lägre\r\nsjuktal än vad som gäller i den offentliga vården.\r\nEtt exempel på hur allvarligt det är är att drygt\r\n40 % av alla sjukskrivna är kvinnor inom verksam-\r\nheter som vård, omsorg och skola. Här har regeringen\r\noch de många s-styrda landstingen och kommunerna\r\nett ansvar som de inte har levt upp till.\r\nFru talman! Det satsas enorma resurser på att göra\r\nden fysiska arbetsmiljön bättre, säkrare och trivsam-\r\nmare. Arbetsolycksfallen minskar, och det allmänna\r\nhälsoläget förbättras i befolkningen. Ändå ökar från-\r\nvaron från dessa säkrare och trivsammare arbetsplat-\r\nser dramatiskt. Det visar på att något är enögt i den\r\naktuella debatten och i regeringens problemanalys när\r\nallt fokus riktas mot den del av livet som är yrkesar-\r\nbete. Merparten av vår tid ägnar vi människor åt and-\r\nra delar av livet. Var finns då helhetssynen i regering-\r\nens politik?\r\nVi kristdemokrater har en bredare syn på orsaker-\r\nna till ohälsan. Det handlar om människors totala\r\nlivssituation, om den tid vi tillbringar i hemmet, på\r\nfritiden och på arbetsplatsen. Allt bildar den helhet\r\nsom berör vårt totala välbefinnande. Stress, och i dess\r\nförlängning utbrändhet, uppstår oftast i den konflikt\r\nsom inte minst småbarnsföräldrar upplever mellan\r\narbetsliv och privatliv. Det låga barnafödandet är en\r\nvarningssignal om svårigheten att förena den viktiga\r\nföräldrarollen med en krävande yrkesroll. Den svå-\r\nrigheten är påtaglig för de flesta föräldrar i dag. Där-\r\nför måste familjepolitiken utformas så att föräldrarna\r\nfår en större makt över sina liv. Det har vi alldeles\r\nnyss debatterat här i kammaren.\r\nDen negativa utvecklingen när det gäller hälsota-\r\nlen inleddes redan 1997. Först nu kommer regeringen\r\nmed sitt elvapunktsprogram, som även om det ge-\r\nnomförs fullt ut knappast räcker för att vända utveck-\r\nlingen. Nu krävs en politik som ser till människors\r\ntotala livssituation. För att hindra att akuta sjukdoms-\r\ntillstånd leder till långtidssjukskrivningar och förtids-\r\npensioneringar krävs en snabb och aktiv rehabilite-\r\nring. LO, TCO och SACO har nu, precis som vi\r\nkristdemokrater, krävt en ny rehabiliteringsförsäk-\r\nring. Men i den frågan är regeringen också passiv.\r\nInsatserna behöver samordnas. Trots riksdagens\r\ntydliga krav på samordnade och kraftfulla insatser\r\nkommer inga andra signaler från regeringen än att\r\nman ensidigt fokuserar på arbetsmiljöfrågorna.\r\nPrognosen ser dyster ut. Den pekar på att kostna-\r\nderna för sjukskrivningarna kommer att öka med\r\n36 % fram till år 2008. Det finns alarmerande siffror,\r\nsom vi har fått i dag, om utvecklingen då det gäller\r\nförtidspensioneringar. Om man tittar på en rullande\r\ntolvmånadersperiod från denna tid 2001 till i dag ser\r\nman att det är 10 000 personer i åldrarna 16-39 år,\r\nalltså under 40 år, som har förtidspensionerats. 190\r\npersoner i veckan, unga människor som har hela livet\r\nframför sig, har drabbats av denna fruktansvärda\r\nlivssituation. De sjuka och de förtidspensionerade ska\r\ninte skuldbeläggas. Ansvaret vilar på en regering som\r\när passiv i de här frågorna.</pre><pre>Anf.  175  BIRGITTA CARLSSON (c):\r\nFru talman! I början av förra mandatperioden be-\r\ngärde vi i Centerpartiet en särskild debatt med anled-\r\nning av de redan då skenande kostnaderna inom sjuk-\r\nförsäkringsområdet. Efter den särskilda debatten för\r\nsnart fyra år sedan har denna galopperande ökning\r\nfortsatt, utan att regeringen vidtagit några riktigt\r\nkraftfulla åtgärder för att komma till rätta med detta\r\nmycket stora problem. Problemet är inte bara de stora\r\nsamhällsekonomiska kostnaderna utan framför allt\r\ndet lidande alla de personer upplever som inte får\r\nhjälp i den sjukdomssituation de befinner sig, som\r\ninte får möjlighet till snabb rehabilitering. De får\r\ngenom detta en försämrad livskvalitet.\r\nKostnaderna inom socialförsäkringsområdet har\r\npå bara några års tid fördubblats, och de åtgärder som\r\nregeringen vidtagit är att sätta till utredningar, som\r\nnär de är klara ändå inte lett till några åtgärder. Sven\r\nBrus talade om elvapunktsprogrammet, men inte ens i\r\ndet programmet finns några skarpa förslag. Att ut-\r\nvecklingen inom socialförsäkringsområdet är en oer-\r\nhört viktig fråga förstod vi i dag på förmiddagen när\r\nvi lyssnade på partiledardebatten. Jag tror att samtliga\r\npartiledare talade om ohälsan och de skenande kost-\r\nnaderna inom det området.\r\nUnder perioden 1997-2002 ökade antalet indivi-\r\nder som under maj månad erhållit sjukpenning, reha-\r\nbiliterings- eller arbetsskadeersättning med 107 %.\r\nDen totala sjukfrånvaron, inklusive karensdagar,\r\nsjuklönedagar och sjukpenningdagar, motsvarade ca\r\n400 000 årsarbeten år 2001. Det är nästan lika många\r\nårsarbeten som har försvunnit på grund av förtidspen-\r\nsionering eller sjukbidrag. Det innebär att ca 14 % av\r\nbefolkningen i arbetsför ålder finns utanför arbets-\r\nmarknaden.\r\nFru talman! Centerpartiet har i en partimotion fö-\r\nreslagit krafttag för att öka rehabiliteringen. Det är\r\nbra att regeringen har satt upp samma mål som vi\r\nredan tidigare har satt upp, nämligen att halvera sjuk-\r\nskrivningarna fram till 2008.\r\nVi har också satt upp som delmål att minska sjuk-\r\nskrivningarna med 20 % till 2004 och med 40 % till\r\n2006. För att nå dessa mål har vi föreslagit ett paket\r\nsom sammantaget definierar ett nytt kontrakt av rät-\r\ntigheter och skyldigheter mellan den sjukskrivne,\r\nförsäkringskassan/vården och arbetsgivaren. Det\r\ninnefattar bland annat\r\n· sammanslagning av sjuk- och arbetsskadeförsäk-\r\nringen till en sjuk- och rehabiliteringsförsäkring,\r\n· en rehabiliteringsgaranti finansierad genom ökade\r\nanslag till försäkringskassorna och en finansiell\r\nsamordning som består av\r\n· tvåläkarintyg för förlängd sjukskrivning efter 30\r\ndagar,\r\n· preliminär rehabiliteringsplan inom sex veckor\r\nefter sjukskrivningen,\r\n· individuell rehabiliteringsplan och tillgång till\r\nrehabiliteringslots inom tre månader efter sjuk-\r\nskrivningen och\r\n· ett nytt differentierat arbetsgivarinträde i sjukför-\r\nsäkringen som relaterar ansvaret till arbetsgiva-\r\nrens storlek.\r\nAllt detta kan man se utförligare i vår motion.\r\nNär vi begärde den särskilda debatten hade vi fem\r\nsärskilda förslag som vi då lyfte fram som viktiga.\r\nJag kan upprepa dem, för det känns som att man\r\nbehöver återkomma till detta med jämna mellanrum.\r\nFör det första: Det behövs ekonomiska incitament\r\nför arbetsgivarna att få bukt med stressrelaterade\r\nsjukdomar. Det är viktigt att arbetsgivarna tar sitt\r\nansvar. Det ska löna sig för arbetsgivarna att ta hand\r\nom sin personal, och det ska straffa sig att inte bry sig\r\nom stressproblematiken.\r\nFör det andra: Man ska ha makt över sin egen ar-\r\nbetssituation. Man måste få vara med och planera sin\r\negen arbetstid. Framför allt för kvinnor inom offentlig\r\nverksamhet är det möjligheten att själv påverka sin\r\narbetstid. På många arbetsplatser har man infört\r\n\"tvättstugescheman\". Man borde se till att göra det på\r\nflera ställen. På de arbetsplatser där man är med och\r\npåverkar sin arbetssituation är man mycket mindre\r\nsjuk.\r\nFör det tredje: Det är viktigt att den förändring\r\nsom sker inom arbetsmarknaden gör det möjligt att få\r\nkompetensutvecklas i sina arbeten. Där har vi också\r\nhaft förslag om skattesubvention på individuella\r\nkompetenskonton. Det skulle vara viktigt att komma\r\ntill skott med detta.\r\nFör det fjärde: Man måste ge tydliga direktiv till\r\nförsäkringskassorna men också skicka med pengar för\r\natt arbeta mer med rehabilitering.\r\nFör det femte: Satsa på finansiell samordning. Där\r\nhar Centerpartiet varit pådrivande. Vi har varit över-\r\nens i fyra partier, men vi har ändå inte sett förslag på\r\nriksdagens bord. Det är viktigt att det inte dröjer yt-\r\nterligare med detta.\r\nDet är också viktigt att se till att de som är egenfö-\r\nretagare får större trygghet i sina arbeten och att soci-\r\nalförsäkringssystemen är så utvecklade att de inte\r\nmissgynnar dem.\r\nVi behöver en ny socialförsäkringsreform. Det är\r\nviktigt att vi utreder detta. Den ska vara långsiktig\r\noch innehålla aktiviteter. Den ska vara förutsägbar,\r\nenhetlig och tydlig.\r\nHälsa är en förutsättning för välfärd. Företagshäl-\r\nsovården har en stor betydelse i detta. Det är viktigt\r\natt vi börjar tidigare med friskvård. Börja redan i\r\nskolan! Vi måste satsa mer på ämnet idrott och hälsa\r\nför att våra barn ska lära sig att äta rätt och röra sig\r\nrätt och genom det vara bättre rustade att ta sig ut på\r\narbetsmarknaden.</pre><pre>Anf.  176  KERSTIN-MARIA STA-\r\nLIN (mp):\r\nFru talman! Det är sorgligt tomt i salen. Statsrå-\r\nden har gått hem. Men jag ska försöka ändå.\r\nInnan jag kom in i riksdagen arbetade jag på möd-\r\nravårdscentralerna, barnavårdscentralerna och ung-\r\ndomsmottagningen i Borlänge. Jag är psykolog till\r\nyrket, och jag fick se mycket av alkohol, misshandel,\r\nsexuella övergrepp, ensamhet och barn och ungdomar\r\nsom tog ansvar långt över vad de hade ålder för att\r\ngöra. Jag sade en gång: Nu tror jag att jag måste gå en\r\nkurs och lära mig blunda, för nu vill jag inte se mer.\r\nOm jag såg visste jag inte var jag skulle göra av det.\r\nI stället för att blunda kastade jag mig in i politi-\r\nken. Jag var i både kommunfullmäktige och lands-\r\ntinget, där jag började 1988.\r\nStrax innan jag kom in i landstinget var jag på en\r\nkonferens om arbetsmiljö. Jag trodde att den skulle\r\nhandla om tunga lyft, men det gjorde den inte. Den\r\nhandlade om omorganisationer ledda uppifrån. Så fort\r\njag kom in i landstinget började omorganisationerna.\r\nDå var jag med om Dalamodellen, det vill säga när\r\nman började med köp och sälj i stället för anslagsgiv-\r\nning. Det var stora nedskärningar som man kallade\r\nför strukturomvandlingar. Då sade jag: Det här är\r\nallvarligt. Det här kommer att hämna sig. Och i dag\r\nkan jag säga: Vad var det jag sade?\r\nSå kom jag in i riksdagen, och det blev en stor be-\r\nsvikelse. Förut hade jag varit med om att kommuner\r\noch landsting slogs om vem som inte skulle betala.\r\nOch i riksdagen säger man: Det här är inte riksdagens\r\nområde. Det här är inte regeringens område. Det är\r\nlandstingens och kommunernas.\r\nFörra mandatperioden satt jag i socialförsäkrings-\r\nutskottet, en skola som alla borde gå i. Det var myck-\r\net nyttigt. Det tror jag att jag kommer att ha nytta av i\r\nhela mitt liv. I början av den mandatperioden började\r\nvarningssignaler komma, försiktigt och lite darrande:\r\nMänniskor är sjuka, och så blir de långtidssjukskriv-\r\nna. Vad är det här? Den som först slog larm högt och\r\ntydligt, som jag blev riktigt medveten om, var Pen-\r\nsionsforum: När demografin ser ut som den gör och\r\nmänniskor vill gå i pension före 60 års ålder och\r\nmånga blir förtidspensionerade, hur ska det då gå\r\nmed pensionerna? Så småningom började det pratas\r\nhögt om att långtidssjukskrivningar kostar enormt\r\nmycket pengar. Då blev man lite förvirrad. Miljöpar-\r\ntiet konstaterade med förvåning hur yrvakna och\r\nförskräckta många, inklusive regering och riksförsäk-\r\nringsverk, var över fenomenet ohälsa. Man började\r\nförstå att saker och ting hänger ihop.\r\nMiljöpartiet har alltid hävdat att det finns en hel-\r\nhet och att saker och ting hänger ihop. Det är min\r\nförhoppning att riksdagen ska börja se det mer, så att\r\nman inte så ensidigt ser på ett utskott i taget och bara\r\nsäger: Det här är inte mitt bord eller det här är justi-\r\ntieministerns område.\r\nNu är inte socialministern här, men vore han här\r\nskulle jag säga till honom: Stressa inte ihjäl dina\r\nmedarbetare och underordnade! Jag tänker på alla de\r\nhär punkterna - jag kommer inte ihåg hur många det\r\nvar. Det handlade om att förnya sjukvårdens organi-\r\nsation, förstärka primärvården och se över rekryte-\r\nringen. Sedan har vi också elvapunktsprogrammet.\r\nDet är mycket lovvärt och bra, men ni spränger er,\r\noch ni kommer att bli sjukskrivna, skulle jag ha sagt\r\ntill Lars Engqvist om han hade varit här. Ta hjälp av\r\nalla de fantastiska resurser som finns ute i landet, i\r\nkommuner, i landsting, på vårdcentraler, på arbets-\r\nplatser och bland sjukskrivna! Ta hjälp av försäk-\r\nringskassorna, för de kan det här. De vet hur man ska\r\ngöra, och de vill, men de hinner inte. Här finns guld\r\natt hämta, och man får helheten på kuppen, underifrån\r\noch inte ovanifrån. Det gäller att inte förstöra det man\r\nhar utan använda sig av det. Jag blir rädd att man i\r\nden här yrvakenheten tar till repressiva åtgärder som\r\nstraff, tal om att det fuskas, karensdagar och så vida-\r\nre.\r\nEnligt Miljöpartiets sätt att se är de skenande\r\nsjukskrivningarna ett tecken på ett samhälle som är i\r\nolag. Vi blir allt mer stressade över alla val vi ska\r\ngöra när det gäller el, telefon och så vidare. Tack och\r\nlov har flera här i kammaren pratat om barn. Ingrid\r\nBurman talade om barnkonsekvensanalyser, och jag\r\nvill tillägga att en barnbilaga till budgeten vore önsk-\r\nvärd.\r\nI fjol svarade jag på en skrivelse som handlade om\r\nförverkligande av bankonventionen - nu blir jag lite\r\nstressad för jag ser att tiden håller på att ta slut, men\r\njag pratar färdigt. Där står det: I den ekonomiska\r\nobalans som rådde under 1990-talet var det nödvän-\r\ndigt att begränsa de offentliga utgifterna. Detta drab-\r\nbade bland annat ett antal verksamheter helt eller\r\ndelvis riktade till barn. Inte minst skars förebyggande\r\nverksamheter ned, med resultat att trycket ökat på-\r\ntagligt på verksamheter som arbetar med behandlande\r\nverksamhet, exempelvis barn- och ungdomspsykiatrin\r\noch vård inom socialtjänsten.\r\nJag tyckte nästan att det var konstigt att det stod\r\nså i en skrivelse där man pratade om hur man ska\r\nförverkliga barnkonventionen, men det var ju bra att\r\ndet stod i alla fall.\r\nOm vi inte satsar aktivt på våra barn nu är vi så\r\nilla ute att ni kanske också får lust att blunda. Då går\r\nhela samhället åt pipsvängen. Då blir det ännu mer\r\nsjukskrivningar och ett sammanbrott, skulle jag vilja\r\nsäga. Detta är alltså allvarligt.\r\nNu är inte heller statsrådet Morgan Johansson här,\r\nmen han sade att välfärdsstaten ska upprättas. Det\r\nkanske kostar en slant, men det lönar sig, sade han.\r\nSå måste vi också resonera. Och jag hoppas på att få\r\nhjälp av Morgan Johansson med att övertyga fi-\r\nnansutskottet om att det är så vi måste resonera. Jag\r\ntalade med Morgan Johansson förut och bad honom\r\nläsa i protokollet i morgon om just det här.</pre><pre>Anf.  177  ANNELI SÄRNBLAD STO-\r\nORS (s):\r\nFru talman! Jag vill liksom många andra belysa\r\nsituationen inom vård- och omsorgssektorn när det\r\ngäller personalen.\r\nStress och utbrändhet har blivit 2000-talets stora\r\nfråga inom vården och omsorgen och ohälsotalen\r\nmest när det gäller kvinnor. Många som jobbar inom\r\nvården tycker att arbetet är roligt, men de är mindre\r\nnöjda med förutsättningarna. Vårdpersonalen känner\r\nsig ofta inte uppskattad och inte trygg med sin arbets-\r\nsituation. Många gånger har de fått höra att de tillhör\r\nden tärande sektorn. Vem blir glad av det?\r\nDen stress som många upplever när de inte har\r\nden tid för vårdtagaren som de önskar gör att alltfler\r\nkänner otillfredsställelse med sitt jobb. Under 90-\r\ntalets besparingar fick personalen uppleva stora ned-\r\ndragningar. Mer ansvar och mindre antal medarbetare\r\ngjorde att förutsättningarna för att utföra jobbet blev\r\nmycket tuffa. De ohälsotal som vi ser i dag borde inte\r\nvara överraskande för någon, med tanke på de föränd-\r\nringar som har skett i den här sektorn.\r\nFler medarbetare som kan ge värme och omtanke\r\noch har tid att sätta sig ned och lyssna och trösta den\r\näldre eller den sjuka är vad man ropar efter i kommu-\r\nner och landsting. Om vi inte lyckas med att få bättre\r\narbetsvillkor kommer de som jobbar inom vården och\r\nomsorgen att lämna sina jobb, och några ambassadö-\r\nrer för denna sektor blir de inte.\r\nDet handlar om att skapa bra löner i de kvinno-\r\ndominerade yrkena. De som arbetar måste själva få\r\ninflytande över sina arbetstider och känna påverkan-\r\nsmöjligheter, och heltid måste bli en rättighet och\r\ndeltid en möjlighet.\r\nDen offentliga sektorn ska bli en mönsterarbetsgi-\r\nvare, och vi på central nivå har ett stort ansvar för att\r\nse till att statusen höjs. Om vi inte lyckas med det\r\nkommer ett stort orosmoln över oss, eftersom rekryte-\r\nringsbehovet som vi står inför är enormt. På omvård-\r\nnadsprogrammet står var fjärde plats i dag tom. Det är\r\nen varningssignal som vi politiker på alla nivåer ska\r\nta till oss, så att dessa yrken blir populära igen.\r\nFlera studier visar att arbetsgivarna inom vården\r\noch omsorgen har betydande och växande svårigheter\r\nmed att rekrytera personal med rätt kompetens. Störst\r\när rekryteringsbehovet när det gäller sjuksköterskor,\r\nsjukgymnaster med flera. Och det är i dag ett tillta-\r\ngande problem med att hitta utbildade undersköter-\r\nskor.\r\nDet är inte bra om vi går en framtid till mötes där\r\nvi har mer outbildad personal. Det sänker förtroendet\r\nför vården och statusen på yrkena ännu mer. I bud-\r\ngetpropositionen har vi satsningar på kommuner och\r\nlandsting, men när ekonomin tillåter bör detta område\r\nvara prioriterat. För det som kommuner och landsting\r\nbehöver är fler anställda med rätt kompetens.\r\nFörsöksverksamheten inom arbetsmarknadspoliti-\r\nken, som syftar till att minska kommunernas brist på\r\nbehörig baspersonal inom vården och omsorgen, är en\r\ndel av regeringens satsning på att skapa bättre förut-\r\nsättningar för kompetensförsörjningen inom denna\r\nsektor.\r\nFru talman! Mot bakgrund av detta är det oerhört\r\nviktigt att en handlingsplan verkligen blir av när det\r\ngäller att jobba med denna så viktiga fråga och att\r\nriksdagen, landstingen och kommunerna och andra\r\naktörer arbetar tillsammans, så att vi går en positiv\r\nframtid till mötes på detta område.</pre><pre>Anf.  178  GÖTE WAHLSTRÖM (s):\r\nFru talman! Under dagens partiledardebatt fördes\r\nen diskussion om de växande ohälsotalen. Vi har\r\näven under kvällens diskussioner hört frågan komma\r\nupp. Även om det i retoriken framkom att det var\r\nolika syn på hur situationen borde hanteras fanns det\r\nen gemensam uppfattning om hur komplex situatio-\r\nnen egentligen är. De sjukförskrivningar som i dag\r\ngörs av läkare har en bredd som man inte har sett\r\ntidigare. Vid en hearing som socialförsäkringsutskot-\r\ntet genomförde under våren konstaterades att de nya\r\nsjukdomsbilder som läkare ställs inför saknar de\r\nenkla läkemetoderna.\r\nLäkarnas egen organisation framförde sin oro\r\növer de nya sjukdomsbilder - utbrändhet, elöver-\r\nkänslighet, amalgamförgiftning med mera - som\r\nframkommer och där diagnoserna och därigenom\r\nbehandlingsmetoderna många gånger är oprövade.\r\nOfta är det fråga om sjukdomsbilder som vuxit fram\r\nunder lång tid och där den sjuke i ett sent stadium tar\r\nkontakt med sjukvården.\r\nEn viktig åtgärd för att förändra situationen är\r\ndärför att minska inflödet av nya sjukskrivningar\r\ngenom ett bra förebyggande arbete. Detta kan, precis\r\nsom sades i partiledardebatten, ske på många olika\r\nsätt. Jag vill belysa det genom att här ta upp det före-\r\nbyggande arbetsmiljöarbetet ute på arbetsplatserna,\r\nute i arbetslivet.\r\nGenom den förändrade syn på arbetslivet och på\r\narbetslivets villkor som blev en effekt av det tidiga\r\n90-talet kom medbestämmandet och de anställdas\r\ndelaktighet i arbetsprocesser att bli en tredjehandsfrå-\r\nga. Ytterligare en effekt av detta blev att skyddsom-\r\nbudens arbete med förebyggande hälsoarbete tonades\r\nned.\r\nDe signaler om en gryende ohälsa som kunde ses\r\nute i arbetslagen stannade upp, och åtgärder uteblev -\r\nåtgärder som ofta med enkla medel kunde sättas in\r\nför att förhindra eventuella framtida sjukskrivningar.\r\nBland de fackliga organisationerna ses i dag de\r\nmånga och ofta långa sjukskrivningarna som en ef-\r\nfekt av ett dåligt förebyggande arbetsmiljöarbete.\r\nUtifrån de underlag som gällde vid uppbyggnaden\r\nav den skyddsorganisation som blev en effekt av 60-\r\noch 70-talen lär det i dag saknas tiotusentals\r\nskyddsombud. Inom Landsorganisationen, LO, finns\r\ndet i dag ca 60 000 skyddsombud. Trots detta sägs det\r\natt ett mycket stort antal skyddsombud saknas ute.\r\nFlera av LO-förbunden påtalar också problem vad\r\ngäller de regionala skyddsombudens möjligheter att\r\nfölja upp verksamheten vid de många små arbetsplat-\r\nser som finns - skyddsombud som informerar om\r\nhälsorisker och som instruerar för att undvika framti-\r\nda skador och ohälsa.\r\nFru talman! För att återigen få en skyddsorganisa-\r\ntion som kan vara den spets som behövs för att mini-\r\nmera den arbetsrelaterade ohälsan kan riksdag och\r\nregering göra några små men strategiskt viktiga åt-\r\ngärder:\r\n· Man kan tillse att den \"status\" återskapas som\r\nskyddsombuden tidigare hade, att skyddsombuden\r\nses som en tillgång på arbetsplatsen - inte, som\r\nblev fallet under 90-talet, som en belastning vad\r\ngäller produktionen.\r\n· Man kan tillse att medel avsätts för att ge\r\nskyddsombuden en utbildning som tar fasta på så-\r\nväl dagens som framtidens eventuella ohälsoris-\r\nker.\r\nÄven om vi redan i dagens lagstiftning ger ut-\r\nrymme för en mer offensiv hållning i arbetsmiljöar-\r\nbetet är signaler från riksdag och regering, tillsam-\r\nmans med medel för utbildning, den stimulans som\r\narbetsmarknadens parter behöver.\r\nI regeringens så kallade elvapunktsprogram mot\r\nohälsa finns det många bra förslag exempelvis vad\r\ngäller medel till den regionala skyddsombudsorgani-\r\nsationen. Detta är en viktig signal som jag upplever\r\nbör kompletteras med åtgärder för att också lyfta fram\r\nden lokala verksamheten i arbetet.</pre><pre>Anf.  179  BIRGITTA CARLSSON (c) re-\r\nplik:\r\nFru talman! Göte Wahlström nämnde inte med ett\r\nenda ord något om en åtgärd som Socialdemokraterna\r\ntidigare egentligen har varit överens med oss om,\r\nnämligen att införa finansiell samordning för att sam-\r\nordna alla resurser kring den personal som ändå finns\r\nutanför arbetsmarknaden för att snabbare få dessa\r\nmänniskor att komma tillbaka till arbetsmarknaden.\r\nJag undrar om Göte Wahlström vet när det förslag\r\nkommer från regeringen som socialutskottet tidigare\r\nhar beställt. Det var ju fyra partier som var överens\r\nom att införa finansiell samordning på en mycket\r\nbredare front än som tidigare gjorts. Man vet genom\r\nden utvärdering som gjorts att det är till nytta och till\r\ngagn för de personer som får möjligheten att delta i\r\ndetta.</pre><pre>Anf.  180  GÖTE WAHLSTRÖM (s) replik:\r\nFru talman! Något tidsschema från regeringens\r\nsida har jag inte att delge Birgitta Carlsson i den här\r\nfrågan. Värdet av att hitta samordnngsmöjligheter\r\nmellan de olika intressenter som finns på området är\r\nviktigt. Det vet också Birgitta Carlsson utifrån det\r\narbete som vi tillsammans bedriver i socialförsäk-\r\nringsutskottet för att förbättra situationen och komma\r\ntill rätta med ohälsotalen. Något datum, en formell\r\ntidsangivelse från regeringens sida, har jag alltså inte\r\natt tillgå och att ge information om.</pre><pre>Anf.  181  BIRGITTA CARLSSON (c) re-\r\nplik:\r\nFru talman! En annan fråga som också är viktig\r\noch som många väntar att få svar på gäller följande.\r\nVi har ju i dag ett arbetsgivarinträde på 14 dagar.\r\nMånga småföretagare med en eller få anställda upp-\r\nlever det som väldigt betungande. Oftast gäller det\r\nföretag inom tjänstesektorn som kan ha haft oturen att\r\ndrabbas av att både en och två är sjukskrivna utan att\r\nfå någon intäkt från de personerna. I stället blir det\r\nenbart kostnader.\r\nSer ni över detta och kommer med förslag om att\r\nunderlätta för småföretagen när det gäller möjlighe-\r\nterna att fullt ut klara ut sin situation? Många företa-\r\ngare har faktiskt gått i konkurs på grund av ökade\r\nkostnader genom arbetsgivarinträdet - kostnader som\r\när betungande särskilt för småföretag.</pre><pre>Anf.  182  GÖTE WAHLSTRÖM (s) replik:\r\nFru talman! Birgitta Carlsson oroade sig i ett tidi-\r\ngare inlägg över de utredningar som regeringen har\r\ntillsatt och som ska hantera och se över situationen. I\r\nen av utredningarna - Jan Rydhs utredning - talas det\r\nmycket om just frågeställningar kring arbetsgivarin-\r\nträdet och arbetsgivarperioden.\r\nUtifrån de här utredningarna jobbar nu regeringen,\r\noch förslag kommer att läggas fram. Naturligen blir\r\nprogrammet, kan jag tänka mig, lite sinkat genom\r\nministerbyte och ny organisation i Regeringskansliet.\r\nMen vi kan säkert snart förvänta oss att få se de skar-\r\npa förslag från regeringen som tidigare efterlysts\r\nockså på det här området. Men, som sagt, jag har i\r\ndag ingen tidsplan att delge Birgitta Carlsson.</pre><pre>Anf.  183  SVEN BRUS (kd) replik:\r\nFru talman! I mitt anförande här pekade jag på\r\nden ensidiga analys som jag upplever att Socialde-\r\nmokraterna har när det gäller ohälsofrågorna.\r\nI sitt anförande tog Göte Wahlström upp ett vis-\r\nserligen mycket viktigt perspektiv - den fysiska ar-\r\nbetsmiljön, betydelsen av att ha trygga arbetsmiljöer,\r\nskyddsombudens viktiga uppgift och så vidare. Jag\r\nvill inte på något sätt förringa detta men noterar åter-\r\nigen en ensidig fokusering, ett spår som både ansva-\r\nrig minister och nu Göte Wahlström så att säga kör på\r\nområdet.\r\nFinns det ändå inte anledning för Socialdemokra-\r\nterna att fundera över de höga ohälsotalen, som ju\r\ninte kan bero enbart på den fysiska arbetsmiljön?\r\nAntalet arbetsolycksfall minskar faktiskt, och det\r\nallmänna hälsoläget förbättras. Ändå uteblir alltfler\r\nmänniskor från dessa i och för sig tryggare och säkra-\r\nre arbetsplatser.</pre><pre>Anf.  184  GÖTE WAHLSTRÖM (s) replik:\r\nFru talman! Först får jag väl hälsa Sven Brus väl-\r\nkommen till socialförsäkringsutskottet. När han väl\r\nhar varit med på några sammanträden där kommer\r\nhan säkert att märka att vi väldigt brett diskuterar just\r\nde frågeställningar som tas upp vad gäller ohälsota-\r\nlen. Det gjorde vi inte minst på den hearing som jag\r\nsjälv åberopat i mitt anförande. Vi tittade då på\r\nkomplexiteten i den bild som finns ute. Läkarna oroas\r\njust av situationen med de diffusa bilder som man får\r\n- nya sjukdomsbilder som man inte har tillräcklig\r\nforskning om och en rad nya infallsvinklar kring hur\r\nman ska hantera de här frågeställningarna.\r\nAtt på sex minuter i den allmänpolitiska debatten\r\ngå igenom hela den lista med åtgärder som diskuteras\r\nfrån mitt partis sida och från regeringens sida är en\r\nomöjlighet. Sven Brus kommer säkert att få del av\r\ndetta i socialförsäkringsutskottets arbete fortsätt-\r\nningsvis.</pre><pre>Anf.  185  SVEN BRUS (kd) replik:\r\nFru talman! Jag är väl medveten om begräsningen\r\ntill sex minuter, och jag har själv problem med att\r\nhinna med det som jag skulle vilja säga.\r\nJag noterar det som en positiv signal från Göte\r\nWahlström att vi i fortsättningen ska vidga den här\r\ndebatten. Jag tror att den enda lösningen för att kom-\r\nma till rätta med den dramatiska utveckling som vi\r\nser i dag är att anlägga ett bredare perspektiv, inse att\r\nden ohälsoexplosion som vi upplever i dag har med\r\narbetsmiljöerna att göra, men den har också med\r\nmänniskans hela livssituation att göra.</pre><pre>Anf.  186  GÖTE WAHLSTRÖM (s) replik:\r\nFru talman! Jag tackar för det inlägget, för det vi-\r\nsar en mycket stor öppenhet, och den är viktig. Det är\r\nen öppenhet som vi inte kände av i den valrörelse\r\nsom vi har bakom oss. Det ska jag i och för sig inte\r\nklandra Sven Brus och hans parti för. Men man var\r\nberedd att gå in i en majoritet där ett parti hela tiden\r\npratar om skattesänkningar och om mindre medel för\r\natt vidta åtgärder på det här viktiga området.</pre><pre>Anf.  187  INGER NORDLANDER (s):\r\nFru talman! Jag tänker tala om attityder till ålder.\r\nRiv ålderstrappan och bygg en rulltrappa!\r\nÅldras gör vi hela livet, och därför är \"Riv ålder-\r\nstrappan och bygg en rulltrappa\" en väldigt symbo-\r\nlisk rubrik för mig. Den bild jag vill att ni ska se\r\nframför er är en trappa som går uppåt hela tiden och\r\ninte en trappa som bryts av på mitten och snabbt går\r\n[BBnedåt. Varför blev det en rulltrappa? Det beror myck-\r\net på tidens tempo.\r\nDet är också en jämställdhetsfråga, som jag ser\r\ndet. Arbetsmarknadens hierarkiska uppbyggnad pas-\r\nsar inte kvinnors sätt att arbeta. Det mesta av obetalt\r\narbete och ansvar ligger fortfarande på kvinnorna.\r\nDär går utvecklingen alldeles för sakta. Kvinnor lever\r\nlängre och behöver därmed mer vård och omsorg ju\r\näldre de blir.\r\nJag roade mig med att slå upp i synonymordbo-\r\nken. Där slog jag upp orden gammal och ung. Gam-\r\nmal likställdes med åldrig, gammalmodig, omodern,\r\nbegagnad, fossil med mera. Ung likställdes med ung-\r\ndomlig, färsk, omogen, oerfaren, oprövad med mera.\r\nJa, vad säger man? Det bästa är väl att blanda och ge,\r\nse ung som djärv och gammal som erfaren.\r\nI vårt land är vi väldigt fixerade vid den kronolo-\r\ngiska åldern. I många fall, för att inte säga i alla, gör\r\ndet mera skada än nytta. För cirka tio år sedan var\r\nung arbetskraft inte längre attraktiv vid anställningar.\r\nDet var något nytt i modern arbetsmarknadshistoria.\r\nMånga talade om hinder, och alla minns väl den om-\r\ntalade proppen Orvar, det vill säga 40-talisterna som\r\nproppade till arbetsmarknaden. Nu kan man säga att\r\ndet har vänt 180 grader. Nu är proppen Orvar attrak-\r\ntiv. Nu gäller det att få de äldre och erfarna att stanna\r\nlängre i arbetet. Attityder arbetar långsamt, men\r\nverklighetens krav gör att man snabbt kan ändra in-\r\nställning.\r\nFru talman! Den grupp som jag vill tala om är 60-\r\nplussare, som jag själv. Pensionär är för mig ingen\r\ntitel utan ett ekonomiskt system som ger trygghet på\r\näldre dagar. Alltså är vi som närmar oss pensionsål-\r\ndern eller är pensionärer ingen homogen grupp, utan\r\nvi är i allra högsta grad enskilda individer med både\r\nolika intressen och erfarenhet. Man blir så att säga\r\nmer unik med åren.\r\nJag skulle vilja peka på några möjligheter till at-\r\ntitydförändringar.\r\nSluta kategorisera människor efter ålder. Här har\r\nbland annat massmedier en stor roll. Vi är inte pro-\r\nduktiva före och efter en viss åldersgräns. Som jag ser\r\ndet finns det inget bäst-före-datum.\r\nDet är också en jämställdhetsfråga, för vi har en\r\nstarkt segregerad arbetsmarknad. Status för välfärds-\r\narbetande kvinnor måste höjas genom rättvis lön, som\r\nbildar förebilder för kommande generationer.\r\nI stället för att se 55-plussare och 60-plussare som\r\nkommande problem i försörjningshänseende måste vi\r\nsnarast få en positiv bild av dessa kunniga aktiva\r\nmänniskor. Vi måste mycket mer lyfta fram frivillig-\r\nheten till ett fortsatt verksamt liv.\r\nVi vet genom många utredningar vilka insatser\r\nsom krävs i framtiden i arbetslivet, främst inom väl-\r\nfärdsområdet, service, vård och omsorg. Fler männi-\r\nskor behövs i arbete för att kunna möta de krav som\r\nställs. Det är viktiga frågor, men det känns mest som\r\nproblem, särskilt för kvinnor i vårdsektorn som ser\r\nfram emot sin ledighet, som är lika med frihet för\r\ndem. De kan se höjd pensionsålder som ett dubbelt\r\nhot: först ett längre arbetsliv och sedan kanske vård-\r\nbrist på äldre dagar. Det finns också många som har\r\nmycket kraft kvar och som vill ägna sig åt någonting\r\nsom känns meningsfullt, inte bara inom privatliv och\r\nförströelseaktiviteter. Det är här flexibiliteten och\r\nfrivilligheten kommer in.\r\nLyft fram all den erfarenhet och kunskap som\r\nfinns bland 55- och 60-plussare.\r\nFru talman! Tänk om vi fick välja fritt utan att\r\ntänka på försörjningen. Jag kan jobba politiskt, jag\r\nkan utbilda mig vidare, jag kan ta ett nytt jobb som\r\nstimulerar, vara till stöd och förebild för yngre perso-\r\nner.\r\nTänk att få jobba på egna villkor vad gäller både\r\narbetssätt, tempo och egen vald tid.\r\nTänk att kunna få se fram emot en stimulerande\r\nframtid även som 60-plussare.\r\nVad samhället kan göra är att lyfta bort praktiska\r\nhinder. Mitt drömscenario är en flexibel framtid efter\r\negna val, för alla åldrar.\r\nTack, fru talman! Det här var en pigg 60-plussare\r\nsom jungfrutalade.</pre><pre>Anf.  188  BO KÖNBERG (fp):\r\nFru talman! En socialliberal välfärdspolitik byg-\r\nger på en god sjukvård och äldreomsorg, på goda\r\nsocialförsäkringar och i dagens läge måste man säga\r\npå en förändring av den fantastiskt tråkiga utveck-\r\nlingen av sjukskrivningarna.\r\nInom sjukvården står vår sjukvårdspolitik för en\r\ngemensam finansiering, men utrustad med valfrihet\r\noch konkurrens. Vad gäller konkreta åtgärder har vi\r\nförespråkat vårdgaranti för att se till att köerna blir så\r\nkorta som möjligt, möjligheter för en finansiell sam-\r\nordning mellan försäkringskassorna och vården, möj-\r\nligheter för direkt kontakt och kontinuitet inom pri-\r\nmärvården med husläkare och distriktssköterskor och\r\nen omsorgsgaranti i äldreomsorgen.\r\nVad gäller socialförsäkringarna har vi bidragit till\r\nden reformering av pensionssystemet som ägt rum i\r\nvårt land och som många andra länder i dag är myck-\r\net intresserade av och ibland lite ledsna för att själva\r\ninte ha genomfört.\r\nVi har förespråkat en stor socialförsäkringsreform\r\nmed liknande värderingar i botten som de som har\r\ngällt för den stora pensionsreformen. Vi har pläderat\r\nför det nu i fyra fem år, utan att få något gehör från\r\nframför allt Socialdemokraternas sida, utom en del\r\nallmänna välvilliga ord.\r\nVad gäller sjukskrivningarna har vi nu i början på\r\nsommaren lyckats tvinga fram en extra debatt här i\r\nkammaren, och vi har förstås i samband med mo-\r\ntionsskrivande framfört våra förslag till åtgärder, som\r\nju handlar om ett helt batteri av åtgärder för att före-\r\nbygga, för att försöka förhindra sjukskrivningar och\r\nför att förstås bota dem som drabbas.\r\nDet finns nu möjligheter att jämföra innehållet,\r\nutöver programskrifter och sådant från några partiers\r\nsida, i en socialliberal välfärdspolitik under tre år i\r\nbörjan av 90-talet och i välfärdspolitiken under de\r\nåtta år som Socialdemokraterna nu suttit vid makten.\r\nPå några av dessa områden är det mycket enkelt\r\natt sammanfatta skillnaderna. Under de tre åren med\r\nsocialliberal välfärdspolitik blev sjukvårdsköerna\r\nkortare, de försvann nästan. Under de åtta socialde-\r\nmokratiska åren har de blivit längre. Antalet husläka-\r\nre ökade under dessa tre år med 50 % för att sedan\r\nstagnera under de kommande åtta åren.\r\nUnder den socialliberala perioden sattes försöks-\r\nverksamhet och dylikt i gång med finansiell samord-\r\nning. Under Socialdemokraternas tid har de stoppats i\r\nbyrålådan. Trots politiska överenskommelser hösten\r\n2001 om att presentera förslag som skulle träda i kraft\r\nden 1 januari i år fick vi så sent som för några minu-\r\nter sedan beskedet att man från Socialdemokraterna\r\ninte vet när man ska komma med detta förslag.\r\nUnder de tre åren med socialliberal välfärdspolitik\r\nminskade antalet sjukskrivningar. Under åtta år med\r\nsocialdemokratisk politik har antalet i det närmaste\r\nexploderat, framför allt från 1997.\r\nEn stor del av den socialdemokratiska välfärdspo-\r\nlitiken kännetecknas av reträtter, och det är bra efter-\r\nsom man har intagit sådana ståndpunkter att det har\r\nvarit mycket önskvärt med reträtter. Ett sådant områ-\r\nde gäller husläkarna. De bekämpades under många år,\r\noch nu lanseras de under ett annat namn - familjelä-\r\nkare - i regeringens nationella handlingsplan. På den\r\npunkten uppfattar jag det som att socialministern\r\ngenuint har övertygats om att det är en bra idé med en\r\nfast läkarkontakt och en fast sköterskekontakt.\r\nNär det gäller frågan om finansiell samordning\r\nhar det åtminstone på ytan blivit en annan inställning\r\nän den som har rått ett antal år under Socialdemokra-\r\nterna. Nu talas det gång på gång om att en sådan ska\r\nkomma till stånd. Den skulle komma på försomma-\r\nren. Lite senare sades det att den skulle komma under\r\nvalrörelsen. Under valrörelsen sades det att den skulle\r\nkomma i budgetpropositionen. I dag har det sagts att\r\nden ska komma någon gång senare. Men det finns en\r\nförändring på den punkten åtminstone på ytan.\r\nI våras genomfördes en förändring när det gäller\r\nvårdgarantin. Efter att ha talat illa om den i ett antal\r\når bestämde man sig helt plötsligt för att säga sig vilja\r\ngenomföra det hela. Men när man talar om vårdga-\r\nranti är det inte längre en fråga om att en sådan ska\r\nkomma ganska snart, utan enligt socialministern är\r\ndet aktuellt inom fyra år och helst inom två år.\r\nDet sker en viss aktivitet åtminstone på ytan för\r\natt komma till rätta med sjukskrivningarna. Det finns\r\nseriösa texter i årets budgetproposition - detta efter i\r\npraktiken fem år utan åtgärder.\r\nTill sist: Efter dagens debatt verkar etableringsfri-\r\nhet för husläkare och disktriktssköterskor har blivit en\r\ntankegång som socialministern nu vill pröva.\r\nFru talman! Socialdemokraterna släpas in i fram-\r\ntiden när det gäller välfärdspolitiken. Det hade förstås\r\nvarit oerhört mycket bättre för svenska folket om vi\r\nhade fått en ny regering.</pre><pre>Anf.  189  KERSTIN-MARIA STALIN (mp)\r\nreplik:\r\nFru talman! Bo Könberg var den första som pra-\r\ntade om pensioner. Då kunde jag inte låta bli att begä-\r\nra ordet.\r\nApropå reträtter vill jag fråga: Hur står det till\r\nmed det IT-system som försäkringskassorna så grymt\r\nhar varit tvungna att betala för utan att de har fått den\r\nminsta hjälp av det? Det sägs att ärendehanterings-\r\nsystemet är i full gång, men det är ingen hjälp, bara\r\nett annat sätt att hantera dokument. Det var min första\r\nfråga.</pre><pre>Anf.  190  BO KÖNBERG (fp) replik:\r\nFru talman! Kerstin-Maria Stalin och jag har lite\r\nolika uppfattningar om hur pensionssystemet ska se\r\nut. Det har vi diskuterat flera gånger i kammaren, och\r\nvi kommer säkert att återkomma till pensionerna.\r\nJag känner mig i någon mån litet smickrad av att\r\nKerstin-Maria Stalin frågar mig hur IT-systemet fun-\r\ngerar ute på försäkringskassorna, eftersom det är\r\nnågra år sedan väljarna valde andra att sköta om det-\r\nta. Trots allt får jag bolla den frågan vidare till den\r\nsittande regeringen. Kerstin-Maria Stalin kan gärna\r\nställa en enkel fråga eller interpellation för att reda ut\r\nhur IT-systemet fungerar. Jag följer inte den frågan\r\ndagligen så att säga.</pre><pre>Anf.  191  KERSTIN-MARIA STALIN (mp)\r\nreplik:\r\nFru talman! Jag ställde frågan till den första som\r\npratade om pensionssystemet. Jag trodde att Bo Kön-\r\nberg kanske hade någon idé om det.\r\nMen då vill jag fråga en annan sak. Hur står det\r\ntill med den automatiska balanseringen och hur reso-\r\nnerar Bo Könberg kring den i dag?</pre><pre>Anf.  192  BO KÖNBERG (fp) replik:\r\nFru talman! Det är lite lättare för mig att svara på\r\nden frågan.\r\nDen så kallade automatiska balanseringen kallas\r\nockså ibland för bromsen och gasen. Den är en i det\r\nnärmaste unik del i det svenska pensionssystemet\r\nsom tillkom i slutet av 90-talet. Det är det enda of-\r\nfentliga system i världen där man försöker få till\r\nstånd något slags bokslut som ska presenteras en gång\r\nom året. Det första av dessa bokslut presenterades\r\ndagarna före midsommarhelgen. Det visade att resul-\r\ntatet var något bättre än det som jag och andra an-\r\nhängare av reformen hade förutskickat. Med sannoli-\r\nka antaganden pekar allting på att den så kallade\r\nbromsen inte behöver tillämpas någon gång under\r\nframtiden, men det vågar man väl inte utlova när det\r\ngäller så långa perioder, 60-70 år.\r\nJag måste säga att jag som anhängare av systemet\r\nvar angenämt överraskad över att se den automatiska\r\nbalanseringen. Men det kommer ett nytt bokslut nästa\r\nvår och följande vårar. Det kommer att bidra till att\r\ndet svenska pensionssystemet blir ett av de mest ge-\r\nnomlysta i världen.\r\nMiljöfrågor</pre><pre>Anf.  193  SVERKER THORÉN (fp):\r\nFru talman! Naturhänsyn, utvecklingsoptimism\r\noch internationalism är grundläggande för Folkparti-\r\nets miljöpolitik. Vi liberaler har en i grunden opti-\r\nmistisk syn på framtiden och en tilltro till varje gene-\r\nrations förmåga att finna lösningar på sin tids pro-\r\nblem. Vi har också en positiv, teknikvänlig syn på\r\nverkligheten. Kopplingen mellan ekologiskt, ekono-\r\nmiskt och socialt ansvarstagande anser vi vara en\r\nnödvändig utgångspunkt för miljöarbetet. En liberal\r\nmiljöpolitik tar också sin utgångspunkt i det personli-\r\nga engagemanget. Upplysta och medvetna konsu-\r\nmenter kan styra producenterna i miljövänlig rikt-\r\nning. Konsumentmakt är därför en viktig del i miljö-\r\narbetet.\r\nMänniskan har i årtusenden starkt påverkat den\r\nmiljö hon lever i. Dagens samhälle påverkar dock\r\nmiljön i mycket större utsträckning än tidigare. Hotet\r\nom ekologiska katastrofer ökar vårt ansvar. Dagsak-\r\ntuella exempel är den akuta miljösituationen i Öster-\r\nsjön och Västerhavet där torsken är hotad och otill-\r\nräcklig övervakning, otillräckliga sanktionssystem\r\noch otydlig rättspraxis fortfarande gör oljeutsläpp till\r\nett reellt hot.\r\nDe åtgärder som Folkpartiet föreslagit för Öster-\r\nsjön vad gäller fisket är tydlig märkning av fisk som\r\nfångats med hållbara metoder, sänkning av fiskekvo-\r\nterna till forskarnas rekommendationer, ett kraftigt\r\nbegränsat foderfiske, förbud mot fångstmetoder som\r\ninnebär stora bifångster, inrättande av marina reser-\r\nvat, skärpt kontroll av fiskekvoter och fångstmetoder\r\noch en snabb och genomgripande reform av EU:s\r\ngemensamma fiskepolitik. Alltså: konsumentmakt,\r\nnaturhänsyn, utvecklingsoptimism och internationa-\r\nlism i praktiken.\r\nDet är inte det traditionella kustfisket som hotar\r\neller till och med utplånat fiskebestånden. Problemet\r\när det storskaliga, industriella fisket. Vi måste lägga\r\nstor kraft på att få till stånd internationell samverkan,\r\nmen vi kan och måste också agera nationellt.\r\nVad gäller torskfisket i Östersjön är ett stopp öster\r\nom Bornholm nödvändigt. Därutöver förordar vi en\r\nminskning med en tredjedel av den tilldelade svenska\r\nkvoten. Stor kraft måste läggas på att nå snabba inter-\r\nnationella överenskommelser.\r\nFör Västerhavet är situationen så akut att ett till-\r\nfälligt stopp för riktat torskfiske bör införas. Vi vill\r\natt selektiva fångstmetoder snarast införs genom\r\nförbättrade redskap så att bifångster minimeras.\r\nVid sidan av utfiskningen, övergödningen och\r\nspridningen av miljögifter utgör risken för oljeutsläpp\r\ndet största hotet mot miljön och den biologiska mång-\r\nfalden i Östersjön. Detta hot ökar ständigt mot bak-\r\ngrund av den kraftigt ökande trafiken och den bris-\r\ntande säkerheten hos minst 40 % av fartygen på Ös-\r\ntersjön. Utsläppen i och kring Östersjön kräver ge-\r\nmensamma lösningar på framför allt EU-nivå men\r\näven agerande på nationell nivå.\r\nDärför kräver Folkpartiet sedan länge ett system\r\nmed miljölotsar för övervakning och kontroll av last-\r\nfartyg som trafikerar Östersjön, skärpta straff och\r\nansvarsregler oberoende av uppsåt, att Östersjön\r\nklassas som ett särskilt känsligt område och att de\r\nmarina reservat som redan beslutats verkligen iord-\r\nningsställs och att nya inrättas så att Östersjöns alla\r\nhuvudbiotoper täcks.\r\nHerr talman! Hållbar utveckling är och har varit\r\nnyckelord i miljösammanhang länge nu. Vi har hört\r\norden uttalas ofta och inte sällan med känsla och\r\nengagemang. Men var står vi egentligen i dag, 30 år\r\nefter Stockholmskonferensen, 10 år efter Riomötet\r\noch med FN-konferensen i Johannesburg just avslu-\r\ntad? Framtidens ödesfrågor måste hanteras med nya\r\nstrategier. En lärdom av de bleka resultaten från Jo-\r\nhannesburg hösten 2002 är att vi inte kan använda\r\ngamla tiders organisation, regelverk och styrmedel\r\nför att hantera den mycket genomgripande utveckling\r\nsom krävs. Det gäller också i hög grad Sverige. Håll-\r\nbar utveckling nås inte genom att ordet hållbarhet likt\r\nett mantra upprepas av regeringsföreträdare vid hög-\r\ntidliga tillfällen.\r\nVi försöker i dag föra in ett hållbart perspektiv i\r\nmyndigheter och organisationer som skapats i en helt\r\nannan tid och med helt andra utgångslägen. Det går\r\ninte att klara 2000-talets utmaningar med en struktur\r\nsom utvecklats under efterkrigstiden och präglats av\r\n1970- och 1980-talens frågeställningar. Vi ser att\r\nsamhället inte klarar att stimulera en hållbar utveck-\r\nling med gamla koncept och organisatoriska model-\r\nler.\r\nPolitiken har inte lyckats överbrygga\r\n\"vallgravarna\" mellan de olika sfärerna i samhället,\r\nnågot som är helt nödvändigt om vi ska få en samlad\r\nutvecklingskraft. Politiken och de offentliga institu-\r\ntionerna arbetar med sina agendor. Näringslivet har\r\nsina. Alla har dessutom olika tidsskalor; politiken\r\nfyraåriga mandatperioder, näringslivet kvartalsrap-\r\nporter, medborgarna sin egen livscykel. Det finns få\r\növerlappande och gemensamma strategier. Därför\r\nkommer mycket kraft att ägnas åt att få andra att\r\nacceptera de egna förslagen eller att motivera varför\r\nden egna sfären inte kan acceptera vissa förslag.\r\nVi vill ta initiativ till en djupgående analys av vil-\r\nka organisatoriska, legala och ekonomiska föränd-\r\nringar som behövs för att samhället bättre ska kunna\r\nhantera hållbar utveckling. I detta arbete bör särskilt\r\nbehoven av tvärdisciplinärt arbete över olika områ-\r\ndes- eller sektorsgränser beaktas. Analysen bör lämna\r\nförslag på vilka organisatoriska förändringar i vid\r\nmening som bör genomföras för att skapa ett mo-\r\ndernt, effektivt och rationellt fungerande hållbart\r\nSverige. Det är nu dags att lämna den gamla lapp-\r\ntäckesmetodiken!\r\nFolkpartiet liberalerna föreslår därför att en håll-\r\nbarhetskommission tillsätts med uppgift att se över\r\nvilka effektiviseringar och moderniseringar av sam-\r\nhällets regelverk, styrmedel och upplysningsverk-\r\nsamhet som behöver göras, inte minst för att undvika\r\natt samhället motverkar goda initiativ från individer\r\noch företag. I dag finns fortfarande mycket av kon-\r\ntraproduktiva inslag, till exempel vad gäller styrme-\r\ndel. Det klassiska exemplet med fastighetstaxeringen\r\noch treglasfönstret hör hemma här.\r\nHerr talman! Det är viktigt att en bred demokra-\r\ntisk process stimuleras. För att miljöpolitiken ska vara\r\ngenomförbar måste den ha folklig acceptans, finna\r\noch åtgärda systemfel och diskutera i mycket lång-\r\nsiktiga perspektiv. Ska vi nå en hållbar utveckling\r\nmåste miljöpolitiska slagord och opportunistisk sym-\r\nbolpolitik överges.</pre><pre>Anf.  194  SVEN GUNNAR PERSSON (kd):\r\nHerr talman! Ärade ledamöter, miljöministern!\r\nDet är med stor respekt för riksdagsuppdraget och för\r\nden kunskap och erfarenhet som ni besitter som jag\r\nnu med darriga ben debuterar i kammarens talarstol.\r\nMen framför allt är det ämnets karaktär som gör\r\nmig ödmjuk. Vår miljö - luften vi andas, vattnet som\r\nger liv och släcker törst, maten som föder oss, mång-\r\nfalden av liv och växtlighet - och en långsiktigt håll-\r\nbar utveckling är ödesfrågor för oss och för komman-\r\nde generationer.\r\nHerr talman! Medvetenheten och kunskapen om\r\nhur vi människor påverkar miljön ökar, även om detta\r\ntyvärr inte alltid leder till praktisk handling och poli-\r\ntiska beslut. De miljökvalitetsmål som riksdagen\r\nantagit är goda exempel på denna ökande medveten-\r\nhet. Vi ska till nästa generation lämna över ett sam-\r\nhälle där de stora miljöproblemen är lösta. Detta mål\r\nkan i sig bidra till entusiasm och motivation i över-\r\nlevnadsarbetet.\r\nGenerationsmålet stämmer väl överens med be-\r\ngreppet förvaltarskap, som är en bärande del av den\r\nkristdemokratiska politiska ideologin. Det handlar om\r\natt vi har tillgångar till låns. Vi ärver inte främst jor-\r\nden av våra föräldrar,  utan vi lånar den av våra barn\r\noch barnbarn. Det handlar om att sköta vår livsmiljö\r\npå ett sådant sätt att vi med gott samvete kan över-\r\nlämna den till kommande generationer. Bevara, bruka\r\noch utveckla är nyckelord som står i direkt kontrast\r\ntill begreppet förbruka.\r\nHerr talman! Vi kristdemokrater har under den\r\nnyligen avhållna motionstiden presenterat en rad\r\nförslag som präglas av förvaltarskap och ansvarsta-\r\ngande för vår miljö:\r\n· En grön skatteväxling med 3 miljarder kronor som\r\ninnefattar sänkt skatt genom en generell höjning\r\nav grundavdraget med 1 500 kr och höjd skatt på\r\nel med 0,5 öre per kilowattimme.\r\n· Skattebefrielse för biodrivmedel.\r\n· Ökad forskning när det gäller utveckling av lång-\r\nsiktigt hållbara energisystem, inte minst bränsle-\r\nceller och artificiell fotosyntes.\r\n· Ökat stöd till klimatinvesteringar i kommunerna.\r\n· Höjd skrotningspremie.\r\n· Inrättande av marina naturreservat och ett ökat\r\nskydd för Östersjön.\r\n· Införande av grushållningsplaner.\r\n· Ökade kalkningsinsatser.\r\n· Förbud mot bromerade flamskyddsmedel.\r\n· Ökade inslag av miljöhänsyn i offentlig upphand-\r\nling.\r\nDetta är områden där vi vill gå snabbare fram än\r\nvad regeringen orkar med.\r\nHerr talman! I det här sammanhanget vill jag\r\nställa två frågor till miljöministern: Varför är inte\r\nregeringen beredd att satsa på fler pilotanläggningar\r\nför biobränslen? Varför sänker man inte skatten yt-\r\nterligare på dessa bränslen så att de får en verklig\r\nchans att få fäste på marknaden?\r\nHerr talman! Frågan om hur utsläppen av så kal-\r\nlade växthusgaser ska kunna minskas sysselsätter en\r\nstor mängd experter, diplomater och förhandlare från\r\njordens alla hörn. På den globala arenan hålls konfe-\r\nrenser och uppföljningsmöten i en inte ringa omfatt-\r\nning. Såväl inom EU som nationellt, regionalt och\r\nlokalt görs engagerade insatser för att begränsa kli-\r\nmatpåverkan. Riksdagen har fattat beslut om ett lång-\r\nsiktigt mål för utsläpp av  växthusgaser som innebär\r\natt utsläppen ska minskas med närmare 50 % jämfört\r\nmed dagens utsläpp. Regeringens eget miljömålsråd\r\nsäger: \"Med nuvarande utveckling och med hittills\r\nbeslutade åtgärdsstrategier nås inte detta mål.\"\r\nFrågan kan inte begränsas till att vara nationell.\r\nUtsläpp i ett land påverkar också andra och vår ge-\r\nmensamma livsmiljö. Trots detta tänker regeringen\r\ntillsammans med energiöverenskommelsens\r\nhjälpryttare medverka till att utsläppen av växthusga-\r\nser ökar genom att avveckla Barsebäck 2 å det sna-\r\nraste.\r\nDe konsultfirmor som på regeringens uppdrag\r\nlämnat underlag för prövning av stängningen av Bar-\r\nsebäck 2 säger samstämmigt att som en konsekvens\r\nav stängningen kommer koldioxidutsläppen att öka\r\nmed mellan 2,8 och 3,6 miljoner ton. Dessa utsläpp\r\nkommer främst att ske i Danmark.\r\nTill sist vill jag därför, herr talman, ställa ytterli-\r\ngare en fråga till miljöministern: Är det förenligt med\r\ngod etik och en ansvarig klimatpolitik att \"exportera\"\r\nnegativ miljöpåverkan i form av ökade utsläpp av\r\nväxthusgaser till vårt grannland?</pre><pre>Anf.  195  ROGER KARLSSON (c):\r\nHerr talman! Ledamöter, miljöministern! För mig\r\nvar miljöfrågorna avgörande för att jag tog politisk\r\nställning i slutet av 80-talet och blev medlem i Cen-\r\nterpartiets ungdomsförbund. Därför känns det natur-\r\nligt och också lite högtidligt att tala om miljöfrågor\r\noch miljödriven utveckling så här i mitt jungfrutal\r\nfrån riksdagens talarstol. Då, i slutet på 80-talet, var\r\nmiljöfrågorna i fokus och stod högt i kurs. 1998 hörde\r\nmiljöfrågorna till de viktigaste valfrågorna. I det val\r\nsom vi precis avklarat stod inte miljöfrågorna i fokus\r\noch högt i kurs. De fanns inte med bland de sju vikti-\r\ngaste valfrågorna.\r\nFrågan är vad som har hänt. Bryr inte människor\r\nsig om miljöfrågor på samma sätt som tidigare? Ty-\r\nvärr måste jag nog erkänna att miljöengagemanget\r\ninte längre är lika starkt. Jag tror att det helt enkelt\r\nhar brutits ned av en regeringspolitik som inte riktigt\r\nhar lyckats kanalisera människors engagemang.\r\nFör mig bygger miljöpolitik på ett underifrånpers-\r\npektiv. Det handlar om att stimulera och engagera\r\nmänniskors och företags miljöintresse och miljörikti-\r\nga beslut. En sådan politik underbyggs av forskning,\r\ninformation, möjlighet att påverka, olika former av\r\nstyrmedel samt ett engagerat ledarskap från politiker.\r\nDen miljöpolitik som bedrivs av den socialdemo-\r\nkratiska regeringen med benäget bistånd av Miljöpar-\r\ntiet bygger på ett uppifrånperspektiv. Initiativen om\r\nvad som ska göras på miljöområdet kommer hela\r\ntiden uppifrån. De statliga anslagen till lokala investe-\r\nringsprogram i kommuner är ett bra exempel på detta\r\nuppifrånperspektiv i miljöarbetet.\r\nSka man lite elakt sammanfatta regeringens mil-\r\njöpolitik kan man säga att regeringen har satsat stora\r\nresurser, både tid och pengar, på projekt och jippon.\r\nSamtidigt har man slarvat med det vardagliga, lite\r\noglamorösa men ack så viktiga underbyggandet av\r\nmiljöpolitiken. Låt mig ge några exempel.\r\nDet slarvas med forskning och utveckling på mil-\r\njöområdet. Regeringen föreslår i årets budget en\r\nkraftig nedskärning av anslagen till miljöförbättrande\r\nåtgärder inom jordbruket, bland annat vad gäller\r\nmedel till försök och utveckling av ekologiskt lant-\r\nbruk. Resultatet blir att arbetet med försöksverksam-\r\nhet och metodutveckling för ekologiskt lantbruk\r\nkommer att minska kraftigt.\r\nLåt mig ge ett annat exempel. Regeringen har un-\r\nder en femårsperiod satsat hundratals miljoner på ett\r\nforskningsprojekt tillsammans med svenska for-\r\ndonstillverkare. Pengarna till projektet har man tagit\r\nfrån den reguljära energiforskningen vid universitet\r\noch högskolor.\r\nFöretagens miljöengagemang stöds inte. Miljöen-\r\ngagemanget i svenska företag är stort. Som ett mått\r\npå det kan man se att det är drygt 2 000 företag i\r\nSverige som har certifierade miljöledningssystem.\r\nDetta miljöarbete understöds inte som man skulle\r\nkunna göra genom att ge Miljöstyrningsrådet de\r\n3 miljoner som man har lovat. Miljöstyrningsrådet\r\nägs av Miljödepartementet, Svenskt Näringsliv och\r\nSvenska Kommunförbundet tillsammans. Det utgör\r\nen mycket bra plattform för ett konstruktivt och för-\r\ntroendefullt samarbete inom områden som miljöled-\r\nning, miljöanpassad produktutveckling, miljövaru-\r\ndeklarationer och integrerad produktpolitik. Jag har\r\nsvårt att förstå varför inte regeringen kan hitta\r\n3 miljoner för att stödja detta samarbete.\r\nFrågan är egentligen vad som är regeringens be-\r\nvekelsegrund för att över huvud taget jobba med\r\nmiljöfrågor. Jag tror att regeringens drivkraft är en\r\nvilja att styra utvecklingen. För mig och Centerpartiet\r\när drivkraften att stimulera en miljödriven utveckling.\r\nDet är två helt skilda perspektiv.\r\nProjektet med investeringsprogram i kommuner är\r\nett bra exempel. Möjligheten att fatta beslut, tala om\r\nhur det ska bli, skicka ut pressmeddelande och sedan\r\nåka och klippa ett band vid invigningen är precis vad\r\ndet handlar om. Detta har man satsat mångmiljard-\r\nbelopp på.\r\nSamtidigt drog regeringen åt sig öronen när det\r\nfanns möjlighet att stimulera introduktionen av biod-\r\nrivmedel. När det kom många ansökningar om pilot-\r\nprojekt tyckte man att skattebortfallet blev för stort.\r\nDet handlade om miljardbelopp årligen. Nu har vi\r\nbara ett projekt, nämligen fabriken i Norrköping.\r\nÄnnu har vi inte sett någon egentlig strategi för skat-\r\ntebefrielse av biodrivmedel.\r\nHerr talman! Gott miljöarbete kräver gott ledar-\r\nskap. Gott ledarskap är att kunna understödja och\r\nglädjas åt företagens arbete med miljöfrågor utan att\r\nför den skull själv hela tiden vilja ha credit för fram-\r\ngången.\r\nFör mig är det underifrån kommande initiativet\r\noch engagemanget själva symbolen för framgång och\r\nutveckling. Mitt mål är att miljöfrågor och sociala\r\nfrågor ska komma in i styrelserummen som naturliga\r\ndelar av affärsstrategin. Då är politikens uppgift att\r\nunderstödja och stimulera företagens miljöarbete, inte\r\natt försöka styra det. För att bli framgångsrik i miljö-\r\narbetet krävs det helt enkelt ett nytt perspektiv, ett\r\nunderifrånperspektiv.</pre><pre>Anf.  196  Miljöminister LENA SOMMES-\r\nTAD (s):\r\nHerr talman! Jag har redan fått en del frågor, men\r\njag inleder med ett anförande och återkommer gärna\r\ntill frågorna.\r\nFyra år ligger framför oss i miljöpolitiken, och jag\r\när glad att redan höra det engagemang för miljöfrå-\r\ngorna som finns i kammaren. Vi ska driva en aktiv,\r\nprogressiv miljöpolitik under denna mandatperiod -\r\nnationellt, i vårt närområde, inom EU och på den\r\ninternationella arenan - som vi har gjort även under\r\nden förra perioden.\r\nDet har hänt en hel del sedan vi sist träffades i\r\nriksdagen. Framför allt vill jag nämna det stora topp-\r\nmötet om hållbar utveckling i Johannesburg, som vi\r\nhar haft. Jag tänkte inleda med att tala något om detta.\r\nI Johannesburg stod de stora ödesfrågorna på dag-\r\nordningen: fattigdomen, miljöförstöringen och den\r\nojämlika fördelningen av makt och resurser i världen.\r\nAv dryga 6 miljarder människor i världen lever\r\n1,2 miljarder i extrem fattigdom. Miljontals barn dör\r\nvarje år av sjukdomar som beror på dålig miljö. Sam-\r\ntidigt har de rika länderna utvecklat produktions- och\r\nkonsumtionsmönster som hotar att fördärva världens\r\nklimat, ekosystem och naturresurser. Vår väg till\r\nvälstånd kan helt enkelt inte följas av andra. Framti-\r\ndens industriländer, som vi nu ser bygga upp sin\r\nindustri, måste bygga sin ekonomiska utveckling på\r\nen annan strategi.\r\nDen stora utmaningen i Johannesburg var att for-\r\nma en global handlingsplan som kunde förena nord\r\noch syd. Målet var en strategi för att bekämpa fattig-\r\ndomen, bejaka utveckling i utvecklingsländerna sam-\r\ntidigt som vi tillsammans måste vidta åtgärder som\r\nförhindrar att det ökade välståndet skapar ytterligare\r\nmiljöproblem.\r\nVi hade stora förväntningar på Johannesburg, men\r\nockså stora farhågor om att det skulle bli svårt, och\r\ndet blev mycket svårt att driva igenom en progressiv\r\nagenda. Ändå lyckades vi i Johannesburg genomdriva\r\nflera viktiga beslut som kommer att få stor betydelse\r\nför oss framöver, både internationellt och nationellt.\r\nMot den bakgrunden måste man ändå betrakta värld-\r\nstoppmötet som en framgång, menar jag.\r\nDet viktiga budskapet från Johannesburg är att\r\nvärldssamfundet ska verka för en hållbar globalise-\r\nring. Miljöregler och handelsregler ska stödja varand-\r\nra. Initiativ ska tas för att genom mellanstatliga över-\r\nenskommelser reglera företagens ansvar för hållbar\r\nutveckling. Subventioner som skadar miljön ska fasas\r\nut. Hållbar utveckling blir en överordnad princip för\r\nFN:s arbete. Vi har ett gemensamt ansvar för att vär-\r\nna de gemensamma resurser och nyttigheter som\r\nbildar basen i världsekonomin. Det är hälsan, det är\r\nkunskapen, den biologiska mångfalden och en giftfri\r\nmiljö.\r\nSverige har spelat en viktig roll i Johannes-\r\nburgsprocessen. Vårt huvudmål var att få till stånd en\r\nhandlingsplan med tydliga, tidsbundna mål. Vi har\r\nockså arbetat hårt för att säkra att frågor om jäm-\r\nställdhet och kvinnors villkor ska få tillräcklig upp-\r\nmärksamhet. Hållbarhetsfrågor är i högsta grad kvin-\r\nnofrågor.\r\nHur ska vi då gå vidare? Jag menar, liksom säkert\r\nmånga här i kammaren, att det viktigaste vi har att\r\ngöra efter Johannesburg är att utveckla den nationella\r\nmiljöpolitiken. En progressiv miljöpolitik på hemma-\r\nplan är nyckeln till framgång också när det gäller\r\nkampen för internationell rättvisa och en god global\r\nmiljö.\r\nEn omställning till hållbar produktion och kon-\r\nsumtion i i-länderna är en förutsättning för att övriga\r\nvärlden ska kunna industrialiseras. Vi måste skapa ett\r\nrimligt miljöutrymme också åt våra efterföljare. De\r\nrikaste 15 procenten av världens befolkning står i dag\r\nför 56 % av världens totala konsumtion. Det är inte\r\nhållbart.\r\nVi ligger långt framme i Sverige. Många tittar på\r\noss. Vi har ett stort ansvar för att visa att detta är\r\nmöjligt.\r\nEn omläggning av i-ländernas produktions- och\r\nkonsumtionsmönster är nödvändig också för att skapa\r\nförtroende mellan nord och syd. Vi måste visa att vi\r\nmenar allvar. Om vi med våra stora ekonomiska re-\r\nsurser inte tar vårt ansvar för att bryta sambandet\r\nmellan ekonomisk tillväxt och miljöförstöring, hur\r\nkan vi begära att fattiga eller nyligen industrialiserade\r\nländer ska ge miljöfrågorna högsta prioritet?\r\nJag vill i dag kort peka på tre mål från handlings-\r\nplanen i Johannesburg som är av särskilt intresse för\r\nden svenska miljöpolitiska agendan.\r\nDet första handlar om hållbara produktions- och\r\nkonsumtionsmönster. Sverige var en av initiativtagar-\r\nna till beslutet att genomföra en internationell pro-\r\ngramsatsning för hållbara produktions- och konsum-\r\ntionsmönster, för att samarbeta, särskilt i-länder\r\nemellan, om hur detta arbete ska bedrivas. Program-\r\nmet handlar om investeringar i ren och resurseffektiv\r\nteknik, om hur varor ska prissättas för att återspegla\r\nderas miljöpåverkan, hur vi ska arbeta med offentlig\r\nupphandling och så vidare, liksom hur vi ska kunna\r\nfölja upp och mäta framstegen. Det handlar helt en-\r\nkelt om hur vi tillsammans ska klara omställningen\r\ntill en resurseffektiv och miljövänlig ekonomi.\r\nVi tar nationellt flera initiativ för att främja denna\r\nomställning och följa upp detta program.\r\nRegeringen avser att bygga upp ett nationellt cent-\r\nrum för miljöteknik och miljöteknikexport. För att\r\nstimulera klimatvänliga investeringar i landets kom-\r\nmuner sjösätter vi nu ett omfattande klimatinveste-\r\nringsprogram som omfattar 900 miljoner kronor un-\r\nder tre år. I regeringens uppgörelse med Vänsterparti-\r\net och Miljöpartiet säger vi också att klimatinveste-\r\nringsprogrammet ska utökas under mandatperioden.\r\nVi lägger till våren fram en kretsloppsproposition\r\nsom kommer att behandla avfallspolitik, producen-\r\ntansvar och den integrerade produktpolitiken.\r\nLångsiktigt kommer vi att arbeta vidare med de\r\nstora frågorna om hur infrastruktur och skattesystem\r\nska byggas upp för att främja en långsiktigt hållbar\r\nutveckling. Och här kommer vi att bygga vidare på\r\nden uppgörelse som nu finns mellan regeringen och\r\nvåra samarbetspartier.\r\nEn annan viktig fråga från Johannesburg handlar\r\nom den globala kemikaliestrategin och ett globalt\r\nkemikaliemål. Sverige har länge drivit kemikaliefrå-\r\ngorna, både inom EU och globalt. Grunden är den\r\nstränga svenska kemikaliestrategin som har målet att\r\nvi ska sluta att använda de farligaste kemikalierna, de\r\nsom är långlivade och lagras i människokroppen.\r\nDet var en stor framgång för Sverige och för EU\r\natt vi i Johannesburg kunde ta beslut om att fasa ut de\r\nfarligaste kemikalierna till 2020, att vi då ska ha bort\r\nkemikalier som skadar miljö och hälsa. En global\r\nkemikaliestrategi ska nu finnas på plats år 2005.\r\nMin ambition är att Sverige ska fortsätta att vara\r\npådrivande i arbetet för en giftfri miljö.\r\nJust nu arbetar vi särskilt med frågan om brome-\r\nrade flamskyddsmedel. Vi arbetar också med kvick-\r\nsilverfrågorna.\r\nDet är regeringens ambition att snarast möjligt i\r\navvaktan på ett förbud på EU-nivå införa ett natio-\r\nnellt förbud mot användningen av bromerade flam-\r\nskyddsmedel i varor och produkter.\r\nNär det gäller kvicksilver arbetar vi aktivt för en\r\nskärpning av EU:s politik på området. Och vi bidrar\r\nockså aktivt till UNEP:s arbete med en global kvick-\r\nsilverstrategi, alltså inom FN-systemet.\r\nJag kan också berätta att regeringen har fattat be-\r\nslut om att stötta inrättandet av ett särskilt kemikali-\r\nsekretariat i samarbete med bland annat Naturskydds-\r\nföreningen och Världsnaturfonden. Vi är övertygade\r\nom att detta blir en viktig insats för att driva på kemi-\r\nkaliearbetet framöver.\r\nJag ska också ta upp frågan om målen om biolo-\r\ngisk mångfald och vattenresurser. Ett av de övergri-\r\npande målen efter Johannesburg är att kraftigt reduce-\r\nra förlusten av biologisk mångfald. Målet i Johannes-\r\nburg är satt till 2010.\r\nDetta är en hjärtefråga för Sverige som vi också\r\nhar drivit inom konventionen för biologisk mångfald\r\noch inom EU. Det är naturligtvis också en central\r\nfråga i vår egen nationella miljöpolitik.\r\nUnder den kommande mandatperioden kommer vi\r\natt lägga särskild tonvikt på havsmiljön. Och vi har\r\nredan hört ett par talare tala om Östersjöns speciella\r\nproblem.\r\nI somras tillsatte regeringen en havsmiljökommis-\r\nsion under ledning av förre LRF-ordföranden Hans\r\nJonsson. Kommissionen ska arbeta snabbt och ska\r\npresentera ett åtgärdsprogram för regeringen i juni\r\nnästa år. Upprinnelsen till detta är Miljömålsrådets\r\nslutsatser om att vi måste arbeta hårdare för att nå\r\nmålet hav i balans.\r\nParallellt inleds arbetet med en marin strategi för\r\nEU, som riksdagen också snart kommer att få ta del\r\nav. Vi håller på att sammanställa en faktapromemoria\r\nom detta arbete.\r\nEn annan fråga som kommer att få hög prioritet\r\nunder mandatperioden handlar om hur vi ska förvalta\r\nvåra färskvattenresurser. EU:s ramdirektiv för vatten\r\när på väg att genomföras i Sverige, och det kommer\r\natt innebära höjda ambitioner.\r\nTill sist ska jag ta upp frågan om fiskbeståndet\r\nsom också var uppe i Johannesburg med beslut om att\r\nvi globalt ska återställa fiskbestånd som hotas av\r\nutrotning allra senast år 2015. Här i Sverige vill vi\r\narbeta fortare, och frågan om fiskestopp är ju ytterst\r\naktuell just nu. Och här har regeringen också mycket\r\nlänge arbetat med den typ av åtgärder som nämndes i\r\nett av anförandena här tidigare, nämligen hur vi ska få\r\nett hållbart fiske med förvaltningsplaner, med selekti-\r\nva fiskeredskap och så vidare för att vi ska kunna\r\ndriva detta på ett bra sätt. Men nu är det alltså ett\r\nfiskestopp som är aktuellt efter samarbetsförhand-\r\nlingarna med Miljöpartiet och Vänsterpartiet. Det\r\nkommer att ske tidigast den 1 mars 2003 för att möj-\r\nliggöra en ordentlig beredning av ärendet.\r\nHerr talman! Om vi ska lyckas uppnå en rättvis\r\noch hållbar global utveckling krävs politiskt ledar-\r\nskap. Vi måste kunna förmedla en vision som enga-\r\ngerar och ger hopp. Vi socialdemokrater är beredda\r\natt anta den utmaningen. Vi menar att visionen om\r\nhållbar utveckling är ett modernt uttryck för det väl-\r\nfärdspolitiska tänkande som sedan decennier har\r\nutgjort kärnan i den socialdemokratiska samhällside-\r\nologin.\r\nVi socialdemokrater anser att ett framgångsrikt\r\nsamhällsbyggande kräver att marknadsekonomin\r\nbalanseras av en stark politisk demokrati. Offensiva\r\nsatsningar på miljö, folkhälsa och utbildning ska ses\r\nsom investeringar och inte som en kostnad för folk-\r\nhushållet. Starka sociala rättigheter och en god hus-\r\nhållning med våra naturresurser är en förutsättning\r\nför ett framgångsrikt näringsliv och en god ekono-\r\nmisk utveckling.</pre><pre>Anf.  197  SVEN GUNNAR PERSSON (kd)\r\nreplik:\r\nHerr talman! Jag vill tacka för ett innehållsrikt an-\r\nförande med många internationella utblickar och\r\nmånga viktiga saker som sades. Jag ställde ett antal\r\nfrågor i mitt anförande som jag gärna vill ha svar på.\r\nVarför är regeringen inte beredd att satsa på fler\r\npilotanläggningar för biobränslen? Varför sänker man\r\ninte skatten ytterligare på dessa bränslen så att de får\r\nen verklig chans att få fäste på marknaden? Och är\r\ndet förenligt med god etik och en ansvarig klimatpo-\r\nlitik att exportera negativ miljöpåverkan i form av\r\nökade utsläpp av växthusgaser till vårt grannland\r\nDanmark?</pre><pre>Anf.  198  Miljöminister LENA SOMMES-\r\nTAD (s) replik:\r\nHerr talman! När det gäller pilotanläggningar och\r\nskatter på dessa biobränslen kan jag säga att vi i Re-\r\ngeringskansliet just nu arbetar med dessa frågor. Det\r\nkommer att bli en utvidgning när det gäller de an-\r\nläggningar som kommer att omfattas. Vi arbetar nu\r\nmed att vi ska ha en koldioxidskattebefrielse för dessa\r\ndrivmedel, och vi arbetar också för att vi ska kunna\r\nge dem möjlighet att vara konkurrenskraftiga på det\r\nsätt som jag tror att vi båda önskar. Detta arbete be-\r\ndrivs nu i samarbete med EU som ju sätter gränserna\r\nför våra insatser i fråga om detta.</pre><pre>Anf.  199  SVEN GUNNAR PERSSON (kd)\r\nreplik:\r\nHerr talman! Tack för det svaret. Vi har verkligen\r\nett gemensamt intresse av att biobränslena kan fasas\r\nin. Det behövs ju ett verkligt genombrott för alterna-\r\ntiva bränslen om vi ska kunna fasa ut de fossila\r\nbränslena, vilket är nödvändigt. Men det räcker inte\r\nmed en koldioxidskattesänkning. Vi menar att man\r\nockså behöver sänka energiskatten och kanske ta bort\r\nden under en period för att dessa bränslen ska få ett\r\nverkligt fäste på marknaden och att det kan skapas en\r\nriktig marknad.\r\nOch så var det den lilla frågan om danskarna, hur\r\nhar vi det med dem?</pre><pre>Anf.  200  Miljöminister LENA SOMMES-\r\nTAD (s) replik:\r\nHerr talman! Utgångspunkten för oss på sikt är att\r\ndet är koldioxidskattebefrielse som gäller. Men jag är\r\nenig med Sven Gunnar Persson om att vi kan behöva\r\növergångsbestämmelser för att göra dessa biodriv-\r\nmedlen konkurrenskraftiga. Vi får återkomma när vi\r\nser vilken lösning som vi får på detta.\r\nNär det gäller kärnkraften har vi uttryckligen sagt\r\natt syftet inte är att vi ska föra över någonting på\r\nnågon annan utan att vi ska ha en egen energiförsörj-\r\nning i Sverige. Det är en av de förutsättningar som vi\r\nhar för stängningen av Barsebäck.</pre><pre>Anf.  201  ANITA BRODÉN (fp) replik:\r\nHerr talman! Miljöministern säger i sitt anförande\r\natt man nu ska arbeta med en progressiv miljöpolitik\r\npå hemmaplan. Då tänker jag osökt på övergödnings-\r\nproblematiken och framför allt på Östersjön. Det är\r\nett stort problem speciellt där. Men det finns lösning-\r\nar på denna problematik. Växande gröda, till exempel\r\nvallodling, fånggrödor och kantzoner. Här bedriver\r\njordbruksnäringen ett antal projekt, till exempel\r\nGreppa näringen och Odling i balans.\r\nEtt annat förslag till lösning är ju precis som den\r\ntidigare talaren tog upp, nämligen alternativa drivme-\r\ndel. Jag vill ställa en fråga till miljöministern. Hur\r\nämnar miljöministern agera för att få bukt med över-\r\ngödningen? Väntar man med alla åtgärder till i juni\r\nnästa år? Och ämnar miljöministern att följa upp\r\nnämnda projekt?</pre><pre>Anf.  202  Miljöminister LENA SOMMES-\r\nTAD (s) replik:\r\nHerr talman! De projekt som genomförs inom\r\nlandsbygdsprogram och annat ligger under Jord-\r\nbruksdepartementet. Vi tycker att de är utomordent-\r\nligt bra, och det är precis den typen av åtgärder som\r\nbehövs.\r\nVi arbetar också med våtmarksprogram som\r\nkommer att omfatta sammanlagt 12 000 hektar när\r\ndetta är färdigt. Det är precis denna typ av åtgärder\r\nsom vi vidtar.\r\nVad vi ser är att det tar ganska lång tid innan den-\r\nna typ av åtgärd ger resultat. Forskarna säger också\r\natt man har gjort mycket men att man ändå ser ganska\r\nlite resultat.\r\nVi behöver göra mer. Vi ser just nu över om fler\r\nområden i Sverige ska omfattas av särskilda bestäm-\r\nmelser när det gäller till exempel kvävehanteringen i\r\njordbruket.\r\nVi kommer också att titta på till exempel va-\r\nfrågor, avloppsreningsverk och annat, för att se om\r\ndet finns anledning att skärpa kraven. Vi kommer att\r\narbeta på flera fronter när det gäller övergödningen.</pre><pre>Anf.  203  ANITA BRODÉN (fp) replik:\r\nHerr talman! Kommer miljöministern i detta läge\r\natt också se över arealersättningen och se om det går\r\natt fasa ut den till förmån för exempelvis vallodling?</pre><pre>Anf.  204  Miljöminister LENA SOMMES-\r\nTAD (s) replik:\r\nHerr talman! Såvitt jag förstår ligger just den frå-\r\ngan inte på miljöministerns bord. Anita Brodén får\r\nnog återkomma till jordbruksministern när det gäller\r\nden frågan.</pre><pre>Anf.  205  MARIE WAHLGREN (fp) replik:\r\nHerr talman! Miljöministern började med att säga\r\natt de internationella frågorna är väldigt viktiga i\r\nmiljöarbetet. Jag delar den uppfattningen. De är vik-\r\ntiga både i stort och smått. Jag har två frågor till mil-\r\njöministern.\r\nÄr miljöministern beredd att avsätta ytterligare\r\npengar till det internationella miljöarbetet? Om man\r\ngranskar uppföljningen av årets budget ser man att\r\ndetta arbete hade behövt få mer pengar. Det fanns ett\r\nunderskott på kontot, men trots det är det i regering-\r\nens budget inte mera pengar avsatta till det interna-\r\ntionella miljöarbetet.\r\nJag har en fråga som kanske ligger på det lite mer\r\nsmåttiga området - om man får säga så. Det gäller\r\nåtervinningssidan. Är miljöministern beredd att arbeta\r\nför att vi i alla fall inom EU får gemensamma system\r\nför återvinning av till exempel förpackningsmaterial?</pre><pre>Anf.  206  Miljöminister LENA SOMMES-\r\nTAD (s) replik:\r\nHerr talman! När det gäller ytterligare pengar till\r\ndet internationella miljöarbetet är det för mig som för\r\nandra ministrar att vi gärna vill ha mera pengar till\r\nvåra egna insatser. Vi har väldigt stora arbetsuppgif-\r\nter framför oss. Men detta är en sak för budgetför-\r\nhandlingarna. Jag upplever inte att vi har en sådan\r\nresursbrist att vi inte på ett gott sätt kan utföra vårt\r\narbete. Men detta är något som vi ständigt ser över\r\nockså med ökande ambitioner som nu kan följa efter\r\nJohannesburg.\r\nNär det gäller återvinning kan jag säga att vi just\r\nnu inom EU har beslutat om ett förpackningsdirektiv\r\nsom åtminstone sätter upp vissa gemensamma mål-\r\nsättningar angående mängden av förpackningar som\r\nska samlas in på olika områden. Men det är inte ett\r\nbindande direktiv på det sättet att alla kommer att\r\ngöra samma sak. Det är ganska låga nivåer, tyvärr,\r\ninte alls de nivåer som vi skulle vilja ha.</pre><pre>Anf.  207  MARIE WAHLGREN (fp) replik:\r\nHerr talman! Just när det gäller förpackningarna\r\när det också så att de faktiskt transporteras över grän-\r\nserna. Jag som är skåning och ständigt ser tyska coca\r\ncola-burkar till exempel hemma i affärerna och inte\r\nhar möjlighet att låta dem ingå i det svenska återvin-\r\nningssystemet hade ju gärna sett att man hade någon\r\nform av gemensamt samarbete även på sådana här\r\nnågot mindre frågor. Dessa frågor står oss dock gans-\r\nka nära och är en del i att få miljöengagemanget ned\r\npå vardagsnivå.</pre><pre>Anf.  208  Miljöminister LENA SOMMES-\r\nTAD (s) replik:\r\nHerr talman! Jag är medveten om dessa problem.\r\nDet är också problem som har diskuterats nu i sam-\r\nband med att vi håller på med kretsloppspropositio-\r\nnen. Vi får se om vi kan återkomma med någonting\r\nsom kan vara tillfredsställande i detta avseende. Det\r\nhandlar i så fall om att vi ska kunna ta hand om dem\r\nhär. Saker som kommer utifrån ska kunna pantas\r\näven i Sverige.</pre><pre>Anf.  209  ROGER KARLSSON (c) replik:\r\nHerr talman! Först skulle jag vilja ge en eloge till\r\nmiljöministern för beslutet att inrätta ett nationellt\r\ncentrum för miljöteknik och miljöteknikexport. Det är\r\nett jättebra beslut. Centerpartiet har drivit det tidigare.\r\nVi tycker att det har saknats en strategi för just mil-\r\njöteknikexport. Problemet är bara att jag inte har\r\nhittat några pengar till detta i budgeten. Miljöminis-\r\ntern kanske kan förtydliga.\r\nMin fråga till miljöministern rör det internatio-\r\nnella perspektivet och utsläpp. Miljöskadliga utsläpp\r\nkänner ju inga nationsgränser. Därför krävs det inter-\r\nnationellt samarbete. Vi har EU som vår närmsta\r\nsamarbetspart. Där skulle det vara ett bra beslut att\r\nsäga att man kan fatta majoritetsbeslut om minimini-\r\nvåer på miljöskatter inom EU. Hittills har Socialde-\r\nmokraterna motsatt sig detta med motiveringen att\r\nom man fattar beslut om det på miljöområdet skulle\r\nman kunna fatta majoritetsbeslut om skatter på annat\r\nområde. Jag tycker att det är ett lite vagt och svagt\r\nargument.\r\nÄr miljöministern beredd att driva det här? Mil-\r\njöministern har tidigare tyckt att det varit bra men\r\ninte fått medhåll från finansministern och statsminis-\r\ntern.</pre><pre>Anf.  210  Miljöminister LENA SOMMES-\r\nTAD (s) replik:\r\nHerr talman! Jag är inte beredd att driva frågan\r\nom majoritetsbeslut när det gäller miljöskatter som\r\nnågon självklar ståndpunkt. Vi har ett utomordentligt\r\nbra samarbete inom EU, och vi har majoritetsbeslut i\r\nväldigt många fall. Men det finns också områden,\r\näven inom miljöpolitiken, där det kan vara bra för oss\r\natt också få styra oss själva. Vi ska vara försiktiga\r\nmed hur långt EU:s mandat når.\r\nJag tycker att det är ett ganska gott argument vi\r\nhar när det gäller skatterna. Vi har goda möjligheter\r\natt driva en progressiv miljöpolitik inom EU trots\r\ndetta. Jag inser problematiken. Jag förstår precis\r\nvarför Roger Karlsson tycker att det här är viktigt.\r\nMen jag tycker inte att det är en sådan enkel fråga att\r\nman på grund av sitt miljöintresse självklart intar den\r\npositionen.</pre><pre>Anf.  211  ROGER KARLSSON (c) replik:\r\nHerr talman! Till saken hör att om man fattar be-\r\nslut om miniminivåer har Sverige all möjlighet att\r\nfortfarande styra sig självt. Vi kan fatta beslut om\r\nhögre nivåer än miniminivåerna. Det handlar i så fall\r\nom att vi hjälper andra och styr andra genom majori-\r\ntetsbeslut. Det är synd om miljöministern väljer att\r\ninte driva frågan.</pre><pre>Anf.  212  Miljöminister LENA SOMMES-\r\nTAD (s) replik:\r\nHerr talman! Det återstår att se om jag får anled-\r\nning att ändra ståndpunkt. Jag ser det i ett större\r\nsammanhang, inte bara som en miljöfråga utan som\r\nen allmän fråga om Sveriges position inom EU. Det\r\när mitt svar.</pre><pre>Anf.  213  CARINA OHLSSON (s):\r\nHerr talman! I går fick vi här i riksdagen en ge-\r\nnomgång från Miljömålsrådets årsrapport om upp-\r\nföljning av miljökvalitetsmålen. När det gäller målet\r\nGiftfri miljö kan man se symbolen ledsen gubbe med\r\nmungiporna nedåt under frågan om vi når miljökva-\r\nlitetsmålet på en generation, alltså fram till 2020.\r\nSymbolen betyder att vi har mycket svårt att nå målet\r\ninom tidsramen. Detta är något som bekymrar mig\r\noch många andra.\r\nUnder år 2000 omsattes ca 70 miljoner ton kemis-\r\nka produkter på den svenska marknaden - 64 000\r\nolika kemiska produkter. Kemiska ämnen kan spridas\r\nfrån kemiska produkter, varor, byggnader med mera\r\nnär dessa produceras, används eller skrotas. Världs-\r\nproduktionen av kemiska produkter beräknas fortsätta\r\natt öka i takt med ökad BNP. Detta medverkar natur-\r\nligtvis till att vi har svårt att nå målet. Många kemi-\r\nkalier är dessutom långlivade och finns kvar i krets-\r\nloppen länge. Vi kan se att PCB-halterna i till exem-\r\npel Kattegatt sjunker sedan förbuden trädde i kraft\r\nunder 70-talet. Men på en del ställen i Östersjön har\r\nminskningen upphört. Vad beror detta på?\r\nEn undersökning har också visat att barn till fiska-\r\nre vid Östersjön hade lägre födelsevikt än jämförelse-\r\ngruppen. Detta sattes i samband med större expone-\r\nring för PCB från Östersjöfisk.\r\nI somras larmade Naturskyddsföreningen om att\r\ndet förekom ftalater i mängder av badleksaker, detta\r\ntrots att ämnet inte får förekomma i produkter som\r\nanvänds av barn under tre år.\r\nHerr talman! Det är viktigt att vi ser att hållbar ut-\r\nveckling handlar om att få ekonomi, miljö och social\r\nutveckling att gå i samma takt. Investeringar som\r\ngörs måste redan från början vara hållbara ur alla tre\r\naspekter. Annars visar det sig snart att kortsiktighet\r\ninte lönar sig i längden, varken för miljön, männi-\r\nskors hälsa eller rent ekonomiskt. Vi har alla ett an-\r\nsvar för den hållbara utvecklingen. När jag säger \"vi\"\r\nmenar jag oss politiker som måste ta ett ansvar ge-\r\nnom att här i riksdagen lagstifta och våga föreslå\r\nåtgärder som visar att vi i vår del av världen tar vårt\r\nansvar.\r\nVåra barn här konsumerar mellan 30 och 50\r\ngånger mer än barnen i utvecklingsländerna. I byn där\r\nFazila Khatun bor i Bangladesh har de inget annat val\r\nän att dricka det arsenikförgiftade vattnet som finns i\r\nbrunnarna. Hon känner till riskerna och märker dem\r\nockså genom att smärtan förvridit hennes armar och\r\nben och sakta förtär hennes kropp. Men hon har inget\r\nannat val.\r\nMed \"vi\" menar jag också oss vuxna, som har ett\r\nansvar gentemot våra barn och barnbarn - solidarite-\r\nten med kommande generationer. Det är därför man\r\noroas över att vi kanske inte når målet Giftfri miljö.\r\nNär jag beskriver dessa problemen verkar det som\r\nom vi ingenting gör och ingenting har gjort, men så är\r\ndet inte. Förra mandatperioden antog vi här i riksda-\r\ngen propositionen Giftfri miljö. Vi har från Sverige\r\nockså drivit dessa frågor på EU-nivå. Vitboken om\r\nEU:s kemikaliestrategi presenterades 2001 under det\r\nsvenska ordförandeskapet.\r\nHerr talman! Stockholmskonventionen om långli-\r\nvade organiska föreningar undertecknades också här i\r\nStockholm under 2001, med syftet att förhindra skad-\r\nlig påverkan av långlivade organiska föreningar på\r\nmänniskors hälsa och miljö. Konventionen omfattar\r\nhittills tolv ämnen.\r\nFör att vi ska få en giftfri miljö globalt krävs att\r\nåtgärder utförs lokalt av oss alla, men det krävs också\r\ndet omvända: globala överenskommelser för att den\r\nnära, lokala miljön ska förbättras. Det var därför vi\r\nblev extra glada när man på toppmötet i Johannesburg\r\nbeslutade att anta ett övergripande mål om att pro-\r\nduktionen och användningen av kemikalier inte ska\r\nleda till allvarliga negativa miljö- och hälsoeffekter\r\ntill år 2002. En global kemikaliestrategi ska också\r\nfinnas år 2005, precis som vår miljöminister tidigare\r\ntalade om.\r\nRegeringen har också föreslagit att det ska inrättas\r\nett kemikaliesekretariat för att sprida information\r\ninternationellt om den svenska kemikaliestrategin och\r\nskapa genomslag för strategin både inom EU och\r\nglobalt.\r\nAtt sprida information ger resultat. För 15 år se-\r\ndan började till exempel en avdelning inom Lantar-\r\nbetarförbundet i Tomelilla att läsa om och fundera\r\nkring miljön. I dag har studiecirkeln vuxit till ett\r\nglobalt arbete som engagerar hundratals aktiva runt-\r\nom i världen. Syftet är att ta fram information och\r\nerfarenheter om kemiska bekämpningsmedel samt\r\npåverka lagstiftningen.\r\n90-95 % av alla bekämpningsmedel används i de\r\nindustrialiserade ländernas jordbruk, medan ca 90 %\r\nav alla dödsfall och allvarliga skador på grund av\r\npesticider sker i utvecklingsländerna. WHO uppskat-\r\ntar att 2-5 miljoner människor årligen blir förgiftade\r\ntill följd av pesticider och att uppemot 40 000-\r\n200 000 dödsfall sker varje år. Klart är att vi måste\r\nvåga gå före och satsa rätt redan från början. Det\r\nlönar sig i längden, både när det gäller människors\r\nhälsa, miljömässigt och ekonomiskt.\r\nJag kan tillägga att vi också satsar på att ge Kemi-\r\nkalieinspektionen utökade anslag för att påverka och\r\ndriva den internationella kemikaliestrategin framåt.</pre><pre>Anf.  214  INGEGERD SAARINEN (mp):\r\nHerr talman! Jag vill börja med att säga att jag\r\nblev lite bekymrad när jag hörde diskussionerna om\r\ndrivmedel här. Det är över ett år sedan Miljöpartiet i\r\nförhandlingarna med regeringen fick igenom att kol-\r\ndioxidskatten ska tas bort för koldioxidneutrala driv-\r\nmedel. I årets förhandlingar fick vi igenom att ener-\r\ngiskatten ska kunna tas bort helt eller delvis. Detta\r\nska förmodligen ske redan i år, innan man fått tillåtel-\r\nse från EU, men en ansökan om detta ska också gå in\r\ntill EU. Jag hoppas verkligen att detta inte är bort-\r\nglömt, för det är mycket viktigt.\r\nDe flesta väntar sig nog att vintern 2002/03 ska tä-\r\nra hårt på effektreserverna. Många kommer också att\r\nsäga att detta är ett starkt argument för att inte av-\r\nveckla mer kärnkraft. Men regeringen gör inte allt\r\nsom är möjligt för att stimulera sparande, effektivise-\r\nring och förnybar energi. Regeringens energipolitik\r\nhavererar därför att regeringen framför allt tar hänsyn\r\ntill giganterna på marknaden.\r\nVattenfall har hälften av marknaden, och tillsam-\r\nmans med Birka/Fortum och Sydkraft har man 90 %\r\nav produktionen och 70 % av marknaden mot slut-\r\nkund. Det här är ju en oligopolmarknad, och sådana\r\när sällan till fördel vare sig för konsumenterna eller\r\nför effektiviteten.\r\nVattenfall borde åtminstone använda sina vinster\r\nfrån oligopolmarknaden till att satsa på ny förnybar\r\nproduktion, ny teknik och hushållning. I stället köper\r\nman brunkol och gör svindlande utlandsaffärer. Man\r\nbryter mot sin egen etiska policy och framstår som ett\r\nsorgligt exempel när man tvingar invånarna i byn\r\nHorno i före detta Östtyskland att flytta därför att\r\nkolgruvan ska fram. Detta är vårt statliga bolag Vat-\r\ntenfalls policy. Det är skrämmande, tycker jag.\r\nStängningen av Barsebäck bör användas teknik-\r\ndrivande och för hushållning. Regeringen tar inte\r\nchansen till detta. Man är inte ens beredd att göra en\r\növersyn av elmarknaden så att konsumenterna skulle\r\nkunna handla på spotmarknaden.\r\nElmarknaden är felbyggd. Den lurar konsumen-\r\nterna att tro att elmarknaden fungerar som en vanlig\r\nmarknad. Men problemet är att el inte är en vanlig\r\nvara och att elmarknaden inte är en vanlig marknad.\r\nPriset på fysisk el skapas på spotmarknaden, och det\r\npriset sjunker inte därför att konsumenterna byter\r\nleverantör. Det sjunker bara om konsumenterna deltar\r\noch handlar på spotmarknaden.\r\nDagens slutkundmarknad motverkar på många\r\nsätt en effektiv elanvändning. Tillgång och efterfrå-\r\ngan matchas inte med hjälp av priset. De flesta kon-\r\nsumenter köper el på långa kontrakt med ett och\r\nsamma pris oavsett när elen förbrukas. Detta gör till\r\nexempel direktverkande elvärme lönsam för konsu-\r\nmenten. Installationskostnaden är ju lägre än för and-\r\nra alternativ, och kostnaden för effektbrist i systemet\r\nbetalas av andra. Storkonsumenterna får i vårt nuva-\r\nrande system en mängdrabatt.\r\nNär konsumenternas incitament till en effektiv\r\nanvändning blockeras är det ganska självklart att den\r\nsvenska förbrukningen av el ökar år från år. Då hjäl-\r\nper det inte att regeringen betalar ut bidrag till den\r\nsom vill konvertera från direktverkande elvärme.\r\nEftersom det är lönsamt kommer det hela tiden fler\r\nelvärmekunder än vad man lyckas subventionera bort.\r\nVi har en elmarknad som går stick i stäv med in-\r\ntentionerna i energipolitiken. Vi ska ha en elmarknad\r\nsom främjar effektiv elanvändning, men vad har vi?\r\nVi har en elmarknad som helt blockerar incitamenten\r\ntill effektivitet. Vi har en energipolitik som talar om\r\nbehovet av aktiva och välinformerade konsumenter,\r\nmen vi har en elmarknad som bara skapar förvirring\r\nhos konsumenterna.\r\nDet senaste utspelet från Vattenfall är ett sorgligt\r\nexempel på detta. Vad man tänker sig är att inrätta ett\r\nfast pris oavsett förbrukning för konsumenter i lägen-\r\nhet. Det är väl verkligen motsatsen till strävande efter\r\neffektivisering.\r\nVår konstiga elmarknads pris är mycket högt, bå-\r\nde för miljön och för konsumenterna. Det är vi som\r\nfår betala.\r\nSedan vill jag bara nämna ett par saker till.\r\nVi tycker inte om att de certifikat som nu håller på\r\natt byggas ut även ska kunna gå till vattenkraft. Det\r\nger helt fel signaler. Småvattenkraften ger inte energi\r\ni förhållande till sina miljöstörningar, och den stora\r\nvattenkraften ska ju vara färdigutbyggd i Sverige.\r\nVisst är det vansinnigt att vi ska ha certifikat till dessa\r\nsaker.\r\nJag vill också kommentera klimatpolitiken. Vi ska\r\nha en kontrollstation 2004. Den anser jag ska använ-\r\ndas för att se om man kan skärpa målen eller om man\r\nmåste skärpa åtgärderna, inte till att backa från målen.</pre><pre>Anf.  215  ROGER KARLSSON (c) replik:\r\nHerr talman! När regeringen och Miljöpartiet an-\r\nvänder sig av styrmedel kan man fråga sig om det\r\ngörs några konsekvensbeskrivningar av hur männi-\r\nskor förväntas agera. Den gröna skatteväxling som\r\nregeringen och Miljöpartiet hittills genomfört har\r\nhuvudsakligen inriktat sig på hushållen. Industrin har\r\nundantagits.\r\nUrsprungligen var grön skatteväxling ett begrepp\r\nsom innebar att man höjde skatten på miljöskadlig\r\nverksamhet och sänkte skatten på arbete just för att\r\nföretag skulle kunna stimuleras till att ha mindre\r\nmiljöskadlig verksamhet och vara mer arbetsintensi-\r\nva. Men när skatteväxlingen enbart inriktas på hus-\r\nhållen blir frågan hur man tänker sig att hushållen ska\r\nställa om sin verksamhet. Om kostnaderna för att\r\nvärma upp huset ökar eftersom energiskatterna höjs\r\nsamtidigt som inkomstskatterna sänks blir ju det\r\nrationella för hushållen att sänka värmen i sitt hus,\r\nvara hemma mindre och i stället jobba över. Är det\r\ntanken bakom skatteväxlingsreformen? Är det enbart\r\nvolymen av växlingen som är det viktiga? Och varför\r\nundantar man hela tiden industrin?</pre><pre>Anf.  216  INGEGERD SAARINEN (mp) re-\r\nplik:\r\nHerr talman! Det är inte vårt önskemål att undanta\r\nindustrin. Den får en viss del av höjningarna genom\r\nkoldioxidskatten, naturligtvis, för den är inte befriad\r\nfrån mer än hälften av koldioxidskatten. Där får in-\r\ndustrin en del. Men det här är ju ett EU-problem\r\nliksom många andra problem vi har. Den stora indust-\r\nrin anser vi inte kan betala högre elskatt medan där-\r\nemot mindre och medelstor industri mycket väl skulle\r\nkunna göra det. Men vi får inte göra sådana skillnader\r\ninom industrin på grund av EU-regler. Det här vill vi\r\ngöra någonting åt. Men det är inte åtgärdat än.\r\nJag minns inte frågan beträffande konsumenterna.\r\nUrsäkta!</pre><pre>Anf.  217  ROGER KARLSSON (c) replik:\r\nHerr talman! Frågan var nog mest retorisk.\r\nMen sanningen är den att nivån på koldioxidskat-\r\nten för industrin ligger kvar. Medan man har höjt för\r\nhushållen har nivån för industrin legat kvar. I dag är\r\nden 30 % av hushållens nivå. Den är alltså inte längre\r\n50 % utan den har legat kvar när man undan för un-\r\ndan har höjt. Då är frågan: Vad ska ni göra för att få\r\nde andra med er om det inte är Miljöpartiets vilja att\r\ndet ska vara så här?</pre><pre>Anf.  218  INGEGERD SAARINEN (mp) re-\r\nplik:\r\nHerr talman! Vi kämpar ju på. Vi vill gärna att\r\nEU-reglerna ska ändras. Det brukar vi prata om. Men\r\ndet är som Roger Karlsson vet inte så himla enkelt att\r\nändra EU-regler. Det får regeringen driva på så gott\r\nden kan. Jag tror att de egentligen vill det också.</pre><pre>Anf.  219  SVEN GUNNAR PERSSON (kd)\r\nreplik:\r\nHerr talman! Jag tror att vi kristdemokrater och\r\nMiljöpartiet har en gemensam uppfattning om att inte\r\ntillräckligt har gjorts för att få fram alternativ till\r\nkärnkraften. Det går för sakta med att få fram alter-\r\nnativen och att fasa ut kärnkraften.\r\nDock har jag uppfattat det som att Miljöpartiet\r\ninte låter sig hindras av denna verklighet utan man\r\nvill ha en snabb avveckling av Barsebäck 2 med flera.\r\nDå skulle det vara intressant att höra Ingegerd Saari-\r\nnens kommentar till de två konsultrapporter som har\r\nlämnats till regeringen och som pekar på att det blir\r\nökade utsläpp på mellan 2,6 och 3,8 miljoner ton\r\nkoldioxid, främst i Danmark, om man under nuvaran-\r\nde förutsättningar stänger under 2003.</pre><pre>Anf.  220  INGEGERD SAARINEN (mp) re-\r\nplik:\r\nHerr talman! Det bygger på antagandet att impor-\r\nten sker från Danmark. Men 85 % av importen sker\r\nfaktiskt från Norge. Det beror på hur man ser och hur\r\nman räknar.\r\nDessutom gick hela mitt anförande ut på att det\r\ngörs alldeles för lite vad gäller effektivisering. Man\r\nkan göra oerhört mycket, tror vi, genom att ändra på\r\nelmarknaden. Och man kan naturligtvis göra oerhört\r\nmycket genom att införa olika typer av styrmedel som\r\nstyr rätt. Det går alldeles för långsamt. Men det inne-\r\nbär alltså inte att det inte går att göra det. Det handlar\r\nbara om vilja.</pre><pre>Anf.  221  SVEN GUNNAR PERSSON (kd)\r\nreplik:\r\nHerr talman! Om man läser de här konsultrappor-\r\nterna lite noga ser man att de har utgått från den bistra\r\nverklighet som råder. Deras bedömning är att det\r\nfordras import av kolkondensproducerad el från\r\nDanmark för att man ska kunna uppnå de mål om\r\neffekt i Sverige som är uppställda som villkor för\r\navveckling av Barsebäck 2. Så förklaringen med\r\nNorge håller nog inte riktigt i det perspektivet. Vad\r\nsäger Ingegerd Saarinen om de ökade utsläppen till\r\nföljd av en snabb stängning av Barsebäck 2?</pre><pre>Anf.  222  INGEGERD SAARINEN (mp) re-\r\nplik:\r\nHerr talman! Det är klart att om vi fortsätter precis\r\nsom nu, hanterar elmarknaden som vi gör och fort-\r\nsätter med de ineffektiva styrmedel som vi faktiskt\r\nhåller på med och höjer konsumtionen kommer det\r\nnaturligtvis att bli mer utsläpp. Jag tycker liksom inte\r\natt det är en riktig vilja till sparande och effektivise-\r\nring vi ser. Men vi menar att man inte ska hantera\r\nvare sig elmarknaden eller elproduktionen på det här\r\nviset. Man måste gå in med en vilja att förändra, och\r\ndå kan vi spara oerhört mycket. Vi måste sänka ni-\r\nvån.\r\nDen direktverkande el som nu främjas av en\r\nkonstig elmarknad borde faktiskt bort ur systemet\r\nmer eller mindre. Definitivt borde den inte subventio-\r\nneras som nu. Det finns till och med partier som vill\r\nförbjuda den. Det är möjligt att det är svårt. Men vi\r\nska inte subventionera den som faktiskt sker nu. Det\r\när den direktverkande elvärmen som gör att det blir\r\nkris på vintern.\r\nEkonomi och skatter</pre><pre>Anf.  223  ANNE-MARIE PÅLSSON (m):\r\nHerr talman! Skatter är någonting mycket större\r\nän procentsatser, beräkningsgrunder och andra tekni-\r\nkaliteter. Det är ytterst fråga om makt och moral, eller\r\nmer exakt: Hur stor del av det vi producerar ska vi få\r\nbestämma över själva och hur mycket ska andra för-\r\nfoga över?\r\nFör mig som moderat är det inte svårt att konstate-\r\nra att det politiska inslaget i dagsläget är alldeles för\r\nstort. Jag och mitt parti ogillar i grunden det slags\r\nförmynderi som innebär att personer som jag inte\r\nkänner och som inte känner mina behov ska få be-\r\nstämma hur jag ska använda det jag har producerat.\r\nVi ogillar också bestämt den omständigheten att\r\nmänniskor först tvingas betala stora belopp till staten\r\nför att sedan få villkorade bidrag tillbaka. På så sätt\r\nskapas ett mycket osunt beroende. Man biter inte den\r\nhand som föder en.\r\nMotståndet mot denna politik har inte  uteblivit.\r\nDet har sträckt sig över många år och inbegripit stora\r\ndelar av det svenska samhället. Men det har trots det\r\nvarit föga framgångsrikt. Det svenska skattetrycket är\r\nfortfarande högst i världen. Möjligen kan bristen på\r\nframgångar förklaras av att skatteförsvararna i sin\r\nargumentation har använt en rad begrepp med starkt\r\nkänslomässigt innehåll. Man har talat om att de höga\r\nskatterna är ett uttryck för solidaritet, att de syftar till\r\natt skapa rättvisa, jämlikhet och jämställdhet. Mot\r\ndetta är svårt att argumentera, i synnerhet om man\r\nbara använder sig av ekonomiska argument.\r\nMen för att vinna skattediskussionen och sänka\r\nskattetrycket räcker det inte att visa att skattesänk-\r\nningar ökar tillväxten. Det räcker inte heller att visa\r\natt den ökar den personliga friheten. Vi måste också\r\nvisa att skattesänkningar är förenliga med uppfyllan-\r\ndet av djupare mänskliga värden som självrespekt,\r\nvärdighet och varför inte att skattesänkningar också\r\nleder till ett samhälle där orättvisorna kan minska och\r\nett samhälle som inte präglas av brist på solidaritet.\r\nJag vill alltså ändra fokus på skattedebatten och\r\nmotivera behovet av skattesänkningar med moraliska\r\nargument. Här kan det vara på sin plats att erinra om\r\nen av Socialdemokraternas större tänkare Gunnar\r\nMyrdal. För ungefär 30 år sedan påpekade han att den\r\ndå rådande skattestrukturen hade gjort hederliga\r\nsvenskar till ett folk av fifflare. Mycket av det som\r\nsades då gäller fortfarande. När det är mer lönsamt att\r\nleva på andras ansträngningar än på sina egna väljer\r\nmånga det alternativet. Dessa drivkrafter blir dess-\r\nutom starkare av att det anses legitimt att leva på\r\nandras ansträngningar.\r\nEn otrevlig attityd har smugit sig in i våra sinnen,\r\nsom i korthet kan beskrivas som att vi anser oss ha\r\nrätt till frukten av andra människors arbete. Vi finner\r\ndenna inställning överallt: Det är börs-vd:ar som\r\nfinner det naturligt att på aktieägarens bekostnad\r\nförhandla sig fram till sällsynt generös ersättning, och\r\ndet är pensionerade EU-tjänstemän som finner det\r\nnaturligt att lyfta generösa pensioner samtidigt som\r\nde har hög lön. Vi finner det hos personer som tycker\r\natt det är helt i sin ordning att låta någon annan betala\r\nnär de ska ta igen sig efter en väl genomfestad natt\r\neller när de behöver ta hand om en sjuk anhörig och\r\nför den sakens skull inte gå till arbetet. Vi finner den\r\ninställningen hos politiker som plockar ut reseersätt-\r\nning som saknar täckning, hos alla dem som svar-\r\ntjobbar och samtidigt lyfter bidrag. Vi finner den, kort\r\noch gott, hos rik och fattig, gammal och ung.\r\nDet handlar sällan om rent fusk utan om någon-\r\nting som är mycket värre. Det handlar om en för-\r\nskjutning av våra värderingar, om vår syn på eget\r\nansvar och andras. Vår respekt för andras arbete har\r\neroderat, och vi finner det acceptabelt att utnyttja\r\nandras lojalitet.\r\nDe höga skatterna brukar också anses behövas för\r\natt skapa rättvisa. Den som tjänar mera ska betala mer\r\nän den som tjänar mindre. Men är verkligen höga\r\nskatter och generösa bidrag förenlig med ekonomisk\r\nrättvisa? Jag är faktiskt inte säker på att så alltid är\r\nfallet.\r\nTy den svenska synen på ekonomisk rättvisa byg-\r\nger på en föreställning om att skillnaderna i ekono-\r\nmiskt utfall är oförtjänta och därför bör utjämnas.\r\nDen som tjänar mera har gjort det på ett oförtjänt sätt.\r\nMen så är sällan fallet. De som tjänar mer gör så\r\ndärför att de arbetar mera, har utbildat sig mer och\r\nförkovrat sig mer. Ska dessa skillnader utjämnas,\r\nskapas i stället nya orättvisor som består i att flitiga,\r\narbetsamma, seriösa, ansvarskännande människor\r\nberövas alltför stora delar av sina ansträngningar.\r\nJag vill alltså hävda att strävan efter rättvisa har\r\nblivit missriktad och skapat orättvisor mot dem som\r\när lojala och gör rätt för sig. Den har förstört naturliga\r\ndrivkrafter att ta ansvar för oss själva, och den har\r\nökat godtycket i den politiska världen. För detta har\r\nvi fått betala ett högt pris. Fallet i välståndsligan är\r\nallmänt känt. Jag skulle till och med vilja vara fräck\r\nnog och påstå att vår svaga ekonomiska utveckling är\r\nett resultat av den misslyckade jakten efter rättvisa.\r\nDe enda vinnarna i denna jakt är möjligtvis de som\r\nhar satt sig i en position där de kan styra och ställa\r\növer andra individers tillvaro.\r\nÄr det inte dags att blåsa liv i Gunnar Myrdals syn\r\npå det svenska samhället och i stället lyda hans re-\r\nkommendation att skapa en ny skattestruktur som\r\nbygger på rättvisa och som skapar de rätta drivkraf-\r\nterna för svenskarna?</pre><pre>Anf.  224  CARL B HAMILTON (fp) replik:\r\nHerr talman! Jag vill gärna välkomna talaren till\r\ndenna kammare.\r\nJag skulle vilja ställa en fråga. Jag håller i mångt\r\noch mycket med om resonemanget att det är extremt\r\nlönsamt att vara ohederlig i Sverige med tanke på de\r\nhöga marginalskattesatser som finns på många områ-\r\nden - inte alla.\r\nMen om man ser sig om i världen är korruption -\r\nden värsta formen av omoraliskt beteende i ekono-\r\nmiska sammanhang - mycket mer utbrett i länder\r\nmed låga skatter än i länder med höga skatter. Det\r\nfinns inget direkt samband mellan korruption och\r\nhöga skatter. Är det inte lite enkelt att säga som An-\r\nne-Marie Pålsson sade?</pre><pre>Anf.  225  ANNE-MARIE PÅLSSON (m) re-\r\nplik:\r\nHerr talman! Jag har inte haft någon ambition att\r\ndjupare sätta mig in i området korruption. Det förtjä-\r\nnar nog sin egen mässa, och jag är inte beredd att gå\r\nin i den diskussionen nu.\r\nMen det finns all anledning i världen att studera\r\nde drivkrafter som systemet har skapat. Det är också\r\nviktigt att när man argumenterar kring skattesänk-\r\nningar att man vågar resonera i termer av rättvisa och\r\ninte tar för givet som en grundlag att höga skatter per\r\ndefinition är förenliga med ökad rättvisa. Det är\r\negentligen det som var mitt syfte med anförandet, det\r\nvill säga peka på att det finns andra aspekter som\r\nmåste vägas in.</pre><pre>Anf.  226  KARIN PILSÄTER (fp):\r\nHerr talman! Det har precis börjat en ny mandat-\r\nperiod, och vi befinner oss i en situation i vårt land\r\ndär sjukskrivningarna ökar, utanförskapet bland våra\r\ninvandrare ökar, bostadsköerna är långa, vårdköerna\r\när långa, bilköerna är långa. Vi har brister i vården,\r\noch vi har brister i vården och omsorgen av våra\r\ngamla. Samtidigt har vi svårt att rekrytera personal.\r\nVi har usla kvinnolöner, och vi har usla arbetssitua-\r\ntioner för många kvinnor. Vi har fattiga barn. Vi har\r\nföretag som flyttar till andra länder, och vi har en\r\nlönebildning som snarast driver på arbetslösheten.\r\nDet här kan låta som en dyster litania och att jag\r\nvill svartmåla tillvaron. Men det handlar inte om det.\r\nDet handlar om att se verkligheten som den är. Det är\r\nbara då man kan göra någonting åt den. Det är bara\r\nnär man ser verkligheten som den är som man kan\r\nfundera sig fram till vad som kan vara bra metoder\r\noch lösningar för att rätta till verkligheten.\r\nFör oss i Folkpartiet liberalerna är det självklart\r\natt ett annat Sverige än detta är möjligt. Det måste\r\ninte vara så här. Ett helt annat Sverige är möjligt. Nu\r\nmåste man se verkligheten, prata om den och fundera\r\npå hur man löser upp knutarna.\r\nEn av de första och viktigaste uppgifterna är att\r\nvårda de välståndsbildande krafterna, som Bertil\r\nOhlin, ekonomiprofessor och folkpartiledare, brukade\r\nförsöka pränta in i folk. Man måste vårda de väl-\r\nståndsbildande krafterna. Välstånd måste skapas\r\ninnan det kan fördelas. För att tala på bönders vis:\r\nMan måste så innan man kan skörda.\r\nMen vad vi har i dag är ett samhällsklimat och en\r\nregering som agerar precis efter motsatsen, nämligen\r\natt efter skörd får man se om det blir någonting över.\r\nNär man har ätit kanske man kan så. Men ju mindre\r\nman sparar för att så, desto sämre skördar får man.\r\nVi sätter upp ett mål. Jag tror att det är bra med\r\nmål i politiken. Det ska vara rätt mål: En varaktigt\r\nhögre tillväxt ska bli möjlig. Då måste man sätta\r\nmänniskorna före systemen. Då måste man sätta de\r\npolitiska målen före de metoder man har använt. Då\r\nmåste man våga ta kampen mot ohälsan. Då måste\r\nman våga ta kampen för en bättre integrationspolitik.\r\nDå måste man våga ta kampen för ett företagsklimat\r\nsom gör att företag vill starta, växa och driva sina\r\nverksamheter i Sverige.\r\nArbetsmarknaden fungerar inte särskilt bra. I förra\r\nveckan kom Konjunkturinstitutet med den lönebild-\r\nningsrapport som regeringen har bett institutet att\r\nlämna varje år. Återigen konstaterar man att målet om\r\n80 % sysselsättning inte kommer att nås såsom verk-\r\nligheten ser ut just nu. Då måste mycket mer göras\r\nför att ta kampen mot långtidssjukskrivningarna och\r\nförtidspensionerna. Det har vi haft en lång debatt om\r\ntidigare i dag, och jag tycker att den visar att de\r\nmakthavande partierna inte är beredda att göra upp\r\nmed situationen.\r\nDet andra som måste göras är att på allvar ta itu\r\nmed kampen för att bryta segregationen och utanför-\r\nskapet. Vi är inte på väg att lösa detta, som bland\r\nandra statsministern sade i valrörelsen. Nu när ar-\r\nbetsmarknaden har börjat hårdna är det bland de ut-\r\nomeuropeiska invandrarna som sysselsättningsgraden\r\nsjunker snabbast och mest. Vi måste släppa in de\r\nutestängda.\r\nDå kan man bli fascinerad över att förmiddagens\r\ndebatt handlade om ett språkkrav. Det är en liten\r\nfråga. Det finns ett språkkrav i dag som försvaras av\r\nsamma politiker som hävdar att vi i Sveriges liberala\r\nparti skulle vara främlingsfientliga. Vi vill flytta\r\nspråkkravet från de nyanlända och nytillträdande till\r\ndem som eventuellt vill söka ett medborgarskap fem\r\når senare. Det är främlingsfientligt. Varför? Det är en\r\nbra fråga, och många är svaret skyldiga på den frå-\r\ngan. Varför vill vi stänga ute folk från arbetsmarkna-\r\nden genom att kräva att man först måste lära sig tala\r\nbra svenska innan man får försöka träffa några svens-\r\nkar och försöka försörja sig själv och hamna i den\r\nsituationen att man faktiskt kanske kan lära sig det?\r\nJag tycker att det här är ett mycket bra exempel på\r\natt man måste sätta människorna före systemen och\r\natt man måste ta bort metoder som är beprövat dåliga\r\noch ineffektiva och leder till fel resultat. De metoder-\r\nna måste man skippa för att kunna nå de mål som jag\r\ntror att vi i mångt och mycket är överens om i den här\r\nfrågan, nämligen att ge människor möjlighet att för-\r\nsörja sig själva och forma sin egen vardag.\r\nDet tredje som jag vill särskilt nämna handlar om\r\nföretagsklimatet. Vi behöver en ny skattereform i det\r\nhär landet. Det finns många skäl för det, men ett av\r\nde viktigaste skälen är just att vi måste bryta upp från\r\ndet samhälle och det debattklimat där det går jättebra\r\npå Bingolottos guldlördag och den som vinner\r\n30 miljoner kronor blir en hjälte men där den som\r\ngenom hårt arbete och risktagande kan spara en liten\r\nhacka och använda sedan är en stor skurk. Vi behöver\r\nbara se hur storföretagen flyttar från A-listan till O-\r\nlistan och hur regeringen och Arne Kjörnsberg tar\r\nbort förmögenhetsskatter för miljardärer för att inse\r\natt skattesystemet är helt havererat.\r\nHerr talman! Det är möjligt med ett annat Sverige,\r\noch jag tänker göra mitt bästa för att vi ska få ett\r\nannat Sverige. Men det kräver nog en ny regering.</pre><pre>Anf.  227  ARNE KJÖRNSBERG (s) replik:\r\nHerr talman! Karin Pilsäter säger helt frankt: Lö-\r\nnebildningen fungerar inte. Är inte Karin Pilsäter då\r\nrädd för att snabbt driva fram en folkomröstning om\r\nett eventuellt medlemskap i EMU?\r\nFör det andra: Vilka är de välståndsskapande\r\nkrafterna i Sverige?</pre><pre>Anf.  228  KARIN PILSÄTER (fp) replik:\r\nHerr talman! Jag förstår att Arne Kjörnsberg själv\r\ninte är riktigt klar över vilka de välståndsskapande\r\nkrafterna är. Det framgår väldigt tydligt av er politik\r\natt ni inte har något riktigt bra grepp om det. Det\r\nhandlar naturligtvis om alla de människor som startar\r\noch driver företag och som ser till att skapa välstån-\r\ndet, alla de människor som skapar välstånd. De kraf-\r\nterna måste man vårda - dem kan man inte försöka\r\nbeskära så gott det går eller jaga ut ur landet.\r\nJag behöver inte gå in på någon löjlig diskussion\r\nom närande och tärande och att det inte skulle vara\r\nviktigt med sjuksköterskor. Arne Kjörnsberg vet\r\nmycket väl att jag tycker det. Men man kan inte be-\r\ntala sjuksköterskors löner med skatt på sjukskö-\r\nterskelönerna, utan de lönerna måste betalas av peng-\r\nar som tjänas in i den privata sektorn. Det är just en\r\nsådan diskussion som vi verkligen behöver i det här\r\nlandet.\r\nNär det gäller lönebildningen fungerar den inte\r\ntillräckligt bra. Det framgår mycket tydligt. Det är\r\ninte så att vi inte har någon lönebildning alls, utan\r\nden fungerar hyggligt. Men den fungerar inte till-\r\nräckligt bra. Det problemet är precis lika stort innan-\r\nför som utanför EMU.</pre><pre>Anf.  229  ARNE KJÖRNSBERG (s) replik:\r\nHerr talman! Jag tycker att det vore bra om Karin\r\nPilsäter försökte svara på mina frågor. Hon kan ta\r\nreplik på mig sedan och angripa mig, så ska jag för-\r\nsöka svara.\r\nNär Karin Pilsäter säger att de välståndsbildande\r\nkrafterna måste vårdas undrar jag bara vilka de är. Nu\r\nfick jag svaret att det är de som startar företag. Jag\r\ngissar att barnomsorgspersonalen som tar hand om\r\nbarnen till dem som startar företag också bidrar till de\r\nvälståndsbildande krafterna i Sverige. Vi skiljer oss åt\r\ndär - låt oss konstatera det.\r\nDet förvånar mig att Karin Pilsäter inte är mer\r\nrädd för att snabbt driva fram en folkomröstning om\r\nhon nu tycker att lönebildningen fungerar så dåligt.</pre><pre>Anf.  230  KARIN PILSÄTER (fp) replik:\r\nHerr talman! Vi behöver inte dividera om vem\r\nsom inte lyssnar på vem. Det var precis det jag svara-\r\nde på, nämligen att det är i den privata sektorn som\r\npengarna skapas. Det är självklart att en väl funge-\r\nrande barnomsorg är en förutsättning för det. Men det\r\när fortfarande så - där hoppas jag att vi inte har dela-\r\nde meningar - att vi inte kan betala barnskötarlöner\r\nmed skatt på barnskötarlöner, utan vi kan bara betala\r\ndem med pengar som har tjänats in i den privata sek-\r\ntorn. Sedan behövs det massvis med olika företag för\r\nallt detta. Det behövs också en högskola som är väl\r\nfungerande och som ger utbildning och forskning\r\nmed kvalitet.\r\nI grunden kan man inte tro att man kan fördela\r\nvälstånd om inget välstånd först har skapats. Detta är\r\nden enkla logiken. Det är där jag tycker att ni så ofta\r\nmissar. Ni pratar till exempel om att ni ska se om ni\r\nkan göra någon skattesänkning för företagen om det\r\nblir någonting över. Ni tittar inte på vad ni behöver\r\ngöra för att få mer fart på företagandet.</pre><pre>Anf.  231  PER LANDGREN (kd):\r\nHerr talman! Vilken är då grunden för beskatt-\r\nning? Vi har varit inne lite grann på det tidigare. Som\r\njag ser det är giltiga skäl till beskattning\r\n· gemensamma angelägenheter i stat, landsting och\r\nkommun, och naturligtvis motsvarande internatio-\r\nnella forum,\r\n· att främja samhällsekonomisk balans, tillväxt och\r\nekologisk hållbarhet och\r\n· att mildra och utjämna sociala och ekonomiska\r\nskillnader genom ekonomisk omfördelning.\r\nSamtidigt som dessa skäl kan övertyga är det vik-\r\ntigt att inse att skatt är något allvarligt. Man kan inte\r\nbortse ifrån att det är ett ingrepp i den enskilde med-\r\nborgarens ekonomi. Av den anledningen är rätten att\r\nta ut skatt noga reglerad i civiliserade stater. I Sverige\r\nföreskriver regeringsformen att endast riksdagen,\r\nfolkets valda representanter, har rätt att besluta om\r\nskatt.\r\nVad är då gemensamma angelägenheter? Och hur\r\nlångt kan en solidarisk utjämning drivas utan att un-\r\nderminera just solidariteten och incitamenten att för-\r\nbättra egna och andras förhållanden?\r\nLeszek Kolakowski skrev i artikeln What is Left\r\nof Socialism? om socialismens försök att skapa ett\r\nmänsklighetens broderskap genom politik och insti-\r\ntutionella medel att det inte går att med politiska\r\nmedel framtvinga solidaritet. Jag citerar med min\r\negen översättning: \"Broderskap under tvång är den\r\nmest olycksbådande idé som skapats i modern tid; det\r\när en perfekt väg till ett totalitärt tyranni. Socialism i\r\ndenna mening är detsamma som ett rike av lögner.\"\r\nPåståendet får inte Kolakowski att överge tanken på\r\nmänsklighetens syskonskap - han skriver broderskap\r\n- men det visar ändå på faran med framtvingad soli-\r\ndaritet. Det är ändå en gammal marxist som säger\r\ndetta.\r\nDet är knappast överord att säga att det finns ett\r\nutbrett missnöje såväl med det svenska skattesystemet\r\ni stort som med vissa bestämda skatter och nivåer i\r\nsynnerhet. Det svenska skattetrycket är, som vi har\r\nhört, högst i världen. Samtidigt är inte den statliga\r\noch kommunala servicen i alla avseenden tillfreds-\r\nställande. Mycket talar dessutom för att ett alltför\r\nhögt skattetryck leder till att invånarnas produktivitet\r\noch ansvarstagande - de välståndsskapande krafterna,\r\nsom vi har hört - för det gemensamma samhällspro-\r\njektet minskar och att skattemoralen sjunker. Då\r\nundergrävs själva basen för beskattning.\r\nEtt högt skattetryck med krångliga regler minskar\r\ndessutom medborgarnas kontroll över sin ekonomi\r\noch därigenom deras frihet och självbestämmande.\r\nHöga skatter kan således motverka syftet att forma ett\r\ngott samhälle. Medborgarna svarar då med att göra\r\nalltmer för att undvika skatt och blir, med Gunnar\r\nMyrdals formulering - vi har hört Gunnar Myrdal\r\ntidigare här i debatten - kanske tveksamt, ett folk av\r\nfifflare. Men vi kan förstå det i rätt sammanhang.\r\nFöljden blir att skatteinkomsterna för stat och kom-\r\nmun minskar, och vi har en nedåtgående ond cirkel.\r\nDet svenska skattesystemet, herr talman, har blivit\r\nett lapptäcke. Det saknar en enhetlig struktur och\r\nmotiveras alltmer sällan av etiska eller skatterättsliga\r\nprinciper, ej heller ideologiska principer. Alltför ofta\r\nregerar principlösheten och godtycket. Det är det\r\nintryck som jag har. Alltför ofta känner sig skattebe-\r\ntalare moraliskt kränkta av enskilda skatter och av\r\nderas nivåer.\r\nDenna bedömning gör människor intuitivt när de\r\ndrabbas av en uppenbart orättfärdig beskattning. Det\r\nkan vara skatt på skatt eller en fastighetsskatt eller en\r\nförmögenhetsskatt som gör att man inte klarar det.\r\nDet är inte längre en skatt efter bärighet. Det kan vara\r\nett för högt skattetryck som gör att man inte kan för-\r\nverkliga sina livsdrömmar. Detta förhållande är oac-\r\nceptabelt.\r\nHerr talman! Som ny i skatteutskottet hoppas jag\r\n- och jag riktar mig till ordföranden och mina kolle-\r\nger - att vi ska ha en etisk och ideologisk debatt i\r\nutskott och kammare. Jag uttalar mig inte om debatter\r\nsom har varit förut, för dem vet jag för lite om, men\r\njag vill verkligen ha en sådan här debatt. Min upp-\r\nfattning är - och den är långt ifrån originell - att\r\nmänniskosyn och etik hör intimt samman med politik\r\noch lagstiftning. Utifrån den grundsynen är även\r\nskattelagstiftning ett uttryck för eller en implemente-\r\nring av etik i den politiska sfären, och den kan och\r\nbör därför också granskas etiskt och moraliskt.\r\nDet svenska skattesystemet och dess enskilda de-\r\nlar kan granskas och prövas ideologiskt, etiskt och\r\nskatterättsligt principiellt, och det hoppas jag nu ska\r\nske i skatteutskottet och naturligtvis i kammaren\r\nunder den här mandatperioden.</pre><pre>Anf.  232  ARNE KJÖRNSBERG (s) replik:\r\nHerr talman! Med talmannens godkännande skulle\r\njag vilja ställa en fråga till Per Landgren: På vilket\r\nsätt regerar godtycket i svensk skattelagstiftning?</pre><pre>Anf.  233  PER LANDGREN (kd) replik:\r\nHerr talman! Godtycket kan delas in i en prin-\r\nciplöshet från lagstiftarens sida och i en godtycklighet\r\nför dem som får betala skatten. Vi kan ta det senare\r\nfallet, det som alltså handlar om skattebetalare. Om\r\nde inte har någon möjlighet till förutsebarhet och om\r\nde inte kan planera sin ekonomi från det ena året till\r\ndet andra är det godtycklighet som de drabbas av.</pre><pre>Anf.  234  ARNE KJÖRNSBERG (s) replik:\r\nHerr talman! Nej, Per Landgren, det är inte god-\r\ntycke utan någonting annat. Godtycke är det om man\r\nutan principiella orsaker beskattar en grupp på ett sätt\r\noch en annan grupp på ett annat sätt för samma in-\r\nkomster. Det är godtycke, så Per Landgren får nog\r\nförsöka en gång till.</pre><pre>Anf.  235  PER LANDGREN (kd) replik:\r\nHerr talman! Arne Kjörnsberg kanske definierar\r\ngodtycke på ett eget vis, men godtycke är det när\r\ndetta inte följer av principer. Om man har statliga\r\nskatter och motiveringar för det som inte följer skatte-\r\nrättsliga principer, inte följer etiska principer och inte\r\nheller ideologiska principer är det godtycke. Vi har ju\r\nen socialpolitisk skatteprincip, så att säga, som\r\nmarxismen värnade om tidigare. Men om inte någon\r\nprincip finns nu när man argumenterar för skattesat-\r\nser, nivåer eller enskilda skatter är det godtycke.\r\nSedan kan också enskilda drabbas av godtyckliga\r\nskatter, skatter som de inte kan se någon motivering\r\nför. De kan inte planera sin ekonomi. Då är det för\r\ndem godtyckligt. Det är inte någon lagbundenhet som\r\nde kan förutse, utan det är godtyckligt, ickeprincipi-\r\nellt.</pre><pre>Anf.  236  SIV HOLMA (v):\r\nHerr talman! Jag kommer i mitt anförande att\r\nkoncentrera mig på kommunernas ekonomiska förut-\r\nsättningar. Självklart genererar en hög sysselsättning,\r\narbete åt alla, också skattebetalare som kan finansiera\r\nden välfärd som kommunerna ger. Förutom detta\r\nkommer jag att beröra finansieringsprincipen och\r\ninkomst- och utjämningssystemet för kommuner och\r\nlandsting.\r\nStaten och kommunerna har tagit allt större plats i\r\nekonomin, både på grund av kapitalets behov och på\r\ngrund av folkliga krav. Genom 1900-talet kan man se\r\nen tydlig och ganska konsekvent ökning av skatteut-\r\ntaget som brutits av de senaste decenniernas höger-\r\nvridning av politiken. I vårt land har en stor del av\r\nökningen av den offentliga konsumtionen gått till just\r\nkommunerna. Kommunerna har särskilt utmärkt sig, i\r\nhögre utsträckning än andra, när det gäller att avlöna\r\ndet traditionella kvinnoarbetet. Totalt sett utgör kvin-\r\nnor omkring 80 % av de anställda i kommunerna. Det\r\när en utveckling som har varit positiv, men det är\r\nockså en utveckling som har resulterat i att kvinnors\r\narbete är alldeles för lågt avlönat. Här måste en änd-\r\nring komma till stånd. Kommunal kan till exempel\r\ninte göra annat än att säga upp sitt löneavtal för att\r\nmedlemmarna ska ha någon chans att komma ikapp\r\nandra grupper.\r\nDet krävs alltså ett långsiktigt större utrymme för\r\noffentlig konsumtion. Den senaste långtidsutredning-\r\nen antar till exempel att tillväxten fram till 2015 i\r\nstort sett ska vara lika stor som under de senaste 25\r\nåren, men fördelningen av produktionsökningen sägs\r\ndäremot komma att skilja sig markant från den tidiga-\r\nre, det vill säga i framtiden antas den privata kon-\r\nsumtionen öka med 45 % samtidigt som konsumtio-\r\nnen av offentliga tjänster bara ökar med 15 %. Detta\r\när en fullständigt oacceptabel relation. Mer måste till\r\nden offentliga konsumtionen och mindre till den\r\nprivata.\r\nHerr talman! Under den gångna mandatperioden\r\ninnebar resurstillskott till kommunsektorn, som s, v\r\noch mp kom överens om, att vi i stort sett kom tillba-\r\nka till 1990 års nivå vad gäller personalresurser i\r\nvård, skola och omsorg. I den så kallade 121-\r\npunktsöverenskommelsen mellan s, v och mp, som\r\ngäller den här mandatperioden, framgår på ett flertal\r\nställen att vi gemensamt har ställt ut löften om mer\r\nresurser till kommunerna. Det handlar om fler lärare i\r\nskolan, fler anställda i förskolan och 20 miljarder till\r\nvården för att köerna ska kortas och kvaliteten för-\r\nbättras. En viktig åtgärd är att höja lönenivån i kvin-\r\nnodominerade yrken. \"För att klara detta och för att\r\nanställa fler kommer kommuner och landsting att ges\r\nökade resurser de kommande åren.\"\r\nI våras skrev Kommunförbundet vad gäller kom-\r\nmunernas ekonomi att de samlade ekonomiska resur-\r\nserna ska vara tillräckliga för att möta medborgarnas\r\nbehov och förväntningar. Finansieringen av de kom-\r\nmunala verksamheterna ska bygga på att kommuner-\r\nna i största möjliga utsträckning står på egna ben i\r\nekonomiska hänseenden. Finansieringsprincipen ska\r\ntillämpas fullt ut i samband med statliga beslut.\r\nHur ser det då ut? Är de samlade ekonomiska re-\r\nsurserna tillräckliga? Nej. Många politiker i kommu-\r\nner och landsting håller i dagarna på att göra färdigt\r\nsina budgetar för nästa år. Många av dem har det\r\nsvettigt. De ska få sin budget i balans. Kostnaderna\r\nfår inte överstiga intäkterna. Jag vet också att kost-\r\nnadsexplosionen till följd av LSS-reformen gör det\r\nytterligare jobbigt att klara en budget i balans. Kom-\r\nmunförbudet skriver att bruttokostnaderna för handi-\r\nkappomsorgen har ökat med 58 %, eller 10 miljarder\r\nkronor, under perioden 1997-2000.\r\nDen så kallade LSS-reformen - LSS är en rättig-\r\nhetslag - har inneburit en betydande livskvalitetshöj-\r\nning för många funktionshindrade. Samtidigt är den\r\nstatliga reformen kraftigt underfinansierad. Här har\r\ninte finansieringsprincipen fungerat. Med en funge-\r\nrande finansieringsprincip skulle staten ta kostnads-\r\nansvaret för denna rättighetslag. Kommunerna står\r\nredan i dag inför att antingen göra stora nedskärning-\r\nar i övrig kärnverksamhet eller att höja skatten med\r\nbetydande belopp. Vänsterpartiet vill ha hållbara\r\nregler för finansieringsprincipen. Det innebär att\r\nstaten och kommunsektorn ska göra en inbördes eko-\r\nnomisk reglering när staten fattar beslut om ändrade\r\nregler som påverkar den kommunala ekonomin, något\r\nsom inte har fungerat vad gäller LSS-reformen.\r\nEtt sätt att stärka kommunernas framtida möjlig-\r\nheter att finansiera sin verksamhet är att på olika sätt\r\nbredda den kommunala skattebasen. Kommunernas\r\nskatteintäkter kan öka, och de generella statsbidragen\r\nkan minska.\r\nJag ser att min talartid är slut. Jag skulle bara\r\nslutligen vilja säga att det är ett problem att statsbi-\r\ndragen inte är kopplade till löneökningarna.\r\nNär Vänsterpartiet i valrörelsen lovade 10 miljar-\r\nder kronor till åtgärder för att minska löneklyftan\r\nmellan vad kvinnor och män tjänar fanns det belack-\r\nare som anklagade oss för att vilja bedriva statlig\r\nlönepolitik. Varför inte börja minska löneklyftan\r\ngenom att låta statsbidragen växa i takt med löneut-\r\nvecklingen?</pre><pre>Anf.  237  LENA EK (c) replik:\r\nHerr talman! Siv Holma talade om den kommu-\r\nnala ekonomin. För att slippa den diskussionen skulle\r\njag vilja inleda med att säga att vi båda två talar för\r\nden mellankommunala skatteutjämningen.\r\nVad jag funderar över är när Siv Holma, som ju\r\nhar stött den politik som regeringen förde under förra\r\nmandatperioden, pratar om kommunernas ekonomi.\r\nKommunförbundet redogjorde i våras i en rapport för\r\natt finansieringsprincipen borde ha gett kommunerna\r\n5 ½ miljarder mer under perioden, pengar som inte\r\nhar kommit kommunerna till godo därför att man har\r\nfuskat med finansieringsprincipen. Det skulle ge 5 ½\r\nmiljoner bara i min lilla kommun. Det betyder många\r\ntjänster och skulle innebära en stor lättnad.\r\nSiv Holma talar om kvinnornas lönesituation.\r\nMen det är inte mer än ett par månader sedan Center-\r\npartiet lade ett yrkande om en lönerevision inom den\r\noffentliga sektorn för att lyfta upp de lägsta kvinnolö-\r\nnerna. Det sade Vänsterpartiet nej till.\r\nOckså vårt inkomstskatteförslag, som faktiskt re-\r\njält skulle bredda den kommunala skattebasen, sade\r\nVänsterpartiet nej till.\r\nDet är stor skillnad mellan retoriken och prakti-\r\nken!</pre><pre>Anf.  238  SIV HOLMA (v) replik:\r\nHerr talman! Först några ord om finansiering-\r\nsprincipen. Om jag har räknat rätt när det gäller Cen-\r\nterpartiets ekonomiska motioner och hur mycket\r\nCenterpartiet skulle vilja öka kommunsektorn klarar\r\nman inte av vad Lena Ek här har uttryckt.\r\nJag uttrycker mig på följande sätt. Kommunsek-\r\ntorn behöver mer resurser för att klara av att höja\r\nlönerna i kvinnodominerade verksamheter. Det räcker\r\ninte med en lönerevision. Jag tycker att det är oför-\r\ntjänt att Centerpartiet gör det till en politisk poäng.\r\nDet viktiga i sammanhanget tycker jag är att också\r\nvidta åtgärder som får avsedd effekt. Tyvärr ges det\r\ninte med vad Lena Ek beskriver kring Centerns eko-\r\nnomiska politik i de här sammanhangen.</pre><pre>Anf.  239  LENA EK (c) replik:\r\nHerr talman! Ja, vi lägger till ganska många fler\r\nmiljarder till kommunerna i vårt budgetförslag. Fram-\r\nför allt har vi varit väldigt noga med att följa finansie-\r\nringsprincipen. En enig styrelse i Kommunförbundet\r\nkritiserade majoriteten och sade att här fattas 5 ½\r\nmiljarder. Det var förra mandatperioden. Vi får väl se\r\nhur mycket som fattas den här mandatperioden.\r\nOm vi ska prata kvinnolöner finns det två saker\r\nsom kan göras. Dels kan man göra en lönerevision\r\ninom den offentliga sektorn. Detta har Vänsterpartiet\r\nsagt nej till. Dels kan man faktiskt sänka skatterna för\r\nmänniskor med de lägsta inkomsterna.\r\nUnder de senaste fyra åren har ni medverkat till\r\nskattesänkningar som handlat om att sänka fyra gång-\r\ner mer för den som tjänar 35 000 kr än för den som\r\ntjänar 15 000 kr. Detta drabbar kvinnor oerhört hårt.\r\nDessutom har ni sett till att stänga in kvinnor i den\r\noffentliga sektorn genom att vara med och rösta för\r\nstopplagar som inte har gett kvinnorna möjligheter att\r\nskaffa annan försörjningsform än anställning inom\r\nden offentliga sektorn där de väldigt tydligt lönedis-\r\nkrimineras.</pre><pre>Anf.  240  SIV HOLMA (v) replik:\r\nHerr talman! När det gäller lönerevisionen vill jag\r\nminnas att när finansutskottets betänkande i samman-\r\nhanget behandlades var Vänsterpartiets uppfattning i\r\nfrågan tillgodosedd. Lena Ek gör en politisk poäng av\r\natt den här motionen inte blev bifallen, men i sak var\r\nden tillgodosedd.\r\nSedan har vi frågan om den offentliga sektorns\r\nförstärkning och så vidare. Under denna mandatperi-\r\nod kommer jag - jag nämnde i min uppräkning att det\r\nfinns ett gott underlag för att förstärka den offentliga\r\nsektorn - att arbeta för att se till att det görs på ett sätt\r\nsom Centern säkert inte hade klarat av vare sig i en\r\nblågrön mittenregering eller i en renodlat borgerlig\r\nregering. Jag känner mig alltså ganska trygg i den\r\nförvissningen.\r\nDet finns problem med att sänka skatten för att\r\nhöja lönen. Lena Ek vet lika väl som jag att det är\r\nviktigt att ha en pensionsgrundad lön - detta för att\r\nkunna ha en vettig ålderdom och få en vettig pension\r\nnär man blir pensionär. Det kravet tillgodoses inte när\r\nman sänker skatten.</pre><pre>Anf.  241  CARL B HAMILTON (fp) replik:\r\nHerr talman! Jag har noterat att Siv Holma har en\r\nlång rad behov som hon vill tillfredsställa - LSS-\r\nreformen och andra reformer och utgifter. Det är\r\nfråga om enorma behov.\r\nJag har en mycket enkel fråga: Hur skapas den\r\nekonomiska tillväxt som skulle göra dessa reformer\r\nmöjliga?</pre><pre>Anf.  242  SIV HOLMA (v) replik:\r\nHerr talman! Hur skapas tillväxt? Ja, det uttryckte\r\njag i början av mitt anförande. Det handlar om syssel-\r\nsättning - om att ha hög, ja, full, sysselsättning, om\r\natt ha arbete åt alla. Det skapar det välståndsbringan-\r\nde som man kan använda sig av när det gäller att\r\nfördela. Naturligtvis ingår i detta att vi har företag.\r\nOm Carl B Hamilton trodde att jag skulle säga att\r\njag är företagsfientlig, så kan jag säga att det är helt\r\nfelaktigt. Jag tror att Carl B Hamilton under sin tid i\r\nriksdagen kommer att upptäcka att Vänsterpartiet till\r\nexempel har en relativt hyfsad småföretagarpolitik.</pre><pre>Anf.  243  CARL B HAMILTON (fp) replik:\r\nHerr talman! En tidigare ledamot av skatteutskot-\r\ntet drev en mycket företagsvänlig skattepolitik -\r\nåtminstone försökte han göra det - men han körde\r\nhuvudet i väggen och lämnade salen.\r\nDet är klart att sysselsättning, och hög sysselsätt-\r\nning, är väldigt viktigt. Men man kan inte vara sys-\r\nselsatt i vad som helst - säg av AMS, för att ta ett\r\nextremt exempel. Jag menar att det är en alldeles för\r\nenkel syn som här kommer till uttryck. I Afrikas\r\nfattigaste länder arbetar människor oerhört hårt och i\r\nmånga timmar. Problemet är att de har en väldigt låg\r\nproduktivitet.\r\nJag kan omformulera min fråga. Vi har i dag 4-\r\n5 % arbetslöshet - lite grann beroende på hur man\r\nräknar. Hur ska vi få det så att de människor som är\r\nsysselsatta också har en hög produktivitet?\r\nEller låt mig göra frågan lite mer specifik och in-\r\nriktad på det kommunala: Hur kan man tänka sig att\r\nändra det kommunala skatteutjämningssystemet och\r\nincitamenten vad gäller kommunernas användning av\r\nekonomiska resurser på ett sådant sätt att tillväxt och\r\nproduktiv sysselsättning främjas? Det är ju inte bara\r\nutgifter utan också en inkomstsida att tänka på.</pre><pre>Anf.  244  SIV HOLMA (v) replik:\r\nHerr talman! Vi har duktiga företrädare i skatteut-\r\nskottet. Marie Engström och Per Rosengren har gjort,\r\noch kommer också fortsättningsvis att göra, bra insat-\r\nser när det gäller detta, så Carl B Hamilton kan vara\r\nväldigt lugn.\r\nJag förstod inte riktigt frågan om utjämningssys-\r\ntemet. Men principiellt tror jag på en rättvis utjäm-\r\nning - ett inkomst- och kostnadsutjämningssystem är\r\ni sig produktivt. Rättvisa är i sig produktivt. Ingenting\r\ntalar för att stora klyftor i samhället skulle vara inci-\r\ntament för att få människor att bli mer produktiva. I\r\noch för sig motsägs väl det av Carl B Hamiltons ex-\r\nempel om Afrika.\r\nSyftet med nuvarande utjämningssystem är att\r\nutjämna strukturella och opåverkbara skillnader mel-\r\nlan olika kommuner. Skattekraften är ett sådant ex-\r\nempel. När det gäller inkomstutjämningen tycker jag\r\natt det absolut viktigaste i utjämningssystemet är just\r\nutjämningen av inkomster när det gäller skattekraften\r\ni hög- och låginkomsttagarkommuner.</pre><pre>Anf.  245  KARIN PILSÄTER (fp) replik:\r\nHerr talman! Det var bra att Siv Holma förtydli-\r\ngade sig i replikskiftet. Hon tyckte ändå att det är bra\r\natt vi har företag för att kunna betala allting. Det är en\r\nbra start. Frågan är om man tycker att det så bra att vi\r\nhar företag att man är beredd att driva en politik som\r\nhandlar om att folk ska vilja starta företag, att företag\r\nska växa och göra det här i vårt land. Som jag för-\r\nsökte förklara för Arne Kjörnsberg tidigare kan man\r\ninte betala sjuksköterskor med skatt på sjuksköter-\r\nskor. Då är hög sysselsättning viktig, inte bara att\r\nmånga människor jobbar utan också att de jobbar\r\neffektivt och bra. Man är sysselsatt om man till ex-\r\nempel är sjukskriven och hemma.\r\nMålet för den höga effektiva sysselsättningen,\r\n80 %, kommer inte att nås. Det kommer att plana ut\r\noch sjunka lite grann. Därför är min fråga om Siv\r\nHolma skulle kunna ta någon minut i repliken för att\r\nutveckla hur man vill göra för att få folk i jobb.</pre><pre>Anf.  246  SIV HOLMA (v) replik:\r\nHerr talman! Jag vill börja med att säga en sak till\r\nKarin Pilsäter. Att sätta det privata gentemot det\r\noffentliga blir lite konstigt. Ta till exempel en sjuk-\r\nsköterska som jobbar i ett privat sjukhus och betalar\r\nskatt. Det är bättre, och det genererar mera av värde\r\nför att klara av välfärden.\r\nDet finns många åtgärder som måste vidtas för att\r\nklara sysselsättningen. Vi har ett mål på 80 %. Precis\r\nsom Karin Pilsäter sade i sitt anförande ligger vi nu\r\npå 78 %, och det finns risk för att man inte kan klara\r\nav att komma upp till 80. Det krävs, enligt Vänster-\r\npartiets sätt att se på detta, ytterligare åtgärder, där\r\nkampen mot ohälsan är en viktig åtgärd för att helt\r\nenkelt få bukt med de ökande, accelererande sjuk-\r\nkostnaderna.</pre><pre>Anf.  247  KARIN PILSÄTER (fp) replik:\r\nHerr talman! Det är väldigt intressant. Det verkar\r\nsom att ni i det röda laget helt enkelt inte har klart för\r\ner sambanden, att det är den privata sektorn som\r\nmåste skapa resurserna så att man kan använda dem\r\ntill de viktiga och bra saker som vi finansierar i den\r\noffentliga sektorn. Den sjuksköterska som jobbar i ett\r\nprivat vårdföretag men vars verksamhet bekostas av\r\noffentliga medel jobbar i det sammanhanget på exakt\r\nsamma villkor som om hon vore i den offentliga\r\nsektorn. Det måste likafullt finansieras från annan\r\nprivat verksamhet.\r\nDet är en fråga som jag skulle kunna bolla tillba-\r\nka. När det nu är så att de sjuksköterskor som jobbar i\r\nde privata vårdföretagen har lägre sjukfrånvaro, högre\r\nlöner och trivs bättre, varför är det dem ni vill be-\r\nkämpa i stället för att bejaka det? Vi får mindre ut-\r\ngifter och mera nöjda sjuksköterskor och patienter.\r\nDet är det som är den stora vinsten. Varför skjuter ni\r\nin er på de vårdföretag som har lägre sjukfrånvaro\r\noch högre löner?</pre><pre>Anf.  248  SIV HOLMA (v) replik:\r\nHerr talman! Först och främst skulle jag vilja säga\r\natt det inte finns något samband mellan höga skatter\r\noch låg sysselsättning. Sverige är ett sådant land som\r\nhar en relativt hög skattenivå, men vi har också en låg\r\narbetslöshet och en hög sysselsättning jämfört med\r\nmånga andra länder. Det resonemang som Folkpartiet\r\nmed flera tar upp är att det skulle vara tillväxthäm-\r\nmande att ha höga skatter. Som jag sade är rättvisa\r\noch trygghet produktivt.\r\nAtt inte vara förtjust i att privatisera den offentliga\r\nsektorn handlar om att vi vill ha skola, vård, omsorg\r\nsom är tillgängliga för alla och som styrs av behov,\r\natt grunden inte är att man ska ha en tjock plånbok.\r\nDet handlar om att säkerställa vård, skola, omsorg\r\nutifrån behov i offentlig regi, vilket man förlorar när\r\ndet är privatiserat.</pre><pre>Anf.  249  LENA EK (c):\r\nHerr talman! Ärade ledamöter och åhörare! Vi har\r\nen ganska allvarlig ekonomisk situation i Sverige i\r\ndag med en vikande internationell konjunktur, dras-\r\ntiskt sänkta börskurser, en marknad i USA som\r\nvacklar och där hushållens tilltro till den framtida\r\nekonomiska utvecklingen har sjunkit ned på en nivå\r\nsom bedöms som oerhört alarmerande.\r\nSamtidigt har vi i Europa stora ekonomier som\r\nockså vacklar. Vi har i Sverige en exportindustri som\r\nhar fått sälja mindre det senaste året och där kurvorna\r\nhar brutits, särskilt under den senaste månaden. Vi\r\nhar drastiskt ökade sjuktal, och vi har i den lågkon-\r\njunktur som vi befinner oss i ökande kostnader i de\r\nolika trygghetssystemen. Vi har sjunkande värde på\r\nkronan, någonting som långsamt gör oss alla fattiga-\r\nre. Dessutom har vi ett utbrett missnöje med vården\r\noch skolan hos de människor som är väljare, skatte-\r\nbetalare och också konsumenter i den offentliga sek-\r\ntorn. Samtidigt har en av de stora fackliga organisa-\r\ntionerna, Kommunal, sagt upp sitt avtal för revision.\r\nDet handlar om ett stort förbund med många kvinnli-\r\nga medlemmar, anställda i den offentliga sektorn, ett\r\nförbund vars medlemmar inte har sett frukterna av\r\nden högkonjunktur vi just har gått igenom och som\r\ndärför bär med sig ett missnöje som i den här situa-\r\ntionen blir oerhört farligt.\r\nÅ andra sidan har vi en regering som under fyra år\r\nhar försummat att vidta de strukturreformer som hade\r\nbehövts, en regering som har ägnat sig åt att spendera\r\ni stället för att konsolidera och, skulle jag vilja säga,\r\nfundera över den här situationen.\r\nI torsdags, för några dagar sedan, kom en rapport\r\nfrån Konjunkturinstitutet om lönebildningen. Vi står\r\ninför en ganska djup ekonomisk diskussion i Sverige\r\nframöver, eftersom scenariot för omröstning om ett\r\neventuellt medlemskap i EMU tornar upp sig.\r\nI denna situation har Konjunkturinstitutet i sin\r\nrapport pekat på lönebildningen som en viktig faktor\r\nför hur det ska inom eller utanför EMU i fortsättning-\r\nen. Lönebildningen är en viktig faktor med tanke på\r\natt vi ligger för högt i fråga om lönebildningen, runt\r\n5 %. Optimalt är 3 ½ %. Det är siffror som all exper-\r\ntis pekar på som den nivå som vi egentligen borde ha.\r\nVad medför en lönebildning som fungerar på det\r\nviset att den ger 1-1 ½ % för hög nivå? Ja, det med-\r\nför till exempel att sysselsättningsmålet blir omöjligt\r\natt uppnå. Divergensen mellan regeringens prognoser\r\noch det som Konjunkturinstitutet redovisar ligger på\r\n3-4 %. Och det kostar, det kostar oerhörda summor i\r\nstatsbudgeten. Det kostar också i minskad tillväxt, en\r\ntillväxt som under den mätperiod som det handlar om\r\ni rapporten skulle, om man kunde hålla lönebildning-\r\nen på rätt nivå, ge ett reformutrymme på 55-60 mil-\r\njarder. Det är nästan precis det reformutrymme som\r\nskulle behövas för att rätta till ganska mycket av det\r\nsom många i den här kammaren, men framför allt\r\nmånga medborgare, är oerhört kritiska till.\r\nI det här läget säger statsministern att lönebild-\r\nningen i Sverige fungerar, har upprepat det vid flera\r\ntillfällen. Jag skulle vilja höra vad Arne Kjörnsberg\r\nhar för åsikt i denna fråga. Fungerar lönebildningen,\r\neller fungerar den inte i Sverige?\r\nLönebildningen är ju parternas ansvar, det är jag\r\nockså fullt medveten om och respekterar. Ändå finns\r\ndet en tydlig lönediskriminering. Medlingsinstitutet\r\nrapporterade i våras att inte ett enda avtal i sista om-\r\ngången hade adresserat jämställdhetsproblematiken.\r\nTre förbund hade en låglönesatsning på 100 kr som\r\nindirekt gav en viss jämställdhetseffekt, men annars\r\nfanns det ingenting.\r\nSamtidigt har Socialdemokraterna med stöd av\r\nVänsterpartiet och Miljöpartiet under det föregående\r\nåret ägnat sig åt skattesänkningar, vilket ju är bra.\r\nMen problemet är att dessa skattesänkningar är felad-\r\nresserade. Samtidigt som det finns en stor grupp\r\nkvinnor som inte klarar sitt dagliga liv och sin familj\r\noch som mår dåligt av denna lönediskriminering\r\nsänker man skatten fyra gånger så mycket för den\r\nsom tjänar 35 000 kr jämfört med den som tjänar\r\n15 000 kr. Det är dessa kvinnor som utgör kärntrup-\r\npen i Kommunal som nu reagerar mot detta. Dels\r\nligger de på låga lönenivåer, dels kan de inte leva på\r\nden lön som de får för ett - som vi alla vet - hårt slit i\r\noffentlig sektor.\r\nDå blir min andra fråga till Arne Kjörnsberg: Hur\r\nska man se till att dessa stora grupper av kvinnor får\r\nett konsumtionsutrymme som gör att de kan leva ett\r\ndrägligt liv utan att man sätter lönebildningen ur spel\r\npå ett sådant sätt att det totalt äventyrar den svenska\r\nekonomin?</pre><pre>Anf.  250  ARNE KJÖRNSBERG (s) replik:\r\nHerr talman! Lena Ek talar om vikande börskurser\r\ni Sverige. Vilket tidsperspektiv är det då som avses?\r\nJag undrar om Lena Ek är medveten om att efter det\r\natt budgetpropositionen lades fram den 8 oktober har\r\nbörskurserna i Sverige gått upp med - mellan tum-\r\nmen och pekfingret - 23-25 %. Men Lena Ek har\r\nkanske ett längre perspektiv.\r\nNär det gäller den sjunkande kronan, vilket per-\r\nspektiv handlar det då om? Är det ett år eller två\r\nmånader? Annars är det ju bara som ringar på vattnet.\r\nDet säger ingenting. Tala om vilket tid det gäller!\r\nJag ska inte använda min repliktid till att svara på\r\nfrågor från den som talar. Dessa frågor får Lena Ek\r\nställa till mig senare.\r\nJag vill bara påminna om att i slutet av 80-talet\r\nvar det sjuksköterskornas löner som var problemet. I\r\nriksdagens talarstol stod då den tidens statsminister\r\nIngvar Carlsson och sade: Vi klarar att höja lönerna\r\nför sjuksköterskorna om inte alla andra ska kompen-\r\nsera sig. Likadant är det för Kommunals medlemmar.</pre><pre>Anf.  251  LENA EK (c) replik:\r\nHerr talman! Antingen kan man ha respekt för\r\nmänniskors problem eller också kan man strunta i\r\ndem. Vi kan ju diskutera deciler, årsstatistik och\r\nSCB:s arbetssätt över huvud taget. Men min fråga är:\r\nAnser Arne Kjörnsberg - och det har han möjlighet\r\natt ta upp nu eller i sitt anförande - att lönebildningen\r\ni Sverige fungerar? Håller han med statsministern\r\neller inte?\r\nDenna grupp medborgare och kvinnor som har så\r\nstor betydelse för svensk ekonomi förtjänar att kunna\r\nleva på sin lön. Dessa kvinnor förtjänar också en\r\nhögre lön, men där har vårt förslag om lönerevision\r\nröstats ned. Mycket står arbetsmarknadens parter för,\r\nmen det finns en del som vi i skatteutskottet och i\r\nkammaren kan göra när det gäller konsumtionsut-\r\nrymmet för denna grupp kvinnor. Man kan välja att ta\r\nderas problem på allvar eller att inte göra det.</pre><pre>Anf.  252  ARNE KJÖRNSBERG (s) replik:\r\nHerr talman! Jag anser att lönebildningen i Sveri-\r\nge fungerar mycket bättre nu än vad den gjorde för ett\r\nantal år sedan. Den fungerar inte perfekt, men ibland\r\nfunderar jag över om man kan nå det perfekta. Ar-\r\nbetsmarknadens parter i Sverige - lägg märke till att\r\njag inte bara talar om de fackliga organisationerna -\r\nhar tagit ett stort ansvar under de senaste fem-åtta\r\nåren, och det är värt all respekt. Jag tror att de är på\r\nväg att nå det som är så nödvändigt, att löneutveck-\r\nlingen i Sverige inte får gå snabbare än i jämförbara\r\nländer.\r\nLena Ek får väl göra som jag om hon inte vill ha\r\nstatlig lönepolitik, nämligen lita på de fackliga ar-\r\nbetsmarknadsorganisationerna.</pre><pre>Anf.  253  LENA EK (c) replik:\r\nHerr talman! Arne Kjörnsberg säger att lönebild-\r\nningen har blivit bättre. Mellan vilka år menar han\r\ndå? Så kan jag fortsätta denna diskussion.\r\nDet som vi kan jämföra med är årets resultat i\r\nKonjunkturinstitutets rapport. Där konstaterar man att\r\nvi ligger 1-1 ½ % för högt för att vi ska kunna klara\r\nsysselsättningen och tillväxten på ett sådant sätt att vi\r\nåstadkomma lite konstruktiva saker i det här landet\r\noch inte bara ägna oss åt att försöka att hitta billigast\r\nmöjliga lån därför att statsskulden kommer att öka på\r\ngrund av att vi inte klarar tillväxten. Det är ett för-\r\nhållningssätt.\r\nDet är också ett förhållningssätt hur man engage-\r\nrar sig för de människor som har en låg lön. Arbets-\r\nmarknadens parter förfogar över avtalen, men deras\r\narbete underlättas oerhört mycket om dessa grupper\r\npå ett annat sätt får ett ökat konsumtionsutrymme.</pre><pre>Anf.  254  ARNE KJÖRNSBERG (s):\r\nHerr talman! Av naturliga och kanske tvingande\r\nskäl består en sådan här debatt mest av deklarationer.\r\nMen det får vi försöka att leva med.\r\nFör min del vill jag för mitt parti och för den soci-\r\naldemokratiska gruppen i riksdagens skatteutskott\r\nredovisa vilka huvudsakliga linjer som kommer att\r\ngälla för vår skattepolitik under den kommande man-\r\ndatperioden. Men vi har naturligtvis ett öppet sinne\r\nför att det kan ske väldiga förändringar som vi nu inte\r\nkan bedöma, och det får vi i så fall återkomma till.\r\nFörst ska vi ha ordning och reda i ekonomin.\r\nBudgettaken ska hållas. Överskottet i de offentliga\r\nfinanserna ska vara 2 % av bruttonationalprodukten\r\növer en konjunkturcykel. Detta måste vi möjligen\r\nändra, men det beror på hur diskussionen förs vid\r\nfolkomröstningen om EMU. Det får vi återkomma till\r\nsenare. För närvarande ska överskottet vara 2 % av\r\nbruttonationalprodukten över en konjunkturcykel.\r\n\"Socialdemokratin kommer aldrig att medverka\r\ntill att Sveriges ekonomi undermineras. Därför måste\r\nreformer vara finansierade. I första hand måste nya\r\nresurser användas för att öka tryggheten och rättvisan.\r\nDet måste gå före stora skattesänkningar.\" Så sade vi\r\ni den valrörelse som avslutades med valet den 15\r\nseptember, och det gäller lika mycket i dag.\r\nVi har ett högt skatteuttag i Sverige. Skälet är helt\r\nenkelt att vi ofta i stor politisk enighet bestämt oss för\r\nen väg för att komma till rätta med den generella\r\nvälfärdens finansiering. Välfärden ska gälla alla, inte\r\nbara några. Vi kan naturligtvis diskutera vad vi menar\r\nmed välfärd. Jag anser att det innebär ett antal resur-\r\nser som gör att vi kan kontrollera våra egna liv och\r\nvåra närmastes sätt att leva.\r\nVälfärd rör sig inte bara om ekonomiska tillgång-\r\nar såsom inkomst och förmögenhet. Det handlar om\r\nbostad, skola, barnomsorg, sjukvård, arbete och a-\r\nkassa om man blir arbetslös. Det är ett livslångt lä-\r\nrande. Det är kunskap. Sedan finns det en del annat\r\nsom inte har direkt med pengar att göra, nämligen\r\ntrygghet i ett vitt perspektiv, ett socialt nätverk. Det\r\när kultur. Det är delaktighet. Det är att ha politiska\r\nresurser för att kunna hävda sina egna och sina kam-\r\nraters intressen.\r\nFör oss är det inte en tillfällighet - och det tycks\r\ngälla för den överväldigande delen av svenska folket\r\n- att den gemensamma välfärden i huvudsak ska\r\nfinansieras genom skatter. Man kan naturligtvis göra\r\npå annat sätt. Man kan införa avgifter och försäkring-\r\nspremier, men då skulle troligen väldigt många män-\r\nniskor med lägre inkomster stängas ute. Vi har valt\r\nskattevägen eftersom vi är övertygade om att det är\r\ndet effektivaste sättet att finansiera en välfärd som\r\nska tillkomma alla. Lägg märke till att jag säger alla!\r\nDet gäller inte bara några, inte 80 % och inte 90 %,\r\nutan det gäller alla.\r\nFör oss socialdemokrater i allmänhet och för soci-\r\naldemokraterna i riksdagens skatteutskott i synnerhet\r\nhar skatterna tre, kanske fyra uppgifter.\r\nFör det första ska skatterna betala våra gemen-\r\nsamma utgifter, och jag vill påminna om de utgifter\r\nsom vi ofta i stor enighet har beslutat om.\r\nFör det andra tycker jag, med all respekt för An-\r\nne-Marie Pålsson, att de ska vara utjämnande. De ska\r\nfördelas dels över varje människas livscykel, dels\r\nmellan olika grupper.\r\nFör det tredje ska skatterna vara miljöstyrande. Vi\r\nska genom exempelvis den tekniska metoden skatte-\r\nväxling bekämpa sådant som är miljöstörande eller\r\ndirekt miljöfarligt, och det ska vi göra för våra barns\r\noch barnbarns skull, om vi inte tänker på oss själva.\r\nFör det fjärde - men det är lättare att säga än att\r\ngöra - skulle jag vilja använda skattesystemet som ett\r\nkonjunkturpolitiskt medel, alltså höja skatten och\r\nstrama åt när det går för fort och sänka skatten när vi\r\nbehöver blåsa på. Men jag vet att detta, för jag har\r\nvarit med om att försöka, är mycket lättare att säga än\r\natt göra.\r\nHerr talman! För att inte dra på mig några repliker\r\nalldeles i onödan ska jag säga något om sådant som vi\r\nytterligare vill göra och kommer att göra.\r\nFör det första håller beskattningen vid så kallade\r\nandelsbyten på att ses över, och det kommer ett rege-\r\nringsförslag inom någon eller några veckor.\r\nFör det andra leder finansutskottets tidigare ordfö-\r\nrande Jan Bergqvist en utredning om fastighetsskat-\r\nten. Utredningen ska också se över förmögenhets-\r\noch arvsskatterna.\r\nFör det tredje tycker jag att vi bör se över reglerna\r\nom dubbel bosättning. För närvarande kan man få\r\navdrag för dubbel bosättning i två år. Med tanke på\r\nden arbetsmarknad som har växt fram och blir alltmer\r\ntydlig tror jag inte att den regeln fungerar. Den funge-\r\nrar inte på den moderna arbetsmarknaden. Den är för\r\nfyrkantig. Lägg märke till att här sade jag \"jag\", för\r\nhär har vi inget partibeslut. Men jag blir alltmer\r\növertygad om att man bör göra någonting på det om-\r\nrådet för att underlätta den moderna arbetsmarknaden\r\ndär alltfler människor veckopendlar.\r\nDessutom kommer 3:12-utredningen, som nu be-\r\nreds, att vara underlag för ett förslag på det området.\r\nJag skulle också vilja - men det får ekonomin avgöra\r\n- kompensera för den sista fjärdedelen av egenavgif-\r\nterna till pensionssystemet.\r\nJag hoppas, för jag har inga överdrivna förvänt-\r\nningar, att vi får ett så brett stöd som möjligt för detta\r\ni Sveriges riksdag. Det vore bra för Sverige, men jag\r\nhar inga överdrivna förväntningar. Det finns inget\r\nområde där skiljelinjerna är så tydliga som på skatte-\r\nområdet. Det har jag lärt mig under mina år som\r\nledamot av skatteutskottet.</pre><pre>Anf.  255  PER LANDGREN (kd) replik:\r\nHerr talman! Om skatteutskottets ordförande bara\r\ntar ett steg tillbaka i tanken och funderar på de skatte-\r\nrättsliga principerna, är Arne Kjörnsberg nöjd med\r\nden svenska skattelagstiftningen ur skatterättslig\r\nsynpunkt och ur etisk synpunkt?</pre><pre>Anf.  256  ARNE KJÖRNSBERG (s) replik:\r\nHerr talman! Nej, jag är inte nöjd. Det finns alltid\r\nsaker som man kan göra. Svensk skattelagstiftning,\r\nliksom alla andra länders som jag känner till, är\r\nkrånglig. Den är alldeles särskilt krånglig i Sverige,\r\noch jag ska tala om för Per Landgren varför. Jo, vi\r\nsvenskar är sådana att det ska vara rättvist till sista\r\nkommatecknet. Då blir det krångligt. Det är därför\r\nsom vi inte kan arbeta så mycket med schablonbe-\r\nskattning som man gör i vissa andra länder. Jag tyck-\r\ner att vi bör pröva det, men jag är övertygad om att vi\r\nkommer att möta motstånd just utifrån utgångspunk-\r\nten att människor kommer att säga: Det är inte rätt-\r\nvist. Sedan kommer vi att ha olika uppfattningar om\r\nvad som är rättvisa. Anne-Marie Pålssons huvudanfö-\r\nrande var ett tydligt exempel på det, men det får vi\r\ntillfälle att återkomma till.\r\nJag vill bara som en deklaration säga att jag kan\r\nha en uppfattning om vad rättvisa är. Per Landgren\r\nkan ha en annan, och andra ärade ledamöter av kam-\r\nmaren kan ha en tredje, fjärde, femte eller trehundra-\r\nfyrtionionde.</pre><pre>Anf.  257  PER LANDGREN (kd) replik:\r\nHerr talman! Det tarvar då att man definierar rätt-\r\nvisa och ser vilken definition som bäst stämmer över-\r\nens med ens politiska ideologi och naturligtvis också\r\nmed de logiska regler som vi har.\r\nJag vill bara be, herr talman, Arne Kjörnsberg att\r\nspecificera sig något ytterligare när det gäller vilka\r\netiska och skatterättsliga problem han ser med skat-\r\ntetrycket. Är det några enskilda skatter som han är\r\nberedd att peka ut, eller finns det  kanske till och med\r\nnivåer som skapar orättvisa eller som är godtyckliga?\r\nVi hade ju en diskussion om godtycklighet förut.\r\nFinns det något som är godtyckligt? Nu kan jag inte\r\nåterkomma. Men kan undantagen i förmögenhets-\r\nskatten möjligtvis vara ett exempel på godtycklighet?</pre><pre>Anf.  258  ARNE KJÖRNSBERG (s) replik:\r\nHerr talman! I 4 000 år har stora tänkare funderat\r\npå vad som är rättvist. De har inte kommit till någon\r\nabsolut sanning i den frågan, så vi får diskutera den.\r\nDet är vår bakgrund, vår utgångspunkt och vad vi vill\r\nnå som kommer att leda oss, troligen ibland, till olika\r\nuppfattningar. Jag hoppas att vi ibland kan bli ense.\r\nGodtyckliga - jag förstod att Per Landgren tänkte\r\npå de där miljardärerna. För att säga det en gång för\r\nalla - det har jag förresten inga förhoppningar om för\r\njag har gjort det så många gånger tidigare - är anled-\r\nningen till att den här mannen som äger det stora\r\nklädföretaget, ni vet det där med två bokstäver, inte\r\nbetalar förmögenhetsskatt på det arbetande kapitalet i\r\nföretaget att vi inte vill och ni inte vill att man ska\r\nbetala förmögenhetsskatt på arbetande kapital. Där-\r\nemot ska han liksom alla andra betala förmögenhets-\r\nskatt på bilar, båtar, sommarstugor, villor och allt vad\r\ndet är. Däri ligger skillnaden. Så försök inte med den\r\ngrejen, för den håller inte. Ni vill det nämligen inte.</pre><pre>Anf.  259  LENA EK (c) replik:\r\nHerr talman! Jag skulle vilja berätta om en god\r\nvän som jag har i Gryts skärgård. Det är en äldre\r\nherre, en bra bit över pensionsåldern. Han och hans\r\nsyster ärvde åtta hektar skärgårdshemman. De åtta\r\nhektaren försörjde  honom och hans syster tills hon\r\ndog. Då fick han betala 150 000 kr i arvsskatt, som de\r\nhade ägnat två decennier åt att spara ihop. Och spar-\r\nbetinget blev högre och högre hela tiden.\r\nNu har fastighetsskatten gått upp så mycket att\r\nfrågan är om han kan bo kvar i detta lilla hus. Det är\r\ninget lyxhus. Det finns inga marmorgolv. Det får\r\nväldigt låga poäng när man bedömer huset för fastig-\r\nhetstaxeringen, men det har ett bra läge och han har\r\ngrannar som har köpt dyrt, vilket gör att hans hus\r\nockså rycker upp i värde. Det har nu stigit så högt att\r\nhan betalar förmögenhetsskatt för detta gamla hus\r\nsom han ärvde av sina föräldrar. Och Arne Kjörns-\r\nberg pratar om att vi ska kunna kontrollera våra liv!</pre><pre>Anf.  260  ARNE KJÖRNSBERG (s) replik:\r\nHerr talman! Måste vi använda denna insinuanta\r\nton i kammarens debatt?\r\nLena Ek har ju precis som jag hört statsministern\r\nstå i denna talarstol i dag, och han sade ungefär så\r\nhär: Jag inser att fastighetsskatten och förmögenhets-\r\nskatten är ett problem sammantaget. Vi överväger att\r\ninföra en begränsningsregel. Lena Ek har ju hört\r\ndetta. Jag upprepade nu ungefär vad statsministern\r\nsade. Det är detta som Jan Bergqvist håller på att\r\nutreda.\r\nNär det gäller arvsskatten tycker jag att det fram-\r\nför allt är ett problem när makar ärver varandra och\r\nde får problem genom arvsskatten. Det behöver vi\r\njustera. Fribeloppet, som jag tror är 280 000 i arvs-\r\nklass 1, alltså makar, bör höjas. Det är inte bra som\r\ndet är, och jag säger det rakt på och i all vänlighet.</pre><pre>Anf.  261  LENA EK (c) replik:\r\nHerr talman! Jag uppskattar verkligen att Arne\r\nKjörnsberg säger det. Problemet är att de här männi-\r\nskorna har sett de här problemen växa år efter år.\r\nHittills har de, förutom en mindre begränsningsregel\r\nsom tar hand om en aspekt av all den vida problema-\r\ntik som är, bara hört om utredningar och utredningar\r\noch ibland vänliga ord. Men många av dem är männi-\r\nskor som inte har några större anspråk. De bidrar\r\ngärna med skatt och sköter sig, men känner sig ändå\r\nså grovt trampade på av systemet. Med förlov sagt\r\nmåste jag tycka att kvinnor i offentlig sektor, särskilt\r\nensamma mammor, råkar ut för samma snedsyn när\r\ndet gäller vad som är rättvisa och hur välfärden ska\r\nfördelas.</pre><pre>Anf.  262  ARNE KJÖRNSBERG (s) replik:\r\nHerr talman! Det här paret, som jag naturligtvis\r\nvarken får, kan eller ska kommentera, hade råkat ut\r\nför detta år efter år. Men arvsskatten kan de väl i alla\r\nfall inte ha råkat ut för år efter år.\r\nVad gäller fastighetsskatten har statsministern,\r\nsom tillhör samma parti som jag, i dag i denna talar-\r\nstol sagt att han tycker att det är rimligt att vi söker en\r\nlösning när det gäller en begränsningsregel för fastig-\r\nhets- och förmögenhetsskatt sammantaget. Jag är\r\nledsen, men jag kan inte uttrycka det bättre än vad\r\nmin partiordförande och landets statsminister har\r\ngjort i dag.</pre><pre>Anf.  263  KARIN PILSÄTER (fp) replik:\r\nHerr talman! Låt mig ändå bara konstatera att när\r\ndet gäller tekniskt sett väldigt enkla förändringar tar\r\ndet erbarmligt lång tid. Det krävs oerhört mycket\r\nargumenterande för att ni först ska inse att det finns\r\nett problem och sedan säga okej, vi hittar på en lös-\r\nning. Sedan kommer det inga förslag i alla fall. Det\r\nhär med arvsskatten och fribeloppet är väldigt enkelt\r\nrent tekniskt. Det behöver man inte tillsätta en utred-\r\nning för. Det är bara att ändra den här siffran.\r\nVi har hört om några få områden där det ska\r\nkomma förslag, men vi vet fortfarande inte riktigt hur\r\nde ser ut. Det är bara att lappa på de allra värsta av-\r\narterna. Det jag skulle vilja fråga Arne Kjörnsberg\r\nom är att han pratade väldigt mycket om skattesys-\r\ntemets uppgifter. Men jag hörde faktiskt inte ett ord\r\nom den viktiga uppgiften att gynna jobb och företa-\r\ngande. Jag hörde inget om att se till att skattesystemet\r\nska verka också i den riktningen att vi trots det rela-\r\ntivt höga skatteuttaget kan få så många företag som\r\nmöjligt och så många jobb som möjligt och se till att\r\nmänniskor gör så mycket nytta som möjligt. Skatte-\r\nsystemet ska stödja det i stället för att på olika sätt,\r\nsom i dag, i onödan hämma detta.</pre><pre>Anf.  264  ARNE KJÖRNSBERG (s) replik:\r\nHerr talman! Hur otroligt det än låter håller jag\r\nmed Karin Pilsäter. Jag håller med Karin Pilsäter om\r\natt det är viktigt att vi bedriver en sådan ekonomisk\r\npolitik och skattepolitik som gör att vi får hög syssel-\r\nsättning. Problemet är bara att när ni hade chansen\r\nförsvann 560 000 jobb på tre år. Det är inte efterföl-\r\njansvärda exempel. Det är det vi har kämpat med nu.\r\nNej, det var förmätet. Det är inte det vi har kämpat\r\nmed. Det är det svenska folket har kämpat med.\r\nNu har vi sanerat ekonomin, fått ned räntorna, fått\r\nupp sysselsättningen och ökat efterfrågan. Det är det\r\nföretag tjänar pengar på: att de får sälja sina produk-\r\nter, inte att man sänker skatter till varje pris. De tjänar\r\npengar på att kunna tillverka rationellt, med bra upp-\r\nbackning från de anställda och deras organisationer,\r\noch att kunna sälja till någon som har råd att köpa.\r\nDet man brukar kallar den inhemska efterfrågan på\r\nKarin Pilsäters ekonomspråk är ganska bra i Sverige\r\nnu jämfört med hur den var för fem sex år sedan.</pre><pre>Anf.  265  KARIN PILSÄTER (fp) replik:\r\nHerr talman! Det där tjatet om den ekonomiska\r\nkrisen är så tröttsamt så jag orkar faktiskt inte hålla på\r\nmed det. Jag säger bara: Läs bilagan till er egen vår-\r\nproposition förra året. Bosse Ringholm har aldrig\r\nförstått vad det står i den, men jag tror att Arne\r\nKjörnsberg skulle kunna klara det om han satte sig\r\nned och läste.\r\nVad vi nu behöver prata om är hur vi får ett skat-\r\ntesystem och en ekonomisk politik som gör att fler\r\nmänniskor kommer i arbete. Det stora problemet är\r\natt det är för många människor som står utanför ar-\r\nbetsmarknaden och för många företag som inte finns i\r\nvårt land. Detta är ju en verklighet som vi måste för-\r\nhålla oss till. Vi kan inte försöka definiera bort den.\r\nDen andra frågeställningen, som jag inte heller\r\nhörde ett ord om, gällde det här med välfärd för alla\r\noch att vara beredd att betala mycket skatt. Det\r\nhandlar också om att få valuta för skattepengarna. I\r\ndag har vi inte en välfärd för alla, till exempel när\r\nsmåbarnsföräldrar likafullt får stå i dagiskö och inte\r\nfår någon plats, när skolbarnen trots att de går i sko-\r\nlan inte får de kunskaper som man har rätt att för-\r\nvänta sig eller när pengarna inte används effektivt.\r\nDet är också en väldigt viktig sak för skattemoralen\r\noch för människors lust att arbeta och betala skatt att\r\nman får valuta för skattepengarna.</pre><pre>Anf.  266  ARNE KJÖRNSBERG (s) replik:\r\nHerr talman! Karin Pilsäter tycker att jag tjatar.\r\nOch så talar hon om den där bilagan till förra årets\r\nvårproposition - var det väl? Den kallas Bokslut för\r\n90-talet. Jag har läst den, Karin Pilsäter. Jag har till\r\noch med skrivit den, i varje fall vissa delar. Jag kan\r\nden faktiskt ganska bra. I den hade vi det moraliska\r\nmodet att säga att det inte bara var ert fel. Ni hade\r\nproblem med en nedåtgående världskonjunktur och vi\r\ngjorde också fel. Vi påstår inte att allt som vi gjorde\r\nvar rätt till sista kommatecknet. Vi vågade säga det.\r\nDet kallar Karin Pilsäter för att jag tjatar. Ibland ger\r\njag faktiskt upp.\r\nJag behöver inte \"erkänna\" att det är många män-\r\nniskor som står utanför arbetsmarknaden. Använd\r\ninte sådana värdeladdade ord! Min partiordförande\r\nhar stått här i dag och sagt att en av våra stora arbets-\r\nuppgifter är just att alla människor som kan och vill\r\narbeta i vårt land ska få tillfälle att göra det. Men man\r\nknäpper inte med fingrarna och åstadkommer det. Det\r\nbehövs vissa grundläggande förutsättningar. Vi arbe-\r\ntar med dem.</pre><pre>Anf.  267  ANNE-MARIE PÅLSSON (m) re-\r\nplik:\r\nHerr talman! Låt mig börja med att konstatera att\r\ndet är mycket glädjande att Arne Kjörnsberg är be-\r\nredd att diskutera rättvisebegreppet. Jag ser fram\r\nemot många spännande diskussioner i vårt utskott på\r\nden punkten. Det låter faktiskt som om man från\r\nsocialdemokraternas sida är beredd att ompröva sin\r\ntidigare monopolställning när det gäller synen på vad\r\nsom är rättvisa och vad som inte är rättvisa.\r\nMin egentliga fråga till Arne Kjörnsberg handlar\r\nom att vi förr i världen hade ett skattesystem som\r\ngrundades på flera goda principer. Två av dem var\r\nden så kallade likviditetsprincipen och förmågeprin-\r\ncipen. Likviditetsprincipen innebar att man inte beta-\r\nlar skatt förrän man har pengar att betala skatt med.\r\nFörmågeprincipen innebar att man inte ska betala\r\nskatt med mindre än att man har förmåga att betala\r\nskatt. Tyvärr lever vi inte efter dessa båda principer\r\nmed följd att det har skapats en rad problem.\r\nOm vi tar likviditetsprincipen har vi två goda ex-\r\nempel på vilket godtycke det ger upphov till när man\r\nhar kringgått den. Det gäller fastighetsskatten och\r\nförmögenhetsskatten. Det har tillsatts en utredning\r\nsom ser över begränsningsregler när det gäller fastig-\r\nhetsskatten. Jag undrar om inte Arne Kjörnsberg\r\nunderskattar sin egen roll som utskottets ordförande\r\nnär det gäller att arbeta för att fastighetsskatten ska\r\nbort med användande av just likviditetsprincipen.</pre><pre>Anf.  268  ARNE KJÖRNSBERG (s) replik:\r\nHerr talman! Anne-Marie Pålsson, ha inte alltför\r\növerdrivna förväntningar på djuplodande filosofiska\r\neller ekonomiska diskussioner i skatteutskottet. De\r\ndiskussionerna brukar vi ha här i kammaren. Jag vill\r\nbara säga det i all vänlighet så att inte Anne-Marie\r\nPålsson ska bli alltför besviken. Det är mest klubba-\r\noch-slå, för att uttrycka det lite rått, i skatteutskottet.\r\nDet om detta. Sedan till detta med fastighetsskat-\r\nten. Anne-Marie Pålsson, mitt bästa argument för att\r\nfastighetsskatt behövs hittar jag i vårpropositionen\r\n1992. Den propositionen är undertecknad av dåva-\r\nrande statsministern Carl Bildt och dåvarande fi-\r\nnansministern Anne Wibble. De säger nämligen\r\nsammanfattningsvis, och inte med alltför mycket\r\nbyråkratisk politiskt bråk, att alla förmögenhetsslag\r\nbör beskattas på samma sätt. Annars kommer vi att få\r\nsnedvridningar i samhällsekonomin. Det är det som\r\nAnne Wibble, men också statsminister Bildt, så ta-\r\nlande kallade normpolitik. Där finns de bästa försla-\r\ngen till varför fastighetsskatten som princip är riktig.\r\nSedan kan vi diskutera procentsatser hit och dit.</pre><pre>Anf.  269  ANNE-MARIE PÅLSSON (m) re-\r\nplik:\r\nHerr talman! Som nykomling får jag väl börja\r\nmed att be om ursäkt för att jag tror att man ska göra\r\nsaker på fel ställen.\r\nNär det gäller det här med förmögenhetsskatt och\r\nfastighetsskatt är det här allvarligare än så. Som man\r\ntillämpar både förmögenhetsskatten och fastighets-\r\nskatten har den kommit att vila på alldeles för mycket\r\ngodtycke. Jag tror att det är därför som allmänheten\r\när oerhört uppbragd över detta.\r\nJag menar att om man ska ha ett högt skattetryck\r\nmåste man också se till att ha skatter som uppfattas\r\nsom legitima. Så är inte fallet med dessa båda skatter.\r\nDet enklaste sättet att komma åt problemen med fas-\r\ntighetsskatten är att ta bort den. Förmögenhetsskatten\r\nskulle man naturligtvis också kunna ta bort för att\r\nkomma undan de här bitarna, men i vart fall tror jag\r\natt det är bra mycket saker man måste göra för att det\r\nska uppfattas att man går till väga på ett riktigt sätt.\r\nMan betalar full skatt på a-aktier. Man betalar av-\r\nsevärt mindre på o-aktier. Äger man hela företag\r\nbetalar man ingenting alls. Jag ser inte rättvisan i det.</pre><pre>Anf.  270  ARNE KJÖRNSBERG (s) replik:\r\nHerr talman! Först tar vi fastighetsskatten. Jag får\r\nväl fortsätta att berätta vad som stod i 1992 års vår-\r\nproposition undertecknad av statsminister Carl Bildt\r\noch finansminister Anne Wibble. De tog nämligen\r\nupp exempel där. De sade att om man skulle slopa\r\nfastighetsskatten skulle det leda till närmast drama-\r\ntiskt höjda priser på fastigheter. Vem skulle tjäna på\r\ndet? Jo, de som äger fastigheten. Vem skulle förlora\r\npå det? Jo, de ofta unga barnfamiljer som vill köpa\r\nfastigheten. Jag tycker att det är ett ganska gott argu-\r\nment.\r\nSedan är jag beredd att diskutera nivåer, fribelopp,\r\nprocentsatser och en mängd sådana saker. Men fas-\r\ntighetsskattens princip tyckte jag att statsminister\r\nBildt hade ett väldigt bra argument för tillsammans\r\nmed dåvarande finansminister Anne Wibble.\r\nSå till förmögenhetsskatten. Jag håller med om att\r\nförmögenhetsskatten är ett problem därför att en del\r\nförmögenhetsslag beskattas och andra beskattas inte.\r\nDet har under årens lopp blivit på det sättet. Det bör\r\nvi se över.</pre><pre>Anf.  271  CARL B HAMILTON (fp) replik:\r\nHerr talman! Jag har några frågor till Arne\r\nKjörnsberg. De första tar sin utgångspunkt i vad Arne\r\nKjörnsberg sade om att det mest är deklarationer men\r\natt han i alla fall blickade fram över hela mandatperi-\r\noden. Min fråga är då: Är det likgiltigt ur tillväxtsyn-\r\npunkt om det blir ett ja eller ett nej i nästa års folkom-\r\nröstning om euron - om det nu blir nästa år? Kommer\r\nskattepolitiken i så fall att påverkas? Kommer den att\r\nbli annorlunda beroende på vilken del av det röda\r\nlaget som får igenom sin åsikt i EMU-omröstningen?\r\nIbland får man intrycket att det inte spelar någon\r\nroll och att EMU-frågan diskuteras i ett annat sam-\r\nmanhang.\r\nDet andra jag vill fråga är om det var en felsäg-\r\nning från Arne Kjörnsberg att såsom i en lärobok\r\nräkna upp skattesystemets olika funktioner men hop-\r\npa över eller på något sätt missa att skatterna har till\r\nuppgift att främja resursallokering och därmed till-\r\nväxt?</pre><pre>Anf.  272  ARNE KJÖRNSBERG (s) replik:\r\nHerr talman! Någon felsägning var det naturligt-\r\nvis inte eftersom jag inte sade det.\r\nJag har i sådana här debatter alltid ett öppet sinne.\r\nJag tycker att det ligger något i den anmärkning -\r\neller låt mig vara vänlig: det påpekande - som Carl B\r\nHamilton gjorde. Jag är öppen för att diskutera också\r\ndet, men nu har jag inte många sekunder kvar.\r\nJag tycker att det är ett problem med den diskus-\r\nsion som nu förs i vårt land. Om man nu tycker att det\r\när bra med en svensk anslutning till EMU och därmed\r\ntill euron är det ett problem att som företrädare för en\r\nstor part på arbetsmarknaden säga att om vi blir\r\nmedlemmar i EMU ska regeringen inte försöka ba-\r\nlansera konjunktursvängningarna med skattepolitik.\r\nDet är precis som att ge Sveriges löntagare en örfil\r\nom man nu vill ha en anslutning till EMU. Det är\r\nsynnerligen oklokt, och dessutom tror jag de har fel.</pre><pre>Anf.  273  CARL B HAMILTON (fp) replik:\r\nHerr talman! Arne Kjörnsberg klagade i ett tidiga-\r\nre inlägg på att någon inte svarade på hans frågor. Jag\r\nmåste faktiskt säga precis samma sak nu.\r\nJag frågade inte om någon annan organisation,\r\nutan jag frågade Arne Kjörnsberg - Arne Kjörnsberg\r\nmed initialerna A K - om utfallet i euroomröstningen\r\nkommer att påverka BNP-tillväxten i Sverige under\r\nmandatperioden och därmed den skattepolitik som\r\nArne Kjörnsberg, ordförande i skatteutskottet, är\r\nregeringens företrädare i riksdagen för.</pre><pre>Anf.  274  ARNE KJÖRNSBERG (s) replik:\r\nHerr talman! Jag skulle kunna svara på det om allt\r\növrigt var lika, det vill säga om detta var matematik.\r\nMen det är inte matematik.\r\nKan Carl B Hamilton tala om för mig hur världs-\r\nkonjunkturen kommer att utvecklas beroende på om\r\nUSA anfaller Irak eller inte? Kommer oljepriserna att\r\ngå upp, eller kommer de kanske till och med att gå\r\nned om det blir ett kort krig? Jag kan inte förutsäga\r\ndetta, men Carl B Hamilton som den övermänniska\r\nhan är i dessa avseenden kanske kan göra det. Men\r\njag vet inte, och därför kan jag inte svara på den fråga\r\nsom är beroende av om allt övrigt är lika.\r\nJag är ledsen. Detta är inte något sätt att försöka\r\nfly. Det är bara ett sätt att försöka vara ärlig mot mig\r\nsjälv - men det kanske är mindre viktigt - och mot\r\nCarl B Hamilton och kammarens ärade ledamöter.\r\nJag vill inte bara flänga ur mig någonting. Det vore\r\ninte välgrundat, och jag sätter faktiskt en ära i att om\r\njag säger något bör jag ha en något sånär grundad\r\nanledning att kunna stå för det.</pre><pre>Anf.  275  CHRISTER NYLANDER (fp):\r\nHerr talman! Låt mig inleda med att i all ödmjuk-\r\nhet påpeka att Sokrates hade fel. I alla tider har den\r\nvuxna generationen kritiserat de yngre. Redan So-\r\nkrates oroades som bekant över att ungdomarna hade\r\nen konstig attityd och ett konstigt agerande.\r\nJag har ägnat en hel del tid åt att studera ungdo-\r\nmars värderingar. För en liberal är det ganska gläd-\r\njande att se vilka värderingar som nu växer sig starka\r\nbland de yngre generationerna. Visst finns det ten-\r\ndenser som är oroande och som jag reagerar negativt\r\nmot, men det grundläggande temat i den övergripande\r\nutvecklingen är väldigt hoppingivande.\r\nSolidariska individualister, globala diversearbeta-\r\nre, självständiga och antiauktoritära - sådana är de,\r\ndagens svenska ungdomar. Eller åtminstone några av\r\ndem - alla är ju inte lika, och det kanske också är så\r\natt ungdomskulturen blir allt mindre homogen. Men\r\nriktningen är ganska tydlig. Ungdomarna blir mer\r\npostmaterialistiska, mindre auktoritetstrogna, mer\r\nindividualister och mindre bundna av nationsgränser.\r\nDet är härligt, tycker jag.\r\nDet är bra att fria människor söker nya vägar. Det\r\när bra att nationsgränser inte ses som oöverstigliga\r\nhinder för dem som vill skapa sig en bättre framtid.\r\nMen det finns också anledning att känna oro, inte\r\nminst för oss i Sverige. För den ökade rörligheten\r\növer nationsgränserna skapar också nya utmaningar,\r\ninte minst för Sverige.\r\nDärför är det ganska bekymmersamt att dessa frå-\r\ngor inte alls diskuteras i svensk politik. Klarar inte det\r\nsvenska politiska systemet av att skapa ett modernare\r\nsamhälle, som motsvarar unga generationers förvänt-\r\nningar och värderingar tror jag att vi i Sverige riske-\r\nrar att gå miste om en stor del av ungdomsgeneratio-\r\nnen.\r\nUnder 1990-talets senare hälft ökade antalet ung-\r\ndomar som studerade utomlands på högskolenivå\r\nmed 70 % på fem år. Enligt en annan undersökning\r\nkunde nästan hälften av de tillfrågade tänka sig att\r\nstörre delen av sitt yrkesverksamma liv jobba i ett\r\nannat land än Sverige.\r\nDe senaste fem åren har 26 600 killar och 26 400\r\ntjejer i 25-34-årsåldern lämnat Sverige för att börja\r\nen ny framtid i ett annat land. Mycket tyder på att den\r\ntendensen ökar de kommande åren. Den misslyckade\r\nsvenska integrationspolitiken gör dessutom att vi inte\r\ntar till vara på dem som flyttar hit och den kompetens\r\nsom de har. Det gör självklart situationen än värre.\r\nKombinationen av låga födelsetal, hög emigra-\r\ntionstakt och en dålig integrationspolitik undergräver\r\nsvensk ekonomis förmåga att finansiera välfärden\r\nframöver, inte minst när de stora årskullarna så små-\r\nningom går i pension. Sverige står inför en situation\r\ndär vi behöver arbetskraftsinvandring. Samtidigt\r\nbedrivs en politik som innebär att arbetskraften ut-\r\nvandrar.\r\nNu är inte de värderingsförändringar vi ser bland\r\nungdomar enbart en svensk företeelse, utan man kan\r\nhitta den i de allra flesta länder i västvärlden. Ändå\r\nfinns det anledning för den här kammaren att fundera\r\nextra mycket på dessa frågor och se hur vi ska klara\r\nden här utmaningen i framtiden. Anledningen är att vi\r\nsamtidigt med detta har en tydlig tendens för företag\r\natt flytta från länder.\r\nVissa företag lägger ned produktionen i Sverige,\r\nandra flyttar huvudkontoret. Det verkar nästan som\r\nom det är ödesbundet: När ett svenskt företag går\r\nihop med ett utländskt företag läggs huvudkontoret i\r\nett annat land och inte i Sverige.\r\nFlyttning av huvudkontor innebär en förändring\r\nav arbetsmarknaden, där välutbildade civilekonomer,\r\ncivilingenjörer och jurister får svårare att hitta attrak-\r\ntiva toppjobb i Sverige. De söker sig då till ett annat\r\nland i stället. Vi riskerar alltså att drabbas av en om-\r\nfattande brain drain samtidigt som världsekonomin är\r\npå väg in i en ökad konkurrens, som grundas just på\r\nföretags och nationers förmåga att attrahera högt\r\nutbildad arbetskraft.\r\nHerr talman! Sverige måste bli mer attraktivt för\r\nmänniskor och för företag.\r\nJag tror att det behövs en reformagenda för att gö-\r\nra Sverige lite mer modernt och lite mer attraktivt för\r\nungdomar och företag, ett Sverige som drar nytta av\r\nglobaliseringens möjligheter och inte bara passivt ser\r\npå när företag och ung arbetskraft väljer andra länder\r\nföre Sverige.\r\nDe svenska socialförsäkringarna måste ändras så\r\natt individens egenmakt ökar. Arbetsrättsreglerna\r\nmåste moderniseras. Även skattesystemet måste mo-\r\nderniseras för att möta fria människor, skapande rör-\r\nliga människor i deras behov. Det måste löna sig att\r\narbeta, spara, studera och ta risker.\r\nEtt annat område som måste reformeras för att gö-\r\nra Sverige mera attraktivt är skolpolitiken och famil-\r\njepolitiken. Det är i grunden bra för Sverige att män-\r\nniskor söker sig till andra länder för att jobba eller\r\nplugga under några år. Men det är också viktigt att\r\nmånga av dem kommer tillbaka. Jag tror att en chans\r\nfinns med en ny familjepolitik och en ny offensiv\r\nskolpolitik att många kommer tillbaka just när det är\r\ndags att föda barn. Därför är en ny offensiv skolpoli-\r\ntik en viktig ingrediens när vi ska stoppa en tilltagan-\r\nde arbetskraftsutvandring.\r\nDet är också avgörande att vi i Sverige kan erbju-\r\nda spännande och utvecklande jobb för välutbildade\r\nmänniskor. Därför måste utflyttningen av huvudkon-\r\ntor och forskningsenheter med mera stoppas, inte med\r\nförbud utan med en politik som underlättar för företa-\r\ngande och företagsägande i Sverige.\r\nFramtiden är spännande. Hoten ligger i en politik\r\nsom blundar för utmaningarna och som tror att allting\r\nkan förbli vid det gamla. Möjligheterna ligger i att\r\nskapa ett modernt Sverige som kan klara att vara\r\nattraktivt för människor och för företag i en globalise-\r\nrad och öppen värld.</pre><pre>Anf.  276  ARNE KJÖRNSBERG (s) replik:\r\nHerr talman! Jag tycker att det var ett mycket in-\r\ntressant anförande. Jag lyssnade till en del på det med\r\nhjälp av tekniska hjälpmedel.\r\nJag har bara en kort fråga. Christer Nylander sade\r\nungefär följande: Vi behöver ha ett modernt skatte-\r\nsystem för att människor ska bli fria. Får jag fråga:\r\nVilka svenskar är inte fria i det ordets grundläggande\r\nbetydelse?</pre><pre>Anf.  277  CHRISTER NYLANDER (fp) re-\r\nplik:\r\nHerr talman! Jag tror att jag sade följande: Vi be-\r\nhöver ett skattesystem som möter fria människors\r\nbehov. Jag tror att det är ett exempel från min egen\r\nregion Skåne där många människor vill jobba på ena\r\nsidan av Öresund och bo på andra sidan Öresund.\r\nSkattereglerna sätter faktiskt stopp för detta. Det gör\r\ndet nästan omöjligt för människor som vill bo i Sve-\r\nrige och ha barnomsorg i Sverige och samtidigt jobba\r\ni Danmark. Det är ett exempel på hur skattesystemet\r\nmåste ändras för att vi ska klara av fria människors\r\nbehov.</pre><pre>Anf.  278  ARNE KJÖRNSBERG (s) replik:\r\nHerr talman! Det handlar inte om det svenska\r\nskattesystemet, utan det handlar om en samverkan\r\nmellan det danska och det svenska skattesystemet.\r\nSom bekant sade Danmark ensidigt upp det dubbel-\r\nbeskattningsavtal som vi hade mellan våra respektive\r\nländer.\r\nDen nuvarande näringsministern hade i sin förra\r\nfunktion långt gående samtal med sina danska kolle-\r\nger om detta för att åstadkomma precis det som\r\nChrister Nylander är ute efter. Jag tycker att det är en\r\nmycket rimlig begäran. Men vi måste bli överens. Vi\r\nkan inte bestämma själva. Jag lovar att skatteutskottet\r\noch jag som dess ordförande verkligen har försökt.\r\nMen ännu har vi inte lyckats. Men jag tror att vi är på\r\nrätt väg.</pre><pre>Anf.  279  CHRISTER NYLANDER (fp) re-\r\nplik:\r\nHerr talman! Det krävs två för att dansa tango,\r\noch det är rimligen inte så att det bara är det danska\r\nsystemet som ska ändras utan också det svenska för\r\natt detta ska passa ihop.\r\nDet har kommit ett förslag från den danska rege-\r\nringen om att människor själva ska få lov att välja\r\nvilket system som de vill tillhöra. Såvitt jag vet har\r\nden svenska regeringen fortfarande inte reagerat på\r\ndetta. Jag tycker att det skulle vara intressant att testa\r\nden modellen, att människor som bor på den ena\r\nsidan och bor på den andra sidan själva får välja vil-\r\nket system som de vill tillhöra och därmed också\r\nnaturligtvis följa det socialförsäkringssystem som\r\nfungerar i det land där man väljer att betala skatt.\r\nDet finns konstruktiva idéer både från den svens-\r\nka och från den danska regeringen. Det som jag tror\r\när viktigt är att man också kommer till handling. För\r\nvarje dag som går när man inte löser integrationspro-\r\nblematiken när det gäller Öresund går Sverige och\r\nDanmark miste om tillväxt, och många människor går\r\nmiste om möjligheter att skapa sig en bättre framtid.</pre><pre>Anf.  280  CAMILLA SKÖLD JANSSON (v):\r\nHerr talman! Man kan i debatten skönja att det\r\nbörjar dra ihop sig när det gäller EMU. Jag tror att vi\r\när ganska överens om att EMU är en ytterst viktig\r\nframtidsfråga. Vi ska ha en folkomröstning. Det är\r\nbra, och det är nödvändigt. Men det är ändå beklag-\r\nligt att debatten inte fick det utrymme som den förtjä-\r\nnade i valrörelsen, trots att vi i Vänsterpartiet på olika\r\nsätt försökte få upp frågan på dagordningen. Inte\r\nminst försökte vi utmana Socialdemokraterna till\r\ndebatt. Det har varit ganska tyst.\r\nMen nu ska väl ändå diskussionerna komma i\r\ngång. I dag har ju Göran Persson satt upp datum för\r\nnär partiledaröverläggningar ska inledas. I det sam-\r\nmanhanget går det inte att nog understryka vikten av\r\natt alla partier i denna kammare tar sitt ansvar för\r\ndemokratin och att vi ser till att denna process inte\r\ngår för fort utan att det finns bra med tid för folkbild-\r\nning, att det finns rättvisa förutsättningar för kam-\r\npanjarbete, att det finns ett tydligt ja- och nej-\r\nalternativ och så vidare.\r\nDär har vi viktiga erfarenheter att ta del av när det\r\ngäller hur det gick till vid folkomröstningen om ett\r\nEU-medlemskap. Den var allt annat än rättvis.\r\nEMU-frågan är en stor och viktig fråga, och om\r\nSverige ansluter sig kommer det att innebära stora\r\nförändringar. Hur stora förändringar vet väl egentli-\r\ngen ingen. Men troligen innebär det ännu större för-\r\nändringar än ett EU-medlemskap.\r\nVad innebär då EMU? Ja, inte är det utseendet på\r\nsedlar och mynt som är det viktiga, eller om det är bra\r\neller dåligt att växla pengar när vi reser utomlands. Vi\r\nbehöver ju inte ha folkomröstningar för att bestämma\r\nhur mynt och sedlar ska se ut.\r\nVad det handlar om är att om vi går med i valu-\r\ntaunionen och får en gemensam valuta med andra\r\nländer avhänder vi oss en egen penningpolitik. Och\r\nman vet att det får konsekvenser, och det är för att\r\nvärdera detta stora komplex som vi ska ha en folkom-\r\nröstning.\r\nEkonomer i allmänhet brukar kalla EMU för ett\r\nhögriskprojekt. Det handlar om att de redskap som vi\r\ni dag har för att stabilisera ekonomin - rörlig växel-\r\nkurs och egen räntepolitik - försvinner i EMU. Man\r\när överens om att det kommer att bli svårare att mot-\r\nverka negativa effekter av ekonomiska störningar\r\nsom vi vet kommer att drabba vår ekonomi.\r\nDet är också om detta som denna så kallade buf-\r\nfertfondsdebatt handlar, och det är också om detta\r\nsom den utredning som kom i våras och som heter\r\nStabililseringspolitik i valutaunionen handlar om.\r\nInnan denna utredning lade fram sitt betänkande var\r\nförväntningarna stora. Och som vanligt hölls det\r\npresskonferenser, och detta betänkande och denna\r\nutredning debatterades en eller två dagar. Men sedan\r\nblev det ganska tyst. Trots att det var en sådan stor\r\noch viktig fråga hörde man inte mer om denna utred-\r\nning, egentligen inte förrän nu när remissvaren börjar\r\ndroppa in. Då kan man fundera på vad det beror på.\r\nMan hade beställt en viktig utredning i en viktig frå-\r\nga, och sedan blev det bara tyst. Kanske beror det på\r\natt denna utredning inte är något slagträ för dem som\r\nvill att vi ska gå med i EMU, tvärtom. Den här utred-\r\nningen visar tydligt hur risken för instabilitet ökar, att\r\nrisken både för överhettning och för djupare lågkon-\r\njunkturer ökar. Man vet att dessa stora svängningar i\r\nproduktion och sysselsättning innebär välfärdsförlus-\r\nter. Det är de begrepp som man använder. När man\r\ntar bort dessa stabiliseringspolitiska instrumenten\r\nkommer bland annat störningar i efterfrågan att slå\r\nigenom med full kraft, som man formulerade det i\r\nutredningen.\r\nDetta är ganska allvarliga resonemang. Då har\r\nman ändå inte tagit med det faktum att man inom\r\nEMU har en mycket mer rigid målsättning när det\r\ngäller inflationsbekämpning. Empirisk forskning\r\nvisar att i och med att vi går in i EMU, om vi nu gör\r\ndet, vilket jag hoppas att vi inte gör, och anpassar oss\r\ntill de mer rigida inflationsmål som finns så får vi\r\nräkna med att arbetslösheten kan stiga upp till 6 %.\r\nOch man säger att vid ekonomiska kriser får vi räkna\r\nmed extrema nivåer.\r\nDet som är intressant i den kommande debatten är\r\natt uppställningen på nej-sidan ser helt annorlunda ut\r\nän vad den gjorde inför folkomröstningen om EU.\r\nDär finns Vänsterpartiet, delar av socialdemokra-\r\ntin, Centerpartiet, Miljöpartiet och också starka före-\r\nträdare från Moderaterna och för svenskt näringsliv\r\nsom i ett brett spektrum kan samlas kring samma\r\nargumentation. Det handlar om farorna med bristen\r\npå stabilitet.\r\nIntressant är också att vi som är kritiska till pro-\r\njektet har mängder av utredningar, inte minst statliga,\r\natt ösa fakta ur. Om vi får en seriös debatt kan det\r\ninte bli annat än nej. Det kan inte vara många som\r\nmed öppna ögon går in i ett projekt där man vet att\r\ndet är löntagarna i allmänhet och kvinnorna i synner-\r\nhet som ska bära bördorna genom en flexibel arbets-\r\nmarknad. En majoritet vill knappast gå in i ett projekt\r\ndär offentlig sektor utsätts för press på ytterligare\r\nneddragningar eller där de regionala orättvisorna\r\nriskerar att öka. Visst är det ett historiskt vägval. Det\r\när ingen överdrift att vi för sysselsättning, välfärd,\r\njämställdhet och av andra skäl får hoppas på ett nej\r\ntill EMU.</pre><pre>Anf.  281  TALMANNEN:\r\nVi börjar närma oss kl. 23 och vi har flera talare\r\npå talarlistan. Talmannen har möjlighet att besluta att\r\nden andra repliken ska vara endast 30 sekunder. Jag\r\nbeslutar härmed att införa det på det att vi verkligen\r\nska klara uppsatta namn på talarlistan.</pre><pre>Anf.  282  CARL B HAMILTON (fp) replik:\r\nHerr talman! Jag ska ställa en mycket enkel men\r\nfullständigt grundläggande fråga. Vad drar Camilla\r\nSköld Jansson för slutsats av Finlands erfarenhet av\r\natt ha varit med i tre år? De gräsligheter som talaren\r\nräknade upp har ju inte drabbat Finland. Det gäller\r\nsysselsättningen och en hygglig BNP som har vuxit.\r\nDe har Nokia. Vi har Ericsson. Det har inte dragits\r\nned på den offentliga sektorn. Jag vet inte att de fins-\r\nka kvinnorna har betalt ett särskilt högt pris.\r\nVilken är slutsatsen?</pre><pre>Anf.  283  CAMILLA SKÖLD JANSSON (v)\r\nreplik:\r\nHerr talman! Jag tycker precis som Carl B Ha-\r\nmilton att det är viktigt att dra slutsatser efter hur\r\nverkligheten fungerar. EMU-projektet har funnits\r\nsedan 1999 även om inte euron har funnits sedan\r\n1999. Om vi jämför Sveriges ekonomi med EMU-\r\nländernas ser vi att vi har bättre utveckling när det\r\ngäller arbetslöshet, sysselsättning, tillväxt och inves-\r\nteringsbenägenhet. Min motfråga till Carl B Hamilton\r\nblir: Vilken slutsats drar du av det?</pre><pre>Anf.  284  CARL B HAMILTON (fp):\r\nHerr talman! Jag tycker att Camilla Sköld Jans-\r\nson, jag och näste talare Ulf Holm har något gemen-\r\nsamt som är värt att påpeka. Vi är de enda som i den-\r\nna kammare har anmält sig för att tala om euron. Det\r\när ganska konstigt att detta som ska vara en huvud-\r\nfråga för Sveriges framtid och en stor fråga politiskt\r\nunder denna mandatperiod lockar så få talare.\r\nJag instämmer med Camilla Sköld Jansson att alla\r\npartier ska ta sitt ansvar och delta i debatten. Därför\r\nvar det välkommet att Göran Persson nu satte ned\r\nfoten något tydligare än tidigare - vilket ju inte säger\r\nså mycket - och att datumfrågan förhoppningsvis får\r\nen lösning.\r\nFör Folkpartiets del spelar det inte så stor roll om\r\ndet blir en folkomröstning strax före sommaren eller\r\nstrax efter. Båda möjligheterna är helt acceptabla för\r\noss. Om det finns partier för vilka det känns oerhört\r\nviktigt att den sker i september hellre än i juni är det\r\nhelt OK för oss. Det viktiga är avsiktsförklaringen.\r\nDå kommer den politiska opinionsbildningen i gång,\r\noch en del marknadsaktörer kommer att ställa om sig.\r\nFortfarande är det dock osäkert. Det finns ingen\r\nsocialdemokrat att fråga här hur LO kommer att ställa\r\nsig, om det ska bli ytterligare förhandlingar internt\r\nmed sig självt. Arne Kjörnsberg sitter här men verkar\r\ninte vara informerad om de närmare detaljerna.\r\nDetta är inte att stressa eller hasta på något sätt.\r\nDiskussionen i EMU-frågan har ju pågått i minst tio\r\når. De som inte har engagerat sig utan talar om stress\r\noch hets får faktiskt inte lägga över skulden på andra.\r\nJag tror också att man ska vara realistisk och inse\r\natt kunskapsinhämtningen och engagemanget i frågan\r\ninte kommer förrän ganska nära folkomröstningen, de\r\nsista två tre månaderna.\r\nI morse blev jag väldigt förvånad och besviken\r\növer att Göran Persson lutade sig väldigt mycket mot\r\nekonomiska argument. Han brukar inte göra det. Jag\r\nskulle vilja säga att det finns både ekonomiska och\r\npolitiska argument. De politiska argumenten avspeg-\r\nlar väldigt mycket de värderingar man har.\r\nDet internationella samarbetet har för en liberal ett\r\nvärde i sig. Vi är internationalister även i praktiken\r\ntill skillnad från till exempel Vänsterpartiet som ju är\r\ndet bara i retoriken. Vi anser att Sverige har ett bidrag\r\natt ge. Sveriges röst är värdefull. Sverige kan ta till\r\nvara Europas intressen och bidra till Europas framtid\r\nom vi är med helt och fullt.\r\nEuron finns. ECB finns. Euron fungerar. Sedlar\r\noch mynt finns. Talet om högriskprojekt har visat sig\r\nfalskt. Jag tycker att Finland är ett bättre exempel än\r\nden europeiska kontinenten i största allmänhet. Fin-\r\nland har väldigt många egenskaper som är gemen-\r\nsamma med Sveriges, inte minst näringsstrukturen.\r\nOm det skulle bli ett nej i folkomröstningen - tänk\r\ndenna tanke - så kommer Östersjön inom några år att\r\nvara omslutet av euroland med två undantag. Runt\r\nÖstersjön kommer det att finnas två länder som i så\r\nfall inte har euron. Det ena är Ryssland. Det andra är\r\nSverige. Är det en framtid som vi ska eftersträva? Det\r\ntycker inte jag.\r\nVi i Folkpartiet är för buffert, men vi är emot buf-\r\nfertfonder. Om fonderna ska spela någon ekonomisk\r\nroll kommer de att vara så stora att den gamla debat-\r\nten om fonder som en maktfaktor utanför demokra-\r\ntisk kontroll kommer upp igen. De kommer också att\r\nväcka väldigt stora finansieringsproblem. Man kan\r\nsäga att staten får finansiera dem, som någon har sagt.\r\nMen ska staten få pengar kommer de, som Arne\r\nKjörnsberg tidigare påpekade, någonstans ifrån. De\r\nkommer från dem som arbetar. Det finns ingen annan\r\nskattebas i landet än arbete.\r\nMin viktigaste invändning är emellertid en annan.\r\nSjälva tanken på buffertfonder bygger på en föreställ-\r\nning om att Finansdepartementet och den demokra-\r\ntiskt valda regeringen gör fel och inte klarar uppgiften\r\natt stabilisera ekonomin. Det ska finnas en annan\r\naktör som har någon annans uppdrag att stabilisera\r\nekonomin och spela emot regeringen som springer ur\r\nriksdagen. Jag förstår inte hur man som demokrat kan\r\nacceptera tanken på buffertfonder. Den är helt ode-\r\nmokratisk. Det är den viktigaste invändningen helt\r\nvid sidan av de ekonomiska argumenten.\r\nJag ska inte förlänga min insats nu. Jag återkom-\r\nmer gärna kort i replikerna.</pre><pre>Anf.  285  ARNE KJÖRNSBERG (s) replik:\r\nHerr talman! Carl B Hamilton anser eller utgår\r\nifrån eller kanske till och med påstår att jag inte är\r\ninsatt i detaljerna om EMU. Nej, jag sitter bara i den\r\nsocialdemokratiska partistyrelsen som vid upprepade\r\ntillfällen har diskuterat frågan. Jag har varit med och\r\ntagit ställning där liksom på en socialdemokratisk\r\npartikongress och ett socialdemokratiskt förtroen-\r\nderåd. Så begär inte för mycket av en enkel fattig\r\nkusin från Borås.</pre><pre>Anf.  286  CARL B HAMILTON (fp) replik:\r\nHerr talman! Det är alltid trevligt att debattera\r\nmed Arne Kjörnsberg. Man behöver inte lära om,\r\nutan det är samma sak som när jag satt i riksdagen\r\nredan i början av 1990-talet: den enkle, fattige kusi-\r\nnen från Borås. Då fick jag höra att Arne Kjörnsbergs\r\nhustru också hade synpunkter på mig; det kanske\r\nkommer det också.\r\nJag sade inte att Arne Kjörnsberg var dåligt insatt\r\ni euron. Jag sade att han uppenbarligen var dåligt\r\ninsatt i frågan om det blir buffertfonder eller inte, i\r\nLO:s ställningstagande och i utfallet av de hemliga\r\növerläggningar som ska ske mellan Socialdemokra-\r\nterna och LO och eventuellt andra aktörer i en arbets-\r\ngrupp.</pre><pre>Anf.  287  ARNE KJÖRNSBERG (s) replik:\r\nHerr talman! Jag har mycket stor respekt för min\r\nfru, men blanda inte in henne i kammarens debatt!\r\nHon är inte riksdagsledamot och kan alltså inte de-\r\nbattera med Carl Hamilton.\r\nVad gäller detta med buffertfonder sade Carl Ha-\r\nmilton att de var odemokratiska. En kort och enkel\r\nfråga: Är Finland inte demokratiskt?</pre><pre>Anf.  288  CARL B HAMILTON (fp) replik:\r\nHerr talman! Jo, Finland är en utmärkt demokrati.\r\nBuffertfonderna som finns där hindrar inte detta.\r\nBuffertfonderna kan vara odemokratiska, men Fin-\r\nland kan ändå vara demokratiskt. Det är en väldigt\r\nviktig distinktion.\r\nJag håller med om att vi kanske inte ska dra in\r\nArne Kjörnsbergs fru här. Men 1992 debatterade jag\r\nmed Arne Kjörnsberg, och då drog han in sin fru.\r\nVarför han gjorde det har jag funderat över i tio år\r\noch ännu inte fått något svar på.</pre><pre>Anf.  289  CAMILLA SKÖLD JANSSON (v)\r\nreplik:\r\nHerr talman! Det är inte utan att man blir lite ny-\r\nfiken på vem Arne Kjörnsberg är gift med.\r\nMen det gällde inte det. Hamilton pratar om ett\r\nutanförskap: Tänk om vi blir det enda landet eller ett\r\nav två länder runt Östersjön som inte har euron! Ja, i\r\ndag är vi det enda landet runt Östersjön som har den\r\nsvenska kronan, och det känns inte ett dugg skräm-\r\nmande. Det känns tryggt, bra och självständigt, tycker\r\njag.\r\nMen jag tänker ta upp en annan fråga där jag tror\r\natt vi kan vara överens, och det är eurons betydelse i\r\nbygget av en federation. Som vi ser det är valutan\r\nockså ett led i Europas förenta stater och en förutsätt-\r\nning för att vi ska kunna komma till ett Europas för-\r\nenta stater. Jag vet också att Folkpartiet är positivt\r\ninställt till detta. Det skulle vara intressant att höra\r\nnågot om Carl B Hamiltons bild av euron just satt i\r\nrelation till ett Europas förenta stater.</pre><pre>Anf.  290  CARL B HAMILTON (fp) replik:\r\nHerr talman! Folkpartiet är positivt till tanken på\r\nen federation, med en väldigt tydlig rollfördelning\r\nmellan nationalstaterna - som ju är nationalstater och\r\nkommer att förbli det - och den europeiska nivån. Jag\r\ntror att det är viktigt att ha klart för sig att det finns en\r\nväldigt tydlig rollfördelning.\r\nNu är jag motståndare till uttrycket Europas för-\r\nenta stater, då det för tankarna helt fel. Europas stater\r\när olika. De har olika språk, kultur, historia, litteratur\r\noch institutioner, och det ska vi bevara. Själva det\r\nunika i den europeiska statsbildningen, om vi kallar\r\nEU för det, är ju att man försöker kombinera att be-\r\nhålla de olikheter som i det förgångna har skapat\r\nrivalitet och konflikter med att ändå leva i harmoni\r\noch fred med varandra. Där kan euron spela en viktig\r\nroll. Men de diskussioner som nu förs i konventet om\r\ndemokrati och legitimitet tror jag är viktigare.</pre><pre>Anf.  291  CAMILLA SKÖLD JANSSON (v)\r\nreplik:\r\nHerr talman! Det viktiga är ju inte om man kallar\r\ndet Europas förenta stater eller inte. Det viktiga är,\r\nprecis som Carl B Hamilton säger, själva konstruk-\r\ntionen av ett statsbygge eller en federation. Där är\r\nändå min uppfattning att man på olika sätt försöker\r\nsmyga undan detta i debatten, och jag uppskattar att\r\nHamilton är tydlig och klar i sin uppfattning. Jag\r\nönskar att vi, när vi nu går in i en EMU-debatt, kan\r\nstå på samma sida och föra fram just kopplingen\r\nmellan euron och en federation.</pre><pre>Anf.  292  CARL B HAMILTON (fp) replik:\r\nHerr talman! Camilla Sköld Jansson talar om att\r\nsmyga. EU har ju vuxit fram stegvis som ett svar på\r\nnya krav och nya utmaningar. Det har gällt att lösa\r\nmiljöproblem, knarkproblem, säkerhetsproblem på\r\nBalkan, ekonomisk stabilisering och så vidare. Det\r\nfinns ingen stor master plan hos några i Bryssel om\r\nhur Europas framtid ska se ut, utan man stapplar\r\nfram. Det tycker jag är en riktigare beskrivning än\r\nden som Camilla målade upp här.</pre><pre>Anf.  293  ULF HOLM (mp):\r\nHerr talman! Många av dem som förespråkar ett\r\nsvenskt EMU-medlemskap målar upp en mycket\r\nmörk bild av Sverige. Ibland får man känslan att vi\r\nstår på ruinens brant. Men är det verkligen så illa i\r\nSverige? Nej, absolut inte. Det förskräckliga utanför-\r\nskapet, att vi stått utanför EMU i tre år, har knappast\r\nvarit synligt. Däremot tycks EMU-förespråkarna vara\r\nhundra procent pessimistkonsulter när det gäller ut-\r\nvecklingen av Sverige framöver. Jag ser själv goda\r\nmöjligheter för Sverige att utvecklas bra, under förut-\r\nsättning att vi just står utanför EMU-medlemskapet.\r\nEMU-debatten i Sverige handlar mest om ekono-\r\nmiska argument, men egentligen handlar EMU om\r\nmycket mer. Det handlar om vem som ska bestämma\r\növer våra pengar, demokrati och politik. Att vissa\r\nekonomer anser att finanspolitiken är för viktig och\r\nkomplicerad för att överlåtas åt svenska folket eller\r\ndess folkvalda att bestämma över är inte konstigt.\r\nLiknande argument förs fram av dem som är sakkun-\r\nniga inom skogsvård, vägtrafik och så vidare. De\r\nmenar att de är bättre skickade att bestämma detta än\r\nmedborgarna i allmänhet.\r\nMen i den politiska avvägningen ställs olika mål-\r\nsättningar mot varandra. I dessa prioriteringar måste\r\nmedborgarna kunna få vara med och göra denna av-\r\nvägning, inte enskilda experter eller, som i fallet\r\nEMU, tjänstemännen i Europeiska centralbanken.\r\nDetta är en förutsättning för att demokratin inte ska\r\nurholkas. Alla människor måste känna sig delaktiga i\r\nden politik som förs och som berör dem. Även den\r\nekonomiska politiken måste därför vara underställd\r\ndemokratin. Så blir det inte med ett EMU-\r\nmedlemskap.\r\nDet kanske mest konkreta argumentet för att Sve-\r\nrige ska gå med i EMU är att vi ska slippa växla\r\npengar när vi åker på semester till ett annat euroland.\r\nTyvärr har också statsminister Göran Persson fört\r\nfram detta som ett argument, senast i en intervju i\r\nsomras då det var ett argument för att folkomröst-\r\nningen om EMU skulle hållas direkt efter semestern.\r\nDå hade nämligen vi svenskar mest erfarenhet av hur\r\ndet var utomlands.\r\nJag beklagar verkligen att Göran Persson faller så\r\ndjupt. Denna lilla fördel måste ställas mot de negativa\r\neffekter som EMU medför. Själva växlingsproblema-\r\ntiken ska inte överdrivas. Växlingskostnaderna är i\r\nsig väldigt små, och få torde ha valt att inte åka ut-\r\nomlands på grund av kostnader och besvär med att\r\nväxla svenska kronor till en annan valuta.\r\nHerr talman! Svenska folket har näppeligen kravet\r\natt komma till rätta med växlingseländet högst på\r\nlistan över de politiska reformer man anser att riksda-\r\ngen ska ta hand om. Jag har i alla fall aldrig sett nå-\r\ngon opinionsmätning som visar detta. Det är helt\r\nandra frågor som svenska folket vill att vi ska fatta\r\nbeslut om här.\r\nMiljöpartiet anser inte att det är någon panik med\r\nett svenskt ställningstagande om EMU. Detta beror\r\ngivetvis på att det tar några år innan man ser effekter-\r\nna av ett EMU-medlemskap. De synliga effekterna\r\nkommer först efter några år. Med ett EMU-\r\nmedlemskap kommer vi också på sikt att få en ge-\r\nmensam finanspolitik, en gemensam skattepolitik, en\r\ngemensam arbetsmarknadspolitik och så vidare. Detta\r\nfaktum innebär naturligtvis en enorm centralisering\r\nav makten till EU och EMU. Vi får en EU-stat. Detta\r\när inget att hymla om. Diskussionen förs redan i\r\nmånga EU-länder och i EU-parlamentet. Det är dags\r\nför de svenska EMU-förespråkarna att erkänna att\r\nEMU är en grundbult i byggandet av en EU-stat.\r\nHerr talman! De senaste dagarna har vi fått en\r\ndiskussion om buffertfonder. LO är tydligen en stark\r\nförespråkare av buffertfonder. Men vad LO därmed\r\nockså säger är att EMU är ett hot mot löntagarna och\r\natt det finns en uppenbar risk med EMU-\r\nmedlemskap. Fanns det inga problem med EMU\r\nskulle aldrig en diskussion om buffertfonder ha\r\nkommit upp.\r\nBuffertfonderna visar också på vilken utveckling\r\nEU har. Vissa anser, dock inte LO, att det är EU som\r\nska ha buffertfonder för att kunna parera olikheter i\r\nregionerna i EMU-området. Men om buffertfonderna\r\nska skötas av EU krävs det också att det finns någon\r\npå EU-nivå som ska besluta detta. Vi får alltså en\r\nEU-regering. I detta sammanhang är det inte så kons-\r\ntigt att förslaget att vi ska ha en EU-president inte är\r\ngripet ur luften. Det är en naturlig utveckling av EU,\r\nnämligen att vi ska välja en EU-president. Det är en\r\nföljd av den EU-centralisering som politiken går mot\r\ni dag. Det är inget som vare sig jag eller Miljöpartiet\r\ntycker är lämpligt. Därför hoppas jag att Sverige\r\nkommer att säga nej till att vara med i EMU.</pre><pre>Anf.  294  CAMILLA SKÖLD JANSSON (v)\r\nreplik:\r\nHerr talman! Så småningom ska det hållas partile-\r\ndaröverläggningar men jag vill ändå redan nu sondera\r\nterrängen lite grann. Ulf Holm säger att ni från Miljö-\r\npartiets sida inte ser någon panik med att man tar\r\nställning. Jag vet att ni har sagt 2006 och att ni vill\r\nfölja utvecklingen över en konjunkturcykel. Men det\r\när en diskussion.\r\nEn annan diskussion är hur lång tid man kan tänka\r\nsig behöva från det att man utlyser folkomröstning,\r\nvilket man ju kommer att göra oavsett er hållning.\r\nHur lång tid ska då löpa fram till det att folkomröst-\r\nningen faktiskt hålls? Vår utgångspunkt är ett år. Det\r\när en rimlig tid för att bygga upp en kampanj, ha\r\nfolkbildning och så vidare. Jag skulle gärna vilja höra\r\nMiljöpartiets eventuella syn på en sådan ordning.</pre><pre>Anf.  295  ULF HOLM (mp) replik:\r\nHerr talman! Tyvärr har diskussionen i Sverige\r\nom EU och EMU varit ganska lam, minst sagt. Vi är\r\ntre här i kväll som diskuterar detta. Jag håller med\r\nCarl B Hamilton om att detta är en av de stora frågor-\r\nna de närmaste fyra åren. Att då bara tre av riksda-\r\ngens 349 ledamöter väljer att ta upp frågan är ett\r\ntecken i sig.\r\nDet betyder också att jag är inne på att det krävs\r\nminst ett år från det att man bestämmer datum för\r\nfolkomröstning tills folkomröstningen hålls just för\r\natt det krävs en ganska stor diskussion i landet om\r\nvad detta innebär. Det tar lite tid, bland annat för\r\nstudieförbunden att sätta i gång cirklar. Jag kan in-\r\nstämma i att minst ett år behövs.</pre><pre>Anf.  296  CARL B HAMILTON (fp) replik:\r\nHerr talman! Jag ser fram emot att diskutera de-\r\nmokrati och EMU, men jag vill ändå ställa frågan till\r\nUlf Holm: Är det verkligen på något sätt en sannolik\r\ntanke att 15 väl fungerande länder, närmast utgångs-\r\npunkten för andra demokratier i världen, skulle välja\r\natt avskaffa demokratin i demokratiska former i folk-\r\nomröstning och att det bekräftas i det ena allmänna\r\nvalet efter det andra i de deltagande länderna att man\r\ninrättar EMU, inför euron och avskaffar demokratin.\r\nÄr det inte lite långsökt?</pre><pre>Anf.  297  ULF HOLM (mp) replik:\r\nHerr talman! Långsökt är det inte. De 15 med-\r\nlemsstaterna i EU är alla demokratier, men det bety-\r\nder ju inte att EU är demokratiskt. Det finns ett de-\r\nmokratiskt underskott i EU.\r\nPå samma sätt är det med EMU. Man avhänder\r\nsig makten och flyttar makten längre bort. Hittills har\r\ninget land i EU haft en folkomröstning direkt om\r\nEMU. Jo, ett land. Danmark. Då sade man nej. Det\r\nbetyder också att jag tror att i de folkomröstningar\r\nsom hålls om detta skulle de flesta rösta nej till att\r\nflytta makten längre bort än som är nödvändigt.</pre><pre>Anf.  298  CARL B HAMILTON (fp) replik:\r\nHerr talman! Jag tyckte att Ulf Holm först avskaf-\r\nfade demokratin, men nu har han tydligen återinfört\r\nden. Det är väl bra det. Men det han hävdar om dele-\r\ngering är fortfarande problematiskt.\r\nVi delegerar till exempel till domstolarna att döma\r\noberoende av vad politiker tycker och tänker om de\r\nlagar som de en gång stiftade. De får inte lägga sig i\r\ndomstolarnas avgöranden. Det är en delegering. På\r\nsamma sätt kan man delegera räntepolitiken. Vi har ju\r\nredan gjort det till Riksbanken. Det är en annan form\r\nav delegering, ja, men principiellt är det samma sak.</pre><pre>Anf.  299  ULF HOLM (mp) replik:\r\nHerr talman! Det är en viss skillnad på delegering.\r\nOm en styrelse delegerar beslut till någon kan man\r\noftast också återta delegationen. Jag finner det vara\r\ntämligen svårt när det gäller EMU-frågan att man\r\nskulle kunna återta en sådan. Då blir det nog vissa\r\nproblem skulle jag kunna tänka mig.\r\nUtrikespolitik</pre><pre>Anf.  300  CECILIA NILSSON WIGSTRÖM (fp):\r\nHerr talman! Jag tror att det förvånar varken tal-\r\nmannen eller invånarna i Sverige att statsministern tar\r\nsemester. Även om statsministerns uppgifter är vikti-\r\nga så vet vi att de utförs av en vanlig person av kött\r\noch blod som ibland behöver vila.\r\nNär Ghanas nytillträdde president John Kufour of-\r\nfentliggjorde att han skulle ta semester väckte det\r\nuppståndelse. Löjtnant Rawlings, som tidigare styrt\r\nlandet, avslöjade aldrig när han åkte på semester, mån\r\nsom han var att legitimera sin regim genom att fram-\r\nstå som en slags övermänniska. Genom att nu offent-\r\nligt ta semester banar Ghanas president väg för en ny\r\ndemokratisk kultur.\r\nHerr talman! Det är en ära för mig att få hålla mitt\r\njungfrutal i kammaren, och jag vill tala om det som\r\nligger mig varmt om hjärtat, nämligen vikten av de-\r\nmokrati för att kunna uppnå en fredligare värld där\r\nklyftorna minskar mellan den fattiga och rika världen.\r\nDet var det som ledde mig in i politiken, och det är en\r\nfråga som jag har drivit i min personvalskampanj.\r\nDemokrati och respekt för varje persons mänskli-\r\nga rättigheter är en förutsättning för att var och en av\r\noss ska kunna utforma våra liv så som vi önskar både\r\nmateriellt och andligt. Under 90-talet ökade antalet\r\ndemokratier i världen till att omfatta 63 % av värl-\r\ndens länder, men tyvärr har utvecklingen de senaste\r\nåren stannat av.\r\nAfrika är den kontinent där demokratin har sitt\r\nsvagaste fäste. Det är därmed inte förvånande att det\r\nockså är den kontinent som är fattigast. I diktaturens\r\nfotspår följer inte bara brott mot de mänskliga rättig-\r\nheterna utan också ekonomisk misskötsel. Diktatorer\r\nlåter företag tappa landet på naturresurser, bara de\r\nsjälva kan sko sig tillräckligt. De agerar inte i folkets\r\nintresse.\r\nDet är därför som jag och Folkpartiet vill göra\r\ndemokratimålet till övergripande mål för vår bi-\r\nståndspolitik. När ledare kan avsättas i val prioriteras\r\ndet medborgarna behöver.\r\nHerr talman! Det finns trots allt positiva exempel i\r\nAfrika. Jag nämnde nyss Ghana. Jag hade förmånen\r\natt själv vara där under valkampanjen för två år se-\r\ndan. Framgångsrikt bevakade John Kufours parti\r\nvalen rigoröst för att förekomma regeringspartiets\r\ntraditionella valfusk. Makten kunde överlåtas fredligt\r\nfrån ett parti till ett annat.\r\nMen Ghana står inför problem. Demokrati och\r\nsärskilt demokratisk kultur införs inte över en natt.\r\nGhana är på rätt väg. Pressfriheten har ökat, men det\r\när svårt att bryta invanda mönster. Invånarna är vana\r\nvid att kunna uppvakta sina riksdagsledamöter och be\r\natt få ekonomisk hjälp. Fortfarande förekommer\r\ngodtyckliga arresteringar inom polisen.\r\nKampen är inte vunnen. Vägen är lång. Jag skulle\r\nvilja att den svenska regeringen generellt prioriterade\r\ndemokratifrågorna högre och bland annat stödde\r\ndemokratiseringssträvandena i Ghana liksom i Sene-\r\ngal som är ytterligare ett gott exempel i Afrika som är\r\npå rätt väg.\r\nAvsaknad av demokrati är inte bara till förfång för\r\nmedborgarna utan är även en källa till internationella\r\nkriser och krig. Demokratier har fredliga metoder för\r\natt hantera åsiktsskillnader och startar, som bekant,\r\ninte krig med varandra.\r\nJag vill därför passa på, herr talman, att avslut-\r\nningsvis tala om ett högaktuellt exempel på hur pro-\r\nblem uppstår då demokrati saknas. Saddam Hussein\r\när en farlig diktator som startat krig mot både Iran\r\noch Kuwait, liksom gasat ihjäl 5 000 ur sin egen\r\nkurdiska befolkning. En avväpning av Saddam Hus-\r\nsein är nödvändig för irakiernas och grannländernas\r\nsäkerhet.\r\nDet är bra att en FN-resolution verkar vara på väg.\r\nSaddam Hussein och diplomatin har fått en chans.\r\nFörhoppningsvis ska avväpningen nu fungera. Om\r\ninte, måste FN vara beredd att fullfölja avväpningen\r\nmed militära medel i enlighet med folkrätten. FN bör\r\nockså ta itu med att implementera de övriga resolu-\r\ntionerna som gäller Irak, vilka bland annat kräver\r\nrespekt för mänskliga rättigheter.\r\nHerr talman! Jag stannar där, och jag hoppas att\r\njag har klargjort varför jag vill att regeringen tydliga-\r\nre fokuserar på demokratisering i både utrikes- och\r\nbiståndspolitiken.</pre><pre>Anf.  301  AGNE HANSSON (c):\r\nHerr talman! Det här är den första allmänpolitiska\r\ndebatten efter valet. En del nya ansikten dyker upp\r\noch ger besked om att de är här. Det är intressant och\r\nspännande. Andra mer kända ansikten dyker upp i\r\nnya roller, och det är också spännande. Däremot är\r\ndet kanske inte så mycket nytt i det politiska budska-\r\npet.\r\nDen första allmänpolitiska debatten efter ett val\r\nbrukar innehålla analys av valet och deklarationer om\r\nvad partierna tänker göra under den kommande man-\r\ndatperioden.\r\nDiskussionen om utrikespolitiken var inte särskilt\r\nintensiv i valdebatten. Däremot kan det finnas anled-\r\nning att göra deklarationer om hur varje parti ser på\r\nutrikespolitiken och vad man tänker göra under den\r\nkommande perioden. Vi kommer att ha en sådan mer\r\nomfattande utrikespolitisk debatt i vår. Jag ska nu\r\nbegränsa mig till att något beröra ett par av de utri-\r\nkespolitiska frågorna som är mest aktuella.\r\nLåt mig börja med att prata om mänskliga rättig-\r\nheter i ett perspektiv av den terroristbekämpning som\r\nnu pågår. Det har sagts att världen inte mer blir sig lik\r\nefter terrordåden i USA den 11 september. Det ligger\r\nmycket i det. Kampen mot terrorismen måste gå vida-\r\nre. Det är vi alla ense om. Följderna av terrorismens\r\nmeningslösa våld når oss dagligen, och de är påtagli-\r\nga. I skuggan av detta påtagliga våld finns också\r\nandra följder. Det finns anledning att vara orolig för\r\nvad som händer med enskilda människors rättssäker-\r\nhet. Det finns en uppenbar risk att mänskliga rättig-\r\nheter mer och mer får stå tillbaka i kampen mot terro-\r\nrismen.\r\nDet finns många exempel på detta. Behandlingen\r\nav fallet med den svenska fången på Kuba är väl det\r\ntydligaste exemplet. Diskussionen om en eventuell\r\nutlämning av den ryske medborgaren i samband med\r\ngisslandramat i Moskva är ett annat exempel. Militär-\r\npolis har fått ökade befogenheter. Antiterroristlagar\r\nmissbrukas på sina håll så att auktoritära eller våld-\r\nsamma aktioner av regimer har motiverats just som\r\nantiterrorism. Så får det naturligtvis inte vara.\r\nKampen mot terrorismen måste föras parallellt\r\nmed att mänskliga rättigheter inte förkvävs. Sverige\r\nbör vara vaksamt och tydligt i detta. Vi har av tradi-\r\ntion en klar profil i att hävda mänskliga rättigheter.\r\nDen får inte förblekna i kampen mot terrorismen. Vi\r\nbör verka för att kampen mot terrorismen måste föras\r\ninom ramen för ett multilateralt juridiskt hållbart\r\nramverk.\r\nDet är också dags att agera hårdare där svenskar\r\när inblandade och där mänskliga rättigheter kränks.\r\nBåde fången på Kuba och de tre medborgare vars\r\ntillgångar frystes har enligt tunga jurister utsatts för\r\nrättsövergrepp och brott mot mänskliga rättigheter.\r\nFången på Guantánamobasen utsätts för brott mot en\r\nhel rad konventioner om mänskliga rättigheter och\r\nkrigets lagar när USA tar sig rätten att hålla fången\r\nfängslad som säkerhetsrisk.\r\nNu har USA efter nio månader släppt tre afghaner\r\noch en pakistanier som inte längre bedöms utgöra ett\r\nhot och inte har något intressant att avslöja. Men jag\r\nfrågar: När släpps svensken? Det är dags att från\r\nsvensk sida sluta att ställa mesiga frågor och i stället\r\nbestämma sig för en juridisk linje och ställa rättsliga\r\nkrav på USA.\r\nFrågan är om regeringen är beredd att göra detta.\r\nDet är ju regeringen, med den ordning vi har, som\r\nstår för utrikespolitiken. Vi måste reagera när de\r\nmänskliga rättigheterna kvävs på samma beslutsam-\r\nma sätt som vi tidigare har gjort trots hotet om terro-\r\nrism.\r\nPå samma sätt är det nu viktigt att problemet i\r\nIrak löses på fredlig väg. Det är min förhoppning att\r\nden balansgång som säkerhetsrådet nu har att gå\r\nmellan att å ena sidan ställa kraftiga krav på Saddam\r\nHussein-regimen och å andra sidan förhålla vetosta-\r\nterna på mattan gör det möjligt att lösa detta på dip-\r\nlomatisk väg.</pre><pre>Anf.  302  SERMIN ÖZÜRKÜT (v):\r\nHerr talman! Jag skulle vilja ta upp en skiljelinje\r\nmellan regeringens och Vänsterpartiets utrikespolitik.\r\nSkillnaden handlar om USA:s aktuella Mellanöstern-\r\npolitik. Med andra ord: Krigshotet mot Irak.\r\nI dag försöker många regeringar, inklusive Sveri-\r\nges regering, att komma undan sitt eget ansvar genom\r\natt hänvisa till FN:s säkerhetsråd. Men ett beslut som\r\nfattas i säkerhetsrådet kan inte rättfärdiga ett krig i\r\nIrak.\r\nFör det första ska Sverige inte ställa sig bakom ett\r\nbombkrig vars främsta syfte är att säkra USA:s olje-\r\ntillgångar. En rapport framtagen av CFR, Rådet för\r\ninternationella relationer, visar att USA är på väg mot\r\nen allvarlig oljebrist, och nödvändigheten av militära\r\ninterventioner för att trygga oljeförsörjningen förut-\r\nspås.\r\nCFR är ett av de tyngsta rådgivande organen till\r\nden amerikanska regeringen med vicepresidenten\r\nsom medlem. CFR:s rapport ger en mycket tänkvärd\r\nalternativ bild av varför USA vill anfalla Irak.\r\nFör det andra kommer ett krig att förstärka det\r\nirakiska folkets lidande, som är ett resultat av mång-\r\nåriga, djupt orättfärdiga sanktioner. Hela befolkning-\r\nen lider inte bara under diktatur utan också av brist på\r\nmediciner och mat. USA:s krig kommer att slå hår-\r\ndast mot dem som redan tidigare drabbats hårt. Dess-\r\nutom kommer ett krig också att försvåra en demokra-\r\ntisk utveckling i Irak.\r\nDet kan inte vara den amerikanska militären som\r\nfattar beslut om hur Irak - eller några andra länder -\r\nska styras. I Irak måste detta vara befolkningens be-\r\nslut.\r\nAtt rättfärdiga dessa handlingar kräver ett i grun-\r\nden rasistiskt synsätt. Irakiska människoliv tillmäts\r\ninget värde. Det gör krigsmotståndet desto mer ange-\r\nläget.\r\nDet viktigaste av allt är att Sverige traditionellt\r\nverkat för att stärka folkrätten. Att hänvisa till FN:s\r\nsäkerhetsråd innebär att man i stället för att värna om\r\nfolkrätten överlämnar beslutet till världens starkaste\r\nmilitärmakter.\r\nFolkrätten ska tillämpas konsekvent. Den ska inte\r\nbara komma till användning när det passar eller ligger\r\ni linje med någon militär stormakts intresse.\r\nUSA och flera andra stater gick till angrepp mot\r\nIrak, som anföll den självständiga staten Kuwait. Det\r\namerikanska angreppet skedde i enlighet med folk-\r\nrätten. Man söker och får stöd i folkrätten när det\r\ngäller att förmå Irak att göra sig av med sina massför-\r\nstörelsevapen.\r\nUSA är berett att gå till krig mot Irak för att ge-\r\nnomdriva sitt krav medan Israel, som har begått folk-\r\nrättsbrott i decennier, också innehar massförstörelse-\r\nvapen. Men vad beträffar Israel är USA inte berett att\r\npåverka Israel för att folkrättens krav ska uppfyllas.\r\nFolkrätten måste vara det som ligger till grund för\r\ninternationell säkerhet - annars är det den starkes rätt\r\nsom blir gällande.\r\nMed hänvisning till det nämnda uppmanar vi re-\r\ngeringen att verka mot ett anfallskrig mot Irak obero-\r\nende av vad FN:s säkerhetsråd tar för beslut, inte för\r\natt internationella konflikter ska kunna hanteras\r\n\"effektivt\" utan för att motstå ett krig i Irak.\r\nDen amerikanska utrikespolitiken - med eller utan\r\nFN:s stöd - är i dag det största hotet mot fred i värl-\r\nden. Detta bör sägas högt av varje regering som vär-\r\nnar folkrätten.</pre><pre>Anf.  303  CECILIA NILSSON WIGSTRÖM (fp) replik:\r\nHerr talman! Jag skulle vilja ställa två frågor till\r\nSermin Özürküt. Av hennes inlägg kunde man tro att\r\nVänsterpartiet inte värnar folkrätten. Enligt folkrätten\r\nhar säkerhetsrådet makten att, om de så beslutar,\r\nanvända våld i internationell politik. De har den legi-\r\ntimiteten att få använda våld. Det lät som om Sermin\r\nÖzürküt inte tyckte att ett säkerhetsrådsbeslut kunde\r\nrättfärdiga ett angrepp på Irak. Men det kan det ju\r\nenligt folkrätten. Värnar ni verkligen inte folkrätten?\r\nJag vill också fråga om Sermin Özürküt anser att\r\nSaddam Hussein är en fara för sin befolkning eller\r\ninte. Hur vill ni avväpna honom? Eller vill ni inte\r\ngöra det?</pre><pre>Anf.  304  SERMIN ÖZÜRKÜT (v) replik:\r\nHerr talman! När vi pratar om folkrätten gör vi\r\ningen skillnad på folk och folk. Det är den civila\r\nbefolkningen som kommer att bli mördad under ett\r\nkrig i Irak. Det är barn och gamla som kommer att bli\r\nmördade. Ett krig är den yttersta formen av en terror-\r\nhandling. Så tycker vi.\r\nPå frågan om Saddam Hussein kan jag bara svara\r\natt visst är han en diktator, men det är en självständig\r\nstats ansvar och skyldighet att bli av med honom.\r\nInga andra stater har skyldighet och rätt att avgöra\r\ndetta. Så tycker vi.</pre><pre>Anf.  305  CECILIA NILSSON WIGSTRÖM (fp) replik:\r\nHerr talman! Jag håller med om att krig är terror-\r\nhandlingar, såtillvida att de är väldigt tragiska och får\r\nnegativa konsekvenser. Men man kan ändå inte säga\r\natt ett krig som är godkänt av FN:s säkerhetsråd är en\r\nterrorhandling. Det är i enlighet med folkrätten.</pre><pre>Anf.  306  SERMIN ÖZÜRKÜT (v) replik:\r\nHerr talman! Jag försökte i mitt anförande förkla-\r\nra att vi tycker att ett krig inte är lösningen. Det borde\r\nfinnas, och det finns, diplomatiska lösningar, fredliga\r\nlösningar, konstruktiva lösningar. Det är så vi menar.</pre><pre>Anf.  307  CARL B HAMILTON (fp) replik:\r\nHerr talman! Folkrätten är ju inget pacifistiskt\r\nlagsystem, som Cecilia Nilsson Wigström nyss påpe-\r\nkade. Det utvecklas också, och det är det som jag vill\r\nställa en fråga om.\r\nNumera, efter Rwanda och efter Balkan, talar man\r\nmycket mer om human intervention till förmån för\r\nmänskliga rättigheter. Detta är en utveckling som jag\r\nförstår att talaren avvisar. Hon vill i stället betona att\r\ningen utländsk intervention ska få förekomma, unge-\r\nfär på det sätt som skedde på 1980-talet. Är det riktigt\r\nuppfattat att ni avvisar den utveckling som har skett\r\nunder 1990-talet?</pre><pre>Anf.  308  SERMIN ÖZÜRKÜT (v) replik:\r\nHerr talman! Ja, det är rätt. Så gör vi.</pre><pre>Anf.  309  CARL B HAMILTON (fp) replik:\r\nHerr talman! Med tanke på att det var 800 000\r\nmänniskor som mördades i Rwanda tycker jag att det\r\när väldigt bra att folkrätten har utvecklats så att detta\r\ninte ska kunna upprepas en gång till, och inte heller\r\ndet som skedde på Balkan. Jag tycker att det är en\r\nväldigt positiv utveckling som har skett. Det finns en\r\ndjup avgrund mellan oss. Det är förfärligt.</pre><pre>Anf.  310  SERMIN ÖZÜRKÜT (v) replik:\r\nHerr talman! I grunden tycker vi att det inte finns\r\nnågon skillnad mellan folk och folk. Sedan tycker vi\r\natt våld föder våld. Det är vår utgångspunkt för att\r\nförklara detta.</pre><pre>Anf.  311  AGNE HANSSON (c) replik:\r\nHerr talman! Jag har kanske delvis fått svar på en\r\ndel frågor. Saddam Hussein är inte vilken beskedlig\r\nherre som helst. Vi vill ha en fredlig lösning, men FN\r\noch säkerhetsrådet har en balansgång att gå och måste\r\nställa krav för att vapeninspektörerna ska kunna full-\r\ngöra sitt arbete. De har också en balansgång att gå,\r\nmellan att USA väljer FN-vägen och inte gör det.\r\nFörhoppningsvis väljer de nu FN-vägen.\r\nOm man ska klara balansgången och få uträttat\r\ndet man behöver uträtta i Irak måste man också kunna\r\nhota med att använda våld, men förhoppningsvis\r\nbehöver man inte använda det. Avvisar Vänsterpartiet\r\nockså det?</pre><pre>Anf.  312  SERMIN ÖZÜRKÜT (v) replik:\r\nHerr talman! Jo, det är viktigt med balansgång.\r\nMen jag vill prata om en annan balansgång för att\r\nbesvara Agne Hansson.\r\nDet finns en stor majoritet mot krig i USA trots att\r\nstämningen tyder på att de flesta amerikaner skulle\r\nstödja ett krig mot Irak. Med tanke på omfattningen\r\nav krigspropagandan är det förvånansvärt många som\r\nändå motsätter sig krig. I USA finns ett organiserat\r\nmotståndsnätverk vid namn Not In Our Name, vilket\r\ndelvis visar att USA är mer än just president Bush\r\nkrigshets och brutala övergrepp. En sådan balansgång\r\när också viktig, tycker jag.</pre><pre>Anf.  313  AGNE HANSSON (c) replik:\r\nHerr talman! På vilket sätt vill då Vänsterpartiet\r\nförorda att man kan sätta tryck på Saddam Hussein\r\noch Irak för att klara av inspektionerna och lösa kon-\r\nflikten fredligt?</pre><pre>Anf.  314  SERMIN ÖZÜRKÜT (v) replik:\r\nHerr talman! Jag upprepar vad jag har sagt. Krig\r\när inte lösningen på konflikten. Det skapar ovisshet.\r\nDet skapar stort lidande. Det skapar ingen lösning,\r\ndärför att utgången är oviss. Man vet inte hur det ska\r\nbli. Man slänger in en bomb i Mellanöstern, och se-\r\ndan vet man inte hur utgången blir. Det är så enkelt vi\r\ntänker.</pre><pre>Anf.  315  LOTTA N HEDSTRÖM (mp):\r\nHerr talman! Att tala om hela världen på sex mi-\r\nnuter går ju inte. Men låt mig åtminstone få säga\r\nnågra ord om fyra av jordens ca 200 länder och se\r\nvilket pensum vi har framför oss när vi, som vi gröna,\r\ningår i projekt Rädda världen.\r\nFörst är det Turkiet. Efter en egen handgriplig er-\r\nfarenhet i augusti i år framstår det som alldeles up-\r\npenbart för mig att situationen för mänskliga rättig-\r\nheter och för demokratin inte är den bästa.\r\nMilitären styr och sätter utan att darra på man-\r\nschetten diplomatiska dokument ur spel om man tror\r\natt landets intressen är hotade. Nu var vår lilla dele-\r\ngation ett synnerligen blygsamt hot, men det som till\r\nexempel kurder och andra minoriteter i Turkiet dagli-\r\ngen erfar av sin egen regim hotar allt vad demokrati,\r\nrättssäkerhet, internationella konventioner och mino-\r\nritetsskydd heter.\r\nTurkiet är långt ifrån att uppfylla de Köpen-\r\nhamnskriterier som ska kvalificera in Turkiet i den\r\neuropeiska gemenskapen, förlåt, unionen, eller var\r\ndet förenta stater? För det utlovade medlemskapet i\r\nEU har väl inte med Turkiets roll i en viss försvarsal-\r\nlians att göra?\r\nDet ska nu bli mycket intressant att se om det om-\r\nvälvande valresultatet från i söndags kommer att\r\ntillåtas verka fullt ut eller om militära dekret övertar\r\nagendan.\r\nNästa land är Afghanistan. Det räcker med en en-\r\nda siffra från all tillgänglig fattigdomsstatistik för att\r\nskildra detta lands belägenhet. De har världens lägsta\r\nskol- och utbildningssiffra. Ingenstans får så få barn\r\ngå i skola, och ingenstans finns så få skolor i en sådan\r\nförödd administration, trots en mångårig och strålan-\r\nde insats av Svenska Afghanistankommittén. Få län-\r\nder har nämligen så hänsynslöst utnyttjats, förbrukats\r\noch våldtagits av dem som är starkare, allra senast\r\nden gångna vintern då bomberna föll över detta utpi-\r\nnade fattigfolk. En sådan massflyktssituation som\r\nunder det gångna året runt Afghanistans gränser med\r\nnära tre miljoner människor expatrierade har världen\r\ninte sett på länge.\r\nVarför kan detta ske? Ett kort och bra svar är: ol-\r\nja. Ett annat svar är: okontrollerad vapeninförsel. Ett\r\ntredje svar är: omvärldens långvariga ignorans.\r\nTjetjenien är mitt tredje land. Nyckelordet för\r\ndenna lilla komplett sönderbombade del av en gam-\r\nmal korrupt union är terrorism. Men hur ska man veta\r\nvem som är den verkliga terroristen i denna förvirrade\r\nvärld? Våldets logik eller brist på logik kastar om\r\nroller och positioner och förråar alla inblandade.\r\nGisslandramat i Moskva fick trots allt, om än på ett\r\noändligt tragiskt sätt, för ett ögonblick omvärlden att\r\nigen sätta strålkastarna på den permanenta statsledda\r\nterror som pågår mot tjetjenerna.\r\nVar går då gränsen mellan det berättigade i att be-\r\nkämpa statsterrorism à la Ryssland i Tjetjenien och\r\nren skurkterrorism av gisslan- eller självmordsbom-\r\nbartyp? Ingen vet.\r\nPresidenterna Putin och Bush ingår dock i samma\r\nterrorbekämpningsallians, och det ger dem ibland\r\nalibi för snart sagt vilka övergrepp som helst på civila\r\noch på andra icke önskvärda regimer. Någonting\r\nhåller på att gå alldeles galet med begreppen. Det är\r\nvåld som våld, våld som föder nytt våld. Våld är det\r\nminst intelligenta sättet att lösa något som helst pro-\r\nblem. Dagligt och systematiskt våld dominerar alltför\r\nmånga platser på den här planeten.\r\nDet fjärde landet jag vill nämna är Irak, ett land\r\nmed ett tredubbelt ok.\r\nFörst har man en egen hustyrann av sämsta slag.\r\nSedan är det en stor bristsituation med mängder av\r\nlidande barn som följd av en misslyckad och miss-\r\nriktad sanktionspolitik. Prestigen råder trots helt fel\r\nutfall och irakiernas allt tätare uppslutning kring sin\r\negen diktator. Det tredje är ett öppet krigshot från den\r\nenda kvarvarande stormakten i världen, något som får\r\nmer gehör än motstånd. Trots all freds- och rättrådig-\r\nhetsretorik tvekar inte USA att på eget bevåg och\r\nutan FN:s sanktion skipa sin egen rättvisa, det vill\r\nsäga se till att deras nationella behov av kontroll, olja\r\noch alibi tillgodoses. Vem har mage att rättfärdiga\r\ndetta förspel till ett tredje världskrig? Var är de som\r\nvågar utmana och övermanna krigshetsaren?\r\nI den här världen av fattigdom, våld, diktatur,\r\nbristande demokrati, oljeberoende, vapenhandel,\r\nminoritetsförtryck, terrorism, självpåtagen makt etc.\r\när det sannerligen lätt att misströsta och ge upp. Men\r\ndet, herr talman, är den i särklass största förbrytelsen\r\nav alla.\r\nVi i Sverige lever i ett välmående land. Vi kan\r\ntala fritt, och vi har trots lite gnäll ett fullt fungerande\r\nfolkstyre, och våra militärer håller sig på behörigt\r\navstånd från vårt eget och andras folk.\r\nJag menar med den här sexminutersresumén att\r\nvårt lands förpliktelser under de kommande åren,\r\nlämpligen under den fyraårsperiod som vi nu har\r\npåbörjat, är att kraftfullt återta vår roll som en trovär-\r\ndig hoppets röst i världen. Vi ska återta det civilkura-\r\nge som förr har präglat vår utrikespolitik och som gett\r\noss ett gott rykte bland fattiga och små länder och\r\nvåga vara de som säger ifrån.</pre><pre>Anf.  316  CARL B HAMILTON (fp) replik:\r\nHerr talman! Jag skulle bara vilja få ett klargöran-\r\nde. Lotta Nilsson Hedströms anförande gav intryck av\r\natt det hade varit bättre för Afghanistans folk och\r\nkvinnor om Usama bin Ladin och talibanregimen\r\nhade suttit kvar. Det hade nämligen varit konsekven-\r\nsen om den här bombkampanjen inte hade ägt rum.\r\nÄr det rätt uppfattat att ni föredrar talibanregimen\r\nframför den nuvarande regimen?</pre><pre>Anf.  317  LOTTA N HEDSTRÖM (mp) re-\r\nplik:\r\nHerr talman! Det är lite tragiskt att man fortfaran-\r\nde lyckas ställa upp problematiken på det förenklade\r\nsättet.\r\nSom jag har avlyssnat och läst finns det egentli-\r\ngen inte någon i den här kammaren eller i offentlig\r\nsvensk debatt i tillgängliga medier som har förfäktat\r\natt det skulle vara bra med talibanism eller att Usama\r\nbin Ladin på något sätt hade ett berättigande i den\r\nverksamhet som han eventuellt fortsätter med.\r\nSvaret är: Nej, det är feltolkat av dig.</pre><pre>Anf.  318  CARL B HAMILTON (fp) replik:\r\nHerr talman! Då är min enkla följdfråga: Hur\r\nskulle man bli av med den tidigare regimen om man\r\ninte gjorde ungefär på det sätt som man gjorde - det\r\nfinns naturligtvis lite olika grader, till exempel mer\r\neller mindre bombning. Hur skulle man göra? Vad\r\nhade ni gjort?</pre><pre>Anf.  319  LOTTA N HEDSTRÖM (mp) re-\r\nplik:\r\nHerr talman! Syftet var inte först, i pro primo-\r\nfallet, att avskaffa talibanismen, utan det var ett syfte\r\nsom USA lade in i sista minuten. Syftet var att hitta\r\nde förövare som bombade och körde in flygplanen i\r\nWorld Trade Center.\r\nDet var ett senkommet alibi att dessutom hjälpa\r\ndet afghanska folket att avsätta en regim som man\r\ninte klarade av. Det här är ett mycket vanligt knep,\r\noch det är inte bra. Det ska inte gå till på det viset i en\r\nrimlig värld.</pre><pre>Anf.  320  CECILIA NILSSON WIGS-\r\nTRÖM (fp) replik:\r\nHerr talman! Jag har en fråga till dig, Lotta Nils-\r\nson Hedström. Av ditt inlägg förstår jag att Miljöpar-\r\ntiet är kritiskt till ett unilateralt ingripande från USA:s\r\nsida. Med tanke på vad vi tidigare fick höra från\r\nVänsterpartiets representant undrar jag hur Miljöpar-\r\ntiet ställer sig till en eventuell framtida krigsinterven-\r\ntion stödd av FN.</pre><pre>Anf.  321  LOTTA N HEDSTRÖM (mp) re-\r\nplik:\r\nHerr talman! Svaret är väldigt enkelt: Det kan\r\nkomma till en situation där man måste stödja ett så-\r\ndant ingripande. Problemet i diskussionen är att man\r\nsätter det som det första och det önskvärda.\r\nJag håller med Vänsterpartiet om det som sades i\r\ndet förra inlägget, nämligen att alla andra alternativ\r\nnaturligtvis först måste diskuteras, penetreras och\r\nuttömmas.\r\nGenast och återigen är det behovet av och lusten\r\natt intervenera militärt som kommer först i allas de-\r\nbattinlägg och i allas agendor. Det är detta som är det\r\norimliga. Det är alltså fortfarande en total, besin-\r\nningslös övervikt och ett hyllande av militära lös-\r\nningar. Men det är inte FN:s primära uppgift. FN är\r\ninstiftat för att skapa och bibehålla fred, inte för att\r\nskapa krig. Alltså är svaret på din fråga att det hand-\r\nlar om en absolut yttersta, sista, utväg.</pre><pre>Anf.  322  CECILIA NILSSON WIGSTRÖM (fp) replik:\r\nHerr talman! Jag håller absolut med dig, Lotta\r\nNilsson Hedström, om att det är diplomatiska medel\r\nsom man alltid ska använda så långt det går, och man\r\nska undvika väpnade konflikter. Jag håller alltså helt\r\noch hållet med dig där och är tacksam för ditt förtyd-\r\nligande om att Miljöpartiet - om jag förstod dig rätt -\r\nnär alla andra medel är uttömda ändå är berett att\r\nacceptera ett FN-ingripande i Irak eller generellt i\r\nnågot annat område.</pre><pre>Anf.  323  LOTTA N HEDSTRÖM (mp) re-\r\nplik:\r\nHerr talman! Min kommentar till din och även din\r\npartikollegas fråga är att när situationen i Afghanistan\r\nför ett år sedan var aktuell var inte ens ett FN-mandat\r\nfullt ut klarlagt, utan då var det den unilaterala inter-\r\nventionen som i första rummet var intressant.\r\nJag tycker att det är bra att både vår utrikesminis-\r\nter och svenska med- och motdebattörer nu har kom-\r\nmit fram till en sorts konsensus i Sverige om att vi\r\nfaktiskt inte ska bejaka interventioner som inte är FN-\r\nstödda. Samtidigt måste vi - vilket egentligen var en\r\nav huvudpoängerna i slutet av mitt anförande men\r\nsom jag inte hann med - stärka FN:s roll och säker-\r\nhetsrådets förmåga att fatta kloka beslut.</pre><pre>Anf.  324  ROSITA RUNEGRUND (kd):\r\nHerr talman! Som sista talare i dag ska jag tala om\r\nen hjärtefråga för mig. Det gäller hiv/aids i ett globalt\r\nperspektiv.\r\nFattigdom och sjukdom går hand i hand. Så länge\r\nmänniskor är fattiga kommer de att löpa stor risk att\r\nbli allvarligt sjuka. Och så länge människor är allvar-\r\nligt sjuka löper de större risk att bli, eller att fortsätta\r\natt vara, fattiga.\r\nDen globala fattigdomsbekämpningen måste alltså\r\ninkludera omfattande insatser för att höja hälsonivån i\r\nfattiga länder. Grunden i arbetet för en bättre hälsa i\r\nfattiga länder är inrättandet av hälsovårdssystem samt\r\nprevention och en intensifierad och uthållig kamp\r\nmot de stora sjukdomarna hiv/aids, tbc och malaria.\r\nHerr talman! Spridningen av hiv/aids har nått\r\npraktiskt taget ofattbara dimensioner. Mer än 40 mil-\r\njoner människor världen över har drabbats av denna\r\nepidemi, och detta är bara början.\r\nSpridningen av hiv/aids är ett av vår tids mest\r\nakuta problem. I fattiga länder är hiv/aids-\r\nproblematiken av avgörande betydelse för dessa län-\r\nders möjligheter att komma bort från fattigdom, svält\r\noch död och att utvecklas ekonomiskt och politiskt.\r\nTrots detta tas inte denna mänsklighetens ödesfrå-\r\nga på fullt allvar av alla världens ledare, regeringar,\r\nreligiösa ledare och andra makthavare. Insatser mot\r\nhiv/aids är en fråga om mänskliga rättigheter och\r\nkommer att medföra stora ekonomiska uppoffringar\r\noch mänskliga lidanden under lång tid.\r\nHiv/aids, tbc och malaria svarar för 9 % av alla\r\ndödsfall i världen, men bara ynkliga 5 % av dagens\r\nhälsoforskningsresurser i världen tillägnas forskning\r\nom fattigdomsrelaterade sjukdomar.\r\nDet finns all anledning att i budgeten i Sveriges\r\nriksdag avsätta särskilda medel för det globala\r\nhiv/aids-arbetet och att här i riksdagen besluta om\r\nstorleken på de budgeterade insatserna.\r\nKvinnor och barn drabbas hårdast av fattigdom,\r\nkrig och sjukdomar. Därför är bistånd riktat till kvin-\r\nnor och barn av central betydelse för utvecklings-\r\nsamarbete. Det besök som jag tillsammans med re-\r\npresentanter för de olika partierna i riksdagen gjort i\r\nTanzania förstärker min uppfattning att det fortfaran-\r\nde läggs en tung börda av skuld och ansvar på unga\r\nflickor. De unga flickorna utnyttjas ofta sexuellt, och\r\nlångt oftare än de unga männen är de hivpositiva.\r\nDärför kan det förebyggande arbetet inte nog poäng-\r\nteras. Det är i dag den enda tillgängliga medicinen.\r\nKondominformationen och sexualundervisningen är\r\nbristfälliga och måste få kraftfullt stöd för att utveck-\r\nlas. Också frågor om könsroller och jämställdhet är\r\navgörande.\r\nBekämpningen av hiv/aids handlar främst om ut-\r\nrikes- och biståndspolitik men också om säkerhetspo-\r\nlitik. FN:s säkerhetsråd betonar i resolution 1308 att\r\nspridningen av hiv/aids är ett hot mot säkerhet och\r\nstabilitet. Detta unika uttalande får inte negligeras.\r\nAids kan ses som en säkerhetsfråga på flera olika\r\nplan.\r\nFör det första handlar det om personlig säkerhet.\r\nNär en ökande andel vuxna insjuknar raderas fram-\r\nsteg som gjorts i fråga om hälsa och barnadödlighet.\r\nProduktionen av mat minskar drastiskt. Familjer och\r\nsamhällsgrupper bryts ned. Ekonomisk migration och\r\nflyktingströmmar ökar.\r\nFör det andra hotar aids social och ekonomisk ut-\r\nveckling när den arbetsföra generationen dör ut.\r\nDärmed förvärras vanligt förekommande problem\r\nsom starkt bidrar till riskerna för väpnad konflikt och\r\nhumanitära katastrofer. Enligt Världsbanken kan en\r\nminskning med 10 % av antalet vuxna i ett land leda\r\ntill en reducering av nationalinkomsten med upp till\r\ndrygt 30 %.\r\nFör det tredje påverkar aids polisens kapacitet di-\r\nrekt och samhällets indirekt. Aids skär genom alla\r\nsamhällssegment. Men när exempelvis högutbildade,\r\ntjänstemän, lärare, sjukvårdspersonal, läkare och\r\npoliser drabbas, då drabbas samhället i ännu högre\r\ngrad. Nationella institutioner som administrerar vikti-\r\nga samhällsfunktioner bryts ned. Samhället blir mer\r\ninstabilt.\r\nFör det fjärde har många militära styrkor i Afrika\r\nen upp till fem gånger så hög infektionsgrad som den\r\ncivila befolkningen. I kombination med försvagade\r\nekonomiska och institutionella strukturer blir staten\r\noch länderna mer sårbara för interna och externa\r\nkonflikter.\r\nFör det femte kan konsekvenserna av aids under-\r\nminera den internationella kapaciteten när det gäller\r\natt bidra till fredslösande insatser. Enligt Sydafrikas\r\ninstitut för strategiska studier är risken stor att flera\r\nafrikanska länder, inklusive Sydafrika, snart inte kan\r\ndelta i fredsbevarande operationer om inte spridning-\r\nen av hiv/aids bland afrikanska arméer stoppas.\r\nHerr talman! Läget är alltså allvarligt. Det gäller\r\natt förklara krig mot aidsepidemin.\r\n(forts. prot. 13)</pre><pre>6 §  Anmälan om interpellationer</pre><pre>Anmäldes att följande interpellationer framställts</pre><pre>den 5 november</pre><pre>2002/03:24 av Per Westerberg (m) till kulturminister\r\nMarita Ulvskog\r\nAvanmälan av TV-licens\r\n2002/03:25 av Lennart Beijer (v) till näringsminister\r\nLeif Pagrotsky\r\nPostens verksamhet</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 12 november.</pre><pre>7 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 5 november</pre><pre>2002/03:77 av Yvonne Ångström (fp) till statsrådet\r\nUlrica Messing\r\nStudentrabatter på tåg och flyg\r\n2002/03:78 av Holger Gustafsson (kd) till utrikesmi-\r\nnister Anna Lindh\r\nSvenskt bidrag till FN\r\n2002/03:79 av Marietta de Pourbaix-Lundin (m) till\r\njordbruksminister Ann-Christin Nykvist\r\nUltraljudshalsband på hundar\r\n2002/03:80 av Johan Pehrson (fp) till justitieminister\r\nThomas Bodström\r\nBarnens ställning\r\n2002/03:81 av Johan Pehrson (fp) till socialminister\r\nLars Engqvist\r\nSjukfrånvaron</pre><pre>den 6 november</pre><pre>2002/03:82 av Maria Larsson (kd) till justitieminister\r\nThomas Bodström\r\nOfredande via e-post och SMS\r\n2002/03:83 av Göran Lindblad (m) till statsrådet Jan\r\nO Karlsson\r\nEnsamma flyktingbarn\r\n2002/03:84 av Cecilia Nilsson Wigström (fp) till\r\nstatsrådet Mona Sahlin\r\nNeutrala myndigheter\r\n2002/03:85 av Britt-Marie Lindkvist (s) till statsrådet\r\nHans Karlsson\r\nKollektivavtal och lönedumpning</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 12 november.</pre><pre>8 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 5 november</pre><pre>2002/03:65 av Catharina Elmsäter-Svärd (m) till\r\nstatsrådet Ulrica Messing\r\nTrängselavgifter</pre><pre>den 6 november</pre><pre>2002/03:66 av Catharina Elmsäter-Svärd (m) till\r\nstatsrådet Ulrica Messing\r\nInförande av trängselavgifter med enkel majoritet\r\n2002/03:67 av Anna Ibrisagic (m) till finansminister\r\nBosse Ringholm\r\nNatt- och helgstängd tull i Haparanda\r\n2002/03:69 av Jan Emanuel Johansson (s) till jord-\r\nbruksminister Ann-Christin Nykvist\r\nBurhöns\r\n2002/03:70 av Marietta de Pourbaix-Lundin (m) till\r\njordbruksminister Ann-Christin Nykvist\r\nUrsprungsmärkning av skinn- och pälsprodukter\r\n2002/03:71 av Marietta de Pourbaix-Lundin (m) till\r\njordbruksminister Ann-Christin Nykvist\r\nImportförbud mot hund- och kattskinn\r\n2002/03:72 av Johnny Gylling (kd) till statsrådet\r\nUlrica Messing\r\nDokumentation av bredbandsledningar\r\n2002/03:75 av Maud Olofsson (c) till miljöminister\r\nLena Sommestad\r\nStrandskyddsbestämmelserna</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 12 november.</pre><pre>9 §  Kammaren åtskildes kl. 22.50</pre><pre>\r\nFörhandlingarna leddes\r\nav talmannen från sammanträdets början t.o.m. 1 §\r\nanf. 39 (delvis),\r\nav förste vice talmannen därefter till ajourneringen\r\nkl. 12.22,\r\nav andre vice talmannen därefter t.o.m. 5 § anf. 84\r\n(delvis),\r\nav tredje vice talmannen därefter t.o.m. anf. 151 (del-\r\nvis),\r\nav andre vice talmannen därefter t.o.m. anf. 193 (del-\r\nvis),\r\nav förste vice talmannen därefter t.o.m. anf. 254 (del-\r\nvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}