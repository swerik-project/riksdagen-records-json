{"dokumentstatus":{"dokument":{"hangar_id":"2348221","dok_id":"GQ0948","rm":"2002/03","beteckning":"48","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"48","slutnummer":"0","datum":"2003-01-29 00:00:00","systemdatum":"2005-10-27 12:06:42","publicerad":"2003-01-29 00:00:00","titel":"Riksdagens snabbprotokoll 2002/03:48 Onsdagen den 29 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{E1230CC7-2186-44C8-BE70-0FF3A844B815}","dokument_url_text":"http://data.riksdagen.se/dokument/GQ0948/text","dokument_url_html":"http://data.riksdagen.se/dokument/GQ0948","dokumentstatus_url_xml":"http://data.riksdagen.se/dokumentstatus/GQ0948","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:48</div>\r\n<div class=\"sidhuvud_datum\">Onsdagen den 29 januari</div>\r\n<div class=\"sidhuvud_klockslag\">Kl. 09.00 - 16.49</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>--------------------------------------------------------------------------</pre><pre>1 §  Aktuell debatt: Säkerhetstjänstkommissio-\r\nnens betänkande</pre><pre>Anf.  1  LARS OHLY (v):\r\nHerr talman! Ärade åhörare!\r\nTänk dig ett land där hundratusentals människor\r\növervakas och registreras för sina åsikters skull.\r\nTänk dig ett land där uppgifter om sexualitet,\r\nkärleksliv, fritid, resor och vänskapliga relationer\r\nregistreras i hemlighet.\r\nTänk dig ett land där hundratusentals privata\r\nsamtal avlyssnas utan människors vetskap, där möten\r\nbuggas, där säkerhetspolisen avlyssnar vad som sägs i\r\nstyrelser och på medlemsmöten och där yrkesförbud\r\nför många av de övervakade gäller för vissa tjänster\r\nutan att de vet om det eller har någon möjlighet att\r\nförsvara sig mot anklagelser som hämtats från hemli-\r\nga registeruppgifter.\r\nTänk dig ett land där regeringen i det längsta för-\r\nnekar att detta pågår.\r\nTänk dig ett land där detta avslöjas.\r\nTänker du på Sverige?</pre><pre>Anf.  2  Justitieminister THOMAS\r\nBODSTRÖM (s):\r\nHerr talman! Säkerhetstjänstens arbete har under\r\nflera decennier diskuterats. Det är naturligt, med\r\ntanke på hur mycket som har hänt. Det har i dessa\r\ndiskussioner funnits en naturlig bitterhet över att man\r\ninte har kunnat få fram all den sanning man önskat.\r\nDet är mot den bakgrunden som regeringen tillsatte\r\nSäkerhetstjänstkommissionen efter att tidigare ha\r\nutrett den så kallade IB-affären genom Enn Kokk.\r\nMen nu ville regeringen att allting skulle komma\r\nfram, och man gav också den oberoende kommissio-\r\nnen särskilda befogenheter, ja, man gav den befogen-\r\nheter till och med att höra människor under straf-\r\nfansvar, en rätt som annars brukar vara exklusiv för\r\nvåra domstolar. Men det här var viktigt. Det här var\r\nnågonting som betydde mycket för många människor.\r\nSäkerhetstjänstkommissionen kom med sitt be-\r\ntänkande nu i december. Den har gjort ett grundligt\r\noch mycket bra arbete. Tack vare kommissionen har\r\nvi nu fått ett mycket omfattande material. Där har\r\nman kunnat konstatera ett nätverk med rapportörer\r\nsom har kommit från säkerhetstjänsten. Där har fun-\r\nnits rapportörer som har informerat om kommunister\r\npå arbetsplatser. Människor som i sitt arbete har fått\r\nsin verksamhet rapporterad till olika personer är na-\r\nturligtvis någonting mycket allvarligt.\r\nInitiativet kom från Försvarsstaben, har man kun-\r\nnat slå fast. Men det är också så att ledande socialde-\r\nmokrater har haft en framträdande roll. Allt detta och\r\nmycket mera har kommit fram i Säkerhetstjänstkom-\r\nmissionens betänkande.\r\nEn hel del har varit känt sedan tidigare. Men det\r\nhar också kommit fram saker som nu gör att det har\r\nskapats behov och möjligheter att vidta de föränd-\r\nringar som behövs för att kunna gå vidare i det arbete\r\nsom pågår för att polisen och säkerhetspolisen ska\r\nkunna bekämpa och förebygga brott samtidigt som\r\nhela tiden den enskildas integritet behöver stärkas.\r\nKommissionen har i sitt betänkande kunnat slå\r\nfast att det under 50- och 60-talen var hundratusentals\r\nmänniskor som blev avlyssnade, och ett stort antal\r\nmänniskor har registrerats. Vi vet sedan tidigare att\r\nunder perioden 1969-1996, då Registernämnden har\r\nfunnits till tjänst för att hjälpa de personer som på ett\r\norimligt sätt har fått konsekvenser av att de har blivit\r\nregistrerade, är det åtta personer i vilkas fall man har\r\nfunnit att det har varit på det sättet, och de har sedan\r\nockså fått skadestånd.\r\nJag kommer nu att ta initiativ till att Register-\r\nnämnden också får i uppdrag att i första hand se över\r\nde personer som kan vara i samma situation, nämli-\r\ngen i första hand från andra världskriget fram till\r\n1969, och att Registernämnden gör ett lika bra och\r\ngrundligt arbete som man har gjort under den senare\r\nperiod som jag nyss nämnde.\r\nMen vi ska också i det här sammanhanget, och det\r\ntycker jag är viktigt i dagens diskussion, inte bara se\r\nbakåt utan också se framåt. Här är det naturligtvis en\r\nväldigt svår balansgång. För att kunna bekämpa till\r\nexempel nynazistisk brottslighet behöver vi ge Säker-\r\nhetspolisen och polisen möjlighet till telefonavlyss-\r\nning. Det är viktigt att man ändå ger polisen det red-\r\nskapet, men utan att det ska kränka enskildas integri-\r\ntet.\r\nRättssäkerheten har ju blivit mycket bättre än det\r\nvi talade om, på 50- och 60-talet. Vi har en ny polis-\r\ndatalag som gör att man alltså inte får registrera en-\r\nbart för till exempel politisk åskådning, filosofisk\r\nåskådning, religiös åskådning, sexuell läggning och\r\nmycket mera. Det här är en utvidgning av det förbud\r\nsom redan finns i regeringsformen, där det slås fast\r\natt man inte får registrera för enbart politiska åsikter.\r\nNu har kommissionen sagt att i de analysdatabaser\r\nsom finns kan det finnas en risk - man har inte hittat\r\nnågra konkreta fall, men man kan säga att det finns en\r\nrisk - för att misstag ändå begås. Det ska man väl\r\nockså till en början slå fast: Det är klart att misstag\r\nkan begås. Det gäller att eliminera den risken så\r\nmycket som möjligt, och det ligger ju i allas intresse,\r\ninte minst Säkerhetspolisens. För att kunna gå vidare\r\nmed det här och alltså minska den risken får dialogen\r\nmed Rikspolisstyrelsen och Säkerhetspolisen fortsät-\r\nta. Vi måste utveckla rutinerna för det. Vi måste fort-\r\nsätta se till att Registernämnden utvecklas och fort-\r\nsätter sitt arbete där man alltså har möjlighet att kart-\r\nlägga allt det här och analysera överallt. Det är vik-\r\ntigt. Det är ett stort steg för att förstärka rättssäkerhe-\r\nten. Vi måste också, vilket pågår sedan en tid tillbaka,\r\nmed en översyn av polisdatalagen se till att vi ger de\r\nredskap som behövs, men utan att kränka den enskil-\r\ndas integritet. Det är viktigt för att upprätthålla trygg-\r\nheten för alla våra medborgare och ytterst försvara\r\ndemokratin.\r\nKommissionen kommer också med allvarlig kritik\r\nmot telefonavlyssning. Det är naturligtvis oerhört\r\noroväckande. De människor som utsätts för telefo-\r\nnavlyssning är i en utsatt position, just därför att de\r\ninte känner till det. Det är naturligt, om det är en\r\nhemlig telefonavlyssning. Det finns en inbyggd pro-\r\nblematik av just det skälet. För att komma till rätta\r\nmed det bör man införa ett system med ett offentligt\r\nombud - det kan vara en advokat eller en tidigare\r\ndomare - som tar personens intresse till vara i dom-\r\nstolen när en domstol ska besluta om det ska vara\r\ntelefonavlyssning eller inte. På så sätt blir det en\r\nmotvikt mot åklagaren och det ges en möjlighet att\r\növerklaga ett tingsrättsbeslut, något som annars na-\r\nturligtvis inte sker om åklagaren vill ha telefonav-\r\nlyssning och domstolen bifaller åklagarens yrkande.\r\nÖverskottsinformationen vid telefonavlyssning\r\nhar också diskuterats. Det är något som vi har disku-\r\nterat. Jag har också tidigare tagit initiativ till att man\r\nser över hur det ska kunna regleras. Arbetet pågår nu.\r\nInom kort kommer man att kunna presentera ett\r\neventuellt förslag på hur man ska kunna använda\r\ntelefonavlyssningens överskottsinformation i framti-\r\nden.\r\nDen lag som har använts av Säkerhetspolisen vid\r\nhemlig telefonavlyssning har också diskuterats, näm-\r\nligen 1952 års lag som faktiskt är en tidsbegränsad\r\nlag. Det är också en diskussion som har funnits länge,\r\nom den lagen ska permanentas.\r\nPå samma sätt har nu diskussioner kommit till\r\nstånd om hur man ställer sig till den rättsliga grunden\r\nför telefonavlyssning, nämligen olovlig kårverksam-\r\nhet. Med tanke på att det inte har lett till några åtal,\r\nmöjligtvis något enstaka, bör man se över använ-\r\ndarområdet. Det är själva kärnan i problematiken,\r\nanvändarområdet.\r\nFör att kunna bekämpa och förebygga brott behö-\r\nver vi telefonavlyssning. Vi behöver också kunna\r\nkartlägga planerad brottslighet. Det är ett sätt att ge\r\ntrygghet åt våra medborgare och ytterst att försvara\r\ndemokratin. Men det arbetet måste gå hand i hand\r\nmed rättssäkerheten. Annars har vi förlorat kampen\r\nredan från början. Det är för att gå vidare på den\r\nvägen som vi nu vill ge Registernämnden ett nytt\r\nuppdrag för att ta vara på de människor som kan ha\r\nfått orimliga konsekvenser av att de har blivit avlyss-\r\nnade. Vi vill också se framåt och införa ett system\r\nmed offentligt ombud, fortsätta översynen av polis-\r\ndatalagen, reglera överskottsinformationen och på\r\nolika sätt fortsätta arbetet med att utveckla de rutiner\r\nsom behövs - allt detta för att förstärka demokratin i\r\nvårt land.</pre><pre>Anf.  3  LARS OHLY (v):\r\nHerr talman! Den här frågan är inte ny. Den har\r\ndiskuterats under minst 30 år. Det har gjorts utred-\r\nningar, utredningar som nu framstår som falsarier.\r\nDär står de - Anders Björck, Carl Lidbom, Enn\r\nKokk, JK - med skammen av att ha blivit avslöjade:\r\nDe sade inte allt.\r\nMen den största skammen och det största ansvaret\r\nbär naturligtvis de regeringar, de ministrar som har\r\nkänt till, vetat om och förnekat.\r\nMan har bara erkänt det som man överbevisats\r\nom. Nu är vi framme vid en bevisning som det är\r\nsvårt att värja sig mot. Då ändrar argumentationen\r\nkaraktär. Då säger Ingvar Carlsson, en av de ansvari-\r\nga, att det var rätt med hänvisning till hotbilden.\r\nDemokrati försvarad med antidemokratiska meto-\r\nder var rätt. Författningsskyddande verksamhet för-\r\nsvarad med författningsvidriga metoder - det var rätt.\r\nMan har inte hittat några brottsmisstankar. Det\r\nfinns inte något åtal eller några fällande domar. Den\r\nsiffra som kommissionen nämner, 130 000 övervaka-\r\nde, är sannolikt i underkant.\r\nSjälvklart ska brott beivras - brott mot demokra-\r\ntin, mot vårt statsskick, brott som innebär förberedel-\r\nser för kupper och intriger mot vår parlamentariska\r\ndemokrati. Men inte i något enda fall har man funnit\r\nnågra sådana bevis.\r\nDe brott som har begåtts har begåtts av Säpo, av\r\nIB, av agenter i Säkerhetspolisens tjänst. Det tydli-\r\ngaste exemplet är Gunnar Ekberg, en brottsling som\r\nsjälv har bombhotat flygplatser, en människa med\r\nmycket tvivelaktigt rykte. Han stod i statens tjänst,\r\nför att försvara staten mot dem som man aldrig kun-\r\nnat överbevisa om vare sig brott eller brottsförbere-\r\ndelse.\r\nSäpo och IB begick brott genom att fortsätta re-\r\ngistrera åsikter, tidningsprenumerationer, nyårshäls-\r\nningar i strid med 1969 års lag och 1977 års grundlag.\r\nHär finns människor som har kränkts. Här finns\r\nmänniskor som har blivit fråntagna rätten att söka\r\nvilka arbeten de vill. Här finns till och med männi-\r\nskor som har suttit fängslade trots att de uppenbarli-\r\ngen har blivit utsatta för justitiemord. Jag tänker på\r\nHugo Gjerswold, som satt fängslad på Fritiof Enboms\r\nuppgifter. Hugo Gjerswold dog i höstas utan upprät-\r\ntelse, utan ursäkt.\r\nJag vill ge den nuvarande regeringen ett erkän-\r\nnande. Det här var ett beslut som var nödvändigt, som\r\nkom till efter en mycket stark kamp från många,\r\nbland annat Vänsterpartiet. Men det var ett bra beslut\r\ndärför att denna kommission har haft förutsättningar\r\nsom ingen kommission tidigare har haft. Det leder\r\nfram till att vi kan finna en hög trovärdighet i Säker-\r\nhetstjänstkommissionens slutsatser. Men tidigare\r\nregeringar står där med skammen av att ha försvarat\r\nolagligheter.\r\nNu säger justitieministern att vi måste gå vidare.\r\nDet är rätt. Vi måste blicka bakåt för att se och förstå\r\nvad som hänt, men vi måste också blicka framåt för\r\natt förhindra att det sker igen.\r\nRegisternämnden, som har till uppgift att gå ige-\r\nnom eventuella övergrepp som skett i övervakningens\r\nspår, består av socialdemokrater och moderater. Ut-\r\nöka Registernämnden! Se till att andra partier med en\r\nkritisk hållning till övervakningen och åsiktsregistre-\r\nringen kommer med. Stärk den parlamentariska kon-\r\ntrollen över Säpos verksamhet.\r\nLyft över en del av Säpos verksamhet till den\r\nvanliga polisen! Övervakning av organisationer och\r\nenskilda i syfte att identifiera förberedelse till brott är\r\nsådant som den civila polisen bör hantera.\r\nÖverskottsinformationen och hur den hanteras\r\nmåste regleras i lag. Vi kan inte ha ett tillstånd där\r\nmänniskor riskerar att utsättas för övergrepp på grund\r\nav information som man egentligen inte har haft rätt\r\natt skaffa.\r\nDet måste finnas en tydlig rågång, inte bara mel-\r\nlan staten och ett parti utan också mellan den polisiä-\r\nra och den militära underrättelsetjänsten.\r\nVi måste få en säkerhetstjänst som fyller sin upp-\r\ngift. Då krävs mindre av Kalle Anka-analyser, mindre\r\nav bluff och argument för att förstärka sin egen posi-\r\ntion och sina egna anslagsäskanden och mer av san-\r\nning och ärlighet.\r\n(Applåder)</pre><pre>Anf.  4  GUNNAR HÖKMARK (m):\r\nHerr talman! Det öppna samhället har sina fien-\r\nder, men det är aldrig deras åsikter som är hotet.\r\nTvärtom är det öppna samhället det allra bästa för att\r\nbemöta allsköns typ av extrema åsikter. Det som är\r\nhotet är de som har en tro på att deras övertygelse\r\nockså ger dem rätten att använda våld mot andra\r\nmänniskor och samhället för att tvinga andra till un-\r\nderkastelse och lydnad. Där finns hotet. Där måste\r\nockså gränsen dras mellan det som ett öppet samhäl-\r\nles säkerhetstjänst ska syssla med och det som den\r\ninte ska syssla med.\r\nVi måste också komma ihåg att när det gäller des-\r\nsa hot har vi en historia bakom oss som vi inte ska\r\nglömma när vi för denna debatt här i dag. Runtom-\r\nkring i Europa såg vi efter andra världskriget liksom i\r\ndag att det öppna samhället hade sina fiender som\r\nockså var beredda att sätta handling bakom orden. Vi\r\nsåg det i länder som Estland, Lettland och Litauen. Vi\r\nsåg det i Tjeckoslovakien efter Pragkuppen. Vi såg\r\ndet i land efter land. Vi såg det under nazitiden.\r\nSjälvfallet fanns det också de i vårt samhälle som\r\ninte bara hyllade diktaturerna utan faktiskt samarbe-\r\ntade med regimerna. De lät sig utbildas där och fick\r\ndirektiv för sin verksamhet här. De tog emot pengar.\r\nDe förklarade programmatiskt att den kamp som\r\ndessa diktaturer bedrev för socialismen ville de be-\r\ndriva tillsammans med dem internationellt liksom här\r\ni Sverige.\r\nMen det var inte bara dem. Här fanns också själv-\r\nfallet liksom i andra länder de som ansåg att deras\r\nåsikter gav dem rätten att tvinga andra till underkas-\r\ntelse. Bara för att ge en fond och bakgrund till den\r\nmiljö som präglade Sverige kan det finnas skäl att\r\nläsa upp ett kort citat ur partiprogrammet för det parti\r\nsom har begärt dagens debatt, inte för att den begäran\r\när orimlig, tvärtom, utan för att ge en bakgrund.\r\nI det partiprogram som gällde fram till 1985, det\r\nvill säga fyra år före murens fall skriver man i kapitel\r\n10: Men i oktoberrevolutionen 1917 tog arbetarna\r\noch bönderna makten i Ryssland. Fascismen försökte\r\nkrossa sovjetmakten. Men efter det andra världskriget\r\nförlorade kapitalismen ytterligare mark i Europa.\r\nHerr talman! Det är så man beskrev demokratins\r\nförlust och hur diktaturerna segrade över de öppna\r\nsamhällena. Man fortsatte: År 1949 segrade folkre-\r\nvolutionen i Kina och de imperialistiska inkräktarna\r\nfördrevs. I dag har en tredjedel av jordens befolkning\r\nslagit in på socialismens väg. Man skriver sedan om\r\nhur dessa regeringar ska vara de internationella stöd-\r\njepunkterna för befrielserörelser i olika länder.\r\nDet är självfallet att det fanns de som tog dessa\r\ntexter på allvar och inte bara såg det som ord utan\r\nmening. De fanns framför allt i de grupper som bröt\r\nsig ut ur bland annat Vänsterpartiet och formerade\r\nandra grupper. Men det allvarliga misstaget, och som\r\nockså måste vara till grund för den diskussion vi för\r\nhär i dag, är det misslyckande som det öppna sam-\r\nhället upplevde när det gällde att dra gränsen mellan\r\ndem som hade åsikter, hur befängda de än var, och\r\ndem som på olika grunder kunde misstänkas att om-\r\nsätta dem i handling.\r\nNär man läser Säkerhetstjänstkommissionens rap-\r\nport framgår det två saker. Det är dels att det var\r\nberättigat att ha kontroll, dels att den inte kunnat dra\r\ngränsen mellan rätten till åsikt och fri opinionsbild-\r\nning å ena sidan och de faktiska hoten mot det öppna\r\nsamhällets institutioner å andra sidan. Vi har det i\r\nform av den telefonavlyssning som inte borde ha skett\r\noch den hantering av överskottsinformation som har\r\nskett bristfälligt.\r\nJag tror att det i hög grad bottnar i att regeringarna\r\nunder denna tid inte tillräckligt tydligt vågade stå upp\r\nför att det behövs en övervakning och kontroll och\r\ndärför inte heller såg till att skapa sig lagrum och\r\nutrymme för att värna rättssäkerheten och integriteten\r\nför de enskilda. Jag tror att det beror på att hemlig-\r\nhetsmakeriet kring det som var olagligt och en sam-\r\nmanblandning mellan regeringsmakt och parti också\r\nledde till att vi fick ett hemlighetsmakeri kring hem-\r\nlighetsmakeriet. Det skapade en dubbelmoral som är\r\noacceptabel för det öppna samhället.\r\nOm det finns några slutsatser vi bör dra är det att\r\ndet öppna samhället måste försvara sig utmed tre\r\nolika linjer. Det måste vara ett tydlig krav på de olika\r\ninstitutioner som har uppgifterna.\r\nFör det första ska det öppna samhället försvara sig\r\ngenom sin öppenhet. Det får aldrig leda till att man\r\ngör avsteg från det som rättssäkerheten och integrite-\r\nten ställer krav på.\r\nFör det andra måste man kunna dra gränslinjen\r\nmellan dem som har åsikter och dem som utgör ett\r\nfaktiskt hot.\r\nFör det tredje måste vi bygga ut formerna för att\r\nvärna rättssäkerheten och kontrollen över dem som\r\nkontrollerar. Vi måste se till att väktarna är bättre på\r\natt vaktas och att väktarna har väktare som slår vakt\r\nom integriteten för de enskilda.\r\nJustitieministern har pekat på några vägar att göra\r\ndetta. Det finns fler. Det är detta som bör ligga till\r\ngrund för debatten om Säkerhetstjänstkommissionens\r\nrapport.</pre><pre>Anf.  5  BO KÖNBERG (fp):\r\nHerr talman! En säkerhetspolis behövs, tyvärr.\r\nDet har under hela efterkrigstiden i vårt land funnits\r\ngrupper som eftersträvat diktatur. Det har funnits\r\nbefogade misstankar om att det inom dessa grupper\r\nfunnits personer som har varit beredda att med våld\r\narbeta för att demokratin avskaffas.\r\nUnder efterkrigstidens två första decennier har det\r\nfrämst gällt det svenska kommunistpartiet. Partiet\r\nhade dessutom nära förbindelser med en mycket\r\nmäktig diktaturstat på andra sidan Östersjön som\r\nbekände sig till samma ideologi. Denna stat gav di-\r\nrekt ekonomiskt stöd till det svenska partiet, som\r\ndärmed bröt mot lagen mot tagande av utländska\r\nunderstöd. Partimedlemmar reste till utbildningar i ett\r\nland som ockuperats av diktaturstaten eller till dikta-\r\nturstaten själv.\r\nI sin officiella politik förnekade eller försvarade\r\ndet svenska partiet under denna tid diktaturstatens\r\nalla brott och övergrepp. Under 1960-talet luckrades\r\ndenna hållning upp och den politiska hållningen änd-\r\nrades, men kontakterna med diktaturerna fortsatte tills\r\nregimerna föll i slutet av 1980-talet. Så sent som i\r\nslutet av 1970-talet kunde företrädare för diktatursta-\r\nten direkt påverka ställningstaganden på det svenska\r\npartiets kongress.\r\nHur är det då med självinsikten inom det parti\r\nsom har begärt dagens debatt?\r\nPartiet, som bytt namn till Vänsterpartiet, firade\r\nhäromåret sin historia under de föregående 80 åren. I\r\nen artikel i början av denna månad om Säkerhet-\r\nstjänstkommissionens rapport hävdar ordföranden i\r\npartiets ungdomsförbund att den egna organisationen\r\ni 100 år fört en kamp för demokrati och social rättvisa\r\ni vårt land.\r\nUnder de senaste decennierna har det inre hotet\r\nmot den svenska demokratin främst kommit från\r\nytterlighetsrörelser på både vänster- och högerkant.\r\nSäkerhetspolisen behövs, men den måste förstås ar-\r\nbeta under lagarna och på ett sätt som är acceptabelt i\r\nen demokrati. Arbetet måste förstås också bedrivas\r\nfrikopplat från olika politiska partier.\r\nVad dagens debatt gäller är om den färska rap-\r\nporten visar att arbetet bedrivits så under efterkrigsti-\r\nden. Det arbete kommissionen lagt ned sedan den\r\ntillsattes våren 1999 är berömvärt och har påtagligt\r\nökat vår kunskap om vad som skett. Att få till stånd\r\ndenna sanningskommission var inte lätt. Socialdemo-\r\nkraterna och delvis andra partier motsatte sig kom-\r\nmissionens tillsättande. I riksdagsdebatter hösten\r\n1997 och våren 1998 argumenterade den dåvarande\r\njustitieministern mot behovet av en sådan kommis-\r\nsion.\r\nResultaten är i flera avseenden förskräckande:\r\n- Antalet registrerade personer var mycket stort,\r\növer 100 000. Många registrerades på lösa grun-\r\nder. Det förbud som infördes i slutet av 1960-talet\r\nmot registrering enbart på grund av politisk åsikt\r\nhar många gånger överträtts. Och detta åtminstone\r\nså sent som för ett par år sedan. Uppgifter som\r\nlämnats ut i samband med personalkontroll har\r\nlett till att personer som registrerats enbart på\r\ngrund av åsikt inte fått anställning. Det mest kän-\r\nda fallet är snickaren Leander.\r\nKommissionen kommenterar dagens så kallande\r\nanalysdatabaser och säger att det kan \"göras gällande\r\natt anteckningar av detta slag strider mot grundlagens\r\nförbud mot åsiktsregistrering\".\r\n- Det sätt som den i lag reglerade telefonavlyss-\r\nningen använts kritiseras skarpt. Kritik riktas ock-\r\nså mot domstolarnas tillämpning av bestämmel-\r\nserna. Övervakarna Justitiekanslern och Justitie-\r\nombudsmannen har inte skött sin uppgift. Särskild\r\nkritik riktas mot hanteringen av så kallad över-\r\nskottsinformation, bland annat för personalkon-\r\ntroll. Lagarna om telefonavlyssning har inte följts.\r\n- På flera andra tunga områden riktas också allvar-\r\nlig kritik.\r\n- En särskild fråga är om det har skett en samman-\r\nblandning mellan den övervakning som skett ge-\r\nnom olika säkerhetstjänster och olika partiers\r\nverksamhet. Har statsnyttan blandats ihop med\r\npartinyttan? Frågan gäller främst den organisation\r\nsom brukar kallas IB och det socialdemokratiska\r\npartiet.\r\nFrågan är inte helt lättutredd, delvis för att alla\r\naktörer inte längre är i livet.\r\nDet har sedan tidigare varit känt att IB under sina\r\nolika namn huvudsakligen har varit bemannat med\r\nsocialdemokrater. Ledningen för IB har också haft\r\ngoda kontakter med mycket högt uppsatta socialde-\r\nmokrater. Det har också varit känt att många social-\r\ndemokrater på olika arbetsplatser lämnat information\r\ntill IB om aktiva kommunister. Den informationen\r\nhar sedan i många fall slussats vidare.\r\nEn fråga som har varit omstridd är om informa-\r\ntionen också har gått åt andra hållet. Har IB lämnat\r\ninformation till det socialdemokratiska partiet?\r\nVad gäller informationsvägarna kan kommissio-\r\nnen belägga att de inte har varit enkelriktade. Infor-\r\nmationen har också gått från IB till det socialdemo-\r\nkratiska partiet.\r\nJustitieministern har kommenterat en del av det\r\nsom behöver ändras inför framtiden. Det är bra. Vi\r\nhar all anledning att återkomma till de frågorna och\r\nde lärdomar vi kan dra av kommissionens rapport.\r\nTill det kommer en fråga som jag inte uppfattade\r\natt justitieministern nämnde, nämligen hur han som\r\nrepresentant för dagens socialdemokratiska regering\r\nser på den sammanblandning av statsnytta och parti-\r\nnytta som uppenbarligen skett.</pre><pre>Anf.  6  PETER ALTHIN (kd):\r\nHerr talman! Ärade åhörare och övriga! Ledamö-\r\nter, närvarande och frånvarande! Detta är en debatt\r\nsom är viktig - jag vill påstå att den är nödvändig -\r\nför rättvisa, integritet, trygghet och sanning och emot\r\nlättsinne och olagligheter.\r\nDen demokratiska staten måste naturligtvis kunna\r\nsäkerställa att den kan försvara sig mot dem som har\r\nför avsikt att skada landet genom att främja främ-\r\nmande makts intresse och så vidare. Det är en själv-\r\nklarhet. För det ändamålet har vi en säkerhetspolis\r\noch säkerhetstjänster som naturligtvis spelar en viktig\r\nroll. I deras verksamhet blir ett led att ha en viss kon-\r\ntroll över rörelser och deras medlemmar och sympati-\r\nsörer. Men denna kontroll och övervakning måste ske\r\nunder helt demokratiska former. Annars kan vi inte\r\nbibehålla den demokratiska staten. Detta borde också\r\nvara en självklarhet, men så har det inte varit i för-\r\nfluten tid.\r\nYttrandefrihet och tryckfrihet ger varje medborga-\r\nre rätt att meddela sig och att meddela sina upplys-\r\nningar och uttrycka sina åsikter. Då är det naturligtvis\r\nett rättssäkerhetskrav att säkerhetstjänsternas befo-\r\ngenheter mot de enskilda medborgarna styrs av klara\r\nregler.\r\nSom alla som har läst den gigantiska rapporten\r\nnumera känner till - och kanske kände till det tidigare\r\n- infördes förbud mot åsiktsregistrering redan 1969.\r\nSå kom betänkandet, och jag vill påstå att uppvak-\r\nnandet för många av oss blev dramatiskt. Hundratu-\r\nsentals svenskar registrerades som säkerhetsrisker,\r\nofta - kanske oftast - helt utan skäl. En olaglig åsikts-\r\nregistrering av - vill jag påstå - gigantiska mått be-\r\ndrevs vid sidan av en legitim bevakning av verkliga\r\noch potentiella hot. Jag påstår att detta är en fasans-\r\nfull bild av ett Sverige som är okänt för de flesta.\r\nKommissionen konstaterar till sin förvåning - får\r\nman möjligen tro - att långt fler än man tidigare har\r\ntrott har registrerats för sina åsikter. Sug på det!\r\nLångt fler än vad man har trott har registeras för sina\r\nåsikter. Det är en utomordentligt hård kritik som\r\nkommissionen riktar mot hur statliga myndigheter har\r\nmissat balansgången mellan å ena sidan rättsstatens\r\nprinciper och individens rättigheter, å andra sidan\r\nvärnandet av den demokratiska nationens säkerhet.\r\nTelefonavlyssning och hantering av överskottsin-\r\nformationen har enligt kommissionen inneburit - och\r\ndetta är viktigt - otillbörligt intrång i enskilda männi-\r\nskors integritet.\r\nDet är utomordentligt allvarligt att inte heller de\r\ninstanser som ska värna om medborgarnas integritet\r\nhar levt upp till sitt ansvar. Åklagare och domstolar\r\nhar medverkat till att enskilda medborgares integritet\r\nhar kränkts. Kontrollorganen har alltså misslyckats.\r\nVem bär ansvaret för detta, juridiskt, politiskt och\r\nmoraliskt? Hemlig telefonavlyssning har använts i\r\nSverige på ett närmast lättsinnigt sätt i en gigantisk\r\nomfattning. Justitieombudsmannen och Justitiekans-\r\nlern har enligt kommissionen okritiskt godtagit säker-\r\nhetstjänsternas förklaringar och kanske - lyssna! -\r\nrentav solidariserat sig med dessa. Justitieombuds-\r\nmannen och Justitiekanslern har fått signaler om\r\növergrepp mot enskilda utan att agera.\r\nDet finns i kommissionen en forskarrapport som\r\nheter Det grå brödraskapet och som är skriven av\r\nLars Olof Lampers. Den handlar bland annat om IB.\r\nStudien bekräftar att den högsta socialdemokratiska\r\npartiledningen har varit inblandad från början. Lam-\r\npers skriver vidare att under resans gång har oriktiga\r\nuppgifter lämnats av företrädare för regeringen. För-\r\nsvarsministrar, statsministrar och partisekreterare har\r\nlämnat oriktiga uppgifter. Man frågar sig: På vilket\r\nsätt och när får man använda lögn och oriktiga upp-\r\ngifter?\r\nRapportens slutsats och varning är att det finns en\r\nrisk för att förbudet mot åsiktsregistrering fortfarande\r\nkanske överträds.\r\nMin fråga till statsrådet är: Kan justitieministern\r\ngarantera att det i dag inte förekommer olaglig åsikts-\r\nregistrering inom det offentliga Sverige? Vilka är\r\nåtgärderna?\r\nVi vill ha svaret. Jag vill ha svaret, parlamentet\r\nvill ha svaret och vi vill inte ha några oriktiga upp-\r\ngifter utan vi vill ha slut på lögner och lättsinnigheter\r\noch klara svar.\r\nThomas Bodström bär ansvaret i dag, och inte för\r\nförfluten tid. Jag motser ett svar.\r\n(Applåder)</pre><pre>Anf.  7  KERSTIN LUNDGREN (c):\r\nHerr talman! Vi verkar i ett öppet, demokratiskt\r\nsamhälle med starkt skydd för såväl den enskildes\r\nintegritet som förenings-, yttrande- och tryckfrihet.\r\nVi har valt den politiska debatten och hävdar of-\r\nfentlighetsprincipen därför att vi tilltror öppenhet som\r\nden starkaste grunden för vårt gemensamma samhäl-\r\nle. Detta vårt öppna samhälle måste självfallet ges en\r\norganisatorisk struktur som säkrar grundläggande fri-\r\noch rättigheter, främjar öppenhet och politisk debatt\r\noch balans mellan beslutande och granskande organ -\r\nallt för att medborgarna ska känna trygghet, tillit och\r\nförtroende för den gemensamma strukturen.\r\nLåt mig, herr talman, också betona det självklara.\r\nVår öppna demokrati kräver ett aktivt och offensivt\r\nsäkerhetstänkande och en säkerhetstjänst. Denna är\r\ntill sin natur inte offentlig. Men det är av yttersta vikt\r\natt medborgarna även i denna slutna del kan känna\r\nsig trygga och att de vet att det finns klara spelregler\r\nför arbetet, rättsvårdande instanser som bevakar den\r\nenskildes rättssäkerhet och granskande instanser som\r\nsäger ifrån när ord och handling inte följs åt.\r\nDen verklighet som präglade säkerhetstänkandet\r\nrunt andra världskriget och tiden därefter har med\r\nåren kommit att resa en hel del frågor, inte bara i\r\nSverige utan också i andra länder.\r\nDet är naturligt och nödvändigt att över tiden göra\r\nrejäla genomlysningar för att lära av historien. Men\r\nkraven och frågorna har mötts med tystnad och/eller\r\nförnekelse. Förnekelse ligger måhända också i verk-\r\nsamhetens natur, men i vårt öppna demokratiska\r\nsamhälle är det inte naturligt att medborgarnas före-\r\nträdare också blir en del av det hemliga. I 30 års tid\r\nhar frågan om politiska kopplingar legat som ett öp-\r\npet sår, en källa till misstroende och till hinder för\r\nenskilda människors möjligheter i olika sammanhang.\r\nI 30 års tid har vi mött bortförklaringar och förnekel-\r\nser i varierande ordalydelser. Det har inte låtit trovär-\r\ndigt att höra om bykar som skulle tvättas men sedan\r\naldrig verkade komma i närheten av någon tvättbalja.\r\nDet underlag som nu tagits fram och det betän-\r\nkande som Säkerhetstjänstkommissionen avlämnat är\r\nvälkommet om än senkommet. Speciellt glädjande är\r\ndet att notera signalen om att kommissionen inte\r\nförvägrats tillgång till något material som den önskat\r\nta del av och att de inte ens behövt utnyttja den sär-\r\nskilda lagstiftning som skapades för arbetet även om\r\nde antyder att den indirekt kan ha tjänat sitt öppnande\r\nsyfte.\r\nMed all respekt för tidsandan, herr talman, vill jag\r\nsäga att detta är en både diger, intressant och anmärk-\r\nningsvärd läsning. Det tydliggörs nu klart att IB\r\nbyggdes upp med den socialdemokratiska ledningens\r\ngodkännande och stöd. Detta grå brödraskap byggdes\r\nupp inom rörelsen i akt och mening att slå två flugor i\r\nsamma smäll. Mottot kan ha varit att det som var bra\r\nför socialdemokratin var bra för staten och tvärtom.\r\nEn sådan intressesymbios har vi sett i andra samman-\r\nhang, och den kan följa av ett långt maktinnehav. En\r\nsådan intressesymbios hör inte hemma i en öppen\r\ndemokrati. Den måste kritiseras med skärpa. Det får\r\ninte hända igen.\r\nDet underlag som nu tagits fram belägger att det\r\ngrå brödraskapet inte bara existerat i sinnevärlden\r\nutan i verkligheten i samverkan med det socialdemo-\r\nkratiska partiet. Det pekar också på att de uppgifter\r\nsom på detta sätt togs fram kan ha fått betydande\r\nkonsekvenser för enskilda människor. Eftersom upp-\r\ngifterna, i vart fall till dels, har präglats av att de\r\nutgjorde partiintern information kränktes enskilda\r\nmänniskor mångfalt, till exempel de så kallade med-\r\ndelarna som trodde att uppgifterna samlades för det\r\negna partiet och de människor som har fått sin integ-\r\nritet kränkt till följd av denna insamling.\r\nDen kritik som kommissionen riktar mot omfat-\r\ntande och långvarig telefonavlyssning, hantering av\r\nså kallad överskottsinformation och de brister i\r\nbrandväggar mellan olika system som förevarit har\r\nmedfört att enskilda människor kommit rejält i kläm.\r\nMest berömt är väl fallet Leander.\r\nMen vi har också fått klart för oss att de grans-\r\nkande organen, de som tydligt ska säkra rättstrygg-\r\nheten, inte reagerat mot utdragna telefonavlyssningar,\r\nmot avsaknad av lagstöd för de åtgärder som vidtagits\r\noch mot att tillsynsmyndigheterna inte reagerat utan\r\nsanktionerat denna rättsutveckling. Det är en allvarlig\r\nkritik som kommissionen utdelar.\r\nMen nu är det dags att sätta punkt för förnekelsens\r\nepok, dra lärdom av det som nu redovisats och söka\r\nförhindra att det upprepas i framtiden. Jag frågar om\r\nregeringen är beredd att, liksom i Norge, pröva möj-\r\nligheterna för människor att få ta del av sina historis-\r\nka akter. Är man beredd att ta initiativ för att åter-\r\nställa den rättssäkerhet som så uppenbart kommit i\r\nkläm under historiens gång för att läka de sår och det\r\nmisstroende som skapats till följd av bristerna i vår\r\nhistoriska säkerhetstjänsts arbete och struktur?\r\n(Applåder)</pre><pre>Anf.  8  GUSTAV FRIDOLIN (mp):\r\nHerr talman! Det här är en berättelse om männi-\r\nskor. Det är en berättelse om över hundratusen män-\r\nniskor som sades tro på fel saker, som misstänktes\r\nhysa andra åsikter än maktens, som sades vara på fel\r\nplats vid fel tid eller som sades ha fel vänner. Det är\r\nen berättelse om människor som fick sina telefon-\r\nsamtal avlyssnade, som blev hindrade i sina karriärer,\r\nsom blev buggade på möten eller som lärde känna\r\nmänniskor som visade sig spionera på dem. Det är en\r\nberättelse om människor vars sexualitet och kär-\r\nleksliv registrerades.\r\nMycket i Säkerhetstjänstkommissionens rapport\r\nter sig absurt, särskilt när man betänker att säkerhet-\r\nstjänstens uppgift faktiskt är att undanröja hot mot\r\nrikets säkerhet. Det som i USA kallas McCarthyism\r\nlyser igenom när medlemmar i organisationer som en\r\ngång kan tänkas ha haft samröre med en annan orga-\r\nnisation som en gång kan tänkas ha haft en kommu-\r\nnist som medlem avlyssnas. En fredsriksdag kontrol-\r\nlerades därför att en av dem som tagit initiativ till den\r\nråkade vara med i en organisation som också råkade\r\ninnehålla kommunister. Fredsriksdagen befarades\r\nanvändas i suspekta syften, och deltagarna telefo-\r\nnavlyssnades. Skulle deltagarna på en fredsriksdag\r\nverkligen innebära ett hot mot rikets säkerhet? Under\r\nsamma tid på 50- och 60-talet satt ett antal kommu-\r\nnister i riksdagens andra kammare. Avlyssnades där-\r\nför alla riksdagsledamöter? Ansågs andra kammaren\r\nkanske utgöra grund för suspekt verksamhet? Givet-\r\nvis inte, men medan riksdagsledamöterna skonades\r\nvanärades engagerade människor.\r\nHerr talman! Det här är en berättelse om männi-\r\nskor som i många fall aldrig fått upprättelse. När\r\nMiljöpartiet lade fram den första motionen om en\r\nsanningskommission i enlighet med den vi fått till,\r\nvar det därför att många av de flera tusen som hind-\r\nrats i sina arbeten och sina liv faktiskt inte fått den\r\nersättning de förtjänar. Det var för att vi skulle få\r\nsvart på vitt vilka grova kränkningar människor blivit\r\nutsatta för av säkerhetstjänsten och dess hantlangare,\r\nhantlangare som Johan som var infiltratör i Svenska\r\nFredskommittén. 1963 besöker en källa, Johan,\r\nFredskommitténs sekreterare. Till sina uppdragsgiva-\r\nre kunde han senare lämna inte bara de sedvanliga\r\nmedlemslistorna utan också en skiss över sekretera-\r\nrens lägenhet. Sekreteraren blev kartlagt in på minsta\r\nbadrumstvål. Människor som denna sekreterare för-\r\ntjänar upprättelse och ersättning. De förtjänar att få\r\nveta om de var registrerade. Säpos register måste\r\nöppnas fullt ut.\r\nHerr talman! Säkerhetstjänstkommissionen kon-\r\nstaterar att det även i dag finns påtaglig risk för att\r\nförbudet mot åsiktsregistrering överträds. Övergrep-\r\npen upphörde inte i och med kommunismens fall och\r\nkalla krigets slut. De upphörde inte med förbudet mot\r\nåsiktsregistrering 1969. 30 år efter att fredsaktivistens\r\nlägenhetsskiss blev överlämnad till säkerhetstjänsten\r\navlyssnade Säpo Grön Ungdoms lokaler i Stockholm.\r\nSamma år fotograferades samtliga deltagare i Offen-\r\nsivs sommarläger för identifiering. Från 1996 och\r\ndrygt ett år framåt övervakades en miljöaktivist i\r\nSydsverige skäligen misstänkt för olovlig kårverk-\r\nsamhet. Det var en barock anklagelse som skulle\r\ninnebära att man byggde upp en egen poliskår. Från\r\n1989 och framåt finns sopinhämtning och rotande i\r\naktivistgruppers sopor i säkerhetstjänstens arbetsme-\r\ntoder. Minst ett möte på Fältbiologernas kansli 1996\r\növervakas. År 2000 registreras en person av Säpo\r\nsedan hon gripits för politiskt klotter på ett pendeltåg.\r\nSamma kultur som härskade i säkerhetstjänsten\r\nnär 100 000 personer registrerades verkar fortfarande\r\nsitta kvar i väggarna. En verksamhet med ett arv av\r\nintegritetskränkande register, regisserade bombhot\r\noch förtal kan helt enkelt inte tilltros att göra ett bra\r\narbete. En myndighet utan analysförmåga och verklig\r\nkompetens att bedriva en bra verksamhet har fått\r\nfortsätta om än inte oförändrat men tämligen ostört\r\nfram till i dag. Det är dags att vi på allvar vågar ta\r\ndiskussionen om säkerhetstjänstens framtid.\r\nMiljöpartiets ståndpunkt är att Säpo i dess nuva-\r\nrande form bör avvecklas. I stället bör flera arbets-\r\nuppgifter som i dag ingår i Säpo övergå till den re-\r\nguljära polisen. För att försvara det demokratiska\r\nsamhället bör vi också bereda plats för en ny och\r\nkraftigt bantad myndighet som inte bär på sin före-\r\ngångares kultur. Det ska vara en myndighet som\r\nsköter de uppgifter som riksdagen, och inte regering-\r\nen, kommer fram till utifrån en nutida säkerhetspoli-\r\ntisk analys om välgrundad och aktuell hotbild. Det\r\nska vara en myndighet i vilken alla riksdagens partier,\r\nlikt i Tyskland, har insyn genom ett granskningsor-\r\ngan, egen administration och egna tjänstemän. Da-\r\ngens registernämnd som är satt att granska Säpo är\r\nalltför lättantastlig när till och med deras personal är\r\nutlånad av - just det - Säpo. De brister i JO och JK\r\nsom kommissionen uppdagat visar tydligt att en stark\r\nkontroll av säkerhetstjänsten är viktigt.\r\nHerr talman! Avslutningsvis vill jag säga att det är\r\nviktigt att vi också drar politiska slutsatser utifrån den\r\nrapport som nu ligger på vårt bord.\r\nEtt samhälle som för bara några decennier sedan\r\ngjorde sig skyldigt till registrering av drygt 100 000\r\npersoner och än grövre kränkningar av flera tusen och\r\ntill planer på att vid politisk oro arrestera flera hundra\r\nfår inte upprepa sina misstag. Men risken är över-\r\nhängande att så sker.\r\nRiksdagen godkänner - utan överblick över följ-\r\nder och politiska konsekvenser - ramlagar från EU\r\nom terroristbekämpning. Nyligen uppdagades att de\r\nlistor över personer, aldrig misstänkta eller anklagade\r\nför något brott, som polisen upprättade vid demon-\r\nstrationen mot EU-toppmötet i Malmö våren 2001\r\nfortfarande är sparade.\r\nHerr talman! Bara några veckor efter det att de\r\nstatliga övergreppen redovisats av Säkerhetstjänst-\r\nkommissionen föreslår en annan kommission att\r\nmänniskor ska fråntas rätten att misstro statens av-\r\nsikter. Maskering vid demonstration ska till varje pris\r\nförbjudas. Mot bakgrund av registreringen och över-\r\ngreppen svindlar förslagen.\r\nHerr talman! Det är dags att lära av historien!\r\n(Applåder)</pre><pre>Anf.  9  Justitieminister THOMAS\r\nBODSTRÖM (s):\r\nHerr talman! Bo Könberg frågade mig här om\r\nsambandet mellan det socialdemokratiska partiet och\r\ndet som kallas för IB. Detta var ju ett av skälen till att\r\nden här kommissionen tillsattes. Man har kommit\r\nfram till att initiativet togs från försvarsstaben, inte\r\nSocialdemokraterna, men att det finns ledande före-\r\nträdare för Socialdemokraterna som har fått informa-\r\ntion om det här.\r\nDet här har Enn Kokk tidigare utrett och kommit\r\nfram till. Jag har ingen anledning att ha någon annan\r\nuppfattning än det som redovisas här.\r\nLars Ohly och Gustav Fridolin har talat om Sä-\r\nkerhetspolisen och om man eventuellt bör se över den\r\nverksamheten eller hur det här ska organiseras. Det är\r\nen fråga som funnits under lång tid. Jag delar uppfatt-\r\nningen att man bör titta närmare på det här. Men vi\r\nhar nu 11 september-kommittén som just har en över-\r\nsyn av bland annat Säkerhetspolisen och andra myn-\r\ndigheter och hur de fungerar. Det kommer en rapport\r\ndärifrån inom kort - till den sista mars. Därefter är\r\njag beredd att fortsätta den diskussionen. Jag kan\r\nmycket väl tänka mig att förändringar behöver göras\r\njust av det skäl som nämnts, att det kan vara så att\r\nSäkerhetspolisen gör saker som kanske den öppna\r\npolisen i stället bör göra.\r\nSedan vill jag återigen understryka, som också\r\nsagts här tidigare, att Säkerhetspolisen behövs. Man\r\nkan också säga att det tyvärr är på det som sätt som\r\nhar sagts. Men den behövs för brottsbekämpningens\r\nskull och för det brottsförebyggande. Vi behöver\r\nfaktiskt också ha en viss kontroll över de personer\r\nsom till exempel lastar in väskor på Arlanda - även\r\nfortsättningsvis bör man kunna veta vilka de perso-\r\nnerna är - liksom att en viss kontroll sker innan man\r\nanställer de personerna. Så måste det förstås vara.\r\nMen det här innebär ju inte att det ska vara en felaktig\r\neller olaglig registrering.\r\nJag fick en fråga här av Peter Althin om jag kan\r\ngarantera att några felaktigheter inte begås. Det jag\r\nkan garantera är att lagen inte på något sätt medger\r\ndet. Svaret på detta finns i grundlagen, i RF. Man får\r\nalltså inte registrera någon enbart av politiska skäl.\r\nMen det gäller också polisdatalagen där det här, som\r\njag sagt, utvidgas. Följande anges i 5 §:\r\n\"Uppgifter om en person får inte behandlas enbart\r\npå grund av vad som är känt om personens ras eller\r\netniska ursprung, politiska åsikter eller religiösa eller\r\nfilosofiska övertygelse, medlemskap i fackförening,\r\nhälsa eller sexuella läggning.\" Där är det alldeles\r\nglasklart.\r\nSedan kan ingen människa någonsin garantera att\r\ninte andra människor gör något fel någonstans. Det\r\nkan inte jag och inte Peter Althin - ja, ingen - garan-\r\ntera. Däremot kan man hela tiden sträva efter att\r\nminska den risken. Utöver den i och för sig alldeles\r\ntydliga lagreglering som finns här går det alltså att\r\nfortsätta arbetet med polisdatalagen, som pågår och\r\nsom har pågått innan kommissionen kom med sitt\r\nbetänkande, men också att fortsätta att utveckla Säpos\r\nrutiner och Registernämndens uppdrag.\r\nDet är någonting som också Säkerhetspolisen\r\nönskar. Jag besökte dem senast i går, och de talade\r\njust om hur viktigt det är för dem att kunna bedriva\r\narbetet på ett rättssäkert sätt och att inte behöva bli\r\nmisstänkliggjorda för det. Här ligger det alltså i allas\r\nintresse att vi hela tiden fortsätter det arbetet för att\r\nsträva efter att få ett effektivt och bra arbete för poli-\r\nsen och för Säkerhetspolisen, men utan att kränka den\r\nenskildes rätt. Det arbetet kommer att fortsätta från\r\nregeringens sida men också naturligtvis arbetet med\r\nde lagändringar som behövs härifrån riksdagen.</pre><pre>Anf.  10  LARS OHLY (v):\r\nHerr talman! Det finns en bred enighet i denna\r\nriksdag och i de inlägg som har hörts om vikten av att\r\nse till att detta inte upprepas. Enigheten störs väl lite\r\ngrann enbart av Gunnar Hökmark och Bo Könberg\r\nsom tror att debatten handlar om ifall de övervakade\r\nhade rätt eller fel politisk analys. Men det är inte det\r\nsom det handlar om. Det handlar om illegal åsiktsre-\r\ngistering, illegal övervakning av människor och\r\nkränkningar av deras integritet. Detta görs utan att det\r\nfunnits bevis eller ens brottsmisstanke mot dem som\r\növervakades.\r\nDen demokratiska staten har rätt att försvara sig.\r\nMen man har inte rätt att döma människor ohörda.\r\nMan har inte rätt att förstöra möjligheterna för männi-\r\nskor att få arbete och att leva ett liv utan att övervakas\r\nnästan varje minut.\r\nDen svenska vänstern har inte varit någon vänster\r\nsom förberett brott mot staten. Den har inte varit en\r\npolitisk rörelse som haft några träningsregler för\r\ngerillaaktivister. Det har inte varit några förberedelser\r\nför statskupper. Inte heller har det varit några förbe-\r\nredelser för brott mot enskilda. Det har den svenska\r\nextremhögern däremot stått för.\r\nNu måste man fråga sig: Vad var egentligen orsa-\r\nken till att detta kunde ske? Det var ju inte bara att det\r\nfanns de inom Säkerhetspolisen och den militära\r\nunderrättelsetjänsten och inom IB som tyckte att det\r\nhär var roligt - vi ska hålla koll på de här aktivister-\r\nna; här kommer vi att kunna få väldigt mycket anslag\r\nför att kunna anställa väldigt mycket människor som\r\nkan utföra väldigt mycket jobb och så kan vi därmed\r\nargumentera för vår fortsatta existens.\r\nNej, det handlade också om politiska övervägan-\r\nden. Där har Socialdemokraterna som regeringsparti\r\nunder huvuddelen av den här perioden det allra\r\nstörsta ansvaret. Socialdemokraterna tillät inte bara\r\ndetta ske utan var också aktiva i uppbyggnaden av de\r\nolagligheter som har begåtts. Socialdemokraterna\r\nförsökte, precis som sagts här från talarstolen, slå två\r\nflugor i en smäll: att övervaka politiska motståndare\r\noch vinna kampen om arbetsplatserna - att försöka\r\nförhindra att människor sammanslöt sig i olika orga-\r\nnisationer för att påverka politiskt och att förhindra\r\ndem att ha en rätt att utöva sin demokratiska möjlig-\r\nhet att påverka såväl i fackföreningsrörelsen som i\r\nsamhället i stort.\r\nTill grund för detta låg en kompetens hos Säker-\r\nhetspolisens analys som måste vara något av det\r\nvärsta som någonsin har uppdagats. Här är ju Säker-\r\nhetstjänstkommissionen kristallklar: De visste inte\r\nvad de sysslade med.\r\nDetta är ju ett lustmord på säpochefer. Det är till\r\noch med så att man undrar hur Säkerhetstjänstkom-\r\nmissionen kan undgå att anmäla P-G Winge för men-\r\ned när han säger som han gör inför Säkerhetstjänst-\r\nkommissionen trots att Säkerhetstjänstkommissionen\r\noch vi numera vet att det han påstår inte var sant.\r\nMan har gjort politiska analyser som har grundat sig\r\npå helt andra saker än verkligheten. Nu återstår arbe-\r\ntet.\r\nI mitt sista inlägg återkommer jag till de politiska\r\nkrav som måste ställas. Jag tycker att justitieministern\r\nhar en bra attityd och en bra inställning till att detta\r\ninte är slutpunkten utan att det tvärtom kräver nya\r\nåtgärder. Men utöver detta måste vi också ge dem\r\nsom drabbats upprättelse. De måste få en ursäkt, och\r\nde är i många fall värda skadestånd. Öppna Säpos\r\nregister och se till att de som har drabbats känner att\r\nde också kan känna tilltro till den demokratiska sta-\r\nten!\r\n(Applåder)</pre><pre>Anf.  11  GUNNAR HÖKMARK (m):\r\nHerr talman! Säkerhetstjänstkommissionens rap-\r\nport är nyttig, och den är viktig. Den har visat att det\r\nöppna samhället i Sverige inte har kunnat slå vakt om\r\nden rättssäkerhet och den integritet som varje med-\r\nborgare har. Det finns av det skälet en lång rad olika\r\nslutsatser vi behöver dra av detta.\r\nEn av de viktigaste slutsatserna är att den dub-\r\nbelmoral som har funnits på olika håll måste avslöjas.\r\nDet är dels den dubbelmoral som har bottnat i det så\r\nkallade grå brödraskapet och den sammanblandning\r\nav stat och parti som skapat ett hemlighetsmakeri\r\nbortom det som var möjligt att lagligt kontrollera. Det\r\när dels den dubbelmoral som innebar att man inte, av\r\nopinionsmässiga skäl, vågade stå för den övervakning\r\nsom behövde göras och som därmed ledde till ett\r\nslags tysthetens samförstånd mellan olika institutio-\r\nner.\r\nBåde Peter Althin och Bo Könberg har, liksom\r\njag, pekat på de olika brister som har funnits, bland\r\nannat hos JK och andra övervakande organ. De som\r\nkontrollerar måste också kontrolleras av kontrollanter\r\noch väktare som vi kan lita på. De måste ha sin grund\r\ni en öppen samhällsdebatt.\r\nMen det finns en annan del av dubbelmoralen som\r\nger en bild av att den övervakning som skedde över\r\nhuvud taget inte hade någon grund. Jag tror att Lars\r\nOhly å sin sida bidrar till denna.\r\nOrden hade väl någon mening för några. Det\r\nfanns väl några som trodde vad som stod i program-\r\nmen och som verkade i den riktningen. Någon grund\r\nfanns det väl för misstänksamhet mot dem som tog\r\nemot pengar, mot dem som utbildade sig på främ-\r\nmande stats territorium och mot dem som fick direk-\r\ntiv därifrån. Någon grund fanns det väl, Lars Ohly?\r\nSvara gärna på den frågan!</pre><pre>Anf.  12  BO KÖNBERG (fp):\r\nHerr talman! Lars Ohly beklagar att jag och Gun-\r\nnar Hökmark kritiserar Vänsterpartiets historia under\r\nefterkrigstiden. Jag förstår mycket väl att han inte\r\nuppskattar det, men icke desto mindre kommer vi att\r\nfortsätta med den kritiken och är fullt beredda att\r\nfortsätta att ta debatten om den historia som Vänster-\r\npartiet har bakom sig och som Lars Ohly så gärna vill\r\ndölja.\r\nVi i Folkpartiet har drivit på för att den här san-\r\nningskommissionen skulle tillsättas. Vi är, som jag\r\nnämnde i mitt förra inlägg, mycket glada över att den\r\nhar kommit till. Innehållet är mycket mer imponeran-\r\nde än någon vågade hoppas på ens bland dem av oss\r\nsom var anhängare av att den skulle komma.\r\nResultatet är, som jag konstaterade, i flera avse-\r\nenden förskräckande. Vi kan konstatera att lagbrott\r\nhar begåtts, men de har i många fall begåtts av det\r\noffentliga och av myndigheter. Man har använt sig av\r\nen lagstiftning på ett sätt som inte stämmer. Det gör\r\nkommissionen till en milstolpe vad gäller att teckna\r\nefterkrigstidens historia.\r\nJustitieministern tog upp den fråga jag ställde om\r\nsambandet mellan Socialdemokraterna och IB, och\r\nhan hänvisade därvid till det som Enn Kokk hade\r\nutrett.\r\nDet jag pekade på i mitt inledningsanförande var\r\natt det som kommissionen nu slår fast är att informa-\r\ntion inte bara har gått via arbetsplatsombud och IB till\r\nsäkerhetstjänsten utan också har gått åt andra hållet\r\noch att Socialdemokraterna är det enda parti som har\r\nfått direktinformation från IB på den här punkten.\r\nDet har självfallet varit av godo för svensk demo-\r\nkrati att svensk socialdemokrati beslutsamt bekämpat\r\nkommunismen. Men vad kommissionen visar är att\r\ndetta ibland har skett på ett sätt som inte är accepta-\r\nbelt i en rättsstat. Partinytta har blandats ihop med\r\nstatsnytta.\r\nJag skulle vilja ha en kommentar till från justitie-\r\nministern utöver ett allmänt hänvisande till en utred-\r\nning som man själv har bedrivit inom socialdemokra-\r\ntin och som i vissa avseenden är överspelad av kom-\r\nmissionens betänkande.</pre><pre>Anf.  13  PETER ALTHIN (kd):\r\nHerr talman! Jag och andra har nu under debatten\r\npekat på det förflutna, som enligt kommissionen inte\r\när särskilt positivt - fyllt av oriktiga uppgifter, lögner,\r\nkränkning av enskilda medborgares integritet på ett\r\nförödande sätt. Det är det förflutna.\r\nMan ska också blicka framåt - vi kristdemokrater\r\nblickar alltid framåt. Frågan är: Hur ska vi nu garan-\r\ntera att icke olagliga åsiktsregistreringar fortsätter?\r\nDet är en oerhört viktig frågeställning. Hur ska vi\r\nkunna garantera att kontrollorganen lever upp till sitt\r\nansvar? Man skulle kunna säga så här: Vem ska kon-\r\ntrollera kontrollanterna?\r\nFör den demokratiska rättsstatens fortbestånd är\r\ndet viktigt att detta inte händer igen. Socialdemokra-\r\nterna har ett tungt ansvar för det förflutna och har\r\nnaturligtvis, så länge de sitter i regeringsställning, ett\r\ntungt ansvar framöver också för att detta icke fortgår.\r\nNär det gäller telefonavlyssning kommer justitie-\r\nministern med förslaget om offentligt ombud. Det\r\ntycker jag är ett steg i rätt riktning.\r\nFrågan till justitieministern är: Får det offentliga\r\nombudet samma information som åklagare och polis?\r\nAnnars blir det mera ett gisslantagande av den stack-\r\nars advokat eller före detta domare som ska sitta som\r\noffentligt ombud.\r\nSammanfattningsvis: Det förflutna är inte särskilt\r\nlyckat. Låt oss alla gemensamt se till att det icke\r\nupprepas och att vi får en rättsstat utan olaglig åsikts-\r\nregistrering.</pre><pre>Anf.  14  KERSTIN LUNDGREN (c):\r\nHerr talman! Justitieministern berättade att han är\r\nberedd att se över strukturen när det gäller säkerhet-\r\nstjänsten och frågor som hänger samman med det. Jag\r\ntycker att det låter bra, och jag ser fram mot det ar-\r\nbetet.\r\nDet som däremot låter otydligt i mina öron är just\r\nde åtgärder som regeringen aviserar för att säkra\r\nsystemet, om jag får säga så. Förslaget till föränd-\r\nringar när det gäller polisdatalagen och det offentliga\r\nombudet aviseras. Men de granskande och rättsvår-\r\ndande instanserna har uppenbart inte haft förutsätt-\r\nningar, har inte kunnat eller har på annat sätt inte\r\nmäktat med att göra det jobb som de har till uppgift\r\natt göra. Här krävs det också insatser för att bygga ett\r\nmer rättssäkert system i vår demokratiska öppenhets\r\nanda.\r\nLars Ohly låter som om han beskriver en söndags-\r\nskoleklass på utflykt när han beskriver Vänsterns\r\nhistoria.\r\nGör inte om felet, Lars Ohly, att förneka kom-\r\nmunismens hot genom tiderna mot vårt öppna demo-\r\nkratiska samhälle. Förnekelsens epok måste vara slut.\r\nDra lärdom, som sagt var, och säkra att det inte hän-\r\nder på nytt.\r\nDet gäller att vi hittar vägar att återupprätta den\r\ntilltro till vårt säkerhetssystem som inte bara är nag-\r\ngat i kanten utan också allvarligt skadat, att göra det\r\ntydligt att respekten för den enskildes integritet inte\r\nfår stå tillbaka för effektivitetsskäl inom en myndig-\r\nhet. Människor vill inte - Centerpartiet vill inte - ha\r\nen storebror-ser-dig-stat, utan vill ha en stat som\r\nsäkrar trygghet och mänskliga fri- och rättigheter.\r\nHär behöver regeringen visa hur man är beredd att\r\nta hand om och säkra att den information som i dag\r\nförekommer i strid med lagstiftningen anpassas till\r\nlagstiftningen samt säkra öppenhet och återställa\r\ntrygghet.</pre><pre>Anf.  15  GUSTAV FRIDOLIN (mp):\r\nHerr talman! När makthavare får uppgifter, som\r\nde Säkerhetstjänstkommissionen lämnar, på sitt bord\r\nbör hon få en tanke i sitt huvud: Vilka kommer i\r\nframtiden att nekas anställning med hänvisning till en\r\nanteckning i ett register?\r\nDen kultur som fortfarande verkar styra Säpos\r\nverksamhet måste avvecklas. Det innebär i praktiken\r\natt Säpo i dess nuvarande form måste bli nutidshisto-\r\nria. Den som här vägrar hålla med mig borde sam-\r\nvetsgrant svara på ett par frågor.\r\nÅr 1963 överlämnades en skiss på en fredsakti-\r\nvists lägenhet till Säpo. Varför? 1965 registrerades\r\nden sedermera folkpartistiske riksdagsledamoten Per\r\nGahrton. Varför? Var han ett hot mot rikets säkerhet?\r\n1969 förbjöds åsiktsregistrering, men 1993 avlyssna-\r\ndes Grön Ungdom. Varför? Var vi ett hot mot rikets\r\nsäkerhet? 1996 infiltrerades Fältbiologerna. Varför?\r\nVilken subversiv verksamhet trodde man att de be-\r\ndrev? 2000 registrerades en kvinna för politiskt klot-\r\nter i ett pendeltåg. Varför? Jo, herr talman, därför att\r\nen viss kultur, en viss historia och ett visst arv fortfa-\r\nrande präglar Säkerhetspolisen.\r\nSom kommissionen konstaterar har registreringen\r\ni sig tidvis snarare blivit mål än medel. Den som inte\r\nvågar kräva Säpos avvecklande vågar heller inte göra\r\nupp med detta. Registreringen slår fortfarande blint.\r\nNästa gång kan det vara ditt barn som får en anteck-\r\nning i ett register efter att ha skrivit \"Nej till EMU\"\r\npå ett pendeltågssäte. Vill vi leva i det samhället?\r\nThomas Bodström! Jag vet att du inte kan svara\r\npå frågan om registreringen av Gahrton, avlyssningen\r\nav Grön Ungdom eller infiltreringen av Fältbiologer-\r\nna, men svara i vart fall på denna fråga: Vill du admi-\r\nnistrera det samhället? Eller kommer de förändringar\r\nsom du aviserar att innehålla upprättelse och ersätt-\r\nning för de drabbade, ett öppnande av Säpos register,\r\nen ersättning av Registernämnden, så att det blir en\r\ntotal insyn för alla riksdagens partier, och ett Säpo\r\nsom ersätts av mer resurser till den reguljära polisen\r\noch en ny och kraftigt bantad myndighet?</pre><pre>Anf.  16  Justitieminister THOMAS\r\nBODSTRÖM (s):\r\nHerr talman! Jag får väl upprepa det som jag tidi-\r\ngare har sagt, nämligen att kommissionen har kommit\r\nfram till att initiativet togs av försvarsstaben men att\r\nframträdande socialdemokrater har varit ledande och\r\natt information har givits till Socialdemokraterna och\r\nockså att många av dem som var anställda inom IB\r\nvar socialdemokrater. Det här har delvis slagits fast\r\nav Enn Kokks tidigare utredning.\r\nMan tillsätter ju den här kommissionen för att få\r\nreda på sanningen och inte för att på något sätt få\r\nberöm för olika saker. Och vi får alltså möjlighet att\r\nvidta de förändringar som behövs. Det har här talats\r\nom att vi ska öppna Säpos register. Det går naturligt-\r\nvis inte att nu öppna registret helt och hållet. Det är\r\nfullkomligt omöjligt. Däremot kommer det från den 1\r\nmars att ges en ökad möjlighet för enskilda att få veta\r\nvad de har registrerats för med anledning av den\r\nverksamhet som bedrevs med stöd av tidens bestäm-\r\nmelser. Det är viktigt just för att man ska få reda på\r\nsaker och ting som gäller en själv, men en total öp-\r\npenhet skulle inte vara möjlig med tanke på att det\r\nfortfarande pågår väldigt mycket verksamhet och att\r\ndet finns många som planerar brott i Sverige. Det kan\r\nvi inte komma ifrån.\r\nJag kan rekommendera Gustav Fridolin att åka till\r\nSäkerhetspolisen. Man lär sig väldigt mycket. Man\r\nlär sig hur tydliga regler det finns och att det här inte\r\nsker helt utan några regler, som Gustav Fridolin sä-\r\nger. Man lär sig väldigt mycket. Jag har lärt mig väl-\r\ndigt mycket, och jag tror också att Gustav Fridolin\r\nskulle lära sig väldigt mycket av att besöka Säker-\r\nhetspolisen och se hur man arbetar med åsiktsregist-\r\nrering och hur man förebygger mycket allvarliga brott\r\nmot enskilda människor och olika attentat som plane-\r\nras.\r\nMen, som sagt, det behöver vidtas åtgärder. Jag\r\nhar nämnt dem tidigare. Jag har nu fått frågor om hur\r\nman ska kunna se till att den här telefonavlyssningen\r\nbedrivs mera rättssäkert. Jag har då berättat att vi\r\nplanerar att införa ett offentligt ombud som ska ga-\r\nrantera det här. Då har Peter Althin frågat vad det får\r\nför roll. Blir det bara en gisslan? Nej, självklart inte.\r\nDet är självklart att det ska få en roll som part och få\r\ntillgång till allt material som ligger till grund för en\r\neventuell telefonavlyssning, och genom att man får\r\nrollen som part har man möjlighet att få det här prö-\r\nvat i högre instans. På så sätt kan det också skapas\r\nbättre prejudikat, för det är någonting som inte sker\r\nom det inte finns en motpart när det beslutas om tele-\r\nfonavlyssning.\r\nDet finns, som sagt, flera olika saker som behöver\r\ngöras. Det talades också här om att man bör ge skade-\r\nstånd till dem som tidigare kanske har drabbats orim-\r\nligt av det här. Javisst, vi har givit möjligheten till\r\ndem som har drabbats från 1969 till 1996. Finns det\r\npersoner som har drabbats från i första hand andra\r\nvärldskriget fram till 1969 är det självklart rimligt att\r\nde också ska få skadestånd på samma sätt som de som\r\nhar drabbats mellan 1969 och 1996.\r\nDet här är alltså ett uppdrag som jag tänker initie-\r\nra när det gäller Registernämnden för att det ska bli\r\nbättre möjligheter för de personer som har drabbats\r\nav orimliga konsekvenser av att de har blivit felaktigt\r\nregistrerade. Det är också en väldigt viktig sak. Vi\r\nkan inte bara titta framåt, utan vi måste också se till\r\natt de som på något sätt har tagit skada av det här får\r\nen upprättelse.</pre><pre>Anf.  17  LARS OHLY (v):\r\nHerr talman! Nu är vi här, efter 30 års kamp för\r\nsanning om vad som egentligen har hänt i den svens-\r\nka övervakningen och åsiktsregistreringen. Jag tar\r\ngärna debatten om Vänsterpartiets historia. Vi har\r\nöppnat alla register, men det här är inte den debatten.\r\nHär är frågan: Fanns det de som begick brott eller\r\nförberedde brott som gjorde att det fanns argument\r\nför att övervaka minst 130 000? Svaret från Säkerhet-\r\nstjänstkommissionen är nej. De som begick brott\r\nbevisas vara Säpo och deras agenter. Vem hotar då\r\ndemokratin?\r\nThomas Bodström är inte personligt ansvarig för\r\ndet här och inte heller ansvarig för den här tidsepo-\r\nken, men Socialdemokraterna har det huvudsakliga\r\nansvaret för att detta kunde ske och för den samman-\r\nblandning av partiets intressen och den demokratiska\r\nstatens intressen som aldrig får ske.\r\nDen här debatten är inte slutet på en process. Sä-\r\nkerhetstjänstkommissionens betänkande får inte bara\r\nläggas åt sidan och sätta punkt för debatten. Nu måste\r\nvi tvärtom börja debatten. Vad gör vi nu? Öppna\r\nregistren så långt det är möjligt så att de drabbade får\r\nse sina akter! Det ska komma en ursäkt, en upprättel-\r\nse, ett skadestånd till dem som har rätt till det. Öppna\r\nRegisternämnden och låt inte bara Socialdemokrater-\r\nna, som ansvarigt parti, och Moderaterna, som det\r\nparti som uttrycker störst förståelse för historien, vara\r\nde två partier som är representerade där! Minska\r\nSäpos ansvar och öka den öppna polisens ansvar. Hur\r\nreglerar vi överskottsinformation som kan fås vid\r\nolika former av avlyssning? Det ska aldrig mer vara\r\nen sammanblandning av partiets och statens intressen.\r\nDemokrati, mänskliga rättigheter och rättssäkerhet får\r\naldrig komma i kläm i kampen mot kriminalitet.</pre><pre>Anf.  18  Justitieminister THOMAS\r\nBODSTRÖM (s):\r\nHerr talman! Jag tackar för den här debatten. Jag\r\ntycker att det var väldigt bra att Vänsterpartiet tog\r\ninitiativ till det här. Det visar faktiskt att det finns en\r\nväldigt stor samsyn i vägvalet och om att vi ska hitta\r\nrätt balans när vi fortsätter vår brottsbekämpning och\r\nvårt försvar av vår demokrati, hela tiden med bibe-\r\nhållen rättssäkerhet.\r\nDet har kommit två väldigt positiva saker ur den\r\nhär kommissionens betänkande. Vi har fått reda på\r\nväldigt mycket som vi inte visste tidigare. Och häri-\r\ngenom har vi kunnat se att det finns saker som behö-\r\nver göras ytterligare för att vi ska gå vidare på den\r\nväg som jag talade om. Jag är beredd att ta ansvar för\r\ndet som jag kan göra på det här området, lägga fram\r\nde lagförslag som behövs för riksdagen, och jag kan\r\ntill min glädje se att det verkar finnas en stor samsyn\r\nsom gör att vi kan nå enighet kring de förbättringar\r\nsom behöver göras.</pre><pre>Överläggningen var härmed avslutad.</pre><pre>2 §  Justering av protokoll</pre><pre>Justerades protokollet för den 23 januari.</pre><pre>3 §  Ledighet</pre><pre>Talmannen meddelade att Lena Sandlin-Hedman\r\n(s) ansökt om fortsatt sjukledighet under tiden den 1-\r\n27 februari.</pre><pre>Kammaren biföll denna ansökan.</pre><pre>Talmannen anmälde att Britta Rådström (s) skulle\r\nfortsätta att tjänstgöra som ersättare för Lena Sandlin-\r\nHedman.</pre><pre>Talmannen meddelade att Erling Wälivaara (kd)\r\nansökt om sjukledighet under tiden den 3 februari-\r\n21 april.</pre><pre>Kammaren biföll denna ansökan.</pre><pre>Talmannen anmälde att Ina Järlesjö (kd) skulle\r\ntjänstgöra som ersättare för Erling Wälivaara.</pre><pre>4 §  Anmälan om inkomna faktapromemorior\r\nom förslag från Europeiska kommissionen</pre><pre>Talmannen anmälde att följande faktapromemori-\r\nor om förslag från Europeiska kommissionen inkom-\r\nmit och överlämnats till utskott:\r\n2002/03:FPM7 Kommissionens förslag till direktiv\r\nom förenklade och moderniserade regler för bo-\r\nlags offentliggörande av handlingar och uppgifter\r\nKOM(2002)279 till lagutskottet\r\n2002/03:FPM31 Gemensamma sysselsättningsrap-\r\nporten för 2002 KOM(2002)621 till arbetsmark-\r\nnadsutskottet\r\n2002/03:FPM32 Information om kommissionens\r\nförslag till Europaparlamentets och rådets direktiv\r\nom kvaliteten på badvatten KOM(2002)581 till\r\nmiljö- och jordbruksutskottet</pre><pre>5 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n2002/03:26 till försvarsutskottet\r\n2002/03:46 till finansutskottet</pre><pre>Föredrogs\r\nMotioner\r\navlämnade med anledning av prop. 2002/03:35 Mål\r\nför folkhälsan\r\n2002/03:So24-So32\r\nRemissdebatt</pre><pre>Anf.  19  Statsrådet MORGAN JOHANS-\r\nSON (s):\r\nHerr talman! Först vill jag tacka Centerpartiet och\r\nKenneth Johansson för initiativet till denna debatt. Ett\r\nav syftena med Folkhälsopropositionen var just att få\r\nupp folkhälsofrågorna till en bredare diskussion. Det\r\när detta en bra början på. Med propositionen lägger vi\r\ngrunden för hur vi ska arbeta med folkhälsofrågorna\r\nunder de kommande åren. Vi fastställer ett nationellt\r\nmål för folkhälsan. Vi identifierar elva målområden\r\nsom vi ska arbeta med. Vi fastställer en ordning för\r\nhur målen ska följas upp och utvärderas, och vi till-\r\nsätter en nationell ledningsgrupp för att leda arbetet.\r\nDet är en målproposition. Det innebär att den till\r\nsin karaktär inte fokuserar på nya lösningar och kon-\r\nkretioner. Den ska ändå uppfattas som en nystart för\r\nett perspektiv som jag menar varit tillbakatryckt och\r\npå defensiven alltför länge. Vi har inte talat så mycket\r\nom folkhälsa i Sverige på senare år. Det är en djup\r\norätt. När det gäller detta område behöver vi sanner-\r\nligen inte skämmas. Tvärtom. Sverige är ett land att\r\nvara stolt över. Se bara på en sådan sak som medel-\r\nlivslängden:\r\nUnder efterkrigstiden har medellivslängden ökat\r\noavbrutet i vårt land. I dag ligger vi i absoluta värld-\r\nstoppen. Svenskarna, tillsammans med ytterligare\r\nnågra nationaliteter, lever längst i världen. Man kan\r\nockså tillägga: längst i världshistorien. Visst är det en\r\nsvindlande tanke? Vi människor har funnits på jorden\r\ni många tusen år, men vi har aldrig levt längre än vad\r\nvi gör just nu just här.\r\nSamma sak gäller spädbarnsdödligheten. Den\r\nsjunker för varje år. Också på det området är Sverige\r\nbäst i världen, tillsammans med några andra länder.\r\nFör inte så länge sedan var varje födsel ett vågspel\r\nbåde för kvinnan och barnet. Tänk på detta: En kvin-\r\nna som ska föda sitt barn har aldrig i världshistorien\r\noch aldrig på någon plats varit i säkrare händer än vad\r\nhon är just i dag och just på en svensk kvinnoklinik.\r\nDet gäller både kvinnans hälsa och barnets. Också det\r\när en svindlande tanke. Vi har faktiskt nått oerhört\r\nlångt.\r\nVi kan också se på förekomsten av smittsamma\r\nsjukdomar. För inte så länge sedan skördade tbc\r\nmånga barns liv. Många blev märkta för livet av po-\r\nlio. I dag är dessa sjukdomar i det närmaste utrotade i\r\nSverige. Men de är fortfarande en plågsam verklighet\r\nför miljoner människor i världen. När våra barn får\r\nmässling eller röda hund fruktar vi inte längre för\r\nderas liv. Men det är inte så länge sedan man faktiskt\r\nfick göra det också i vårt land.\r\nMedellivslängd, spädbarnsdödlighet och smitt-\r\nskydd är några exempel på områden där vi i Sverige\r\nkan vara oerhört stolta över vad vi har uppnått. Det\r\nfinns de som tror att det är något slags tillfällighet\r\neller slump att just vi i vårt land har varit så fram-\r\ngångsrika på dessa områden. Då har man inte förstått\r\nnågonting av svensk politik under efterkrigstiden.\r\nJag menar att det finns ett järnhårt samband mel-\r\nlan den generella välfärdspolitiken och framgångarna\r\npå folkhälsoområdet. Vi kan återigen se på späd-\r\nbarnsdödligheten. Hur hade den sett ut om vi inte\r\nhade byggt ut den offentliga barn- och mödravården\r\nunder 50- och 60-talen? Eller se på smittskyddet: Hur\r\nhade smittskyddssituationen sett ut om vi inte hade\r\nintroducerat ambitiösa vaccinationsprogram för barn?\r\nAlla barn ska ha tillgång till den bästa omsorg och\r\ndet bästa omhändertagande man över huvud taget kan\r\nuppbringa. Alla barn har rätt till en lycklig start på\r\nlivet. Det ska inte vara förbehållet de barn som har\r\nföräldrar med pengar eller föräldrar som bryr sig.\r\nAlla barn är allas barn.\r\nSådan är ingångspunkten i den generella välfärds-\r\npolitiken och i barnpolitiken. Det är ingen tillfällighet\r\natt det ser ut som det gör i vårt land när det gäller\r\nhälsa i allmänhet och barns hälsa i synnerhet. Det är\r\nen medveten politik under decennier. Det är den ge-\r\nnerella välfärdspolitiken som får dessa positiva ef-\r\nfekter på exempelvis medellivslängd och späd-\r\nbarnsdödlighet. Det innebär att den som vill riva ned\r\nden generella välfärdspolitiken också på sikt kommer\r\natt försämra befolkningens hälsotillstånd. Jag tycker\r\natt man bör förstå detta samband under den diskus-\r\nsion vi nu går in i.\r\nDetta handlade om det positiva. Finns det inget\r\nnegativt, inga orosmoln som vi måste ta till oss?\r\nSjälvklart finns det sådana.\r\nI samma andetag som vi konstaterar en hög me-\r\ndellivslängd kan vi också konstatera att denna är\r\npåtagligt klassberoende. Arbetare lever i genomsnitt\r\ntvå år kortare än högre tjänstemän, om vi ser till\r\nmännen. Det är inte nog med det. Arbetare har fem\r\nsex färre år med full hälsa än vad högre tjänstemän\r\nhar. Det gäller både kvinnor och män. Så ser det fort-\r\nfarande ut. Dessa siffror har inte rört sig påtagligt\r\nunder de senaste decennierna. Det är det svenska\r\nklassamhället. Vår klasstillhörighet följer oss in i\r\ndöden.\r\nSå får det inte vara. Därför vill vi lägga fast ett\r\növergripande mål för folkhälsan. Vi vill skapa sam-\r\nhälleliga förutsättningar för en god hälsa på lika vill-\r\nkor för hela befolkningen. Det handlar om att minska\r\nklyftorna också ur ett hälsoperspektiv.\r\nI frågan som diskuteras mycket nu om de ökande\r\nsjuktalen och förtidspensioneringarna är klasspers-\r\npektivet påtagligt. Men där finns också - det ska vi\r\nkomma ihåg - en demografisk faktor. De många som\r\när födda på 40-talet är i dag i 60-årsåldern. Om man\r\nhar ett långt arbetsliv bakom sig är det kanske i den\r\nåldern som kroppen börjar säga ifrån. Då får vi en\r\nuppgång i långtidssjukskrivningar och förtidspensio-\r\nner.\r\nDet finns också många andra skäl till utveckling-\r\nen. Skälen till försämrad hälsa kan vara många. I\r\npropositionen lyfter vi fram hälsans bestämningsfak-\r\ntorer, de bakomliggande orsakerna till försämrad\r\nhälsa. Det kan till exempel handla om stressen och\r\nhetsen i arbetslivet eller tobak och alkohol. Det kan\r\nha att göra med kosten eller motionen. Jag tänker\r\nsäga ett par ord om några av dessa teman. Jag börjar\r\nmed arbetslivet.\r\nVi vet att 1990-talet präglades av nedskärningar\r\noch besparingar på både den privata och den offentli-\r\nga sidan. För den offentliga sidan var bakgrunden de\r\nstora underskotten och den misskötta offentliga eko-\r\nnomin. Det vet vi alla. Det är en självklarhet att vi då\r\ndrar slutsatsen att det faktum att allt färre anställda\r\ntvingades möta allt större behov inom vården, skolan\r\noch omsorgen är en av förklaringarna till de ökande\r\nsjuktal som vi ser i dag.\r\nVi tänker inte alltid på att vi faktiskt sett en lik-\r\nnande utveckling i den privata sektorn. Där har det\r\ninte alltid varit underskott som har pressat fram be-\r\nsparingar och nedskärningar utan kapitalägarnas\r\nökande avkastningskrav. Begreppet shareholder\r\nvalue innebär bland annat att aktieägarnas kortsiktiga\r\nintressen alltid sätts främst. Då kan frågor som ar-\r\nbetsmiljö och personalpolitik sättas åt sidan. Företa-\r\ngen ska slimmas. Då blir det just in time och outsour-\r\ncing och andra konstiga utländska begrepp för hela\r\nslanten. Då kan man också skapa ett hetsklimat på\r\narbetsplatsen som nöter ned löntagarna efterhand.\r\nNu tar regeringen itu med frågan om de ökade\r\nsjukskrivningarna. Det gäller att fortsätta politiken för\r\natt se till att det blir fler anställda i den offentliga\r\nsektorn. Det gäller att förbättra arbetsmiljön och satsa\r\npå rehabilitering. Det gäller att skapa andrum på\r\narbetsplatserna i stället för den hets och stress som i\r\ndag verkar vara förhärskande på många håll. Det\r\ngäller att skapa system som gör det lönsamt för ar-\r\nbetsgivare att skapa en arbetsmiljö med låga sjuktal.\r\nArbetslivsminister Hans Karlsson har ansvar för det\r\narbetet, och han har nyligen presenterat ett antal för-\r\nslag.\r\nSå långt arbetslivet. Hur är det då med våra typis-\r\nka livsstilsfrågor, till exempel alkohol, tobak, kost\r\noch motion? Låt mig börja med rökningen, som ju\r\nmed fog kan pekas ut som ett av våra största folkhäl-\r\nsoproblem, om inte det allra största. 8 500 människor\r\ndör varje år av tobaksrelaterade sjukdomar, och 500\r\nmänniskor beräknas dö av passiv rökning. De har inte\r\nsjälva valt att röka; de har bara befunnit sig på fel\r\nställe vid fel tidpunkt alltför länge. De har kanske\r\narbetat i restaurang- och krogmiljö, där vi vet att\r\nproblemen är som störst. Restauranganställda löper\r\ntvå till tre gånger så stor risk att få lungcancer som\r\nresten av befolkningen.\r\nHär handlar det om att förebygga, att hjälpa folk\r\natt sluta röka, att bilda opinion och att lyfta fram\r\nfakta. För dessa ändamål har Folkhälsoinstitutet 90\r\nmiljoner kronor till sitt förfogande. Men det handlar\r\nockså om att våga flytta fram positionerna på område\r\nefter område. Riksdagen har satt som mål att uppnå\r\nrökfria serveringslokaler från år 2004. Detta skulle i\r\nförsta hand uppnås på frivillig väg. Jag fick i går en\r\nrapport från Folkhälsoinstitutet som sade att detta inte\r\när möjligt utan att vi i stället bör gå fram med lag-\r\nstiftning. Vi får se hur vi ska arbeta vidare med den\r\nfrågan.\r\nLåt mig avrunda med att säga att denna folkhäl-\r\nsoproposition lägger grunden för vårt arbete de kom-\r\nmande åren. Jag ser fram emot den diskussion som nu\r\nska följa. Jag ser också fram emot ett gott samarbete\r\nmed riksdagen i de här frågorna under åren.</pre><pre>Anf.  20  CRISTINA HUSMARK\r\nPEHRSSON (m):\r\nHerr talman! Kroppen uttrycker själens vånda,\r\nstod det som rubrik över Brännpunkt i Svenska Dag-\r\nbladet den 25 januari i år. Det är om detta dagens\r\ndebatt mycket ska handla: Kroppen uttrycker själens\r\nvånda.\r\nInför höstterminen 2001 utlovade regeringen att\r\nen proposition om folkhälsan skulle föreläggas riks-\r\ndagen. Nu har propositionen kommit, men tyvärr\r\ntvingas jag och flera med mig konstatera att kraftfulla\r\nåtgärder mot fetma, ohälsa, brister i hälso- och sjuk-\r\nvården och i rehabiliteringen och så vidare inte finns\r\nmed. Det är en rik flora av målsättningar och goda\r\nföresatser. Det är i själva verket målsättningar som vi\r\nredan har antagit här i riksdagen. De finns i budgeten\r\nunder vartenda politikområde. Jag måste fråga stats-\r\nrådet om han inte tror på att riksdagen kommer att\r\nefterleva de målsättningar vi redan har antagit.\r\nPropositionen innehåller alltså inga lösningar och\r\ninga prioriteringar för att nå det syfte man vill nå. Det\r\nhär är en skrift, statsrådet. Det är inga förslag; det är\r\nen skrivelse där man presenterar hur långt arbetet\r\nmed de olika målområdena har nått. Det är som att\r\nskjuta med hagel: Det är väl alltid något som fastnar.\r\nHerr talman! Vi kommer att komma tillbaka till\r\ndetta i samband med att betänkandet om folkhälsan\r\nska debatteras, och vi får då anledning att närmare\r\ndiskutera detaljerna. Jag kommer därför att vara mer\r\növergripande i min diskussion här.\r\nJag kan för det första konstatera att propositionen\r\npräglas av bristande bakgrundsanalyser i alla de pro-\r\nblemområden som statsrådet framhåller. Varför vågar\r\ninte regeringen och samarbetspartierna se bakom\r\nohälsan? Det hade varit mycket mer spännande. Man\r\nkanske till och med kunde ha vågat lyfta fram bak-\r\ngrunden till hälsa. Varför är anställda inom den of-\r\nfentliga sektorn så sjuka så länge? Varför har i stort\r\nsett alla nyanställningar inom vården och skolan gått\r\nåt till att ersätta alla som är sjukskrivna? Många en-\r\nsamstående mammor mår dåligt och har svårt att orka\r\n- varför, statsrådet? Varför breder nyfattigdomen ut\r\nsig i landet och gör att folk mår dåligt i kropp och\r\nsjäl? Varför är det så många som lever i ett utanför-\r\nskap och mår dåligt? Varför pensionerar sig så många\r\nså tidigt? Varför, statsrådet, har vi en sjukvårdsorga-\r\nnisation där insatser och kostnader ger vinst hos nå-\r\ngon annan aktör och där människor kommer i kläm\r\nmellan systemen när de ska rehabiliteras? Varför\r\nsöker sig ungdomar till alkohol och droger?\r\nHerr talman! För det andra vill jag göra en kom-\r\nmentar till alla de handlingsplaner vi nu får i den här\r\nkammaren. Vi är snart värre på detta än vad man var\r\npå den gamla sovjettiden med alla femårsplaner som\r\naldrig höll måttet. Jag betvivlar inte regeringens och\r\nstatsrådets goda vilja, men de problem som man\r\nuppmärksammar kan man inte lösa med bara hand-\r\nlingsplaner och vänliga ord. Ord och planer måste\r\ninnehålla värden för att vara trovärdiga. Detta saknar\r\njag i propositionen. I stället för att gruppera in männi-\r\nskor i svaga grupper - jag tror att vi snart alla kan\r\nhitta någon svag grupp där vi platsar - borde propo-\r\nsitionen ha börjat med en tilltro till människan, den\r\negna kraften och den starka viljan.\r\nVi motsätter oss inte de målområden som rege-\r\nringen presenterar. Vi gjorde det inte heller när de\r\nantogs i kammaren under budgeten. Dessa målområ-\r\ndena är nämligen i stort sett okontroversiella. Vem\r\nvill inte arbeta för minskad nyfattigdom? Vem vill\r\ninte arbeta för en ökad hälsa åt alla? Utgångsläget\r\nmåste dock vara att huvudansvaret när det gäller\r\nfolkhälsan vilar på den enskilde att ta ett större ansvar\r\nför den självförvållade ohälsan. I stället för att staten\r\ntar över med en folkhälsopolitik som syftar till att\r\nstyra människor ska vi ge människor de verktyg som\r\nkrävs för att de själva ska klara att bibehålla en god\r\nhälsa.\r\nDetta innebär att vi motsätter oss socialdemokra-\r\ntiska modeller som förutsättningar för en god hälsa\r\ndär hälsoskäl används som en ursäkt för att styra\r\nmedborgarna. Medborgarna mår bäst, verkar rege-\r\nringen mena, av att vara beroende av det allmännas\r\ninsatser. Jag kommer tydligt ihåg ett uttalande från en\r\nminister i dagens regering som för några år sedan\r\nuttryckte detta faktum lite mer förfinat: Lagstiftning\r\när det bästa sättet att komma åt människors attityder.\r\nAv propositionen framgår också att ekonomisk\r\noch social trygghet är den mest grundläggande förut-\r\nsättningen för folkhälsan och att detta ska utgöra ett\r\nsärskilt problemområde. Vi instämmer också i denna\r\nmålformulering. Men också här måste ett friskare\r\nSverige ta sin utgångspunkt i att uppmuntra männi-\r\nskor att göra sitt bästa och dessutom få utrymme att\r\nbry sig om andra. Det måste alltid löna sig att arbeta,\r\nutan att vi för den skull tar bort möjligheterna för dem\r\nsom blir sjuka under en längre och kortare tid att få\r\nhjälp och stöd. Höga marginaleffekter medför dock\r\natt en övergång från bidrag till arbete ofta inte ger\r\nnågon ekonomisk förbättring. Många ensamstående\r\nmammor vittnar om detta, senast i Göteborgs-Posten i\r\nförra veckan där man hade en artikel om detta med\r\nanledning av en rapport i tidskriften The Lancet.\r\nPolitiken måste inriktas på att skapa förutsättning-\r\nar för alla som kan arbeta att ha ett arbete. Klimatet\r\nför att starta och driva företag och för att investera\r\nmåste bli bättre. Vi måste satsa mer på utbildningen\r\noch på forskningen. Genom en högre tillväxt kan fler\r\nmedborgare, särskilt de som befinner sig i riskzonen,\r\nförbättra sin ekonomiska situation och därmed också\r\nsitt hälsoläge.\r\nI propositionen står också att man vill förbättra\r\nuppväxtvillkoren för barn och ungdomar för att på så\r\nsätt nå en bättre folkhälsa. Återigen, vi kan inget\r\nannat än instämma i den ambitionen.\r\nMan skriver så här: Barn som lever i familjer med\r\nlångvarigt bidragsberoende har sämre hälsa än barn i\r\ngenomsnitt. Regeringens förslag kan vi emellertid\r\ninte stödja. Det står så här: Det är därför viktigt att\r\ndessa barn och deras familjer får tillräckligt med stöd\r\nför att kompensera för en mer sårbar situation. Ja,\r\nkortsiktigt och tillfälligt, men inte ett så långvarigt\r\nbidragsberoende som många i dag lyder under. Det\r\nmotverkar sitt syfte.\r\nRegeringen understryker också i propositionen\r\nvikten av sambandet mellan hälsa och social tillhö-\r\nrighet. Slutsatsen blir alltså att ökade bidrag och\r\ntransfereringar ger bästa resultat. Borde i så fall inte\r\nden bästa av hälsa ha infunnit sig när socialbidragen\r\nslog all time high? Jag uppfattade inte att vi hade så\r\nväldigt bra folkhälsa då. Nej, transfereringssystem\r\noch försörjningssystem kan inte avhjälpa problem\r\nsom kommer till följd av en bristande arbetsmark-\r\nnadssituation och dålig social rörlighet. Återigen,\r\ngenom att fokusera på symtomen snarare än på orsa-\r\nken kan problemen i stället fördjupas och häl-\r\nsoproblemen öka.\r\nSlutligen, herr talman, präglas regeringens förslag\r\nav goda intentioner och en bred ansats som rör vitt\r\nskilda delar av samhället. Det leder i sin tur till av-\r\nsaknad av genomarbetade analyser av problem,\r\neventuella målkonflikter och konkreta åtgärder. Vi\r\nsaknar detta. Vi hade hellre sett en avgränsning av en\r\nsaklig analys och problemformulering och dessutom\r\nprioriteringar mellan åtgärderna. Alltför lite hänsyn\r\ntas också till den enskildes ansvar och integritet.\r\nGränsen mellan å ena sidan befogad omtanke om\r\nmedborgarnas hälsa och å andra sidan förmynderi och\r\nklåfingrighet överskrids alltför ofta i denna proposi-\r\ntion.</pre><pre>Anf.  21  Statsrådet MORGAN JOHANS-\r\nSON (s) replik:\r\nHerr talman! Cristina Husmark Pehrsson säger att\r\nhon inte motsätter sig målen, men hon säger att vi\r\nmåste lägga mer ansvar på den enskilde. Det är det\r\nman ska utgå från. Precis så är det nog, för här går en\r\ndjup ideologisk klyfta. Vad det handlar om är om vi\r\nhar ett ansvar för varandra eller om vi bara har ansvar\r\nför oss själva. Det är det som är frågan. Min uppfatt-\r\nning är att vi faktiskt har ett ansvar för varandra, och\r\nsamhällets institutioner är ett sätt att faktiskt ta det\r\nansvaret. Det är en fråga om solidaritet.\r\nTydligast kanske detta visar sig i alkoholpolitiken.\r\nHär går Cristina Husmark Pehrsson fram och säger att\r\nvi ska sälja Systembolaget. Nu ska vi ha öppet dygnet\r\nrunt på krogarna, sade ni i Stockholm. Nu ska vi\r\nsänka skatterna så att vi inte ens har råd att ta hand\r\nom dem som hamnar i alkoholmissbruk. Vi sade att vi\r\ninte hade råd att satsa på missbrukarvården. Allt detta\r\ni en situation där drickandet ökar bland de unga. Då\r\när Cristina Husmark Pehrssons formel att man måste\r\nta ansvar för sig själv. Min fråga är: Hur tror Cristina\r\nHusmark Pehrsson att drickandet bland de unga\r\nskulle bli om vi skulle sälja Systembolaget och där-\r\nefter också släppa ut vin och starköl i ICA-affärer och\r\nKonsumbutiker? Tar inte hon något ansvar för ung-\r\ndomars drickande?</pre><pre>Anf.  22  CRISTINA HUSMARK\r\nPEHRSSON (m) replik:\r\nHerr talman! Statsrådet inleder med att tala om\r\nomsorg. Vi har olika typer av omsorg. Statsrådets\r\nomsorg om dem som är utsatta i samhället, till exem-\r\npel ensamstående mammor som inte klarar av att leva\r\npå den lön de tjänar, är att ge dem mer bidrag, göra\r\ndem mer bidragsberoende, mer utsatta. Vi vill ge dem\r\nmer pengar i plånboken genom att undanta 4 000 kr i\r\nskatt varje månad. Jag anser att det är genom egna\r\npengar och eget arbete som vi visar omtanke inte\r\ngenom att göra dem mindervärdiga och underställda\r\nen myndighet.\r\nSedan till alkoholproblematiken, som statsrådet är\r\ninne på. I dag dricker folk mer, ungdomar dricker\r\nmer. Statsrådet kommer också från Skåne och ser\r\ndessa lastbilar som kommer in från Danmark. Stats-\r\nrådet har ju ansvar för den alkoholpolitik som bedrivs\r\ni dag. Ändå ser vi hur siffrorna för alkoholkonsum-\r\ntionen ökar. Vi ser hur mer och mer tas in över grän-\r\nserna. Det är denna politik som inte håller.\r\nDäremot, statsrådet, kan jag upplysa om att soci-\r\nalutskottet gjorde ett studiebesök i Kanada för något\r\når sedan. I Quebec tittade vi bland annat på hur man\r\ngjorde när man tog bort monopolet men samtidigt\r\nsatsade på intensiv upplysning. Tillverkare och distri-\r\nbutörer fick betala en del av vinsten på sin försäljning\r\nsom gick till utbildning och information. Där såg vi\r\natt man tack vare att man tog bort monopolet och\r\nsatsade på information fick ned konsumtionen. Jag\r\ntycker inte att statsrådets stöd för dagens alkoholpoli-\r\ntik hjälper ungdomar. Vi måste prova någonting an-\r\nnat.</pre><pre>Anf.  23  Statsrådet MORGAN JOHANS-\r\nSON (s) replik:\r\nHerr talman! Jag ska åka till Quebec om 14 dagar\r\nför att se hur man har gjort. Det kanske inte är hante-\r\nringen av försäljningsmonopolet som är mest intres-\r\nsant utan just det som Cristina Husmark Pehrsson var\r\ninne på, nämligen hur man kan leda ned vinsterna av\r\nalkoholförsäljningen i offentliga kassor, som jag vill\r\ntitta på.\r\nDet hon glömde säga var att man i Quebec fak-\r\ntiskt höjde alkoholskatterna kraftigt för att kompense-\r\nra när man släppte monopolet. Jag är inte inne på den\r\nlinjen.\r\nMed den politik som Cristina Husmark Pehrsson\r\nvill föra ser jag att drickandet skulle riskera att gå ned\r\nytterligare i åldrarna. Jag tror att Moderaterna är i\r\notakt med opinionen här. Jag är inte nykterist själv,\r\nregeringen har ingen absolutistlinje, men vi har en\r\nlinje som säger att vi vädjar till måttfullheten. Vi som\r\nanvänder alkohol måttligt måste ibland göra avkall på\r\nvår bekvämlighet för att se till att vi kan ta hand om\r\ndem som får alkoholproblem och även se till att be-\r\ngränsa konsumtionen till exempel bland ungdomar\r\noch för att minska alkoholen i trafiken.\r\nMen den grundläggande fråga det handlar om är:\r\nSka vi ta ansvar för varandra eller ska vi bara ta an-\r\nsvar för oss själva? Har man den linje som Cristina\r\nHusmark Pehrsson har, att vi bara ska ta ansvar för\r\noss själva, handlar det naturligtvis om att sänka skat-\r\nterna och så får var och en klara sig själv. Där går den\r\nideologiska gränslinjen i den här frågan.</pre><pre>Anf.  24  CRISTINA HUSMARK\r\nPEHRSSON (m) replik:\r\nHerr talman! Statsrådets ansvar för dagens alko-\r\nholpolitik visar i alla fall inte ansvar för andra när vi\r\nser hur drickandet hela tiden ökar.\r\nDessutom undrar jag hur statsrådet ser på införsel\r\nfrån Danmark, som nu kommer att sänka sina skatter\r\nännu mer. Är det inte bättre att vi behåller våra köp\r\nav alkohol inom Sveriges gränser? I dag håller svensk\r\nglasåtervinning på att gå i konkurs därför att man\r\nmåste ta hand om alla flaskor som kommer från ut-\r\nlandet. Det visar bara att dagens alkoholpolitik inte\r\nfungerar.\r\nVi måste ha kraftfulla åtgärder i skolan. Vi måste\r\nha kraftfulla åtgärder till information och utbildning.\r\nDet är dagens alkoholpolitik som gjort att vi har\r\nsvartsprit, att vi har en hembränning som flödar i det\r\nhär landet därför att det är så attans mycket billigare.\r\nVi har redan fått ett beteende, statsrådet, som jag är\r\ndjupt oroad över hur vi ska kunna bryta.\r\nSedan kan jag konstatera att statsrådet på inget\r\nsätt talar om ensamstående föräldrars situation och\r\nutsatthet. Man pratar inte om arbetslivet och om att ge\r\nföretagshälsovården möjlighet att återigen få bedriva\r\nsjukvård för att komma närmare människor som har\r\nohälsa. Statsrådet pratar inte någonting om hur vi ska\r\nstödja människor som har låg utbildning. Det finns\r\nmånga andra saker när det gäller stress och hets i\r\narbetslivet. Vi ser Kommunals rapporter om att de\r\nsom arbetar inom de privata delarna av hälso- och\r\nsjukvården mår bättre. De har högre lön och är mind-\r\nre stressjuka. De mår mycket bättre. All den politik\r\nsom går regeringen emot men som faktiskt är en\r\nsanning och en verklighet tar inte statsrådet upp.</pre><pre>Anf.  25  GABRIEL ROMANUS (fp):\r\nHerr talman! Jag måste medge att det är frestande\r\natt ge sig in i den alkoholpolitiska debatten mellan\r\nstatsrådet och Cristina Husmark Pehrsson, men jag\r\nska avstå. Jag nöjer mig med att uttrycka min glädje\r\növer att statsrådet ska resa till Kanada och med egna\r\nögon se och förhoppningsvis skåda igenom den myt-\r\nbildning som framför allt Moderaterna ägnar sig åt.\r\nJag kan också konstatera att det inte finns ett spår av\r\nvetenskapligt stöd för att enbart information om alko-\r\nhol kan kompensera försvagningen av de traditionel-\r\nla, effektiva instrumenten som till exempel alkohol-\r\nbeskattning, inte ens i det underbara Quebec.\r\nHerr talman! Jag tänkte börja med några mer all-\r\nmänna reflexioner.\r\nDet svenska folkets hälsa uppvisar något av en pa-\r\nradox. Å ena sidan kan vi notera alla de framgångar\r\nsom statsrådet var inne på. Vi lever längre än någon-\r\nsin. Vi har fått bukt med en rad av de hemska folk-\r\nsjukdomar som våra förfäder led under. Å andra sidan\r\ntycks vi i dag återigen vara sjukare - i varje fall mer\r\nsjukskrivna - än någonsin. Vi ser att i takt med att vi\r\nhar avskaffat de gamla hoten mot folkhälsan har vi\r\nintroducerat nya hot, ofta skapade av människor. Vi\r\nkanske inte är sjuka, men vi är i alla fall vad en del av\r\nmina vänner i Ångermanland skulle kalla ofriska. Det\r\när naturligtvis oroande.\r\nDen enda rimliga slutsats man kan dra av den här\r\nutvecklingen är att vi måste starkare betona det före-\r\nbyggande arbetet. Det är därför propositionen har\r\nlagts fram. Det är bra att vi har fått ett samlat uttryck\r\nför det förebyggande arbetet, det som kallas folkhäl-\r\nsopolitik. Jag tycker också att det är bra att regerings-\r\nchefen har markerat vikten av detta genom att tillsätta\r\nett särskilt folkhälsostatsråd.\r\nNär detta positiva är sagt måste jag ändå säga att\r\nhos mig liksom, det framgår av de motioner vi nu ska\r\nremittera, hos övriga motionärer finns en känsla av\r\nbesvikelse över propositionen. Man skulle kunna\r\nanvända många slitna uttryck: Det bidde en tumme.\r\nSpänd förväntans upplösning i intet - i varje fall\r\nnästan intet. Lång förberedelsetid, ganska lite kon-\r\nkreta förslag.\r\nDet ligger något rättvist i att säga att detta snarare\r\när en rapport än en proposition. Nu drabbar inte den-\r\nna kritik i första hand Morgan Johansson. Han har i\r\nalla fall fått fram propositionen, som vi alla har läng-\r\ntat efter - i alla fall väntat på - så länge. Det är alltid\r\nnågot. Vi har något att börja med. Samtidigt framgår\r\ndet att det inte är mycket till nya förslag utan mer en\r\nlägesbeskrivning. Dessutom har man i förhållande till\r\nFolkhälsokommittén ändrat på målstrukturen som\r\nutredningen under Margareta Perssons ledning hade\r\nlagt ned mycket jobb på.\r\nJag har försökt att hitta motiveringen till detta.\r\nDet enda motiv jag har kunnat hitta är att det passar\r\nbättre ihop med regeringens allmänna sätt att styra\r\nmyndigheter och statlig verksamhet. Det är inte ett\r\nsärskilt starkt argument när man har haft en kommitté\r\nsom har utarbetat betydligt mer konkreta mål för\r\nfolkhälsoarbetet. Dessutom föreslår man att regering-\r\nen i fortsättningen ska fastställa delmål. Jag har letat\r\nefter motiveringen till detta, och jag har inte någon\r\nmotivering där heller. Nog vore det väl bättre att få\r\ndelmålen, de konkreta målen, för folkhälsoarbetet\r\nförankrade i riksdagen när man sedan ska gå ut till\r\nlandsting, kommuner och folkrörelser och arbeta för\r\ndessa mål. Jag har svårt att förstå att målstrukturen\r\nskulle vara sista ordet.\r\nJag tror, precis som flera motionärer, att det vore\r\ntill fördel för det fortsatta arbetet om regeringen nästa\r\ngång kom med en mer stabil och konkret målstruktur\r\noch om man lät riksdagen ta ställning till delmålen -\r\nprecis som man redan gör på alkohol- och drogområ-\r\ndet med olika handlingsplaner och mål. Det kunde\r\nvara ett gott exempel även för andra folkhälsoområ-\r\nden.\r\nJag kan inte låta bli att säga att omorganisationen\r\nav den viktiga myndigheten på området, Folkhälsoin-\r\nstitutet, framstår som svår att motivera. Den är också\r\nogenomtänkt. Man talar om att skapa ett stabsorgan,\r\nsamtidigt som man lägger dit omfattande tillsynsupp-\r\ngifter. Man tar bort, i varje fall begränsar, Folkhälso-\r\ninstitutets möjlighet att bedriva programarbete utan\r\natt tala om hur det ska gå till i stället. Jag vet att de\r\nberörda till exempel på allergiområdet är oroliga över\r\nutvecklingen. Det går inte att se omorganisationen på\r\nannat sätt än att Folkhälsoinstitutet kanske kommer\r\natt få uppgifter, men då ska det vara beslut av rege-\r\nringen i varje särskilt fall. Det speglar inte något\r\nstörre förtroende för regeringens egen myndighet.\r\nNu gäller det att gå vidare med åtgärder. Det be-\r\nhövs forskning för att få bättre underlag på många\r\nområden. Det behövs information och upplysning så\r\natt människor själva kan ta ställning till sin hälsa. Vi\r\nvet också att vi inte kan avstå från ekonomiska styr-\r\nmedel. Det räcker inte bara med information. På\r\nmånga områden handlar det om att ge incitament till\r\natt leva på ett sätt så att man skyddar sig mot häl-\r\nsoproblem. Det gäller inte bara alkoholområdet utan\r\nen rad olika områden. Det är för mig inget konstigare\r\nän att vi har incitament inom socialförsäkringarna,\r\ninom miljöpolitiken och på många andra områden.\r\nDet internationella arbetet blir allt viktigare efter-\r\nsom vi blir mer och mer påverkade av omvärlden. Det\r\när som regeringen säger, det vill säga att det är fram-\r\nför allt Världshälsoorganisationen som har betydelse.\r\nRegeringen gör många fina bekännelser till Världs-\r\nhälsoorganisationens arbete. Men om den ska kunna\r\narbeta behöver den pengar, inte bara allmänna pengar.\r\nSverige bör utnyttja det faktum att vi har kommit\r\nlångt i folkhälsoarbetet till att också ge pengar styrda\r\ntill exempel till missbruksområdet - så att inte orga-\r\nnisationens arbete går i stå. Jag vet inte hur många\r\ngånger jag ska behöva säga detta innan det ger resul-\r\ntat, men jag är fortfarande optimistisk.\r\nVi får arbeta med propositionen. Vi får hoppas att\r\ndet kommer mer konkreta förslag senare. Jag tror,\r\nprecis som statsrådet, att det kan ske i en anda av\r\nsamförstånd. Här finns partiskiljande frågor, men det\r\när väl ingen hemlighet att den stora ideologiska skill-\r\nnaden går mellan Moderata samlingspartiet och övri-\r\nga partier.\r\nModeraterna skiljer ut sig på många sätt. Man ta-\r\nlar om att ge information, men man avstår från styr-\r\nmedlen, vilket innebär att man vill ge ökad frihet för\r\nde kommersiella krafterna. De vilar inte, varken på\r\ndrogområdet eller på några andra områden. Det bety-\r\nder naturligtvis att om den politiken får råda ökar\r\nskadorna och minskar folkhälsan.\r\nOm man ser på övriga partiers motioner kan man\r\ntryggt säga att det finns ett brett samförstånd omkring\r\nfolkhälsopolitikens principer. Det är klart att det parti\r\nsom sitter i regeringsställning tycker att det är rege-\r\nringen som ska fastställa delmålen. Men jag vill ge ett\r\nlitet varningens ord. Det kan hända att ni någon gång\r\nhamnar i opposition. Då vore det kanske inte så dumt\r\natt riksdagen fick vara med och fastställa målen. Vem\r\nvet när det händer? Det kan hända någon gång mer i\r\nhistorien.\r\nHerr talman! Jag menar att vi ska arbeta med den\r\nhär propositionen i en anda av samförstånd, men vi\r\nska också se fram emot nästa etapp, nästa rapport\r\neller förhoppningsvis en mer konkret proposition.\r\nUnder tiden arbetar vi naturligtvis i socialutskottet\r\nmed de olika delförslag som redan finns framlagda\r\noch som är betydligt mer konkreta.</pre><pre>Anf.  26  Statsrådet MORGAN JOHANS-\r\nSON (s) replik:\r\nHerr talman! Jag tackar Gabriel Romanus för tyd-\r\nligheten när det gäller alkoholpolitiken, men jag hade\r\ninte förväntat mig någonting annat.\r\nJag har slutat att använda ordet alkoholliberal om\r\nModeraternas politik just av det skälet att det känns\r\nlite knepigt att säga det. Nu säger jag i stället låtgå-\r\npolitik. Det är precis vad det handlar om; samhället\r\nska inte ta ansvar utan var och en ska ta sitt eget an-\r\nsvar och sedan struntar man i hur det går. Tack för\r\ntydligheten att reda ut hur partierna grupperar sig i\r\ndetta. Moderaterna står på sin kant, och sedan finns\r\ninte så mycket annat. Vi andra partier står samlade.\r\nMan kan alltid kritisera oss för hur mycket vi går\r\ntill riksdagen med. Man undrar om det är så att riks-\r\ndagen bara ska ställa sig bakom det övergripande\r\nmålet och de elva målområdena eller om man också\r\nska gå in i delmål, etappmål och kanske också fast-\r\nställa indikatorerna, som jag också har sett föreslås i\r\nmotionsskörden. I en del fall måste man faktiskt vara\r\nberedd att avhålla sig - det säger jag gärna också som\r\ngammal riksdagsman - från att gå för långt in i de-\r\ntaljerna, till exempel när det gäller indikatorer. Folk-\r\nhälsoinsitutet ska nu ta fram de indikatorer som vi ska\r\nanvända, och jag får rapporten i mars.\r\nVi måste hela tiden gå till riksdagen och be om\r\nlov för att ändra sådana detaljer. Jag tycker att det\r\nviktigaste är att riksdagen tar den övergripande mål-\r\ndiskussionen om hur ungefär vi ska disponera arbetet\r\noch sedan är med under mandatperiodens gång för att\r\nhela tiden stämma av hur vi fullföljer målen. Därför\r\nhar vi sagt att en av uppföljningarna ska vara just i\r\nform av en riksdagsskrivelse som vi tänker ta fram\r\nregelbundet, kanske inte varje år men i vart fall vart-\r\nannat år, där riksdagen ges möjlighet att ge synpunk-\r\nter på och diskutera hur arbetet framskrider.</pre><pre>Anf.  27  GABRIEL ROMANUS (fp) replik:\r\nFru talman! Jag ser fram emot de här redovisning-\r\narna. Jag är medveten om att Folkhälsoinstitutet be-\r\nhöver arbeta mer för att få fram bra, preciserade indi-\r\nkatorer, därför att om man inte har indikatorer är ju\r\ninte målen så mycket värda. Därför kanske vi kan\r\nhoppas på en mer konkret redovisning nästa gång,\r\noch då får vi väl ge oss till tåls med det vi har nu.\r\nMen även om det skulle vara i form av en rapport\r\neller redovisning kan jag försäkra, i varje fall för vår\r\ndel, att vi inte kommer att dra oss för att komma med\r\nkonkreta ändringsförslag när redovisningarna kom-\r\nmer. Jag tror nämligen att det är av stort värde för det\r\nfortsatta arbetet, när man ska ut till kommuner,\r\nlandsting, frivilligorganisationer och näringsliv, om\r\nmålen för folkhälsoarbetet är förankrade i riksdagen.\r\nDet har vi märkt på de områden som jag har sysslat\r\nmed, och jag tror att detsamma gäller på andra områ-\r\nden.\r\nSom sagt: En vacker dag kanske ansvarsförhål-\r\nlandena är omkastade. Då kan det vara kul, också för\r\nSocialdemokraterna, att vara med och diskutera mera\r\nkonkreta mål.</pre><pre>Anf.  28  Statsrådet MORGAN JOHANS-\r\nSON (s) replik:\r\nFru talman! Det beror lite på vilka metoder man\r\nvill använda för att förankra nedåt. I den nationella\r\nledningsgruppen som vi ska tillsätta kommer repre-\r\nsentanter från Kommun- och Landstingsförbunden att\r\nvara med. Det är ett sätt att se till vi får med också\r\nkommuner och landsting på vagnen.\r\nDet här är en målproposition. Det uppdrag som\r\nFolkhälsokommittén har haft är nämligen att lägga\r\nfast mål. Konkreta åtgärder vidtar vi ju på andra om-\r\nråden i huvudsak.\r\nVi har en alkoholkommitté som jobbar förebyg-\r\ngande. Till exempel går skriften Tonårsparlören nu\r\ngår ut till alla föräldrar som har barn i sjunde klass för\r\natt de ska diskutera alkoholfrågor med sina ungdo-\r\nmar. Vi har narkotikasamordnaren, Björn Fries, som\r\nju lägger fram konkreta förslag och jobbar vidare med\r\nsitt arbete. Vidare arbetar Folkhälsoinstitutet med\r\nförebyggande av tobak. Mycket av de konkreta sa-\r\nkerna görs alltså i andra forum.\r\nDetta är en målproposition, och då är det just må-\r\nlen vi sätter upp. Det konkreta arbetet genomförs ofta\r\ni andra sammanhang.</pre><pre>Anf.  29  GABRIEL ROMANUS (fp) replik:\r\nFru talman! Jag håller med om att på alkohol- och\r\ndrogområdet har riksdagen antagit konkreta hand-\r\nlingsplaner. Det skulle kunna vara ett föredöme för\r\nmånga andra områden, där man ibland kanske före-\r\nställer sig att det är något som man inte behöver gå\r\ntill riksdagen med utan att man kan lösa det inom\r\nbyråkratin i Regeringskansliet och sedan förhandla\r\nlite grann med sina vänner i Landstings- och Kom-\r\nmunförbunden. Men jag tror att det är en fördel om\r\nman även när det gäller till exempel kost och en rad\r\nandra områden som nämns i propositionen har in-\r\nställningen att man ska gå till riksdagen för att få\r\nförankring. I varje fall ska man stämma av att man är\r\npå rätt väg.\r\nJag ser fram emot att vi får sådana förslag också\r\npå andra områden, även om man naturligtvis alltid\r\nhar lite olika styrmedel på de olika områdena.</pre><pre>Anf.  30  CRISTINA HUSMARK\r\nPEHRSSON (m) replik:\r\nFru talman! Moderaterna vill avveckla monopolet.\r\nVi vill göra det i två steg. I det första steget vill vi att\r\nöl och vin ska kunna säljas i licensierade affärer. När\r\ndet gäller steg nummer två anser vi att Systembola-\r\ngets monopol bör kunna avskaffas. Vi vill att tillstånd\r\nsom ges för alkholförsäljning ska kunna dras in väl-\r\ndigt mycket lättare än i dag. Vi ger 40 miljoner kro-\r\nnor mer än regeringen till ANT-undervisning i sko-\r\nlan.\r\nGabriel Romanus verkar instämma i statsrådets\r\nkommentar här om att moderat alkoholpolitik är en\r\nlåt-gå-politik. Jag tycker snarare att dagens alkohol-\r\npolitik är en låt-gå-politik, där vi ser hur konsumtio-\r\nnen ökar och hur införseln ökar. Ingenting görs. Jag\r\nanser att man snarare är att betrakta som mono-\r\npolkramare.\r\nMen, Gabriel Romanus, till frågan om styrmedel.\r\nGabriel Romanus sade att vi på något sätt avhänder\r\noss möjligheten till styrmedel. Då undrar jag, efter-\r\nsom det i dag fungerar så dåligt, vilka styrmedel mer\r\nGabriel Romanus tycker bör finnas för att ytterligare\r\nminska alkoholkonsumtionen i detta land.</pre><pre>Anf.  31  GABRIEL ROMANUS (fp) replik:\r\nFru talman! Vi kommer så småningom att få en\r\nrejäl alkoholpolitisk debatt om det betänkande som vi\r\nhar preliminärbehandlat i socialutskottet. Då ska jag\r\ngärna utveckla min syn på alkoholpolitiken.\r\nFör dagen vill jag bara säga att Cristina Husmark\r\nPehrssons och Moderaternas hänvisning till de stora\r\nframgångarna i Québec inte är grundad på någon\r\nvetenskaplig analys. Det finns inte skymten av en\r\nvetenskaplig utvärdering av informationsverksamhe-\r\nten i Québec som skulle styrka att man kan ersätta\r\nsådana styrmedel som skatter med enbart informa-\r\ntion.\r\nVi vet att de stora problem som vi har i Sverige nu\r\när en mindre behaglig följd av vårt inträde i EU, som\r\njag för övrigt var för. Men just på den här punkten har\r\ndet lett till stora nackdelar, särskilt efter det att den\r\nsocialdemokratiska regeringen gav efter för kommis-\r\nsionens tryck och inte infriade det löfte som man gav\r\ntill väljarna i folkomröstningen om att hålla införseln\r\npå en lägre nivå. Det är detta och att man också har\r\nsänkt skatterna som är orsaken till att vi dricker mer\r\nän vad vi har gjort på hundra år. Det är alltså inte fel\r\npå vår politik, utan det är att man har börjat gå ifrån\r\nvår politik som har lett till det ökade drickandet.\r\nDäremot visar erfarenheten att just när det gäller\r\nsvartspriten, där det har gjorts en bred insats med\r\nbåde information och konkreta åtgärder av tull och\r\npolis, har vi faktiskt lyckats tränga tillbaka den ille-\r\ngala alkoholen så att den nu står för mindre än 5 % av\r\nden totala konsumtionen.\r\nNu är det resandeinförseln som är det stora faro-\r\nmomentet, och vad vi ska göra åt den är inte lätt att\r\nsäga. Den enda lösning som kan förhindra ökade\r\nalkoholskador är troligen om vi kan påverka Europa.</pre><pre>Anf.  32  CRISTINA HUSMARK\r\nPEHRSSON (m) replik:\r\nFru talman! Gabriel Romanus nämnde att man\r\ngenom information har lyckats att få ned omfattning-\r\nen av svartspriten. Det är precis det vi vill göra; vi vill\r\nkraftfullt öka informationen och utbildningen för att\r\nminska alkoholskadorna.\r\nJag ska bara kort fråga Folkpartiet och Gabriel\r\nRomanus: Anser ni att ett styrmedel för att minska\r\nalkoholkonsumtionen vore att öka beskattningen av\r\nalkohol, om det hade varit möjligt?</pre><pre>Anf.  33  GABRIEL ROMANUS (fp) replik:\r\nFru talman! Under det senaste årtiondet har de re-\r\nala alkoholpriserna sjunkit med ungefär 20 %. Det är\r\nklart att det har berott på inflytandet från EU. Om vi\r\ninte hade haft det inflytandet hade naturligtvis inte\r\nriksdagsmajoriteten låtit alkholdryckerna bli 20 %\r\nbilligare. Det är svaret på den frågan.\r\nNär det gäller detta att tränga tillbaka svartspriten\r\nvill jag understryka igen att det inte enbart är infor-\r\nmation utan en kombination av informationsåtgärder\r\n- många gånger kanske något kontroversiella och\r\nprovocerande men tydligen effektiva - och insatser\r\nav tull och polis som med all sannolikhet har lett till\r\natt svartspriten har minskat.\r\nDet faktum att man nu på laglig väg kan få ganska\r\nmycket alkohol billigt genom att resa till Danmark\r\nhar naturligtvis också haft betydelse. Vi ska inte röra\r\noss i något illusionsrum här.\r\nMan kan konstatera att det inte finns något veten-\r\nskapligt stöd för att man enbart med information\r\nskulle kunna uppnå några bestående resultat när det\r\ngäller att minska alkoholskadorna. Tyvärr. Vi skulle\r\nväl alla tycka att det var perfekt om man bara kunde\r\ninformera människor och sedan skulle alkohol-\r\nproblemen minska, men så är det inte. Det har inte i\r\nnågon del av världen belagts att man kan åstadkomma\r\ndetta. All forskning pekar på att det är när man kan\r\nkombinera styrmedel som skatter, tillgänglighet och\r\ninformation som man kan nå resultat i form av att\r\nförebygga alkoholskador. Det är väl inget fel att ta till\r\nsig den forskningen när den är så pass stabil som den\r\när?\r\nVi använder ju skatter som påverkansmedel på\r\nandra områden, till exempel på miljöområdet och\r\ntobaksområdet. Varför skulle vi inte göra det också\r\npå alkoholområdet om vi kan?</pre><pre>Anf.  34  CHATRINE PÅLSSON (kd):\r\nFru talman! Jag kan börja med att säga välkom-\r\nmen i debatten till Morgan Johansson. Det är första\r\ngången jag har förmånen att få debattera med honom.\r\nJag vet att detta är en av de första propositioner\r\nsom Morgan Johansson har lagt fram och skrivit\r\nunder tillsammans med Göran Persson. Jag skulle\r\nvilja fråga om Morgan Johansson är stolt över den här\r\npropositionen. Nöjda brukar ni ju inte vara, men är\r\nMorgan Johansson stolt över propositionen? Det är\r\ninte Kristdemokraterna och jag.\r\nDet har gått ungefär åtta år sedan det utarbetades\r\ndirektiv för Nationella folkhälsokommittén. Åtta år är\r\nganska lång tid. Produkten blev knappast en hel\r\ntumme. Jag är ändå så generös att jag säger att om\r\nman har lagt fram ett förslag som är otillräckligt och\r\npå många sätt dåligt ska man ha chans att göra om\r\ndet. Just därför har Kristdemokraterna i sin motion\r\navstyrkt propositionen.\r\nJag satt här i min bänk och tänkte på när jag gick i\r\nskolan på 1950- och 1960-talet. Då var det inte möj-\r\nligt att få komplettera en uppsats eller ett prov, som\r\ndet är nu. Nu får eleverna med sig uppgiften hem -\r\nvare sig det är en avhandling, en C-uppsats eller nå-\r\ngot annat - för att komplettera den och sedan komma\r\ntillbaka. Det kanske är en riktig pedagogisk metod.\r\nMen vi fick en bock när det blev fel, och man fick\r\ngöra om i stället. Nu tycker jag att regeringen borde\r\nfå chansen att göra om propositionen, så att den verk-\r\nligen blev vad en proposition ska vara, nämligen\r\nkonkreta förslag.\r\nNär jag läste Nationella folkhälsokommitténs be-\r\ntänkande blev jag glad. Jag tycker nämligen att folk-\r\nhälsan och det förebyggande arbetet är oändligt vik-\r\ntigt. När jag såg att det fanns konkreta förslag tänkte\r\njag: Detta bådar gott för en proposition!\r\nJag måste fråga statsrådet: Tycker statsrådet att\r\nNationella folkhälsokommitténs betänkande är bra?\r\nOm ja, varför har man inte i större utsträckning före-\r\nslagit de konkreta åtgärder som kommittén beskriver?\r\nI Morgan Johanssons inledningsanförande, som\r\njag försökte lyssna på varje ord i, sades det oerhört\r\nmycket om att den kroppsliga hälsan har förbättrats.\r\nVi har låg spädbarnsdödlighet. Vi lever allt längre.\r\nDet talades om vaccinationer och så vidare. Jag und-\r\nrar var det stora folkhälsoproblemet får sitt utrymme\r\nför statsrådet: Det gäller stress - oerhört många män-\r\nniskor mår psykiskt dåligt. Alltfler barn bedöms be-\r\nhöva psykiatrisk vård på sjukhus och står i dag i köer.\r\nAlltfler barn känner sig stressade till och med på\r\ndagis. Detta anser jag är ett jättestort problem.\r\nI de direktiv som fanns - kommittédirektiv 95:58\r\n- står det att \"syftet med målarbetet är därför främst\r\natt ange vilka problem som är mest angelägna att lösa\r\noch vilka strategier som förutses vara mest effektiva\".\r\nDet tycker jag är bra för kommittén.\r\nSå tog jag fram Socialstyrelsens Folkhälsorapport\r\n2001. Det är mycket bra material, och jag får erkänna\r\natt jag läser alldeles för lite sådant. Men man tar ju\r\nfram det inför en debatt. Jag ska ge några exempel på\r\nvad det står i överskrifterna på s. 13 i sammanfatt-\r\nningen:\r\n- Allergierna fortsätter att öka.\r\n- Diabetes ökar bland barn.\r\n- Sexuellt överförbara sjukdomar ökar igen.\r\n- De sociala skillnaderna i tandhälsa fortsätter att\r\nöka.\r\n- Stress - ett ökande arbetsmiljöproblem.\r\n- Negativ utveckling för vårdpersonal och lärare.\r\nDetta är några förslag. Var i regeringens proposi-\r\ntion lägger man tonvikt vid de här aspekterna, där\r\nohälsan de facto ökar?\r\nDet är bra med rapporter för att vi ska se vart vi är\r\npå väg, men de har ju inget värde om vi inte föreslår\r\nkonkreta åtgärder. Vi kan som politiker inte nöja oss\r\nmed att bara konstatera att det har blivit bättre inom\r\nvissa områden.\r\nJag vill gärna säga några ord om tandhälsan. Det\r\när en fråga som jag har tagit upp många gånger i\r\ndenna kammare. Alltfler människor har i dag jättesto-\r\nra bekymmer, bland annat på grund av kostnaderna.\r\nVi vet också att om man har dålig tandhälsa ger det\r\nockså andra skadliga effekter när det gäller andra\r\nsjukdomar. Jag tänker då på hjärt- och kärlsjukdomar\r\noch annat som har framhållits i forskarrapporter.\r\nMentalt är det också jobbigt om det till exempel sak-\r\nnas en tand eller man har dålig tandhälsa. Man kan\r\nkanske inte leva normalt. Man kan kanske inte le och\r\ninte vara med i det vanliga livet.\r\nFör ett tag sedan hade jag kontakt med en ung\r\nkvinna som var 24 år. Hon hade lidit av att vara ano-\r\nrektiker. Hon hade rehabiliterat sig och kommit upp\r\nigen, men det fanns ett problem kvar, och det var att\r\nhennes tänder hade tagit skada. Hon berättade för mig\r\natt hon många gånger hade varit på väg att ta livet av\r\nsig, för hon tycker att det är så jobbigt att komma ut\r\nmed kompisar och inte kunna prata, le och vara na-\r\nturlig. Det är viktigt att vi inte glömmer bort sådana\r\nhär frågor. Vi vet att det är problem.\r\nSom politiker ska man naturligtvis alltid konstate-\r\nra de positiva saker som finns, men vår utmaning är\r\nju faktiskt att ta itu med det som inte fungerar. Man\r\nska snarare ha det som en morot. Man säger: Titta,\r\ndet här har vi hittat lösningar på, men hur ska vi göra\r\nför att hitta lösningar på de andra sakerna? Jag känner\r\nett stort behov av att säga att för att hitta de stora,\r\ngoda lösningarna som ger effekt måste vi samarbeta\r\növer partigränserna.\r\nVi ser att inte minst stress och ohälsa är ett stort\r\nsamhällsproblem. Vi måste se till att den enskilda\r\nmänniskan och helheten alltid står i fokus.\r\nKanske blir det 2000-talets stora utmaning att\r\nskapa ett samhälle där människor mår bra. Vi vet\r\nnämligen att den materiella välfärden är viktig för\r\noss. Ingen av oss vill ha tillbaka tiden då det var fat-\r\ntigt rent materiellt. Men vi ska ha klart för oss att för\r\natt vi ska njuta av den materiella välfärden måste vi\r\nmå gott inombords. I annat fall får dessa värden inte\r\nalls någon tyngd för den enskilda människan.\r\nFru talman! När jag läser den här propositionen\r\ntycker jag således att de vackra orden är sköna. Det är\r\nen bra kvällsläsning i vissa delar. Det är säkert bra för\r\nsådana som vill engagera sig och entusiasmera sig.\r\nMen det räcker inte för riksdagen att fatta beslut om.\r\nVi måste se till att det blir konkreta mål, etappmål. Vi\r\nmåste se till att vi vidtar åtgärder mot det som ökar\r\nohälsan. I det arbetet ser jag fram emot att kunna vara\r\nmed och bidra med det lilla som jag kan och där vi\r\nändå måste se att det är vi tillsammans som ska kunna\r\nmota den här ogynnsamma utvecklingen.</pre><pre>Anf.  35  Statsrådet MORGAN JOHANS-\r\nSON (s) replik:\r\nFru talman! Det var ett lite underligt anförande.\r\nFörst döms hela propositionen ut - allt är uselt - och\r\nden ska avslås. I nästa andetag säger Chatrine Pålsson\r\natt vi måste samarbeta mer. Det är inte precis rätt\r\nsignaler att ge om man vill skapa ett brett samarbete i\r\nriksdagen om folkhälsofrågorna. Då är det inte precis\r\nen bra start att säga att man ska avslå den proposition\r\ni vilken målen för detta arbete läggs fast.\r\nChatrine Pålsson hade kanske väntat sig att propo-\r\nsitionen skulle ha kommit snabbare. Att så inte har\r\nskett kan jag inte rå för. Jag har varit statsråd i tre\r\nmånader, och detta är den första proposition som jag\r\nlägger fram. Men när jag tog tag i detta arbete sade\r\njag att man måste få fram detta så fort som möjligt\r\ndärför att vi måste få hela mandatperioden på oss för\r\natt arbeta med dessa frågor. Det är därför som vi har\r\nlagt fram propositionen.\r\nChatrine Pålsson påstår att man inte har brytt sig\r\nom de konkreta förslag som fanns i Folkhälsokom-\r\nmitténs förslag. Men det har vi visst gjort. Vi har tagit\r\nde konkreta förslag som har funnits, men vi har lagt\r\nfram propositionerna i andra sammanhang och tagit\r\nupp förslagen. Ett exempel är förslaget om rökfria\r\nserveringslokaler. Vi lade fram en proposition förra\r\nåret om tobaksfrågorna. Vi flyttade fram positionerna\r\nredan nu den 1 januari. Och nu arbetar vi med att\r\nfölja upp det för att riksdagens mål om rökfria serve-\r\nringslokaler från 2004 också ska kunna bli verklighet.\r\nDet innebär att vi inte kan gå fram med det förslaget\r\nen gång till eftersom vi redan har föreslagit detta i en\r\nproposition.\r\nDetsamma gäller alkohol- och narkotikafrågorna.\r\nVi har lagt fram handlingsplaner om dem. Då får vi\r\nkritik från Moderaterna som säger att vi dränks av\r\nhandlingsplaner. Hur vill ni ha det? Antingen går vi\r\nfram med konkreta handlingsplaner till riksdagen och\r\nförankrar dem här på område efter område, vilket\r\ninnebär att målpropositionerna inte kommer att bli så\r\nkonkreta som de annars skulle ha blivit, eller också\r\nfår vi ta alltihop i ett enda svep. Nu har vi valt att\r\ngöra på detta sätt.\r\nSök inte bara fel, Chatrine Pålsson, utan försök att\r\nvara med i en konstruktiv dialog om hur vi ska jobba\r\nmed dessa frågor framöver.</pre><pre>Anf.  36  CHATRINE PÅLSSON (kd) re-\r\nplik:\r\nFru talman! Man kan upplevas som underlig om\r\nman tycker att det borde vara bättre. Jag sade nämli-\r\ngen att jag tyckte att det var vackra ord. Men det\r\nräcker inte med vackra ord. Det kinesiska ordspråket\r\nsäger: Vad du gör talar så högt att jag inte hör vad du\r\nsäger.\r\nDet är viktigt att komma ihåg att jag har sagt att\r\njag tycker att regeringen borde få chans att återkom-\r\nma med ett bättre förslag. Jag har inte sagt att jag har\r\nunderkänt målvisionerna, utan jag sade till och med\r\natt de kunde vara trevlig kvällsläsning.\r\nFrågan om rökfria serveringslokaler har vi jobbat\r\nmed i många år, långt innan Morgan Johansson blev\r\nstatsråd. Jag är glad över den ambitionen. Och vi har\r\njust haft detta uppe i socialutskottet.\r\nNär det gäller Folkhälsokommitténs förslag åter-\r\nkommer vi här i kammaren med en debatt till där jag\r\nhoppas att statsrådet kommer att vara med och där vi\r\nhinner utveckla det som jag saknade i fråga om detta.\r\nMen det handlar faktiskt om att oavsett om jag eller\r\nKristdemokraterna är med och skriver en proposition\r\nså är det i det aktiva arbetet utåt med de stora folkhäl-\r\nsofrågorna om psykisk ohälsa, stress och känsla av\r\notillräcklighet som vi alla måste hjälpas åt.</pre><pre>Anf.  37  Statsrådet MORGAN JOHANS-\r\nSON (s) replik:\r\nFru talman! Det är helt korrekt. Därför ägnade jag\r\nockså en stor del av mitt anförande till att tala om\r\nstressen i arbetslivet och hänvisade till Hans Karls-\r\nsons förslag och till arbetet med arbetsmiljöfrågorna\r\noch rehabiliteringsfrågorna. Jag tror egentligen inte\r\natt det finns något partiskiljande i fråga om detta.\r\nMen sedan skulle jag också vilja ha en kommentar\r\nfrån Chatrine Pålsson. Vi har talat om alkoholpolitik\r\ntidigare under debatten. Vad tycker Chatrine Pålsson\r\nom Moderaternas förslag att man ska sälja ut System-\r\nbolaget och sälja vin och starköl i ICA-butiker och\r\nKonsumbutiker? Tycker Chatrine Pålsson att det är\r\nrätt väg att gå i alkoholpolitiken?</pre><pre>Anf.  38  CHATRINE PÅLSSON (kd) re-\r\nplik:\r\nFru talman! Nej, Morgan Johansson, jag kan för-\r\nsäkra dig om att vi är helt överens med Centerpartiet,\r\nFolkpartiet, Socialdemokraterna, Vänsterpartiet och\r\nMiljöpartiet om en restriktiv alkoholpolitik. I den\r\ndelen är vi helt överens. Jag känner en väldigt stor\r\noro inte minst för våra barn och ungdomar som de-\r\nbuterar med droger i allt lägre ålder. Det är ett jätte-\r\nproblem. Där tror jag att vi också måste hjälpas åt.\r\nJag ska avsluta med det som Morgan Johansson\r\nsade om stress i arbetslivet. Det är tyvärr så att det\r\ninte bara är stress i arbetslivet. Även de arbetslösa\r\nkänner stress. Våra barn känner stress. Det är med\r\nstor ödmjukhet som jag säger att detta är ett stort\r\nsamhällsproblem. Om det bara vore på jobbet som vi\r\nstressas skulle jag känna att det var betydligt enklare\r\natt vidta åtgärder. Jag tror att vi måste se alla männi-\r\nskors unika lika värde. Vi är olika. Vi hinner och\r\norkar olika mycket. Och vi måste helt enkelt skapa ett\r\nsamhälle där det finns tid för reflexion, tid med bar-\r\nnen, tid för varandra, tid för att lyssna och där stres-\r\nsen på så vis ska lysa med sin frånvaro.\r\nSedan finns det naturligtvis positiv stress. Och när\r\nvi sitter framför TV-apparaten och tittar på slalom\r\noch Anja Pärson eller på handboll är det klart att det\r\när bra att det finns lite stress. Men det är inte den\r\nsortens stress som de facto skadar människor mest.\r\nJag tror att detta kommer att vara det stora folkhäl-\r\nsoproblemet.</pre><pre>Anf.  39  ELINA LINNA (v):\r\nFru talman! Det är första gången som jag deltar i\r\nen remissdebatt. Jag tackar Centerpartiet som har\r\ninitierat den här debatten.\r\nVänsterpartiet har varit med och förhandlat om\r\npropositionen Mål för folkhälsan. Förslaget bygger på\r\nen överenskommelse med regeringen, Vänsterpartiet\r\noch Miljöpartiet. Vänsterpartiet har alltså inte väckt\r\nnågra motioner, och vi står bakom propositionen.\r\nMen vi vill gärna ta tillfället i akt och delta i debatten\r\nom folkhälsofrågorna.\r\nSom tidigare har sagts i talarstolen är folkhäl-\r\nsopropositionen efterlängtad. Den nationella folkhäl-\r\nsokommitténs arbete väckte stort intresse i landets\r\nkommuner och landsting. Det är bra att Landstings-\r\nförbundet och Kommunförbundet nu också kommer\r\natt involveras i arbetet med förverkligandet av propo-\r\nsitionens intentioner.\r\nJag vet att så gott som samtliga kommuner och\r\nlandsting redan har startat ett aktivt folkhälsoarbete,\r\nmycket tack vare Folkhälsokommitténs betänkande.\r\nSjälv kommer jag från Sörmland, och där har till\r\nexempel länets kommuner och landsting arbetat fram\r\nett dokument som i mycket har inspirerats av Natio-\r\nnella folkhälsokommitténs slutbetänkande. Doku-\r\nmentet handlar om strategier för gemensamt folkhäl-\r\nsoarbete i Sörmland.\r\nMed detta, fru talman, vill jag säga att folkhälsan\r\när högt prioriterad på många håll, och det är bra. Men\r\narbetet med att förbättra folkhälsan och att minska\r\nskillnaderna i hälsa mellan olika grupper i befolk-\r\nningen måste ständigt fortgå och fördjupas. En myck-\r\net viktig del av folkhälsoarbetet utförs i kommunerna.\r\nVad som påverkar vår hälsa, hälsans bestämnings-\r\nfaktorer, handlar till exempel om hur det sociala stö-\r\ndet fungerar. Det handlar vidare om trafik- och bo-\r\nstadsplanering, boendemiljöer, utbildningsmöjlighe-\r\nter, tillgång till platser på daghem och förskola, till-\r\ngång till arbete och mycket annat. För att nå målen\r\nför folkhälsan krävs att kommuner, landsting, andra\r\nmyndigheter samt föreningar och organisationer sam-\r\narbetar mot samma mål.\r\nFru talman! Folkhälsopolitiken får aldrig ses som\r\nen isolerad företeelse. Till exempel skattepolitiken,\r\narbetsmarknadspolitiken, socialförsäkringssystem,\r\njordbruks- och välfärdspolitiken påverkar vår hälsa.\r\nDet krävs en bättre samordning än dagens på många\r\npolitikområden för att få effekter på folkhälsan.\r\nVänsterpartiet är speciellt oroat över de tendenser\r\nsom visar på att skillnaderna i hälsa ökar. Jag delar\r\nstatsrådets uppfattning att hälsoklyftorna i stor ut-\r\nsträckning hänger ihop med klassklyftorna. En stor\r\ndel av de variationer i hälsa som finns hos barn och\r\nungdomar kan förklaras av socioekonomiska faktorer\r\nsom i princip är möjliga att påverka. Genom att man\r\nger barn och ungdomar bättre uppväxtmiljöer och\r\ngenom bättre kvalitet på förskola, skola och fritids-\r\nverksamhet och indirekt stöd till föräldrarna kan de\r\nsociala skillnaderna i ohälsa minskas.\r\nDet är väl känt att det finns en stark koppling\r\nmellan barns uppväxtvillkor och vuxnas ekonomiska\r\noch sociala trygghet. För folkhälsans skull är det\r\nviktigt att garantera en trygg välfärd för alla i sam-\r\nhället.\r\nJag kan inte låta bli att påminna om de barn som\r\nlever i fattigdom i dagens Sverige. Vi måste förbättra\r\nsituationen för dessa barn. I de så kallade 121 punk-\r\nterna för ett tryggare, rättvisare och grönare Sverige\r\nhar Socialdemokraterna, Vänsterpartiet och Miljö-\r\npartiet kommit överens om bland annat att under\r\nmandatperioden förbättra situationen för de barn som\r\nlever i fattigdom i Sverige. Det kan handla om under-\r\nhållsbidrag, bostadsbidrag, fria läkemedel till barn\r\noch ungdomar med mera.\r\nVänsterpartiet delar inte Moderaternas uppfatt-\r\nning att utgångsläget för den goda folkhälsan ligger\r\nhos den enskilda individen. Grunden måste utgöras av\r\nden generella välfärdspolitiken, solidariteten männi-\r\nskor emellan. Återigen: Folkhälsoperspektivet måste\r\nlyftas fram inom alla politikområden.\r\nFru talman! Det är Centerpartiet som har initierat\r\nden här debatten, och jag tänker passa på att ställa en\r\nfråga till Kenneth Johansson utifrån Centerns motion.\r\nCentern efterlyser i sin motion bland annat kontinu-\r\nerlig uppföljning av måluppfyllnaden. Jag skulle vilja\r\nfråga Kenneth Johansson vad han konkret menar med\r\ndet och hur Centerpartiets förslag skiljer sig från\r\npropositionens förslag om uppföljning och utvärde-\r\nring.\r\nI propositionen Mål för folkhälsan tas bland annat\r\nupp att det krävs ett uppföljnings- och utvärderings-\r\nsystem knutet till bestämningsfaktorer för att de folk-\r\nhälsorelaterade målen ska kunna följas upp. Statens\r\nfolkhälsoinstitutet har, som statsrådet berättade, redan\r\npåbörjat arbetet med att i samverkan med berörda\r\nmyndigheter vidareutveckla förslag till indikatorer för\r\nhälsans bestämningsfaktorer.\r\nFolkhälsoinstitutet har också påbörjat arbetet med\r\nen särskild folkhälsopolitisk rapport. Ytterligare sägs\r\ndet i propositionen att uppföljning och utvärdering\r\nockså bör ske i ett klass- och könsperspektiv samt i\r\nett etniskt perspektiv.\r\nMin fråga till Kenneth Johansson är alltså: Hur\r\nskiljer sig Centerpartiets uppföljning från propositio-\r\nnens? Det vore intressant att få veta.\r\nFru talman! Vänsterpartiets förhoppning är att\r\nfolkhälsofrågorna kommer att diskuteras ofta här i\r\nkammaren och att vi också här i riksdagen kan ta\r\nhänsyn till hälsokonsekvenserna av de beslut som vi\r\ntar här.</pre><pre>Anf.  40  CRISTINA HUSMARK\r\nPEHRSSON (m) replik:\r\nFru talman! Jag har en fråga till Elina Linna som\r\nutgår från hennes anmärkning mot Moderaternas syn\r\npå egenansvar. Jag sade i mitt anförande att man ska\r\nta ett ansvar för självförvållad ohälsa. Jag vill fråga\r\nElina Linna: Vems fel är det, tycker Elina Linna, om\r\njag röker, äter fel - med mycket fet mat - låter bli att\r\nmotionera och dricker för mycket alkohol utan att\r\nvara alkoholist?</pre><pre>Anf.  41  ELINA LINNA (v) replik:\r\nFru talman! Jag vill först ta upp den sista delen av\r\nfrågan, vems ansvar det är om en person blir alkoho-\r\nlist eller diabetiker. Det finns sjukdomar som i varje\r\nfall inte jag vill lasta individen för. Cristina Husmark\r\nPehrsson vet säkert att också Vänsterpartiet delar den\r\nallmänna uppfattningen att levnadssättet har betydel-\r\nse för folkhälsan, men när vi talar om folkhälsan är\r\ndet viktigt att inte lyfta fram individen utan att utgå\r\nfrån att det handlar om hela befolkningens hälsa. Då\r\nska vi inte peka ut individer.</pre><pre>Anf.  42  CRISTINA HUSMARK\r\nPEHRSSON (m) replik:\r\nFru talman! Jag vill bara påpeka för Elina Linna\r\natt jag talade om den som dricker för mycket alkohol\r\nutan att vara alkoholist. Jag och Moderaterna anser\r\nfortfarande att man har ett visst egenansvar och att\r\nsamhället och politiken inte ska ta ansvar för hela ens\r\nliv. Man har faktiskt själv en möjlighet att påverka.\r\nAnnars blir jag väldigt bekymrad.\r\nDen andra fråga som jag vill ställa till Elina Linna\r\ngäller hennes uttalande om att samordningen mellan\r\nolika politikområden måste bli bättre. Det håller jag\r\nmed om. Elina Linna nämnde skattepolitik, arbets-\r\nmarknadspolitik och så vidare. Vi vet att socialbi-\r\ndragstagare, ofta ensamstående mammor, har en be-\r\ntydligt större ohälsa. Min fråga är: Anser Elina Linna\r\natt det bästa sättet att stödja dessa ensamstående\r\nmammor är att öka socialbidragsberoendet med ytter-\r\nligare stöd? Jag hörde henne säga något om att vi ska\r\nge mer bidrag, fria läkemedel och så vidare.\r\nMin fråga är alltså om vi ska vandra vidare på den\r\nväg som innebär att vi ska ge ännu mer i bidrag till\r\ndem som i dag får socialbidrag och mår dåligt. Eller\r\nhar Elina Linna någon annan väg att anvisa?\r\nModeraterna anser nämligen att bidragsberoendet\r\när det som har visat sig göra att folk blir sjuka. Inte\r\nminst visade artikeln i The Lancet detta nu.\r\nVi vill förändra detta. Vi tycker alltså att de som\r\narbetar inte ska behöva ha bidrag och att de som har\r\nbidrag inte ska behöva betala skatt. Vi vill alltså växla\r\nbidrag mot skatt.</pre><pre>Anf.  43  ELINA LINNA (v) replik:\r\nFru talman! Först ber jag om ursäkt för att jag\r\nlyssnade dåligt på Cristina Husmark Pehrssons första\r\nfråga.\r\nNär det gäller bruket av alkohol finns det ju till\r\nexempel marknadsföring, kommersialism, försälj-\r\nningsknep och dagens EU-politik som påverkar de\r\nenskilda individerna också, så det är inte så lätt att\r\nlägga skulden på en enskild person.\r\nNär det gäller socialbidragstagare och om jag an-\r\nser att man ska öka deras socialbidragsberoende:\r\nNaturligtvis inte. Fördelningspolitiken är ju väldigt\r\nviktig, så att man ser till att människorna har lön.\r\nOckså de som i dag har låga löner ska få löner som\r\nman kan leva på. Man ska ha heltidstjänster, och vi\r\nska försöka verka för att inkomstskillnaderna i sam-\r\nhället inte blir för stora. Vi vet alla att samhällen där\r\nman har förhållandevis små inkomstskillnader, som\r\ntill exempel i Sverige, har en bättre folkhälsa än sam-\r\nhällen där man har väldigt stora inkomstskillnader.</pre><pre>Anf.  44  KENNETH JOHANSSON (c):\r\nFru talman! Jag vill börja mitt inlägg med att ta\r\nupp en fråga som gör mig mycket orolig. Jag tänker\r\npå den nästan exploderande ökningen av alkoholkon-\r\nsumtionen och alldeles särskilt på ungdomsfylleriet.\r\nOm vi inte får hejd på den här utvecklingen så kom-\r\nmer vi snart att få se dramatiska, fullständigt oaccep-\r\ntabla konsekvenser: ökad social utslagning, ökad\r\npsykisk ohälsa, ökat drogmissbruk och kriminalitet.\r\nJag vill direkt rikta mig till statsrådet Morgan Jo-\r\nhansson, som jag uppskattar är med i debatten: Var\r\nfinns förslagen? Inte i folkhälsopropositionen. Visst,\r\ndet finns förslag på annat håll. Det är en del som är på\r\ngång, och det är en del som aviseras, men problemet\r\när att det ju inte räcker. Det räcker ju inte på långa\r\nvägar för att vända den negativa utveckling som vi nu\r\nhar på alkoholområdet. Här måste kraftfulla insatser\r\ntill.\r\nFru talman! Anledningen till att Centerpartiet be-\r\ngärt dagens remissdebatt är att vi känner en oro och\r\nbesvikelse över regeringens hantering av de så viktiga\r\nfolkhälsofrågorna, och de konkreta förslagen lyser\r\nmed sin frånvaro. 27 månader efter Nationella folk-\r\nhälsokommitténs slutbetänkande har vi fått en läges-\r\nrapport snarare än konkreta förslag. I stället för att\r\nriksdagen efter bred debatt fastställer ett antal mål ska\r\nnu det mesta tas av regeringen och av myndigheter.\r\nRegionala hälsoklyftor nämns inte med ett enda ord,\r\noch viktiga områden som Folkhälsokommittén före-\r\nslog och tog upp i sitt betänkande har helt sonika\r\nplockats bort. Regeringen byråkratiserar folkhälsopo-\r\nlitiken, och i vissa delar fuskar man bort Folkhälso-\r\nkommitténs förslag.\r\nIdén med en samlad folkhälsopolitik är något an-\r\nnat än traditionell sjukvårdspolitik. Det handlar om\r\natt öka fokus på att satsa på det friska och att före-\r\nbygga, inte enbart lappa och laga. Mycket handlar om\r\natt arbeta med människors attityder och få oss att\r\nsjälva ändra livsstil från det som ger ohälsa till det\r\nsom ger hälsa. Det handlar mycket om att få myndig-\r\nheter och andra viktiga samhällsaktörer att röra sig i\r\nsamma riktning, men det handlar i ännu högre grad\r\nom att göra människorna delaktiga.\r\nFör att allt det här ska vara möjligt krävs det ett\r\nordentligt klös i processen. Vi måste som politiker\r\nresa oss upp och säga: Det här är våra mål. Det här\r\nförpliktar vi oss att klara, även om det blir svårt. Det\r\nhär är vårt ansvar, ett politiskt ansvar - inte myndig-\r\nheternas och inte experternas.\r\nOch så förbaskat svårt är det faktiskt inte. Vi har\r\ntillräckligt faktaunderlag i Nationella folkhälsokom-\r\nmitténs slutbetänkande. Vi vet att det är mycket far-\r\nligt att röka, att dricka för mycket och att ta droger,\r\noch vi vet att det är nyttigt att röra sig och vara ute i\r\nnaturen. Parker och kolonilotter är guld värda och\r\nbetalar sig i bättre livskvalitet och hälsa.\r\nJag vill bestämt vända mig mot den kultur som\r\nhåller på att utbreda sig - måhända med regeringens\r\ngoda minne - som innebär att vi förtroendevalda inte\r\nvågar eller får fatta beslut. Vi behöver inte gömma\r\noss i myndigheternas kjolar. Vi kan fatta beslut om vi\r\nhar ett bra underlag. Låt oss bestämma oss för att\r\ngöra det, och låt oss använda det forum som vi nu är i\r\ntill att föra en bred debatt. Jag tycker att det är oerhört\r\nviktigt.\r\nFru talman! Vad har då regeringen tillfört Natio-\r\nnella folkhälsokommitténs förslag? Inget. Däremot\r\nhar man i vissa delar försämrat Folkhälsokommitténs\r\nmaterial. Man har försvagat och fuskat bort kommit-\r\nténs förslag. Riksdagen ska nu fastställa ett övergri-\r\npande mål, och i övrigt ska vi på nåder få en skrivelse\r\ndå och då. Så vill vi från Centerpartiet inte ha det.\r\nVi behöver en bred diskussion vid middagsbord,\r\npå föreningsmöten, på Centermöten, kanske på ett\r\noch annat arbetarkommunsmöte, i fikarum och i skol-\r\nsalar, och inte nya statliga kommittéer och internpro-\r\nmemorior till regeringssammanträdena. För att föra\r\nen offensiv och effektiv folkhälsopolitik måste vi\r\nväcka debatt och människors engagemang, och då\r\nmåste också vi politiker vara tydliga.\r\nDen typ av kraftsamling för folkhälsan vi efter-\r\nsträvar kräver\r\n1.      en samling av tydliga mål och delmål,\r\n2.      en process som innebär kontinuerlig uppföljning\r\noch måluppfyllnad och\r\n3.      en spridning av resultaten till samhällsaktörer och\r\nallmänhet.\r\nCenterpartiet föreslår därför 20 konkreta mål i\r\nstället för ett. Dessa ska fastställas av riksdagen. Vi\r\nföreslår att delmål, indikatorer och mått för uppfölj-\r\nning ska presenteras och tas av riksdagen, och det är\r\nsvaret till Elina Linna: Det är riksdagen som vi anser\r\nska ta det samlade mål- och uppföljningspaketet.\r\nVad menar egentligen statsrådet Morgan Johans-\r\nson: Är folkhälsofrågorna för svåra för oss meniga\r\nriksdagsledamöter, eftersom ni inte vill släppa in oss i\r\nprocessen? Ni ställer oss delvis utanför, och det är det\r\nsom är cloun i den kritik som jag för fram i just den\r\ndelen.\r\nFru talman! Bristen på regionalt perspektiv på\r\nfolkhälsan är en upprörande brist i regeringsförslaget.\r\nVi vet att män i Norrbotten dör 2,4 år tidigare än\r\nmännen i Uppsala län, och skillnaden ökar. Vi vet att\r\nmän i Älvdalen dör fem år tidigare än män i Lomma,\r\noch kvinnor i Vilhelmina dör drygt fyra år tidigare\r\njämfört med kvinnor i Danderyd. Vi vet att det finns\r\nstora skillnader i självmordsfrekvensen över landet -\r\natt sjukskrivningarna varierar likaså. Man får nästan\r\nintryck av att regeringen försöker dölja effekterna av\r\nden förda politiken.\r\nCenterpartiet förordar en uthållig tillväxtpolitik\r\nmed livskraft i hela landet, och det är därför som vi\r\nockså mycket konkret föreslår ett nationell mål om att\r\nde sociala och regionala hälsoklyftorna ska minska.\r\nVarför, statsrådet, nonchaleras det faktum att Sve-\r\nrige är ett kluvet land även i hälsohänseende?\r\nJag är också mycket förvånad över att regeringen\r\nhelt bortser från Folkhälsokommitténs analys och\r\nförslag när det gäller det sociala kapitalets betydelse\r\nför folkhälsan, det vill säga den gemenskap som finns\r\nmellan medborgare i närmiljön. I linje med Folkhäl-\r\nsokommittén vill vi från Centerpartiet ha ett särskilt\r\nnationellt mål om att stödja sociala miljöer för indivi-\r\nden.\r\nVi behöver mötesplatser för gemenskap och\r\ntrygghet. Det gäller äldre, ungdomar, byar och för-\r\näldragrupper. Vi behöver utveckla välfärden genom\r\natt lösa olika uppgifter i samverkan, såsom föräldra-\r\nkooperativ, föräldragrupper och väntjänst. Individen,\r\nfamiljen och lokalsamhället är mycket väsentliga och\r\npolitiken ger förutsättningar. Men om gemenskaper\r\nska växa underifrån och självbestämmandet öka\r\nmåste vi också vara beredda att släppa ifrån oss makt.\r\nDet är kanske det som regeringen är rädd för.\r\nFru talman! Jag hoppas nu på att socialutskottet, i\r\nall sin vishet, kommer att arbeta fram ett betänkande\r\nmed förslag om tydliga folkhälsomål och konkreta\r\nåtgärdsförslag. I stället för ett uppifrån- och myndig-\r\nhetsperspektiv tar vi ställning för och bejakar en bred\r\ndebatt om viktiga folkhälsofrågor. Vi från Centerpar-\r\ntiet är beredda att ta vår uppgift som folkvalda på\r\nallvar. Min förhoppning är att våra kolleger i andra\r\npartier ska göra detsamma.</pre><pre>Anf.  45  Statsrådet MORGAN JOHANS-\r\nSON (s) replik:\r\nFru talman! Först ett tack till Kenneth Johansson\r\nför den tydliga markeringen när det gäller alkoholpo-\r\nlitiken. Han ställde också frågor: Vad gör regeringen\r\negentligen? Var finns förslagen?\r\nDet är faktiskt inte länge sedan riksdagen tog\r\nställning till en handlingsplan om alkoholpolitiken.\r\nDet är inte heller länge sedan man har tagit ställning\r\ntill budgetförslagen där vi har delat ut sammanlagt\r\n550 miljoner kronor till Alkoholkommitténs förfo-\r\ngande för att bedriva förebyggande verksamhet när\r\ndet gäller alkoholskador. En av de konkreta saker\r\nman gör visade jag alldeles nyss, en bok som man\r\nskickar ut till alla föräldrar som har ungdomar i sjun-\r\ndeklass för att de ska ta en diskussion med sina ung-\r\ndomar om alkoholkonsumtion. Det är bara ett av\r\nförslagen. Vi jobbar med idrottsrörelsen för att försö-\r\nka ändra attityder där och på många andra områden.\r\nVisst sker det en hel del.\r\nRiksdagen har redan fattat beslut om åtgärder när\r\ndet gäller alkoholkonsumtion. De kanske inte är till-\r\nräckliga. Vi kanske måste göra mer. Men det viktiga\r\när att vi är överens om själva gången, om tagen. Här\r\nfinns det ett parti, Moderaterna, som står vid sidan\r\nom. Jag vill fråga Kenneth Johansson vad han säger\r\nom Moderaternas förslag att sälja ut Systembolaget\r\noch sälja vin och starköl i Konsum- och ICA-affärer.\r\nSedan är frågan hur långt riksdagen ska fatta be-\r\nslut. Hur långt ska man gå? Kenneth Johansson vill\r\natt vi inte bara ska fastställa mål och delmål i riksda-\r\ngen utan också indikatorer. Det är inte alldeles enkelt\r\natt göra det. Jag har här Folkhälsokommitténs förslag.\r\nDe gick fram med en rad indikatorer. De flesta är\r\nsäkert korrekta och bra att ha med sig. Men de ligger\r\npå en detaljnivå som är oerhört konkret. Exempelvis\r\ngäller det en indikator på minskad fattigdom. Då ska\r\nvi titta på om det är en socialbidragstagare med lång-\r\nvarigt hjälpbehov, minst tio av årets tolv månader.\r\nDet kan också gälla möjligheten för en medborgare\r\natt inom en vecka få fram 14 000 kr till en oförutsedd\r\nutgift.\r\nOm riksdagen skulle bestämma indikatorer på den\r\ndetaljnivån måste vi gå tillbaka till riksdagen varje\r\ngång vi eventuellt ska göra förändringar. Det tror jag\r\nskulle vara knepigt, att ha en sådan process.\r\nJag tror att man ska hålla sig på ungefär den nivå\r\nsom vi nu har fastställt.</pre><pre>Anf.  46  KENNETH JOHANSSON (c) re-\r\nplik:\r\nFru talman! Jag ställde tre frågor och fick möjli-\r\ngen ett och ett halvt svar.\r\nFör det första när det gäller alkoholen: Centerpar-\r\ntiet står självklart bakom en restriktiv alkoholpolitik.\r\nÖkad tillgänglighet leder till ökad konsumtion som i\r\nsin tur leder till ökade skadeverkningar. Vi är överens\r\nnär det gäller alkoholpolitiken.\r\nDäremot är vi inte överens när det gäller de åtgär-\r\nder som sätts in. Det är det som är min poäng. Här har\r\ndet presenterats förslag. En del har antagits. Men det\r\nräcker inte. Vi ser att utvecklingen går åt fel håll, att\r\nungdomsfylleriet ökar, att konsumtionen ökar, att vi\r\nhar en situation som liknar den i slutet på 1800-talet.\r\nDå är det ingenting att slå sig för bröstet över, åtgär-\r\nder som inte vänder utvecklingen.\r\nAlkoholen är ett av de största hoten mot folkhäl-\r\nsan. Det är skrutt med en folkhälsoproposition som är\r\nså tom på innehåll för att möta det. Vi menar att det\r\nbland annat handlar om föräldraansvaret. Vi måste ge\r\nett kraftfullt stöd från samhällets sida så att vi som\r\nföräldrar ska ta vårt ansvar. Det är den kanske vikti-\r\ngaste uppgiften.\r\nSedan gäller det vad riksdagen ska fatta beslut\r\nom. Vill man ha delaktighet och engagemang, vill\r\nman att mycket av debatten ska leda till ett engage-\r\nmang i folkhälsofrågor, då måste också besluten hit.\r\nEtt övergripande mål och en skrivelse då och då är\r\ninte tillfyllest för att få det engagemanget.\r\nSedan kan vi diskutera detaljerna, vad som ska fö-\r\nras hit eller dit. Det viktigaste är att vi får upp frågor-\r\nna och för en debatt här.\r\nFru talman! Till slut vill jag ta upp de regionala\r\nklyftorna. Det sägs inte ett ord i propositionen och\r\ninte ett ord från ministern här</pre><pre>Anf.  47  Statsrådet MORGAN JOHANS-\r\nSON (s) replik:\r\nFru talman! Kenneth Johansson måste väl ändå\r\nerkänna att det inte är rimligt att riksdagen ska ta\r\nställning till indikatorer på den detaljnivå som jag\r\nnyss pratade om. Det gäller om det ska vara 14 000 kr\r\nsom man ska kunna få fram inom en vecka för att\r\nman inte ska betraktas som fattig, eller 15 000 eller\r\n10 000. Då måste vi gå tillbaka till riksdagen varenda\r\ngång vi justerar upp beloppen. Det är faktiskt inte\r\nrimligt.\r\nSedan talar Kenneth Johansson om handlingspla-\r\nner och alkoholfrågan. Vi får väl ändå ge handlings-\r\nplanen och Alkoholkommittén en chans. De jobbar ju\r\nfrån 2002 till 2005. De har precis påbörjat sitt arbete.\r\nVi har precis beslutat om de medel som ska komma\r\ntill. Det kan hända att det inte är tillräckligt, och då\r\nfår vi göra mer. Men jag tycker ändå att det borde\r\nfinnas några ord av erkännande i Kenneth Johanssons\r\nretorik, att det faktiskt sker saker.\r\nKenneth Johansson tar upp de regionala klyftorna.\r\nJag tror att han sätter fingret på rätt punkt när han\r\njämför Norrbotten med Uppsala, men kanske inte\r\nriktigt som han har tänkt sig. Männen i Norrbotten\r\ndör inte tidigare därför att de bor i Norrbotten. De dör\r\ntidigare än de som bor i Uppsala på grund av sociala\r\nfaktorer, på grund av rökning, alkoholkonsumtion\r\neller de bakomliggande faktorerna. Det är inte att de\r\nbor på en viss plats som gör att hälsosituationen är\r\nannorlunda.\r\nJag hoppas att Kenneth Johansson inte har fått\r\nFolkhälsokommitténs förslag om bakfoten. Hela\r\npoängen bakom är att man ska gå till bestämnings-\r\nfaktorerna, nämligen de bakomliggande orsakerna till\r\natt man har olika hälsa. Då säger vi att det är sociala\r\nfaktorer. Vi har haft klassperspektivet uppe. Det kan\r\nockså vara etniska faktorer, det kan vara könspers-\r\npektivet. Det kan vara sådant som rökning och alko-\r\nholkonsumtion. Då går vi dit för att hitta lösningen, i\r\nhuvudsak. Det tror jag är ett bra sätt att komma fram-\r\nåt.</pre><pre>Anf.  48  KENNETH JOHANSSON (c) re-\r\nplik:\r\nFru talman! När det gäller alkoholen är det en hel\r\ndel saker som görs. Men jag upprepar att det inte\r\nvänder den negativa utvecklingen. Vi kan inte stillati-\r\ngande åse när ungdomar faller i fördärv. Vi måste\r\nvidta åtgärder med kraft. Det är den kraften jag ef-\r\nterlyser. Jag markerar det och kommer att fortsätta\r\nmed det till döddagar. Från Centerpartiets sida vill vi\r\nha åtgärder som bidrar till att vi får en annan utveck-\r\nling. Det är så viktigt att förebygga och minska alko-\r\nholkonsumtionen och rädda det som är vår framtid.\r\nNär det sedan gäller vad riksdagen ska besluta om\r\när vår huvudinställning den att vi i stället för ett över-\r\ngripande mål vill ha 20 konkreta folkhälsomål, vilket\r\nvi också föreslår. Det är vår huvudinriktning. Bortsett\r\nfrån antalet var också Nationella folkhälsokommittén\r\ninne på precis detta. Vi har dock spetsat till det hela\r\noch, tycker jag, gjort målen lite tydligare och bättre.\r\nGrundsatsen är dock Nationella folkhälsokommitténs\r\nidé att det är vi i riksdagen som ska fatta beslut om\r\nhälsomålen.\r\nDet faktum att Folkhälsokommittén har lagt ett\r\nsådant förslag har också rönt uppskattning internatio-\r\nnellt, och jag tycker att det är jättetrist att förslaget nu\r\nbegränsas så att besluten i de flesta delar kommer att\r\nfattas av regeringen och av Myndighets- och Experts-\r\nverige. Den utvecklingen vill vi motverka.\r\nNär det slutligen gäller de regionala hälsoklyftor-\r\nna vill vi ha lika villkor över hela landet. Vi vill inte\r\natt stora delar av landet avfolkas så att bara gamla och\r\nsjuka blir kvar, utan vi vill ha lika villkor för alla. Vi\r\nvill ha rättvisa också när det gäller hälsa.</pre><pre>Anf.  49  KERSTIN-MARIA STALIN (mp):\r\nFru talman! Kära kamrater och åhörare! Folkhäl-\r\nsan springer ibland förbi riksdagsledamöter. Det har\r\nvarit så stressat runt mig att jag och vi missade att\r\nanmäla mig till talarlistan. De fyra minuter som jag\r\nhar till mitt förfogande ska jag försöka hålla.\r\nJag är glad att det kommit en proposition. Det är\r\nockså bra att man kan ha en sådan här debatt när en\r\nproposition kommer. Debatten lyfter fram frågorna.\r\nJag var under arbetet med propositionen kritisk till\r\natt ingenting får kosta pengar och att det är så svårt\r\natt vara konkret. Jag arbetade för att få med hur den\r\nhär propositionen hänger ihop med fenomenet ohälsa\r\noch sjukskrivning, som det talas om varje dag.\r\nFör ett par veckor sedan hade jag den stora för-\r\nmånen att få följa med socialförsäkringsutskottet till\r\nGenève, den stora NGO-metropolen. Där besökte jag\r\nbland annat Världshälsoorganisationen och fick in-\r\nformation om världsläget vad gäller tobak, narkotika,\r\nhiv och aids.\r\nTobaksindustrin tar livet av hälften av sina kun-\r\nder. På narkotikaområdet råder mer än katastrof. Att\r\nknark flödar in i Sverige kan vi bland annat tacka EU-\r\nmedlemskapet för. Stora narkotikahärdar är Baltikum,\r\nRyssland och Portugal. Sprutnarkomani är mycket\r\nstarkt korrelerat med hiv. Problemet är gigantiskt,\r\nofattbart. Kanske är det ibland lättare att blunda för\r\nproblemen.\r\nI en sådan situation kan man inte omfatta allt på\r\nen gång. Då är det bra med struktur och mål. Det\r\nskadar dock inte att läsa vad Socialstyrelsen och\r\nStatskontoret tyckt om målen och om strategierna.\r\nVi ser hur det förhåller sig med problemet med\r\nsjukskrivningarna. När det blev uppenbart hur mycket\r\ndet hela kostade blev frågan riktigt het, men helheten\r\noch komplexiteten har förlamat. Låt oss nu inte blir\r\nförlamade och blunda utan målmedvetet och konkret\r\nta tag i fråga efter fråga.\r\nJag ser fram emot att många av oss tillsammans\r\nnu ska ta krafttag i till exempel alkoholfrågan. Där\r\nhar vi en dubbelmoral som det inte pratas så mycket\r\nom, och den måste lyftas fram för att vi ska kunna se\r\nförbi problemen och kunna ta tag i dem på riktigt.\r\nFör min del tycker jag att barnen är det viktigaste.\r\nVi måste börja där. Om man tvingades ha en barnbi-\r\nlaga till alla budgetar kunde man kvickare komma till\r\nrätta med många problem. Nu gäller det livet.</pre><pre>Överläggningen var härmed avslutad.</pre><pre>Motionerna hänvisades till socialutskottet.</pre><pre>Föredrogs och hänvisades\r\nMotioner\r\n2002/03:So13-So17 till socialutskottet\r\n2002/03:N3 och N4 till näringsutskottet\r\n2002/03:So21-So23 till socialutskottet\r\n2002/03:So18-So20 till socialutskottet\r\n2002/03:Fi4 till finansutskottet</pre><pre>6 §  Granskning av statsrådens tjänsteutövning\r\noch regeringsärendenas handläggning</pre><pre>Föredrogs\r\nkonstitutionsutskottets betänkande 2002/03:KU10\r\nGranskning av statsrådens tjänsteutövning och rege-\r\nringsärendenas handläggning.</pre><pre>Anf.  50  PÄR AXEL SAHLBERG (s):\r\nFru talman! Om regeringen kan man säga att där\r\nfattas beslut. De över 10 000 som ligger i höstgransk-\r\nningen utgör mest en allmän granskning, till skillnad\r\nfrån vårens särskilda granskning då enskilda exempel\r\npå det som på olika grunder kan ifrågasättas anmäls\r\ntill utskottet. Gränsen mellan allmän och särskild\r\ngranskning är inte alldeles solklar, men generellt kan\r\nman säga att den allmänna granskningen mera tittar\r\npå rutiner, tendenser och utveckling. På det sättet ska\r\nden bidra till dels information till riksdagen om hur\r\narbetet bedrivs även när det gäller de mer formella\r\nförhållandena, dels till att arbetet, tydligheten och\r\ngenomskinligheten i regeringens arbete fortsatt ut-\r\nvecklas.\r\nNär jag lite skämtsamt sade att det fattas beslut\r\nkan man i det sammanhanget också se den granskning\r\nsom konstitutionsutskottet gjort vid årets allmänna\r\ngranskning av de beslut som kallas \"utom listan\". Där\r\nhar utskottet gjort en ganska grundlig genomgång,\r\noch vi kan se att det i olika skeden, i olika lägen och\r\nav olika skäl kan finnas argument som talar för ett lite\r\nfriare förhållningssätt i förhållande till en dagordning\r\noch en regeringsagenda. Men vi är överens om rutiner\r\noch att det är viktigt att detta hör till undantagen, och\r\ndet är en debatt som också pågår i regeringen och\r\nStatsrådsberedningen. Utskottet är därför tydligt på\r\npunkten att det måste bli en tydligare ordning i fråga\r\nom det som kallas \"utom listan\".\r\nVi granskar också regelbundet regeringen som ar-\r\nbetsgivare. Det kan handla om jämställdhet och om\r\nlöner. Jag är övertygad om att mina meddebattörer i\r\ndag något mer kommer att fördjupa sig i dessa frågor.\r\nJag skulle vilja nöja mig med att nu konstatera att jag\r\ntycker att det är viktigt att regeringen ligger i fram-\r\nkant och i balans när det gäller könen och även övriga\r\nkategorier som kan tänkas vara viktiga när man talar\r\nom en regering och ett regeringskansli som represen-\r\nterar hela landet.\r\nSamma resonemang gäller beträffande lönerna.\r\nDe måste på något sätt vara representativa för att\r\nregeringen ligger i framkant när det gäller den ut-\r\nveckling som ska uppfylla det självklara i att kvinnor\r\noch män spelar lika på samma arena.\r\nEn fråga som av och till har väckt en del debatt i\r\nutskottets granskning är den om antalet anställda i\r\nRegeringskansliet. Under en kort period i samband\r\nmed höstens granskning förekom felaktig information\r\nsom pekade på en rejäl ökning av antalet anställda.\r\nDe borgerliga kamraterna vässade klorna för att slå\r\nned på detta, men det blev inte så mycket med anfal-\r\nlet eftersom det visade sig att det endast var fråga om\r\nett tiotal jämfört med föregående år.\r\nDet här tycker jag är en viktig fråga av starkt\r\nprincipiella skäl. Vi såg en rätt rejäl ökning, som var\r\ntämligen naturlig, i samband med ordförandeskapet i\r\nEuropeiska unionen. Då blev ansträngningarna för\r\nRegeringskansliet självfallet större. Nu ligger antalet\r\nkvar på ungefär den nivån. Jag tycker att man ska se\r\ndetta i samband med den utredning som regeringen\r\ntillsatte förra veckan - den Svegforska utredningen -\r\nsom ska titta på just förhållandet mellan samhällets\r\nolika funktioner och ansvaret hos myndigheter och\r\nregering. Det innebär att den här debatten kommer\r\ntillbaka, och den kommer med all säkerhet också att\r\npå något sätt slå ned i utskottets granskning när det\r\ngäller antalet anställda i Regeringskansliet.\r\nSedan har vi ett i mitt tycke underbart avsnitt i\r\ngranskningen. Det handlar om nåd och ex gratia. Som\r\npräst blir jag riktigt lyrisk när jag läser det för det är\r\nnämligen samma sak. Jag skulle gärna se mer av nåd i\r\nsamhällets arbete. Men det är inte alldeles enkelt att\r\nkombinera det med att leva under lagarna. Därför gör\r\nutskottet den ganska självklara noteringen att ären-\r\ndemängden inte är speciellt stor, att den tillhör en typ\r\nav undantag, och att den inte på något sätt väcker\r\nutskottets uppmärksamhet, mer än möjligen den som\r\njag nu väckte.\r\nDäremot har vi en märklighet i detta betänkande.\r\nDen handlar om de två särskilda yttranden som är\r\nknutna till betänkandet. Där tar Miljöpartiet å ena och\r\nModeraterna å andra sidan, med ganska identiska\r\nyttringar, avstånd från ett beslut fattat i riksdagen. Det\r\nhör naturligtvis inte alls hemma i det här betänkandet.\r\nDet är ett slags rest från en tidigare hantering av frå-\r\ngan om hur vi ska hantera beslut här i riksdagen när\r\ndet gäller rambeslut inom den europeiska unionen.\r\nFrågan har debatterats mycket både före och efter\r\nvalet i samband med grundlagsändring. Jag kan inte\r\nriktigt se att biskop Brask behövde få liv igen och\r\nskicka med en brasklapp i betänkandet. Riksdagens\r\nbeslut är klart. Regeringen har att leva efter de om-\r\nständigheter som riksdagen beslutade om.\r\nFru talman! Revision och kontroll av regeringen\r\när viktig. I det här sammanhanget handlar det väldigt\r\nmycket om löpande rutiner som ibland kanske förak-\r\ntas som mindre viktiga frågor. De blir inte riktigt så\r\nspännande som en debatt om ett statsråd som har\r\nuttalat eller gjort, eller inte gjort, något som han inte\r\nborde.\r\nDet är viktigt att det kontrolleras, att riksdagen\r\nhåller ett öga på regeringens arbete och att vi gör det i\r\nden form som här redovisas till kammaren. Riksda-\r\ngens uppdrag är bland annat att kontrollera. Den har\r\nmånga fler uppdrag, men detta är ett av de viktiga\r\nuppdragen.\r\nFru talman! Det fattas beslut, och det är bra. Det\r\när demokratins själva effektivitet och riktning. Vi\r\nbedyrar att KU fortsätter att granska. Socialdemo-\r\nkraterna står bakom det betänkande som här förelig-\r\nger.</pre><pre>Anf.  51  GUNNAR HÖKMARK (m):\r\nFru talman! Det är ett granskningsbetänkande som\r\nvi i dag ska ta ställning till. Det är ett enigt sådant,\r\nsom också Pär Axel Sahlberg konstaterade tidigare i\r\ntalarstolen. Det är den delen av konstitutionsutskot-\r\ntets betänkanden som bland annat hanterar formerna\r\nför hur beslut fattas. Det är viktigt av det skälet att\r\nkvalitetskravet på formerna alltid måste vara högt.\r\nDet gäller inte minst därför att det också är en grund\r\nför den politiska debatten i enskilda frågor.\r\nDet måste vara tydligt av vem och hur beslut fat-\r\ntas och när beslut fattas. Det måste också vara tydligt\r\nhur formerna ser ut för beslut. Det är kanske mot den\r\nbakgrunden som Pär Axel Sahlberg ska läsa det sär-\r\nskilda yttrande som han alldeles nyss refererade till.\r\nVad det tar fokus på är just en form av beslutsfattande\r\nsom vi moderater inte har gillat. Vi har påpekat att vi\r\nstår fast vid det också när vi diskuterar denna gransk-\r\nning av regeringens eget beslutsfattande.\r\nFru talman! När det gäller de olika synpunkter\r\nsom förs fram står själva betänkandet för sig själv,\r\noch det har överlämnats till kammaren. Men det finns\r\nett par saker som jag tycker är värda att lyfta fram. En\r\nav de frågorna berörde Pär Axel Sahlberg alldeles\r\nnyss. Det handlar om tillväxten av Regeringskansliet.\r\nHan gjorde där mycket riktigt noteringen att det allra\r\nsenaste året har tillväxten av personal inte varit sär-\r\nskilt stor. Men det intressanta är egentligen att det\r\ninte har skett någon minskning under de senaste åren.\r\nDen ökning som vi har sett sedan år 2000 motsva-\r\nrar 250 personer. Det är mer än en tioprocentig ök-\r\nning av Regeringskansliets administration. Det är en\r\nmycket kraftig ökning, inte minst eftersom vi inte ser\r\nmotsvarande minskningar på andra håll. Det är en\r\nmycket kraftig ökning som inte bygger på att nya\r\nuppgifter har tillförts Regeringskansliet.\r\nÖkningen skedde på grund av att Sverige skulle\r\nkunna förbereda sig och genomföra ordförandeåret.\r\nDet naturliga hade varit att den extra anspänning som\r\ndå var, och som vi hade full respekt för, nu också\r\nledde till att man i motsvarande mån minskade perso-\r\nnalen inom Regeringskansliet. Det finns skäl att åter-\r\nkomma till detta i olika sammanhang. Låt det stå\r\nväldigt klart att den lilla ökningen det allra senaste\r\nåret som nu redovisas egentligen skulle ha varit en\r\nrätt betydande reduktion för att komma tillbaka till de\r\nnivåer som gällde före ordförandeskapet.\r\nFru talman! Det finns ytterligare en fråga som jag\r\ntycker är viktig att ta upp. Det är förekomsten av\r\nbeslut utanför listan. Det har att göra med formerna\r\nför hur beslut fattas och kunskapen och insynen när\r\nbeslut fattas. Det bör inte vara så att beslut fattas\r\nutanför listan av olika skäl. Det kan vara att föra\r\nundan frågorna från debatten och allmän insyn eller\r\nav andra skäl göra det möjligt att presentera beslut i\r\nen mer allmän politisk-taktisk prioritering.\r\nDet bör vara tydligt och klart när beslut fattas och\r\nhur de fattas. Därför bör, som också Pär Axel Sahl-\r\nberg höll med om, det förekomma så få ärenden av\r\ndetta slag som är absolut möjligt. Detta har också en\r\nbetydelse för själva kvaliteten i regeringsarbetet. Om\r\ninte hela Regeringskansliet har en tydlig bild av när\r\nbeslut ska fattas kan det också påverka beslutens\r\nkvalitet.\r\nFru talman! Det finns ytterligare en fråga som det\r\nfinns skäl att fästa fokus på. Det är den rätt betydande\r\nskillnad i lönesättning som finns mellan män och\r\nkvinnor i Regeringskansliet. Det kan bero på en\r\nmängd olika skäl. Det är viktigt för regeringen och\r\nRegeringskansliet att tydligare och bättre redovisa\r\ndessa skäl. Det gäller inte minst eftersom man själv\r\nsom politisk aktör i betydande grad har uppfattningar\r\nom hur samhället sköter sig.\r\nDet kan hända att det finns ett antal olika grunder\r\nför denna skillnad i lönesättningen. Det har förts fram\r\ni debatten i olika sammanhang. Jag tycker att rege-\r\nringen har ett behov av att förklara detta. Det gäller\r\ninte minst för klarheten i den allmänna politiska de-\r\nbatten om lönebildningen i samhället som sådant. Det\r\nfinns kanske också skäl att vara något mer ödmjuk\r\nnär man har redovisat dessa siffror.\r\nFru talman! Med dessa reflexioner om tre olika\r\nsärskilda företeelser i granskningsbetänkandet vill jag\r\nyrka bifall till det och understryka att det är ett enigt\r\nbetänkande från konstitutionsutskottet.</pre><pre>Anf.  52  PÄR AXEL SAHLBERG (s) re-\r\nplik:\r\nFru talman! Först ett välkommen till Gunnar\r\nHökmark som har intagit stolen i konstitutionsut-\r\nskottet. Det är möjligen lite otacksamt att han direkt\r\närvde ett tjockt betänkande som nu ska försvaras och\r\nargumenteras kring. Men jag tycker inte att det varit\r\nnågot större bekymmer i det avseendet.\r\nJag hade förmånen att få peka ut det särskilda ytt-\r\nrandet för Gunnar. Det talar om att Moderaterna av-\r\nvek i bedömningen fast på ett sådant allmänt sätt att\r\njag inte kan benämna det på annat sätt än som en\r\nbrasklapp i allmänhet.\r\nDet anmärkningsvärda, och som jag skulle vilja\r\nhöra Gunnar Hökmarks svar på, är att när vi behand-\r\nlar frågan skriver utskottet: \"den sagda ordningen\r\ntillsammans med bestämmelserna i 10 kap. RO om\r\nregeringens informations- och samrådsskyldighet\r\ngentemot riksdagen i EU-frågor, enligt utskottets\r\nmening lett till att riksdagen i dessa frågor har upp-\r\nnått ett större inflytande än vid internationellt samar-\r\nbete i allmänhet.\"\r\nMot den bakgrunden är det något förvånande att\r\nman efter att riksdagen redan har fattat beslutet och\r\nden nya verkligheten gäller framhärdar i sin stånd-\r\npunkt att detta inte är en god ordning.</pre><pre>Anf.  53  GUNNAR HÖKMARK (m) replik:\r\nFru talman! Först vill jag tacka för vänliga och\r\ntrevliga ord från Pär Axel Sahlberg. Det var mycket\r\ntrevligt, och det känns också viktigt och ansvarsfullt\r\natt sitta med i konstitutionsutskottet.\r\nPå den direkta fråga som han ställer tycker jag att\r\nsvaret är rätt enkelt. Det är inte bara så att vi mode-\r\nrater var emot att man genomförde denna ordning -\r\ndet är också så att vi menar att man till det yttersta\r\nbör undvika att använda den. Pär Axel Sahlberg har\r\nhelt rätt i att det finns ett riksdagsbeslut om att det går\r\natt göra detta. Men när man använder sig av den be-\r\nslutsordningen så påverkar det också formerna för\r\nbeslutsfattande på ett sätt som vi inte anser är bra för\r\nriksdagens möjlighet att påverka besluten.\r\nDetta är ingen reservation i syfte att nu försöka\r\nvrida tillbaka det beslutet, men det är ett påpekande\r\nsom jag tror är viktigt inte bara för ledamöterna i\r\ndenna kammare utan också för regeringen. När man\r\nanvänder sig av den form för beslutsfattande som\r\nrambetänkanden innebär så urholkar man också möj-\r\nligheten för riksdagen att påverka fullt ut. Då påver-\r\nkar man också den transparens och den insyn som\r\negentligen bör finnas. Jag tror nog att det särskilda\r\nyttrandet väl har fog för sig, inte minst med tanke på\r\natt det har lett till att vi nu har fått en diskussion om\r\ndetta och har kunnat sätta fingret på att det påverkar\r\nformerna för beslutsfattandet.</pre><pre>Anf.  54  PÄR AXEL SAHLBERG (s) re-\r\nplik:\r\nFru talman! Det var inget svar på frågan om den\r\nformulering som jag läste upp från utskottets slutsats,\r\nbedömning och ställningstagande i det här läget. Det\r\nvar mer en allmän argumentering.\r\nJag har fortfarande i sak svårt att se och förstå vad\r\nden moderata idén egentligen går ut på i det här\r\nsammanhanget. Vad det handlar om är ju att vi tillhör\r\nen europeisk union där gemensamma beslut fattas.\r\nFrågan som vi hade att hantera gällde på vilket sätt\r\nriksdagen kan vara med när sådana här typer av ram-\r\nbeslut fattas.\r\nI betänkandet pekar vi med all rätt på att det sna-\r\nrare än besluten i riksdagen är fasen av beredning\r\nsom kan vara ett bekymmer. Där är vi tydliga, och\r\ntalar om att remissförfaranden ska förekomma i den\r\nmån det går. Annars får man göra det hela under den\r\nförenklade formen. Men myndigheters och andras\r\nställningstaganden ska också kunna komma in i de\r\növerväganden som behöver göras såväl av regeringen\r\nsom här i riksdagen.\r\nDetta ligger lite utanför själva betänkandet, men\r\ndet är det särskilda yttrandet som lockar fram just det\r\nhär. Därför tycker jag att det var ett olyckligt yttran-\r\nde.</pre><pre>Anf.  55  GUNNAR HÖKMARK (m) replik:\r\nFru talman! Jag blir mer och mer glad över att\r\ndetta särskilda yttrande finns med. Det har ju lett till\r\natt vi nu har fått en diskussion om denna fråga. Vi\r\nkan ha olika uppfattningar om det riktiga i att riksda-\r\ngen fattade det beslut som innebär att man arbetar\r\nmed rambetänkanden. Det är inte det som vi just nu\r\ndiskuterar.\r\nDäremot kan vi också resonera om hur pass\r\nlämpligt det är att man använde sig av detta i olika\r\nformer och hur pass medveten man ska vara om att\r\ndet faktiskt innebär att riksdagen binder upp sig för\r\nen lagstiftning utan att riksdagen har kunnat ta ställ-\r\nning till hur den lagstiftningen ska utformas. Det är\r\nklart att det påverkar insynen och transparensen i den\r\nlagstiftningsverksamhet som ska finnas i Sveriges\r\nriksdag. Det kan kompenseras på olika sätt genom att\r\nregeringen har en lång rad andra olika kontakter. Men\r\ndet allra bästa är om en regering så snabbt som möj-\r\nligt kan presentera inriktningen på hur en lagstiftning\r\när tänkt att vara och, allra helst, också formerna för\r\nhur den ska se ut.\r\nJag tror nog att betänkandet väl kan fylla sin roll\r\nmed tanke på att det påminner om att vi nu har fört in\r\nen typ av beslut som skapar mindre transparens och\r\ninsyn. Jag vill tacka Pär Axel Sahlberg för att han har\r\npåpekat detta för kammaren. Det skadar inte.</pre><pre>Anf.  56  LISELOTT HAGBERG (fp):\r\nFru talman! Riket styrs av regeringen, som i sin\r\ntur är ansvarig inför riksdagen. Konstitutionsutskot-\r\ntets uppgift är att granska regeringen och statsrådens\r\narbete. Det granskande arbetet är uppdelat i två olika\r\ndelar: dels den så kallade vårgranskningen, den\r\ngranskning som kommer att äga rum här under våren,\r\ndels den granskning som har ägt rum under hösten.\r\nDen senare granskningen ägnas huvudsakligen åt\r\nRegeringskansliet och handläggningen av Regerings-\r\nkansliets ärenden. Det utskottsbetänkande som i dag\r\när föremål för debatt och beslut läggs fram av ett\r\nenigt utskott. Betänkandet är omfattande. Det ligger\r\nockså ett omfattande arbete bakom betänkandets\r\ntillkomst, och det skulle säkert kunna ägnas lång tid\r\nåt djupa diskussioner. Kanske är det alltför ytligt att\r\nendast ägna några få minuter åt ett par av de områden\r\nsom finns omnämnda och som har varit föremål för\r\nen djupare och återkommande analys.\r\nMen jag tänkte först ägna personalen på Rege-\r\nringskansliet en stunds uppmärksamhet. Först och\r\nfrämst kan man konstatera att Regeringskansliets\r\npersonal har ökat med 251 personer under de senaste\r\ntre åren. Inför Sveriges ordförandeskap i EU ökade\r\npersonalen rätt rejält. Efter ordförandeskapet har dock\r\ningen minskning av personalen ägt rum, utan snarare\r\nhar en ökning ägt rum även under 2002. Det är inte\r\nrimligt att Regeringskansliet fortsätter att svälla och\r\nutvidgas helt utan gräns.\r\nEtt annat ämne att ägna uppmärksamhet är jäm-\r\nställdhet. Folkpartiets företrädare i utskottet har med\r\nåterkommande envishet ställt frågor som har handlat\r\njust om jämställdhet mellan könen och om en jäm-\r\nställd lönesättning. Höstens granskning har visat att\r\nutvecklingen visserligen går åt rätt håll - och det är ju\r\nlov värt - men att det fortfarande finns utrymme för\r\nförbättringar. Årets granskning återger en lönebild för\r\nett par utvalda personalgrupper. Inom dessa grupper\r\nfinns inte helt oväntat fler män än kvinnor just i\r\nchefsposition till exempel. Generellt tjänar också\r\nmännen mer än sina kvinnliga kolleger. Särskilt an-\r\nmärkningsvärt är att det finns stora löneskillnader\r\ninom gruppen 50-plus, det vill säga bland dem som är\r\növer 50 år. Här överstiger männens löner i vissa fall\r\nde kvinnliga kollegernas med flera tusen kronor i\r\nmånaden. En sådan bild kan inte anses vara tillfreds-\r\nställande.\r\nFolkpartiet kommer även fortsättningsvis att be-\r\nvaka Regeringskansliet och personalsituationen med\r\njämställdhetsglasögonen på. Det måste ju anses vik-\r\ntigt att Regeringskansliet föregår med gott exempel i\r\nde här frågorna.\r\nEtt annat område som ryms inom granskningen är\r\nhanteringen av regeringens beslut och protokoll. Här\r\nvill utskottet poängtera att en god ordning är att efter-\r\nsträva. Så är inte alltid fallet i dag. Annars finns en\r\nrisk att beslutens giltighet kan komma att ifrågasättas.\r\nFlera ärenden har behandlats av regeringen utan att de\r\nhar funnits med på föredragningslistan, som är of-\r\nfentlig och således finns tillgänglig för allmänheten.\r\nJag är ny i utskottet, och har lärt mig att de här ären-\r\ndena kallas för ärenden utom listan. Det finns en stor\r\nvariation när det gäller skälen till att ärenden har\r\nhamnat utanför listan. Ett av skälen är att ärendena\r\ninte har varit färdigberedda vid listans sammanställ-\r\nning, vilket för övrigt låter som ett dåligt skäl, tycker\r\njag. Målet måste vara att det är rena undantagsfall\r\nsom hanteras på det här sättet.\r\nVad gäller expediering av beslut finns det även\r\nhär ärenden som avviker från gängse mönster. Ut-\r\nskottet framhåller därför att det efter regeringens\r\nsammanträden klart och tydligt måste framgå om\r\nregeringen har fattat beslut och vad regeringen har\r\nbeslutat. Det är inte ett gott skäl att ärenden ställs\r\nutom listan för att information till allmänheten om\r\nbeslut ska ges i samband med ett besök eller en\r\npresskonferens till exempel, vilket har varit fallet\r\nframför allt när det gäller ärenden inom Näringsde-\r\npartementets område.\r\nFru talman! Detta var ett par exempel som visar\r\natt det finns anledning att även fortsättningsvis ägna\r\nuppmärksamhet åt bland annat personalen, åt jäm-\r\nställdheten och åt lönerna på Regeringskansliet. Det\r\ngäller även de ärenden som regeringen fattar beslut\r\nom och hanteringen av dessa.</pre><pre>Anf.  57  INGVAR SVENSSON (kd):\r\nFru talman! Även jag vill önska Gunnar Hökmark\r\nvälkommen till arbetet i utskottet. Vi hoppas att vi\r\nska få ett bra samarbete och spännande debatter till-\r\nsammans.\r\nFru talman! En blyertspenna kan man använda till\r\nmycket. Själv använder jag den till exempel när jag\r\nantecknar i min kalender. Det är praktiskt, för då är\r\ndet ju lätt att stryka ut och korrigera. Just därför är det\r\nolämpligt att använda blyertspenna vid korrigeringen\r\nav regeringens originalbeslut. Vi får hoppas på en\r\nbättring på den punkten.\r\nFru talman! Om inte mitt minne sviker mig var\r\ndet i samband med granskningen av flyggarantierna i\r\nförra årets granskning som vi stötte på en del fråge-\r\nställningar om beslut \"utom listan\" i regeringen. Så\r\nsmåningom kom vi på, och troligen är det främst vår\r\nförre ordförandes förtjänst, att det vore lämpligt med\r\nen allmän analys av regeringsbesluten \"utom listan\",\r\ndet vill säga beslut som inte förannonserats. Den\r\ngranskning vi gjorde visade sig först snårig, men så\r\nsmåningom klarades det ut att systematiken i rutiner-\r\nna saknades. En utomstående vill gärna tro att när\r\nman använder sig av undantagsbestämmelser görs\r\ndetta utifrån en viss bestämd struktur. Så är det för-\r\nvisso i vissa fall, men inte i alla. Regeringen behöver\r\nha ett tryck på sig utifrån att undantagsfall ska be-\r\nhandlas som just undantagsfall. Beslutsformerna ska\r\nvara ordnade. Det är en fördel för då vet man vad\r\nman gör, och oklarhet undviks.\r\nFru talman! Om jag får skämta lite skulle jag vilja\r\nsäga att det vore allvarligt och bedrövligt om rege-\r\nringens beslutsstruktur såg ut som pappershögarna på\r\nmitt skrivbord.\r\nFru talman! Genom vår granskning av dessa be-\r\nslut har vi gjort regeringen uppmärksam på att ruti-\r\nnerna bör ses över. Jag tror att man hälsar det med\r\ntacksamhet på andra sidan Strömmen.\r\nRegeringskansliet fortsätter att växa. Och konstigt\r\nvore väl annars eftersom vi, eller rättare sagt rege-\r\nringen och dess samarbetspartier, har öst enorma\r\nresurser över Regeringskansliet under ett antal år.\r\nMen som vi sagt ett antal gånger vore det bra att få ett\r\nordentligt underlag för att kunna bedöma expansions-\r\nbehovet. Med större tydlighet kring behoven skulle\r\noppositionen inte så enkelt kunna använda resurserna\r\ntill Regeringskansliet som budgetmässiga dragspel.\r\nNu säger Pär Axel Sahlberg att det inte är en så väl-\r\ndigt stor ökning. Vi fick trubba av våra pennor när vi\r\nskulle ta fram kritiken i det sammanhanget. Men då\r\nkan man ställa en annan fråga. Om man inte anställer\r\nfler människor för alla dessa pengar, vad gör man då\r\nav pengarna? Det är en intressant fråga.\r\nFru talman! Ett antal talare har tidigare varit inne\r\npå jämställdheten på lönesidan. Den är inte bara vik-\r\ntig som faktisk omständighet utan också som förebild\r\nför det övriga offentliga Sverige. Vi förutsätter att\r\nregeringen tar tag i detta förhållande och, i mån av\r\nförmåga och handlingskraft, rättar till ojämlikheterna.\r\nFru talman! Utskottets granskning av nådeärende-\r\nna visar att omvandlingen av livstidsstraff till tidsbe-\r\nstämda straff har lett till förlängda genomsnittliga\r\nstrafftider. Det är en intressant iakttagelse som borde\r\nfå betydelse i själva sakfrågan om livstidsstraffet, och\r\nden kan ju tas upp i andra sammanhang. KU:s\r\ngranskning kan ha betydelse även för andra utskotts\r\narbete.\r\nOmställningsprocesser är alltid svåra, även för oss\r\npolitiker. Regeringen har uppenbart haft problem med\r\nnytänkande kring den ekonomiska vårpropositionen.\r\nOch observera att den inte längre är ett slags budget-\r\nproposition. Jag satt själv med i Riksdagskommitténs\r\nreferensgrupp för frågorna kring budgetprocessen.\r\nVår ambition i gruppen var att få bort en del av räk-\r\nnekineseriet. Det räcker med en julafton för räknenis-\r\nsarna, nämligen den i samband med budgeten på\r\nhösten. Det var vad vi kom fram till. Vårbudgetpro-\r\npositionen skulle förvandlas till en ekonomisk-\r\npolitisk proposition om den ekonomiska politiken på\r\nmedellång och lång sikt. Och kommittén, KU och\r\nriksdagen följde den linjen.\r\nDen första nya vårpropositionen som kom nu i vå-\r\nras visade att det var svårt för räknenissarna att hålla\r\ntassarna borta. Och som regeringen ropade svarade\r\nförstås den borgerliga oppositionen. Jag tog upp detta\r\ni en anmälan i våras just för att jag ansåg att det är\r\nviktigt att hålla tummen i ögat på regeringen. Har vi,\r\ndet vill säga riksdagen, sagt att det ska finnas ett\r\nunderlag för en diskussion om den ekonomiska poli-\r\ntiken på medellång och lång sikt så vore det inte helt\r\nfel om regeringen lyssnade och agerade just så. Det\r\nvore dock att göra våld på verkligheten att påstå att\r\nregeringen gav ett sådant underlag i våras. Men alla\r\när barn i början, så med lite milda korrigeringstillrop\r\nfår vi hoppas att regeringen bättrar sig och lär sig\r\ninnebörden i orden medellång och lång sikt. Det gäl-\r\nler för regeringen att lyfta näsan över treårsnivån.</pre><pre>Anf.  58  KERSTIN LUNDGREN (c):\r\nFru talman! Det har varit en spännande höst att\r\nsom ny ledamot få delta i den viktiga uppgift som\r\nkonstitutionsutskottet har enligt gamla hävder och\r\ngamla lagar, nämligen att granska regeringens arbete.\r\nSom har sagts är den administrativa granskningen\r\nsammanfattad i ett enigt utskottsbetänkande. Trots det\r\nvill jag särskilt uppmärksamma några frågor.\r\nDet handlar för det första om Regeringskansliet\r\noch dess personalutveckling, för det andra om den\r\nekonomiska vårpropositionen och för det tredje om\r\nramlagstiftningen.\r\nRegeringskansliet har, som framgått av tidigare\r\nanföranden, kraftigt utökat sin personalstat med 251\r\npersoner sedan sekelskiftet. Det var motiverat då med\r\nen utökning av resurserna till följd av ordförandeska-\r\npet inom EU, men det är inte alls motiverat i dag.\r\nVad är skälet till att denna utökning de facto består?\r\nDet är en av de punkter som vi är kritiska till i annat\r\nsammanhang. Det motiverar att vi drar ned på dessa\r\nresurser när vi pratar budgetfrågor.\r\nEn annan sak som gäller personalsituationen inom\r\nRegeringskansliet handlar om den sammanläggning\r\nav departement som genomfördes för ett antal år\r\nsedan. Vi har varit kritiska till att det inte har lett fram\r\ntill en effektivisering inom Regeringskansliet. Ut-\r\nskottet noterar att det efter tre års uppföljning efter\r\nsammanslagningen inte varit möjligt att få fram en\r\nsamlad bild av effekterna av sammanslagningen.\r\nUtskottet är tydligt kritiskt mot regeringens arbete i\r\nden här delen. Vi i Centerpartiet stöder dessa formu-\r\nleringar varmt. Vi tycker, precis som utskottet, att\r\nRegeringskansliet borde kunna tillhandahålla en\r\nsamlad bild av effekterna av reformen, vilket man\r\nännu inte mäktat med.\r\nNu säger man att en arbetsgrupp är tillsatt som ska\r\nredovisa resultatet i juni 2003. Det är angeläget. Vi\r\nser fram emot den redovisningen, inte minst därför att\r\nvi har kunnat se att uppgifterna inom Regeringskans-\r\nliet inte har växt på ett sätt som motiverar den utök-\r\nning av resurserna och antalet anställda som genom-\r\nförts. Vi anser att det är viktigt att ta vara på möjlig-\r\nheterna att decentralisera och inte bygga nya myndig-\r\nheter. Det är viktigt att ge människor ökad makt och\r\nökade möjligheter, att ge självstyret ett ökat utrymme\r\noch att bygga samhället starkt underifrån.\r\nDessutom handlar Regeringskansliets personalut-\r\nveckling om det resultat som finns när det gäller\r\njämställdhetsarbetet. Det är uppenbart, som utskottet\r\nkonstaterar, att det finns belägg för att löneskillnader\r\nförekommer. Vi i utskottet finner dock inte att det\r\nfinns anledning att göra några särskilda uttalanden på\r\nkonstitutionella grunder. Men vi har inte kunnat und-\r\ngå att notera att regeringen inte har rett ut om osakli-\r\nga löneskillnader föreligger så att man är ense med\r\nsin personal. Detta är naturligtvis en fråga som vi\r\nkommer att ha ögonen på inför kommande år.\r\nDen andra frågan som jag vill beröra handlar om\r\nden ekonomiska vårpropositionen. Det gångna året\r\nvar ett nybörjarår i den delen med den nya budgetlag-\r\nstiftningen. Vi vill understryka vikten av att det ges\r\nett allsidigt underlag för riksdagens behandling av\r\nvårpropositionen, och detta konstaterar också utskot-\r\ntet. Bara så kan vi få förutsättningar för den ideolo-\r\ngiska debatt och den makroekonomiska analys som\r\ndet är viktigt att riksdagen får möjlighet att göra. Vi\r\nkommer också att nogsamt studera det resultat som\r\nregeringen presenterar inom kort.\r\nDen tredje punkten som jag vill lyfta fram är\r\nramlagstiftningen. Vi har olika historia i grund-\r\nlagsändringsfrågan. Men det finns ändå skäl att lyfta\r\nfram utskottets uppfattning som så tydligt framkom-\r\nmer i betänkandet. Det är viktigt att rambeslut föregås\r\nav ett traditionellt remissförfarande på samma sätt\r\nsom i övriga lagstiftningsärenden. Det är endast när\r\ndet är oundgängligen påkallat som underhandskon-\r\ntakter med myndigheter kan ersätta traditionellt re-\r\nmissförfarande.\r\nDet är viktigt att markera att det inte är en lättvin-\r\ndig tingest som vi från riksdagen har öppnat dörren\r\nför - att det inte är en lättsinnig hantering som vi vill\r\nse.\r\nTill sist har jag en liten kommentar om detta med\r\n\"utom listan\". Det är en spännande resa som utskottet\r\nhar gjort genom de olika redovisningar och turer som\r\n\"utom listan\"-ärenden har kunnat uppvisa.\r\nVi är några som förra veckan hade anledning att\r\nkonstatera att regeringen måhända har tagit till sig vår\r\ngranskning men ändå inte sett den finstilta formule-\r\nring som utskottet, inte minst jag, tyckte var rätt så\r\nspännande. Utskottet konstaterar att de skäl som åbe-\r\nropas för att avvika från ordinarie rutiner bör ha en\r\nviss tyngd i regeringens arbete.\r\nFörra veckan tog regeringen uppenbarligen beslut\r\nom direktiv för den här översynen av den statliga\r\nförvaltningen \"utom listan\". Vilken tyngd argumen-\r\ntationen i den typen av ärenden hade är naturligtvis\r\nen spännande fråga.</pre><pre>Anf.  59  PÄR AXEL SAHLBERG (s) re-\r\nplik:\r\nFru talman! Jag höll mig nästan fram till sista me-\r\nningen i vad som nyss sades. Det är egentligen två\r\nfrågor som jag tycker att det är viktigt att Kerstin\r\nLundgren något utvecklar.\r\nDen ena frågan gäller rambeslutet. Där har hon nu\r\nliksom fått eld, kanske av Gunnar Hökmarks argu-\r\nmentering, för nu kommer invändningar som vi inte\r\nhörde i den debatt som rörde grundlagsändringen. Jag\r\nhåller med om att det handlar om att det så att säga är\r\npå marginalen i den här frågan. Men det som kanske\r\nmåste sägas är att alternativet är att regeringen fattar\r\nbindande beslut i Europeiska unionen som sedan\r\nkommer med ett sådant här parlamentariskt veto till\r\nkammaren. Vi ska inte liksom måla bilder av att det\r\nfinns flera idealtillstånd, utan vi rör oss längs en för-\r\nändrad bild som innebär att vi inte själva förfogar\r\növer hela beredningsinstrumentet och inte heller be-\r\nslutsfattandet.\r\nNu har en majoritet, där Kerstin Lundgren fanns\r\nmed, bestämt sig för att den här modellen skulle väl-\r\njas - att vi fick ett principbeslut som rörde rambeslu-\r\ntet som regeringen kunde förhandla vidare utifrån och\r\nsom sedan kommer tillbaka för lagstiftning här i\r\nkammaren. Det är det ena, och detta tycker jag är\r\noerhört viktigt.\r\nNär det sedan gäller besluten \"utom listan\" tror\r\njag att Kerstin Lundgren har alldeles rätt om direkti-\r\nven och den viktiga utredning som jag tidigare berört,\r\nsom på sikt kan komma att få effekter för Regerings-\r\nkansliets storlek och som möjligen togs \"utom listan\".\r\nVad vi i utskottet var allra mest rädda för var att be-\r\nslut smögs igenom. Det kan man knappast säga om\r\nbeslutet om direktiven och Svegforska kommittén.</pre><pre>\r\nAnf.  60  KERSTIN LUNDGREN (c) replik:\r\nFru talman! Pär-Axel Sahlberg och jag, liksom\r\nSocialdemokraterna och Centerpartiet, tillsammans\r\nmed en bred majoritet i denna kammare var helt\r\növerens om att ändra grundlagen för att skapa en\r\nlaglig hanteringsordning för den typ av beslut som vi\r\nhar att fatta när det gäller samarbetet inom EU.\r\nVad utskottet och jag menar att det finns skäl att\r\nunderstryka är att det gäller att också visa på en mot-\r\nbild visavi den argumentation som ibland förs från\r\nmotståndarna till grundlagsändringen, nämligen att\r\ndet därmed går lätt att ta sig fram - att man inte be-\r\nhöver höra, att man kan så att säga kan gena och rejält\r\nta ut svängarna när man kommer till riksdagen med\r\nden typen av förslag.\r\nDärför är det viktigt att understryka vad utskottet\r\nockså har sagt, nämligen att den här typen av propo-\r\nsitioner normalt mår väl av att ha varit föremål för ett\r\nremissförfarande eller för ett ställningstagande - att\r\nmyndigheter hörts i förväg - just för att vi ska ha ett\r\nbra underlag för att kunna bedöma om det är rimligt\r\natt släppa fram förslagen. Riksdagen har ju alltid\r\nmakt att säga ja eller nej till förslagen. Det var det\r\nena.\r\nNär det sedan gäller detta med \"utom listan\" var\r\ndet väl mer fråga om en kommentar, om ett exempel\r\nur den brokiga flora som förekommer. Ett exempel\r\nvar uppenbart: Man hade för avsikt att ha presskonfe-\r\nrens något senare på dagen. Det kan väl knappast\r\nsägas vara ett skäl som är av den tyngd som utskottet\r\nanser motiverar beslut \"utom listan\".</pre><pre>Anf.  61  GUSTAV FRIDOLIN (mp):\r\nFru talman! Konstitutionsutskottet har, anser vi,\r\ngjort ett föredömligt arbete vid framtagandet av detta\r\nbetänkande - helt enigt, som sagt. Det får dock inte\r\ntyst på mig i en sådan här debatt.\r\nLåt mig först få orda något om höstgranskningens\r\nkanske hetaste potatis, det som kallas för regeringens\r\nbeslut \"utom listan\". Det tidigare konstitutionsut-\r\nskottet stötte på handläggningen med beslut \"utom\r\nlistan\" i två mycket uppmärksammade fall - dels när\r\nden så kallade helikopteraffären granskades, dels när\r\nbeslutet om en statlig flyggaranti granskades.\r\nKonstitutionsutskottets samlade mening, möjligen\r\nmot viss bakgrund av dessa tidigare ärenden, är att\r\nbeslut \"utom listan\" enbart bör förekomma ytterst\r\nrestriktivt. Anledningarna till detta är många.\r\nUtskottet understryker flera gånger i betänkandet\r\nStatsrådsberedningens konstaterande att det efter\r\nvarje sammanträde med regeringen bör stå klart om\r\nregeringen har beslutat i ett ärende eller ej och vad\r\nregeringen har beslutat. Även från strikt konstitutio-\r\nnell utgångspunkt blir det vanskligt om det ofta upp-\r\nstår oklara beslutssituationer i regeringen. Om praxis\r\nblir att regeringens beslut klargörs först efter ett\r\nsammanträde strider det mot 7 kap. 3 § regeringsfor-\r\nmen, som stadgar att regeringens ärenden ska avgöras\r\nav regeringen, vid regeringssammanträde. Vikten av\r\natt kunna informera allmänheten och dess journalis-\r\ntiska väktare om regeringens förehavanden under-\r\nstryker ytterligare behovet av restriktivitet rörande\r\nbeslut \"utom listan\".\r\nGivetvis finns det skäl att ibland fatta beslut\r\n\"utom listan\". Det kan handla om brådskande ärenden\r\nsom blivit färdigberedda efter det att regeringssam-\r\nmanträdets ärendeförteckning sammanställts eller om\r\närenden som kan leda till spekulationer och rykten,\r\nvilket gör det mycket svårare eller dyrare att genom-\r\nföra besluten.\r\nMen dessa skäl ursäktar inte att det faktiskt fun-\r\nnits en dålig kontroll inom departements- och rege-\r\nringssfären kring vilka beslut som faktiskt fattats\r\n\"utom listan\". När det gäller de drygt 200 beslut som\r\nlegat till grund för utskottets granskning har det varit\r\nsvårt, för att inte säga omöjligt, att med de knappa\r\nunderlag som Statsrådsberedningen kunnat förse oss\r\nmed skapa sig en bild av om det funnits starka skäl att\r\nundanta berörda ärenden från de normala rutinerna.\r\nDet bör noteras att mediestrategiska skäl sällan\r\nbör vara skäl starka nog för att ta beslut \"utom lis-\r\ntan\". Viljan, vilket främst framstår från Näringsde-\r\npartementets sida, att ge information om beslut vid\r\nsärskilt mediala tillfällen kanske följer ABC för hur\r\nman får god press. Men det bör inte vara brukligt att\r\nanvända när man ska hänföra ett beslut \"utom listan\".\r\nDå är vikten av restriktivitet i användandet av denna\r\nbeslutsform och särskilt medborgarens rätt till infor-\r\nmation viktigare än ministerns rätt till spaltmeter och\r\nkameralins.\r\nFru talman! Rörande stycket om hanteringen av\r\nvissa beslut på tredje pelarens område inom EU-\r\nsamarbetet har Miljöpartiet de gröna ett särskilt ytt-\r\nrande i betänkandet. Detta handlar naturligtvis om att\r\nvi inte godkänner rambeslutens form och inte anser\r\ndessa vara förenliga med god parlamentarisk sed. I\r\nenlighet med detta förkastade vi också den ändring av\r\n10 kap. 2 § regeringsformen som behandlades av\r\nriksdagen före årsskiftet och som trädde i kraft den 1\r\njanuari i år.\r\nMot bakgrund av detta instämmer vi heller inte i\r\nden politiska bedömning av rambeslutens funktion\r\nsom kan anas och som utskottets majoritet avger i\r\nutskottets ställningstagande under detta kapitel. Vi\r\nfinner heller inte någon anledning att i konstitutionellt\r\nhänseende kritisera regeringen.\r\nUnderstrykas bör väl, Pär-Axel Sahlberg, att jag\r\nsom skåning har en viss fallenhet för att beakta och\r\ntillskriva just brasklappar ett visst värde.\r\nLåt mig dock likt resten av utskottet få understry-\r\nka vikten av att det traditionella remissförfarandet\r\nanvänds också vid beredning av rambeslut - även om\r\njag hoppas att det blir så få beslut av denna typ som\r\nmöjligt.\r\nJag ser fram emot den kartläggning av remissför-\r\nfarandet kopplat till EU-frågor som utlovas i budget-\r\npropositionen och hoppas att denna snart står färdig,\r\nså att vi kan föra en välgrundad debatt kring hur det\r\nser ut i dag med remissförfarandet.\r\nFru talman! Då en av de särskilda ärendegrupper\r\nsom har granskats är nådeärenden är det på sin plats\r\natt understryka att Miljöpartiet de gröna, ur politisk\r\ndock inte konstitutionell synvinkel, räds att livstids-\r\nstraffen alltmer sällan tidsbestäms och tidsbestäms till\r\nallt längre tider. Detta bekräftas av statistiken i tabel-\r\nlen på s. 45 i betänkandet.\r\nFru talman! Slutligen vill jag säga några ord om\r\nsituationen på Regeringskansliet. Vi noterar att anta-\r\nlet anställda i Regeringskansliet fortsätter att öka,\r\nvilket vi ställer oss frågande och skeptiska till. Även\r\npå jämställdhetsområdet finns det stort utrymme för\r\nförbättringar. Vårt betänkande visar att löneskillna-\r\nderna mellan könen är särskilt stora i vissa ålders-\r\ngrupper, och vi förutsätter att regeringen nu tar vidare\r\nkrafttag för att förändra detta. Det är beklämmande att\r\nfacken - må vara på grund av informationsbrist - inte\r\nfinner att de kan konstatera att osakliga löneskillnader\r\nej förekommer på Regeringskansliet.\r\nRegeringen ska vara ett föredöme för andra ar-\r\nbetsgivare, och om de fina jämställdhetsmål som\r\nregeringens ledamöter skisserar ska bli verklighet ute\r\ni samhället förutsätter det att regeringen själv kan\r\nundanröja varje misstanke om att osakliga löneskill-\r\nnader förekommer på Regeringskansliet.\r\nRegeringskansliet har upprättat en handlingsplan\r\nför jämställda löner mellan män och kvinnor, men\r\nfackens reservation är en varningsklocka att det trots\r\ndenna inte är fullständigt utrett. Jag är övertygad om\r\natt jämställdheten inte bara är en kuliss för regering-\r\nen, utan är något man seriöst brinner för. Därför ser\r\njag fram emot nästa hösts granskning, då konstitu-\r\ntionsutskottet förhoppningsvis kan konstatera att det\r\nråder enighet på Regeringskansliet om att jämställd-\r\nhetsarbetet fortskrider och att det inte råder några\r\nosakliga löneskillnader.</pre><pre>Överläggningen var härmed avslutad.\r\n(Beslut fattades under 11 §.)</pre><pre>7 §  Justitieombudsmännens ämbetsberättelse\r\nvid riksmötet 2002/03</pre><pre>Föredrogs\r\nkonstitutionsutskottets betänkande 2002/03:KU16\r\nJustitieombudsmännens ämbetsberättelse vid\r\nriksmötet 2002/03 (redog. 2002/03:JO1).</pre><pre>Andre vice talmannen konstaterade att ingen tala-\r\nre var anmäld.\r\n(Beslut fattades under 11 §.)</pre><pre>8 §  Bostadsrättsfrågor</pre><pre>Föredrogs\r\nbostadsutskottets betänkande 2002/03:BoU2\r\nBostadsrättsfrågor (prop. 2002/03:12).</pre><pre>Anf.  62  GÖRAN HÄGGLUND (kd):\r\nFru talman! Utgångspunkten för det här betän-\r\nkandet är en proposition som handlar om bostads-\r\nrättsfrågor. Propositionen bygger i sin tur på en ut-\r\nvärdering av gällande regler för bostadsrättsförening-\r\nar som tog sin utgångspunkt i att försöka förhindra\r\nsådana problem som uppstod för många bostadsrätts-\r\nföreningar i början på 90-talet. Propositionen inne-\r\nhåller också en rad förslag som kommit upp i andra\r\nsammanhang.\r\nJag ska här kortfattat gå igenom Kristdemokrater-\r\nnas ställningstaganden omkring de olika förslagen\r\nmen sedan använda huvuddelen av min tid åt att dis-\r\nkutera ett specifikt förslag.\r\nMycket är vi eniga om i utskottet, men på ett antal\r\npunkter har reservationer avlämnats. För att spara tid\r\nför kammaren nöjer jag mig med att yrka bifall till\r\nreservation nr 9.\r\nEn majoritet uppstod i utskottet omkring ett till-\r\nkännagivande till regeringen när det gäller att ge\r\nbostadsrättsföreningar skyldighet att till socialförvalt-\r\nningen anmäla upprepade störningar och upprepade\r\nbetalningsförseningar. Här inträffar det ovanliga,\r\nnämligen att oppositionen får försvara regeringens\r\nförslag. Utredningen som föregick propositionen och\r\nregeringen själv bedömde att det var olämpligt, både\r\ngentemot den enskilde boende och för föreningens\r\nstyrelse, att anmäla grannen till socialnämnden. Det\r\när, som vi kristdemokrater ser det och faktiskt också\r\nsom regeringen ser det, en sak för den enskilde bo-\r\nstadsrättsinnehavaren, inte för föreningen, att ta kon-\r\ntakt med socialförvaltningen om han eller hon behö-\r\nver hjälp av myndigheten.\r\nBeträffande förslaget i betänkandet om en utvidg-\r\nning av möjligheterna till andrahandsuthyrning står\r\nKristdemokraterna bakom regeringens förslag. Jag är\r\nglad att kunna meddela en häpen kammare att - håll i\r\ner nu - det gör också Socialdemokraterna och några\r\nandra partier.\r\nNär det gäller majoritetskraven vid en ombildning\r\nfrån hyresrätt till bostadsrätt, som ju är en viktig prin-\r\ncipiell fråga som har diskuterats i utskottet många\r\ngånger, är det som bekant så att Socialdemokraterna,\r\nMiljöpartiet och Vänsterpartiet inte tycker att det\r\nräcker med en majoritet av de boende för att ett så-\r\ndant beslut ska kunna fattas. Detta är förstås inget\r\nannat än ett försök att försvåra för de boende att själ-\r\nva bestämma över sina förhållanden. Mot detta har vi\r\ngivetvis reserverat oss.\r\nNu övergår jag till att behandla den fråga som jag\r\nanser vara den viktigaste och där regeringens och\r\nutskottsmajoritetens förslag är i mitt tycke speciellt\r\nhårresande.\r\nRegeringen och utskottsmajoriteten föreslår\r\nkammaren att besluta att bostadshyresgäster ska vara\r\nfolkbokförda på fastigheten för att räknas med i den\r\nkvalificerade majoritet som fordras för att en ombild-\r\nning från hyresrätt till bostadsrätt ska äga rum.\r\nFör den oinvigde kan detta naturligtvis tyckas\r\nokontroversiellt. Men jag får säga som översten: Det\r\nhär kan verka enkelt, men vänta bara tills jag får\r\nförklara det. Det är nämligen så att effekterna av det\r\nföreslagna regelverket i vissa fall blir uppenbart\r\norimliga, eftersom de som bor i huset men som inte är\r\nfolkbokförda på adressen lagstiftningsvägen alltid ska\r\nanses rösta nej - oavsett vilken inställning de själva\r\nhar.\r\nLåt mig, fru talman, med ett exempel visa det ab-\r\nsurda med regeringens och majoritetens förslag.\r\nVi tänker oss en fastighet med åtta lägenheter. I\r\ntre lägenheter bor hyresgäster som inte är folkbokför-\r\nda på adressen. En sådan fastighet kan aldrig, inte ens\r\nom alla boende är för det, genomföra en ombildning.\r\nI exemplet skulle alla de boende vilja göra det. Att de\r\ninte kan göra det beror inte på att de har en annan\r\nfolkbokföringsadress och räknas bort från underlaget.\r\nDet principvidriga är nämligen att de, oavsett den\r\negna uppfattningen, alltid räknas som nej-röstande.\r\nJag måste bekänna att när vi kristdemokrater\r\nskrev vår motion med anledning av regeringens pro-\r\nposition trodde vi att majoriteten skulle inse hur ode-\r\nmokratiskt och befängt det här förslaget är. Jag trodde\r\natt också de skulle verka för att de boendes intressen\r\nskulle tas till vara. Icke.\r\nMan skriver i betänkandet att \"det är mycket an-\r\ngeläget att så långt möjligt säkerställa att ombildning-\r\nar till bostadsrätt faktiskt sker på de boendes villkor\r\noch att de i huset boende hyresgästerna inte förbigås\r\nvid ombildningen\". Det kan jag också instämma i.\r\nDet märkliga är ju att majoriteten gör tvärtom - pre-\r\ncis tvärtom! Jag är uppriktigt förvånad över majori-\r\ntetens slutsats i de sammanhangen.\r\nVårt motionsförslag i denna del innebar att enbart\r\nde folkbokförda på adressen - där är vi alltså överens\r\n- ska få delta i ombildningsbeslutet. Skillnaden är att\r\nnär vi säger att de andra inte ska räknas med i under-\r\nlaget för ett majoritetsförhållande utgår majoriteten\r\nfrån att de alltid röstar nej. Detta är uppenbart prin-\r\ncipvidrigt och en väldig konstighet som man har\r\nhamnat i.\r\nSkillnaden mellan oss och majoriteten är alltså att\r\nmajoriteten lagstiftningsvägen bestämmer att de lä-\r\ngenhetsinnehavare som inte är folkbokförda på adres-\r\nsen ska anses rösta och att de röstar nej till ombild-\r\nning. Tänk om motsvarande skulle gälla i ett val eller\r\ni den kommande folkomröstningen! De som inte\r\ndeltar i omröstningen skulle då anses rösta ja eller nej\r\nberoende på vad den politiska majoriteten ansåg vara\r\ndet rätta. Detta är mycket förvånande, fru talman.\r\nJag har några frågor till representanterna för de\r\npartier som står bakom majoritetstexten - Socialde-\r\nmokraterna, Vänsterpartiet, Centerpartiet och Miljö-\r\npartiet - som jag hoppas att de tar upp i sina respekti-\r\nve anföranden:\r\n1. Har en förening i en fastighet med ett antal tomma\r\nlägenheter, till exempel tre av åtta som i det ex-\r\nempel jag har talat om, större förutsättningar att\r\nlyckas vid en ombildning än om de tre lägenhe-\r\nterna bebos av personer som inte är folkbokförda\r\ndär? I det förra fallet skulle nämligen ombildning-\r\nen kunna genomföras även med ert förslag.\r\n2. På vilket sätt kan ni förklara och försvara effekter-\r\nna i det exempel som jag återgett, som innebär att\r\näven om alla i fastigheten boende vill åstadkom-\r\nma en ombildning till bostadsrätt så är det omöj-\r\nligt?\r\nFörklara detta! Jag tror att många med mig som\r\nhar tittat på det här förslaget är mycket förvånade. Jag\r\nkan inte komma till någon annan slutsats än att det\r\nhär för flera av partierna handlar om att ytterligare\r\nskruva åt tumskruvarna, minska valfriheten för de\r\nboende och med politiska medel bestämma åt männi-\r\nskor vad de ska tycka. Det gör mig oerhört förvånad.</pre><pre>Anf.  63  PETER DANIELSSON (m):\r\nFru talman! Inledningsvis skulle jag vilja yrka bi-\r\nfall till reservation 2 under punkt 3. Det betyder inte\r\natt vi inte står bakom de övriga reservationerna, utan\r\ndet ska endast ses som ett uttryck för respekt för\r\nkammarens tidsplanering.\r\nFru talman! Överlag utgör förslagen i det här be-\r\ntänkandet en välbehövlig och viktig modernisering av\r\nbostadsrättslagen, och vi moderater har inte särskilt\r\nmånga synpunkter på detta i stort. Det finns emeller-\r\ntid ett antal förslag där vi tycker att majoritetens slut-\r\nsatser leder fel. Det gäller exempelvis majoritetens\r\nfortsatta ansträngningar för att sätta käppar i hjulet för\r\nboende som vill ombilda sin hyresrätt till bostadsrätt.\r\nPå den fronten kan jag dessvärre konstatera att den\r\ntragiska följetongen fortsätter.\r\nSocialdemokraterna, Vänsterpartiet och Miljöpar-\r\ntiet har redan tidigare fattat beslut som gör det svårare\r\nför hyresgäster att ta över sina lägenheter. De har höjt\r\nkraven för att hyresgästerna ska kunna göra en intres-\r\nseanmälan och så småningom bilda en bostadsrätt.\r\nTidigare krävdes att mer än hälften av hyresgästerna\r\nanslöt sig. Nu krävs två tredjedels majoritet för att\r\nhyresrätter ska kunna ombildas till bostadsrätter. De\r\nhar dessutom fattat beslut om den så kallade till-\r\nståndspliktslagen som gäller sedan den 1 april 2002.\r\nEnligt den ska länsstyrelsen pröva alla överlåtelser av\r\nlägenheter som ägs av kommunala bostadsföretag.\r\nDet är konsekvenserna av den mycket märkliga lag\r\nsom gör att 1 171 människor som bor i miljonpro-\r\ngramsområdet Östberga förvägras möjligheten att\r\nköpa sina bostäder. Det gläder mig att det ärendet är\r\növerklagat till Boverket, och jag ser fram emot att\r\nfölja ärendets fortsatta utveckling.\r\nDet är uppenbart att syftet med båda besluten har\r\nvarit att försvåra för människor som vill äga och\r\nförvalta sin bostad, och man kan fråga sig varför\r\nmajoriteten är emot att människor ges möjlighet att\r\näga sina hem. Hur kan det vara dåligt att människor\r\nges möjlighet att engagera sig i sitt boende genom att\r\näga och förvalta det? Kan det måhända vara ägandet i\r\nsig som är fult?\r\nI dagens betänkande återfinns den senaste inno-\r\nvationen i majoritetens kamp för att försvåra ombild-\r\nningar. Det är ett krav på folkbokföring. För att få\r\nräknas med i den kvalificerade majoritet som krävs\r\nför ett beslut om ombildning till bostadsrätt måste\r\nhyresgästen i det nuvarande förslaget vara folkbok-\r\nförd på fastigheten.\r\nRegeringens motiv till förslaget är att man ska ta\r\ntill vara de boendes intressen, men boende som av\r\nolika skäl hyr ut sin lägenhet för en längre tid eller\r\nhar en övernattningslägenhet fråntas i stället sin rätt\r\natt delta i omröstningen. Även SCB framhåller att det\r\ni ganska många fall finns legitima skäl att ha till ex-\r\nempel en dubbel bosättning. Utlandsstudier,\r\ntingstjänstgöring, vikariat och liknande kan också\r\nmedföra att en hyresgäst tvingas bo och folkbokföra\r\nsig på en annan ort under en tid. Mot bakgrund av det\r\när folkbokföringskravet inte rimligt. Vi tycker att det\r\när en alltför långtgående inskränkning i de boendes\r\nrätt att vara med och besluta. Förslaget bör därför\r\navslås.\r\nDessutom kan man tillägga att kravet på folkbok-\r\nföring i en del fall helt kan omöjliggöra en ombild-\r\nning, speciellt eftersom en lägenhetsinnehavare som\r\ninte är folkbokförd på fastigheten tekniskt sett inte\r\nundantas från omröstningen utan i stället räknas som\r\nett nej. Således kan det i ett hus med få lägenheter\r\nräcka med att bara några hyresgäster inte är folkbok-\r\nförda på fastigheten för att det ska bli helt omöjligt att\r\nuppnå den kvalificerade majoritet som lagen föreskri-\r\nver. Det tycker vi inte är rimligt.\r\nMan kan också tillägga att lagen riskerar att bli\r\nhelt tandlös. Inte ens regeringen själv verkar vara\r\nsäker på om det är straffbart att lämna oriktiga upp-\r\ngifter i ett folkbokföringsärende.\r\nDet är vår uppfattning att en sund bostadsmarknad\r\nska styras av människors efterfrågan och fria val, inte\r\nav klåfingriga politiker som i all välmening vill lägga\r\nlivet till rätta för oss medborgare. I stället för att mot-\r\nverka när människor är beredda att ta ökat ansvar för\r\nsitt boende bör politiker underlätta och skapa möjlig-\r\nheter för människor att äga sin bostad. Det gäller inte\r\nminst i förorter, som Östberga, där enskilt ägande -\r\nom än indirekt via en bostadsrätt - kan bli ett viktigt\r\nverktyg inte bara för egenmakt utan också för gemen-\r\nskap och integration.\r\nI stället för att skapa orimliga regler och hindra en\r\npositiv utveckling borde majoriteten inse att det lig-\r\nger i allas vårt intresse att bygga breda allianser inom\r\nbåde politik och samhällsliv för att se till att den eg-\r\nnahemsrörelse som växer fram inte kvävs utan upp-\r\nmuntras och ges förutsättningar att blomstra. Sverige\r\nhar inte råd att förlora den kraft som finns i männi-\r\nskors vilja att ta ökat ansvar för sitt boende och sitt\r\nnärområde.\r\nRedan i dag är reglerna för ombildning alltför\r\nlångtgående. Förslaget om krav på folkbokföring bör\r\ndärför inte genomföras, och majoritetskraven i sam-\r\nband med ombildning till bostadsrätt bör omgående\r\nåterställas till de enkla majoritetskrav som gällde före\r\nändringen.\r\nFru talman! Vi moderater delar inte heller utskot-\r\ntets uppfattning att bostadsrättsföreningar ska ha\r\nunderrättelseskyldighet gentemot socialnämnden. Vi\r\ndelar i detta fall utredarnas och faktiskt också rege-\r\nringens uppfattning att motsvarande system på hyres-\r\nrättens område inte fungerar särskilt bra i praktiken.\r\nDessutom tror vi att det kan vara känsligt för styrel-\r\nsen att vara skyldig att anmäla en granne till social-\r\nnämnden. Som vi bedömer det finns det också en stor\r\nrisk att den berörde känner sig kränkt av socialnämn-\r\ndens inblandning. Som vi ser det är inskränkningen\r\nav den enskildes integritet större än nyttan av försla-\r\nget. Därför tycker vi att det ska ligga på den enskilde\r\nbostadsrättshavaren att ta kontakt med de sociala\r\nmyndigheterna om han eller hon behöver hjälp och\r\nstöd.\r\nFru talman! Tyvärr är bostadsrättens indirekta\r\nägande i dag den enda tillgängliga formen för lägen-\r\nhetsägande i Sverige. Vi saknar helt en upplåtelse-\r\nform som gör det möjligt att direkt äga lägenheter i\r\nflerbostadshus, så kallade ägarlägenheter. Eftersom\r\nbostadsrätten har många likheter med vanligt ägande\r\när det lätt att glömma bort att bostadsrätten är en\r\nkooperativ upplåtelseform och att det därför också\r\nfinns ett föreningsintresse att beakta. Moderaternas\r\ngrunduppfattning är att bostadsrättshavaren ska ha en\r\nvidsträckt rätt att förfoga över sin lägenhet men att\r\nman också bör ta hänsyn till föreningsintresset. I det\r\nperspektivet vill jag ge regeringen beröm, för jag\r\ntycker att man har ett förslag med en bra avvägning\r\nmellan bostadsrättshavarens enskilda intresse och\r\nföreningsintresset.\r\nDet är emellertid mycket beklagligt att regeringen\r\ninte har insett att det är en brist i svensk lagstiftning\r\natt vi saknar ägarlägenheter. Många länder runtom-\r\nkring oss har ägarlägenheter, exempelvis Danmark,\r\nNorge, Tyskland, Nederländerna och Belgien. Där är\r\nägarlägenheter en uppskattad boendeform som fyller\r\nde behov som inte hyresrätten och bostadsrätten gör.\r\nEftersom vi har olika krav på vårt boende, olika be-\r\nhov och olika viljor i olika skeden av livet är det\r\nangeläget att det finns en mångfald av boendeformer\r\natt välja mellan. En del vill äga sin villa eller sin\r\nlägenhet. Andra vill hyra sin bostad. Därför är det\r\nviktigt att vi politiker skapar möjligheter för olika\r\nupplåtelseformer och respekterar människors val av\r\nboendeform. Jag är dessutom övertygad om att en\r\nblandning och variation av upplåtelseformer är ett\r\nbetydelsefullt verktyg för att motverka segregation\r\noch utanförskap.\r\nI det perspektivet, fru talman, är det svårt att för-\r\nstå majoritetens ovilja gentemot ägarlägenheter. Där-\r\nför blir min avslutande fråga till majoritetens företrä-\r\ndare: Varför är ni så rädda för just ägarlägenheter?</pre><pre>Anf.  64  LARS TYSKLIND (fp):\r\nFru talman! I propositionen om bostadsrättfrågor\r\nbehandlas främst förändringar i bostadsrättslagen. Det\r\nfinns naturligtvis mycket att säga om olika ägande-\r\nformer i övrigt också.\r\nJag vill börja med att yrka bifall till reservation nr\r\n3, men självfallet står vi även bakom övriga reserva-\r\ntioner som Folkpartiet är inblandat i.\r\nAtt bo i en bostadsrätt innebär ökad valfrihet och\r\nflexibilitet i boendet men också ett samlat ansvar för\r\ndet gemensamma som ägs och förvaltas av bostads-\r\nrättsföreningen. Detta ställer krav på hur lagstiftning-\r\nen kring bostadsrätter är utformad. Att vara medlem i\r\nen bostadsrättsförening är att delta i en demokratisk\r\nprocess. Det finns ett kollektivt ansvar för det gemen-\r\nsamma som ägs och förvaltas. Av denna anledning är\r\ndet svårt att förstå varför bostadsrätten som form har\r\nfått en sådan politisk laddning som den har fått. Bo-\r\nstadsrätten utmålas ofta som ett hot i stället för, som\r\nden är, en möjlighet för den enskilde att öka sin del-\r\naktighet i boendet.\r\nAtt ge den enskilda människan mer makt över det\r\negna boendet måste innefatta en möjlighet för de\r\nhyresgäster som så önskar att ombilda sina hyresrätter\r\ntill bostadsrätter. Bostadsrätten är en upplåtelseform\r\nsom innebär ökat inflytande och ökat ansvar även för\r\nenskilda människor. Att fler människor direkt eller\r\nindirekt äger sina bostäder, antingen i form av bo-\r\nstadsrätter eller, på sikt, ägarlägenheter, som Peter\r\nDanielsson tog upp, är en utveckling som inte ska\r\nmotarbetas utan snarare främjas.\r\nFörslagen som vi har att behandla är i stort sett\r\nacceptabla. Det har, som också nämndes, gjorts\r\nmånga goda avvägningar när det gäller att tydliggöra\r\nvad som är bostadsrättshavarens respektive förening-\r\nens rättigheter och skyldigheter. Vi i Folkpartiet har\r\ndock velat gå ett steg längre då vi anser att den en-\r\nskilde bostadsrättsinnehavarens rättigheter bör kunna\r\nutvecklas genom att man inte försvårar andrahandsut-\r\nhyrning av bostadsrätt. Denna utökade rättighet förut-\r\nsätter dock att man som medlem i föreningen fullgör\r\nsina förpliktelser gentemot föreningen - det ska det\r\ninte vara några tveksamheter kring.\r\nUtskottsmajoriteten säger i sin skrivning att \"det\r\ninte kan komma i fråga att ge bostadsrättshavaren en\r\nstörre rätt till andrahandsupplåtelse än vad regeringen\r\nföreslår\".\r\nFrån Folkpartiets sida vill vi vända på resone-\r\nmanget och ge ökad rätt till andrahandsuthyrning för\r\nden enskilde bostadsrättsinnehavaren. Utgångspunk-\r\nten är att den enskilde har rätt att hyra ut bostaden i\r\nandra hand under förutsättning att detta ej är till men\r\nför föreningen och de boende. Vi är i och för sig\r\növerens med den formuleringen. Vi vänder ändå på\r\ntillståndsgivningen. Det är det som är poängen.\r\nAnmälan görs då till föreningen så styrelsen kan\r\nfå frågan prövad i hyresnämnd om man anser att inte\r\nbefogad anledning finns att tillåta detta. Initiativet\r\nhamnar därmed hos styrelsen att gå till hyresnämn-\r\nden. I övrigt har bostadsrättsinnehavaren per automa-\r\ntik tillstånd.\r\nI reservation 8 tar vi upp frågan om den skärpning\r\nav majoritetsregeln som föreslås införas vid omvand-\r\nling från hyresrätt till bostadsrätt. Både Göran Hägg-\r\nlund och Peter Danielsson har tagit upp det. För att\r\ningå i den kvalificerade majoritet som krävs måste\r\nman vara folkbokförd på fastigheten. Vi anser, från\r\nFolkpartiets sida, att det finns många godtagbara skäl\r\natt inte vara folkbokförd på sin hyresrätt, varför Folk-\r\npartiet motsätter sig denna inskränkning för den en-\r\nskilde med de motiv som har framförts här om att det\r\nblir en absurd situation i många lägen och helt enkelt\r\nomöjliggör en omvandling.\r\nVi anser att detta bara är ett sätt att försvåra en\r\nomvandling. Redan den gällande regeln om en kvali-\r\nficerad majoritet gör det. Vi ställer oss bakom reser-\r\nvation nr 10.\r\nFru talman! Vi yrkar bifall till reservation nr 3. Vi\r\nvill ha en politik där den enskilde bostadsrättsinneha-\r\nvaren får en starkare ställning.\r\nNär det gäller de förslag som finns kring medde-\r\nlanden till sociala myndigheter och socialnämnden\r\nanser vi att det i dessa lägen måste åvila den enskilde\r\natt upprätthålla dessa kontakter. Själva formen att äga\r\nsin bostad gör att man hamnar i ett annat läge än\r\nhyresrättsinnehavaren.</pre><pre>Anf.  65  STEN LUNDSTRÖM (v):\r\nFru talman! Precis som flera har påpekat bygger\r\ndetta betänkande på en proposition från regeringen\r\nom bostadsrättsfrågor. Jag vill först passa på att tacka\r\ns-ledamöterna för ett fruktbart samarbete i framta-\r\ngandet av betänkandet. Det är ett ömsesidigt givande\r\noch tagande. Det har i stort sett blivit ett bra betän-\r\nkande som stärker hyresgästerna vid ombildning till\r\nbostadsrätt bland annat.\r\nRapporter om tömda hus, påtryckning och falska\r\nhyresgäster vid ombildningarna är grunden till beho-\r\nvet av förändringen av lagstiftningen. Den behövs i\r\nallra högsta grad. Betänkandet har, framför allt när\r\ndet gäller skyddet av människors rätt till boende,\r\nstärkts i förhållande till propositionen.\r\nFru talman! För Vänsterpartiet är vräkning inte\r\nnågon särskilt bra lösning på problem som finns i\r\nbostäderna och som människor har. I betänkandet har\r\ndet funnits en önskan att jämställa hyresrätten med\r\nbostadsrätten. Det är väl bra i och för sig. I proposi-\r\ntionen fattades en viktig del. Det var allt det som\r\nhandlar om betydelsen av att socialtjänsten får infor-\r\nmation när någon riskerar att mista sin bostad.\r\nHemlösekommittén pekade i sitt slutbetänkande\r\npå behovet av att socialtjänsten får tidiga signaler när\r\nnågon riskerar att förlora sin bostad för att på bästa\r\nsätt kunna förhindra vräkning och i sin förlängning\r\nhemlöshet. Jag ser ingen anledning till att de boende i\r\nbostadsrätt ska behandlas annorlunda än de boende i\r\nhyresrätt.\r\nJag har lite svårt att förstå en del av de inlägg som\r\nvarit hitintills. Man säger att det skulle vara obehag-\r\nligt för en granne att anmäla sin granne till social-\r\nnämnden. Det kan inte vara särskilt mycket roligare\r\nför en granne att vräka sin granne. Det kan inte heller\r\nvara särskilt behagligt. Det måste vara klart bättre om\r\nman anstränger sig för att undvika en vräkning. Det är\r\ninte ett särskilt bra argument att det inte fungerar på\r\nhyressidan i dag. Det vore bättre om Peter Danielsson\r\nlade argument på hur man kunde förstärka det skydd\r\nsom hyresgästerna har, ungefär som Hemlösekom-\r\nmittén har visat på i sin utredning om hur social-\r\ntjänsten skulle kunna stärka sitt arbete för att förhind-\r\nra vräkningar.\r\nTyvärr innebär detta förslag också att det i bo-\r\nstadsrättslagen införs bestämmelser om avhysning vid\r\nupprepade betalningsförseningar och där den boende\r\nkommer att förlora återvinningsrätten. Vänsterpartiet\r\nhar bekämpat detta under ganska många år i hyreslag-\r\nstiftningen och finner därför inte heller någon anled-\r\nning till att man borde införa det när det gäller bo-\r\nstadsrätter. Vänsterpartiet har precis som Hemlöse-\r\nkommittén insett betydelsen av att försvåra möjlig-\r\nheten till vräkningar. Vi gör det utifrån den kunskap\r\nsom finns kring följderna av en vräkning.\r\nFru talman! En person som har blivit vräkt har\r\nmycket små möjligheter att återkomma till den re-\r\nguljära bostadsmarknaden. 10 % av dem som vräks\r\nfrån hyresrätter i dag vräks på grund av försenade\r\nhyresinbetalningar, trots att ingen hyresskuld kvarstår\r\nvid vräkningen. Sådana förseningar kan bero på en\r\nmängd olika saker. De kan bero på slarv eller bristan-\r\nde kunskap om hyreslagens regler och tillämpningar.\r\nUngdomar är tyvärr en grupp som ofta finns i denna\r\nkategori.\r\nI Konsumentverkets rapport 1993-94:1 Vräkta i\r\nlaga ordning konstaterar man att 80 % av dem som\r\nvräks fortfarande ett år efter vräkningen saknar bostad\r\nmed eget kontrakt. I Socialstyrelsens undersökningar\r\nfrån 1999 visas att situationen har förvärrats sedan\r\n1993. Man kan till detta lägga Janne Flygheds under-\r\nsökning i Stockholms län som visade att 10 % av de\r\nvräkta var spårlöst försvunna och inte gick att hitta i\r\nnågot myndighetsregister över huvud taget. Enligt\r\nFlyghed är risken mycket stor att denna grupp lever\r\nett marginaliserat liv i uteliggarmiljö.\r\nNär det gäller upprepade försenade betalningar\r\nhar vi sagt att en normal konsekvens av försenade\r\nbetalningar i andra sammanhang först är en betal-\r\nningspåminnelse och därefter någon form av straffav-\r\ngift. Det borde vara en rimlig ordning också när det\r\ngäller försenade hyresinbetalningar. Ingen borde\r\nkunna avhysas enbart på grund av försenade inbetal-\r\nningar.\r\nNu kommer min fråga till socialdemokraternas fö-\r\nreträdare i denna debatt. Majoriteten ställer sig inte\r\nbakom vårt förslag utifrån att en sådan straffavgift\r\nallvarligt skulle försvåra situationen för den som\r\nbetalar sin avgift för sent. Det är möjligt. Med straf-\r\nfavgift menar vi i princip bara att man får betala de\r\nmerkostnader som det innebär för en bostadsrättsför-\r\nening eller fastighetsägare med betalningspåminnel-\r\nser och annat.\r\nSamtidigt blir det lite konstigt. Om majoriteten\r\ninte hade kunskapen förut har den kanske fått den nu.\r\nMed kunskap om vad det innebär att bli vräkt måste\r\nman fråga sig om majoriteten på allvar menar att\r\nalternativet med straffavgift är värre än avhysning.\r\nUtifrån det jag har sagt nu yrkar jag bifall till re-\r\nservation 6 i betänkandet.\r\nFru talman! I betänkandet finns det en del så kal-\r\nlade mjuka tillkännagivanden, bland annat när det\r\ngäller socialnämndernas möjligheter att ta över betal-\r\nningsansvaret för den skuld som uppkommit. Jag\r\nhade gärna sett att det hade varit ett rejält tillkännagi-\r\nvande. Vi har en tendens att alltid fundera över situa-\r\ntionen i Göteborg, Stockholm och Malmö. Vi talar\r\nom bostadsrätter med mångmiljonvärde. I en stor del\r\nav landet har en bostadsrätt inget faktiskt värde. Det\r\nhade inte varit helt fel, i alla fall där det inte finns ett\r\nekonomiskt värde av bostaden, att socialnämnden\r\nskulle kunnat ta över hyreskostnaderna.\r\nMen det finns ett mjukt tillkännagivande i betän-\r\nkandet. Med de nya intentioner om utskottets arbets-\r\nformer som innebär att vi ska följa upp våra beslut är\r\ndetta en punkt som inte bara, som det står i betänkan-\r\ndet, regeringen ska följa upp. Jag tror att det är helt\r\nnödvändigt att utskottet självt också följer upp och ser\r\nhur de nya reglerna slår mot de boende.\r\nFru talman! Vi har fört ytterligare en reservation\r\ntill betänkandet. För att spara tid vid voteringen yrkar\r\njag inte bifall till den i dag. Självklart står jag bakom\r\nreservationen.\r\nDe borgerliga partierna hävdar att beslutet om\r\nkvalificerad majoritet är odemokratiskt och har till-\r\nkommit för att förhindra omvandlingar från hyresrätt\r\ntill bostadsrätt. Utifrån synsättet att bostaden är som\r\nvilken annan vara på marknaden som helst kan man\r\nnaturligtvis hävda en sådan tes. För oss är bostaden\r\nen social och därmed också en mänsklig rättighet som\r\ninte kan likställas med till exempel en bil.\r\nVi har alla valt boendeform efter de önskningar\r\noch förutsättningar vi har. För många är hyresrätten\r\nden bästa formen. Att låta någon som valt denna\r\nboendeform plötsligt finna sig ha blivit hyresgäst till\r\nsina grannar är inte att ta hänsyn till den enskilde.\r\nVi har sett effekterna för dem som inte vill delta i\r\nombildningar - påtryckningar, hot och aggressiva\r\növertalningsförsök. För att säkra den enskildes rättig-\r\nheter borde vi snarare öka kravet för ombildningar än\r\natt göra det lättare.\r\nNär det slutligen gäller folkbokföringskravet, fru\r\ntalman, tycker jag att det är ett ganska rimligt förfa-\r\nringssätt. Vad är det för rimligt med att det plötsligt,\r\nom jag har min lägenhet uthyrd på grund av studier,\r\npå grund av att jag prövar ett samboförhållande eller\r\nnågonting annat, kan uppstå en minoritet i det hus där\r\njag bor som mot min vilja kan omvandla fastigheten\r\ntill bostadsrätter? Vad är för rimligt med att man tar\r\nin tillfälliga hyresgäster för att skapa utrymme för en\r\nomvandling?\r\nGöran Hägglunds fråga om så kallade tomma lä-\r\ngenheter är rätt intressant. Hur vi gör med röstetalet i\r\ntomma lägenheter är kanske någonting vi borde utre-\r\nda.\r\nNär det gäller ägarlägenheter, Peter Danielsson,\r\nkan vi ta den debatten där den hör hemma. Vi har\r\nolika uppfattningar, men den debatten finns inte i det\r\nhär betänkandet.</pre><pre>Anf.  66  GÖRAN HÄGGLUND (kd) replik:\r\nFru talman! Det sista Sten Lundström tog upp, hur\r\nvi ska göra med tomma lägenheter i röstsammanhang,\r\när en fråga som vi har tagit upp i vår motion och som\r\nbehandlats av utskottet men som då av majoriteten\r\ninte ansågs värd att utreda. Om man nu inför klubb-\r\nslaget är beredd att göra en kovändning hoppas jag att\r\ndet resulterar i någonting i samband med voteringen\r\nom en stund.\r\nSanningen är att om Vänsterpartiet skulle få som\r\nman ville skulle man dramatiskt ytterligare försvåra\r\nmöjligheten till ombildning från hyresrätt till bostads-\r\nrätt, nämligen genom att en enda person, ett enda\r\nhushåll, skulle ges vetorätt mot alla de övriga. En\r\nfundering jag har är: Varför är kooperativa former\r\nutmärkta när det gäller konsumentkooperativ eller\r\nkooperativa företag men så usla när det gäller boende\r\natt de till varje pris måste motarbetas? Det slutliga\r\nmålet för Vänsterpartiet förefaller vara att omöjliggö-\r\nra ombildningar som alla eller åtminstone huvuddelen\r\nav de boende i en fastighet vill genomföra.</pre><pre>Anf.  67  STEN LUNDSTRÖM (v) replik:\r\nFru talman! Först och främst: Jag bor själv i en\r\nbostadsrättsförening och tycker att det är en alldeles\r\nutmärkt form. Det finns dessutom en form som är\r\nännu mer tilltalande, och det är den kooperativa hy-\r\nresrätten. Där finns över huvud taget inte spekula-\r\ntionssyftet, utan där går man in i kooperativet framför\r\nallt för att få förvalta och ta hand om sin bostad själv.\r\nJag hoppas att vi kommer att få se en hel del sådana\r\ntill.\r\nVi kan ta Öståkrafallet. Det finns ingenting som\r\nhindrar de hyresgäster som vill ombilda i Öståkra att\r\nombilda till kooperativ hyresrätt. Den möjligheten ger\r\nlagstiftningen, och det ska inte ens prövas av länssty-\r\nrelsen. Vill man alltså bara ombilda för att få ta an-\r\nsvar för och ha beslutanderätt över sin bostad och sitt\r\nbostadsområde rekommenderar jag de boende i Östå-\r\nkra att omvandla till kooperativ hyresrätt. Det kan de\r\ngöra utan någon större svårighet.\r\nSedan är detta egentligen en rätt märklig situation.\r\nVi brukar ofta anklagas för att vara kollektivismens\r\nparti, ett parti som alltid vill kollektivets väl. I det här\r\nfallet har vi bytt roller med varandra, Göran Hägg-\r\nlund och jag. Jag förespråkar den enskildes rätt att\r\nfaktiskt välja vilken boendeform man vill ha. Göran\r\nHägglund säger att detta ska en majoritet bestående\r\nav en person kunna avgöra, i vissa fall till och med en\r\nminoritet när det finns hyresgäster som inte är folk-\r\nbokförda på adressen.\r\nVi vill att den boendeform jag har valt också ska\r\nvara den form jag har rätt till. Jag ska inte plötsligt\r\nbehöva befinna mig i en situation där jag måste gå till\r\nbanken och begära ett lån för att kunna bo kvar i min\r\nlägenhet. Jag ska inte heller behöva befinna mig i en\r\nsituation där jag får de övriga hyresgästerna som värd\r\noch fastighetsägare. Det är ingen bra situation. Det\r\nfinns gott om exempel. Jag vet att Hyresgästförening-\r\nen i Stockholm nu håller på att ta fram typfall i fråga\r\nom hur det har sett ut.</pre><pre>Anf.  68  GÖRAN HÄGGLUND (kd) replik:\r\nFru talman! Bostadsrätt är en utmärkt form, säger\r\nSten Lundström. Då infinner sig naturligtvis frågan:\r\nVarför vill han då till varje pris motverka att andra\r\nmänniskor får bo i denna utmärkta boendeform om en\r\nklar majoritet vill det? Sten Lundström vill att en\r\nperson ska kunna motsätta sig vad låt säga 20 andra\r\nhushåll vill göra. Är det en rimlig ordning? Uppen-\r\nbarligen tycker Sten Lundström det.\r\nNär det gäller Öståkra rekommenderar Sten Lund-\r\nström ett visst beteende för hyresgästerna där. Det\r\nvore väl vackert så om han nöjde sig med en rekom-\r\nmendation. Men här övergår Sten Lundström till att\r\nlagstiftningsvägen se till att de inte får välja själva.\r\nSten Lundström har övergått från att rekommendera\r\ntill att lagstiftningsvägen kommendera föreningarna\r\neller intressenterna som vill bestämma mer över sitt\r\neget boende.\r\nFrågan återkommer alltså: Varför är detta utmärkt\r\nnär det gäller konsumentkooperationer eller koopera-\r\ntiva företag men uselt och till varje pris värt att mot-\r\narbeta när det gäller det viktiga boendet?</pre><pre>Anf.  69  STEN LUNDSTRÖM (v) replik:\r\nFru talman! Jag motarbetar ingen ombildning så\r\nlänge hyresgästerna är överens om att det är detta\r\nman ska göra. Det är helt okej för min del.\r\nDet här med Öståkra handlar däremot lite grann\r\nom hur vi bygger samhällen. Det handlar om behovet\r\nav det finns blandade upplåtelseformer överallt. Jag\r\nskulle gärna se att en rad av de radhuslängor som\r\nligger runtom Malmö omvandlades till hyresrätter.\r\nDet har jag ingenting emot över huvud taget. Nu kan\r\njag inte Öståkrafallet så väl, men i det fallet handlar\r\ndet om att tillse att det finns hyresrätter med hyres-\r\nrättens fördelar tillgängliga för människor, att det\r\nfinns en möjlighet för dem som inte har kontanter\r\neller bra kontakter med banken att skaffa sig en bo-\r\nstad.\r\nNär man omvandlar stora bestånd samtidigt inne-\r\nbär det att en mängd människor stängs ute. Det är\r\nprecis det som länsstyrelsen ska pröva. Finns det\r\nfortfarande en möjlighet att upprätthålla bruksvär-\r\ndesprincipen? Finns det någon möjlighet att se till att\r\nfolk kan efterfråga hyresrätter?\r\nJag vill inte se en ytterligare uppbyggnad av den\r\nsegregation som har förekommit. Det spelar ingen\r\nroll om det är ett 60-talsområde, ett 90-talsområde\r\neller ett 40-talsområde omvandlingen sker i. Det är\r\nrimligt att vi bygger samhällen med blandade upplå-\r\ntelseformer.</pre><pre>Anf.  70  PETER DANIELSSON (m) replik:\r\nFru talman! Det blir uppenbart i den här debatten\r\natt det är Vänstern som driver regeringen framför sig\r\nnär det gäller att stoppa ombildningar till bostadsrät-\r\nter. Folkbokföringskravet är ju ännu ett hinder för\r\ndessa ombildningar. Jag noterar också att Vänster-\r\npartiet vill gå ytterligare ett steg och införa krav på\r\nenhällighet bland hyresgästerna för att man ska få\r\nombilda. Man kan fråga när Vänsterpartiet blir nöjt.\r\nÄr det först när ni har uttömt i princip alla möjlighe-\r\nter för hyresgästerna att ombilda till bostadsrätt?\r\nSten Lundström pratar om att han vill motverka\r\nsegregation. Jag tänkte i det sammanhanget ta upp ett\r\ncitat från en av dem som drabbats av Vänsterpartiets\r\npolitik avseende just ombildningar. Det är från Da-\r\ngens Nyheter den 27 november förra året där den\r\ninvandrarkvinna som startade arbetet i Östberga utta-\r\nlar sig så här:\r\n\"Det var jag - en invandrarkvinna - som för två år\r\nsedan satte i gång arbetet med ombildningen i Öst-\r\nberga. Under dessa två år, för första gången i mitt nya\r\nliv, kände jag att jag kunde tillföra samhället något,\r\nvälstånd, gemenskap och glädje.\"\r\nMin fråga till Sten Lundström är varför Vänster-\r\npartiet med olika medel försöker förhindra att männi-\r\nskor som denna kvinna i Östberga ska få äga sina\r\negna lägenheter och därmed, som hon säger, tillföra\r\nsamhället något.</pre><pre>Anf.  71  STEN LUNDSTRÖM (v) replik:\r\nFru talman! Jag tror att Peter Danielsson och jag\r\nhar lite olika uppfattning om vad segregation betyder\r\ni det här fallet. Segregation är för mig när förutsätt-\r\nningarna för de flesta medborgare att kunna bo inom\r\nsamma område undergrävs. Genom att så massivt\r\nsatsa på en form av boende som kräver kontantinsat-\r\nser stänger man ute folk av socioekonomiska skäl -\r\nhuruvida man är invandrad eller svensk är fullständigt\r\nlikgiltigt för mig. Det viktiga är att alla människor ska\r\nha möjlighet att efterfråga bostäder i samma område.\r\nGenom att fortsätta att bygga ut de stora, massiva\r\nbostadsrättsområden som jag kan se inte minst i\r\nMalmö väljer man att stänga ute folk. Ombildningen\r\nskulle eventuellt gynna dem som bor där för tillfället.\r\nMen nästa hyresgäst och nästa igen kommer inte att\r\nkunna bosätta sig i området därför att man saknar\r\nmöjlighet att få de lån som behövs från banken, och\r\nman saknar ekonomiska förutsättningar att på egen\r\nhand betala de priser det blir på lägenheterna. Segre-\r\ngationen blir inte mindre för att vi utestänger alltfler\r\nmänniskor från att kunna bosätta sig inom alltfler\r\nområden i samhället.\r\nSedan säger Peter Danielsson att Vänsterpartiet\r\ndriver regeringen framför sig i bostadspolitiken. Jag\r\nönskar att det var på det viset. Jag tror att det framför\r\nallt är en gemensam syn på att den sociala bostadspo-\r\nlitiken har tagit oerhört mycket stryk under 90-talet\r\noch att det är dags att återupprätta den som driver oss\r\ntillsammans framåt.\r\nJag kan också konstatera att vi än så länge är en-\r\nsamma om att värna den enskilde så långt att vi anser\r\natt en individuell vetorätt mot ombildning vore ett\r\nganska rimligt förslag.</pre><pre>Anf.  72  PETER DANIELSSON (m) replik:\r\nFru talman! Kan inte Sten Lundström se något po-\r\nsitivt med att människor, inte minst i förortsområden,\r\nvill engagera sig både i sitt bostadsområde och i sitt\r\nboende genom att just äga och förvalta sina lägenhe-\r\nter? Tror du inte att det finns några drivkrafter i egna-\r\nhemsrörelsen där man faktiskt både skapar gemen-\r\nskap i bostadsområdet och bryr sig mer om området?\r\nTror du inte att det finns några som helst förutsätt-\r\nningar att använda detta just för att angripa problem\r\nsom vi har i förortsområden, framför allt i miljonpro-\r\ngramsområden, till exempel runt Stockholm?</pre><pre>Anf.  73  STEN LUNDSTRÖM (v) replik:\r\nFru talman! Jo, absolut. Av det skälet införde vi\r\nlagen om kooperativ hyresrätt. Då skulle man få göra\r\njust det. Man skulle äga och förvalta sin egen bostad,\r\nmen den spekulativa delen som stänger ute folk från\r\natt kunna bosätta sig i området försvinner därför att\r\ninsatserna är påfallande låga. Det är närmast så att\r\nföreningen garanterar insatsen genom att du får till-\r\nbaka pengarna den dag du flyttar ut. Visst, den ko-\r\noperativa hyresrätten är en alldeles utmärkt form,\r\nmånga gånger antagligen betydligt bättre än allmän-\r\nnyttan i största allmänhet. Vi har ingenting emot det\r\nhär.\r\nFramför allt har vi länge i denna kammare pratat\r\nom och ständigt fört fram boendeplaneringsprogram.\r\nDär skulle kommunen bland annat kunna visa hur\r\nman bygger ett samhälle som i alla delar ger möjlig-\r\nhet för alla att bosätta sig i samma område. Hur byg-\r\nger vi blandade upplåtelseformer där de som vill äga\r\nsin egen villa har möjlighet att göra det, de som vill\r\nbo i bostadsrätt ska kunna göra det och de som vill bo\r\ni hyresrätt ska kunna göra det? Det förutsätter att alla\r\nområden i samhället, Limhamn i Malmö och Djur-\r\ngården i Stockholm, är tillgängliga och öppna för alla,\r\natt man inte med plånbokens hjälp kan välja att\r\nstänga ute stora grupper från att kunna bosätta sig i\r\ndet område man själv har bosatt sig i.\r\nMen den här idén får vi nej på. Vi får alltid nej\r\nfrån er: Vi vill inte ha något boendeplaneringspro-\r\ngram. Vi vill inte bryta den här segregationen. Vi vill\r\ninte skapa förutsättningar för alla människor att kun-\r\nna bosätta sig där de själva vill. För er del tycks det\r\nhandla om att ju större plånbok du har desto större är\r\nvalfriheten.</pre><pre>Anf.  74  RIGMOR STENMARK (c):\r\nFru talman! Att välja boendeformen bostadsrätt\r\ninnebär att man har valt att tillsammans med andra\r\ningå i en förening men ändå ha en rätt till sin lägen-\r\nhet. Förverkar jag den rätten av någon anledning\r\nåtergår bostadsrätten kanske till banken där man har\r\nlånat pengarna eller till föreningen. Det är definitivt\r\ninte samma sak som att äga en lägenhet eller att äga\r\nen bostad. Det handlar om att det ska fungera så bra\r\nsom möjligt för alla i föreningen. Det handlar också\r\nom att ha ett solidariskt ansvar både mot mig själv\r\noch min familj samt mot andra i föreningen.\r\nDen typ av ägarlägenheter där man verkligen äger\r\nsin lägenhet saknas i dag i Sverige. Den möjligheten\r\nfinns i andra europeiska länder. Vi har tidigare i bo-\r\nstadsutskottet och genom riksdagsbeslut givit rege-\r\nringen i uppdrag att ta fram underlag för det även här\r\ni Sverige. Men det uppdraget lyser med sin frånvaro,\r\nliksom bostadsministerns närvaro här i kammaren i\r\ndag. Många tror eller försöker intala sig att när jag\r\nhar en bostadsrätt äger jag också lägenheten, för det\r\nfinns en stark önskan hos många att just äga. När\r\nkommer den möjligheten?\r\nMen det fattas också hyresrätter, bostäder där man\r\nenbart kan få hyra sin bostad. Det finns ingen valfri-\r\nhet i dagens s-, v- och mp-styrda Sverige. Så är situa-\r\ntionen. Bostadsrätten har på sätt och vis blivit en\r\nmellanhand. Man känner att man på något vis kan äga\r\nmen att det också finns en möjlighet att hyra, dock i\r\nandra hand.\r\nDet här tror jag är ett systemfel, och det är det\r\nsystemfelet man också hör resultatet av i den diskus-\r\nsion som förts innan det blev min tur att tala här i\r\nkammaren. Några här i kammaren har talat sig varma\r\nför att bostadsrättsinnehavaren ska få ännu större\r\nbefogenheter att kunna hyra ut i andra hand. Vad man\r\ndå inte ser, eller om man blundar, och som inte heller\r\nregeringen har åtgärdat i propositionen är de problem\r\nsom är förknippade med bostadsrätter när de köps för\r\natt i nästa minut säljas till ett överpris eller där man\r\nköper bostadsrätter för att i andra eller till och med i\r\ntredje hand hyra ut till ockerpriser. Oftast sker den\r\nhär uthyrningen tyvärr, trots att det enligt lagen inte\r\nska vara så, utan medgivande från bostadsrättsför-\r\neningen eller tillstånd från hyresnämnden.\r\nJag vet inte om ni redan har glömt den undersök-\r\nning som visades i Uppdrag granskning i TV för inte\r\nså länge sedan där man uppmärksammade oseriösa\r\nägare. Det var inga lustiga scener som spelades upp.\r\nVi i riksdagen borde ta svarthandel och ockerpriser på\r\nallvar och se till att det får ett slut.\r\nAtt bo i en bostadsrätt innebär att ha ett solidariskt\r\nansvar mot sina medmänniskor. De uttag av oskäliga\r\nhyror som görs måste stävjas. Det gäller inte bara att\r\nskydda enskilda bostadssökande mot att betala över-\r\nhyror. Det handlar också om att effekterna av de här\r\növerhyrorna driver upp priser för alla bostadsrätter\r\nmen även för småhus.\r\nHyreslagens bestämmelse om att den hyresgäst\r\nsom betalat en överhyra har rätt att få tillbaks det han\r\nbetalat för mycket har inte haft någon större effekt.\r\nDet kan vi läsa om i betänkandet. Jag tycker att det är\r\nbättre att stämma i bäcken än i ån, det vill säga att i\r\ndet här fallet skärpa insynen vid andrahandsuthyr-\r\nning. När det gäller bostadsrätter kan man låta styrel-\r\nsen få möjlighet till ökad insyn så att inte kostnaden\r\nför ett pågående boende blir oskälig. Låt föreningens\r\nförtroendevalda - det är föreningen själv som väljer\r\nsin styrelse - ha en chans att ingripa och se till att\r\nmedgivande till andrahandsuthyrning inte kan ske\r\nmed mindre än att hyran är känd och ligger på en nivå\r\nsom motsvarar bruksvärdeshyran.\r\nHur var det nu, Socialdemokraterna? Hur var det,\r\nAnders Ygeman? I det här fallet blir det väl Hans\r\nUnander som får ta över frågan. Hur mycket var det\r\nen hyreslägenhet skulle få kosta? Hur mycket ska\r\negentligen en bostadsrätt få kosta? 500 000 kr för en\r\netta i Uppsala, är det skäligt? 1,7-2 miljoner för 75\r\nkvadratmeter, är det skäligt?\r\nI dag är bostadskostnaderna alldeles för stora,\r\nmen det finns en rad åtgärder vi kan vidta i Sverige\r\nför att förhindra detta. Jag har pekat på en chans i det\r\nhär betänkandet, nämligen att stävja ockerhyror vid\r\nandrahandsuthyrning av bostadsrätter.\r\nFru talman! Jag hoppas på kammarens klokhet.\r\nMed en förhoppning yrkar jag bifall till reservation 5\r\nunder punkt 6 från Centerpartiet.</pre><pre>Anf.  75  GÖRAN HÄGGLUND (kd) replik:\r\nFru talman! Vi är överens om att man ska vara\r\nfolkbokförd för att få vara med och rösta fram, eller\r\nmot, en ombildning av en hyresrätt till bostadsrätt. Vi\r\nkristdemokrater har sagt att de lägenheter som even-\r\ntuellt bebos av personer som inte är folkbokförda på\r\nadressen ska räknas bort vid en beräkning av majori-\r\ntetsförhållandena.\r\nCentern har i denna fråga hamnat på samma linje\r\nsom Socialdemokraterna, Vänsterpartiet och Miljö-\r\npartiet, som gör att dessa personer förutsätts rösta nej.\r\nVare sig de vill det eller inte förutsätts de rösta nej.\r\nHur har, i all vänlighet, Centern kommit att landa på\r\nden positionen?</pre><pre>Anf.  76  RIGMOR STENMARK (c) replik:\r\nFru talman! I all vänlighet skulle jag vilja att ord-\r\nföranden i bostadsutskottet uppmanar till en större\r\ndebatt inom bostadsutskottets väggar. Jag tror att vi\r\nskulle kunna lösa ganska många frågor och komma\r\nfram till ännu fler gemensamma ståndpunkter än vad\r\nvi har i dag.\r\nJag tycker att det är bra med kravet på folkbokfö-\r\nring. Det beror på att jag har sett så många avigsidor\r\ndär alla lägenheter i en bostadsrättsförening är andra-\r\nhandsuthyrda. Vi måste på något vis våga vara ärliga\r\noch se verkligheten. Man äger inte sin bostadsrätt\r\nutan man ingår i en förening. Då är det viktigt att se\r\ntill att alla som bor i den föreningen tar det stora\r\nansvaret och är solidariska. Det är många kostnader\r\nsom betalas gemensamt. Det är självklart att den som\r\nbara hyr har inte samma känsla för detta solidariska\r\nansvar - jag kan närsomhelst flytta.</pre><pre>Anf.  77  GÖRAN HÄGGLUND (kd) replik:\r\nFru talman! Mycket av detta kan jag hålla med\r\nom. Vi kan ta mitt exempel från mitt anförande om\r\nåtta lägenheter i ett hus, och tre av dem är tomma. Då\r\nkan hyresgästerna i de fem övriga lägenheterna rösta\r\nigenom en ombildning, och det är okej. Om dessa\r\nlägenheter bebos av personer som inte är folkbokför-\r\nda på adressen - och dessa är för en ombildning - kan\r\ninnehavarna av de åtta lägenheterna inte genomföra\r\nen ombildning. Det är en märklig slutsats av Center-\r\npartiets resonemang. Man kastar ut barnet med bad-\r\nvattnet och försvårar i en del fall.\r\nJag tror att vi hade kunnat lösa detta. Jag närde en\r\nförhoppning när vi skrev vår motion och förde reso-\r\nnemangen i utskottet, men där fanns en majoritet som\r\ntyckte att förslaget inte var värt att stödja. Till dem\r\nhörde, tyvärr, Rigmor Stenmark.</pre><pre>Anf.  78  RIGMOR STENMARK (c) replik:\r\nFru talman! I Centerpartiets reservation 13 tar vi\r\nupp en annan ganska knepig historia. Hyresvärden\r\neller bostadsrättsföreningen informerar ofta inte i\r\nsamband med ombildning av ett hus till den ena eller\r\nden andra boendeformen. Det är ett problem med att\r\ninformationen inte är tillräcklig. Det finns ingenting i\r\nlagen som säger att alla människor ska få del av våra\r\ntankar. Det finns ingen bestraffning. I det fallet hjäl-\r\nper det inte med vare sig två tredjedels majoritet eller\r\nenkel majoritet.\r\nDet finns många problem med den typen av bo-\r\nstäder i Sverige. Det finns många glädjeämnen. Jag\r\nbor själv i en bostadsrättsförening, så jag känner väl\r\ntill både glädjeämnen och problem. Problemet i Sve-\r\nrige i dag är att det inte finns ägarlägenheter där man\r\nverkligen äger sin lägenhet, och det finns inte hyres-\r\nlägenheter i den omfattning som behövs där männi-\r\nskor verkligen hyr sina lägenheter. Då behöver inte\r\nproblemen uppstå.\r\nLåt oss hjälpas åt att se till att få valfrihet i boen-\r\ndet.</pre><pre>Anf.  79  STEN LUNDSTRÖM (v) replik:\r\nFru talman! Jag delar Rigmor Stenmarks uppfatt-\r\nning om det olyckliga i ockerhyror och överhyror.\r\nProblemet ligger inte i att vi inte ställer oss bakom\r\nreservationen. Vi tror snarare att den metod som\r\nCentern har valt att lyfta fram över huvud taget inte är\r\nmöjlig. Jag tror att det är svårt att avkräva ideellt\r\narbetande människor, som en bostadsrättsförenings\r\nstyrelse består av, att ha den kontrollen över hyres-\r\nkostnaderna.\r\nDet är viktigt att vi har en diskussion, och det är\r\nviktigt att stävja detta. Men den modell Rigmor\r\nStenmark pekar på är inte den riktiga modellen.\r\nFru talman! Jag blir lite nyfiken på en annan sak i\r\nRigmor Stenmarks inlägg, nämligen priset på bo-\r\nstadsrätter. Nu tror jag inte att det är så enkelt att det\r\när ockerhyrorna som sätter priset på bostadsrätter. Ett\r\ntag lät det som att Rigmor Stenmark funderade på att\r\nåterinföra hembudsförfarandet på bostadsrätter. Att ta\r\nbort hembudsförfarandet och tillåta den fria prissätt-\r\nningen tror jag var den historiskt sett största otjänsten\r\nför bostadsrätten. Men om vi i grunden vill få ned\r\npriserna på bostadsrätterna måste vi börja bygga\r\nbostäder som folk har möjlighet att efterfråga. Då\r\nkommer priserna på bostadsrätter att sjunka. De\r\nkommer inte att sjunka för att vi lyckas komma åt\r\nockerhyror. Det finns bara ett sätt, nämligen att se till\r\natt bygga i den omfattning att bristsituationen inte\r\nkvarstår.\r\nDet kommer alltid att finnas en brist i centrala\r\nStockholm. Det skulle ha varit intressant med ett\r\nhembudsförfarande där. Men jag tror inte riktigt att\r\ndet var det Rigmor Stenmark var ute efter.</pre><pre>Anf.  80  RIGMOR STENMARK (c) replik:\r\nFru talman! När vi ska anta ett betänkande i\r\nkammaren för att rätta till vissa frågor rörande bo-\r\nstadsrättsföreningar, är det ärligt att peka på de pro-\r\nblem som finns. Ockerpriser är ett verkligt problem,\r\noch det måste vi komma åt. Här hade vi haft en chans\r\natt göra någonting åt den biten, nämligen att se till att\r\nstävja ockerpriserna och se till att styrelser i bostads-\r\nrättsföreningar ges möjlighet att hojta till ordentligt.\r\nJag delar helt uppfattningen att det ska byggas\r\nmer. Men vi ska inte tro att detta enbart är ett Stock-\r\nholmsproblem. Vi ska inte prata bara Stockholm i den\r\nhär salen. Det handlar faktiskt om problem i hela\r\nlandet. Det är inte bara i storstadsregionerna som det\r\nsaknas hyresrätter.</pre><pre>Anf.  81  STEN LUNDSTRÖM (v) replik:\r\nFru talman! Det är alldeles riktigt att det inte bara\r\när i Stockholm det är fantasipriser på bostadsrätter.\r\nJag kan se till min egen lägenhet som under 70-talet\r\nvar nere och vände på 40 000 kr och nu är uppe i en\r\nhalv miljon. Det är inte rimligt att min lägenhet ska\r\nkosta en halv miljon. Det beror inte på hur jag har\r\nskött den utan på den allmänna standarden.\r\nDet finns ingen skillnad i utskottets skrivning. Vi\r\när lika angelägna som Rigmor Stenmark att komma\r\ntill rätta med ockerhyror. Med bostadsrätt finns en\r\nrisk för bostadsrättsinnehavaren om denne inte har\r\nstyrelsens tillstånd att hyra ut i andra hand. Han eller\r\nhon kan förlora nyttjanderätten av sin bostad. Det är\r\nden risk som finns. Har bostadsrättsföreningen god-\r\nkänt en andrahandsupplåtelse misstänker jag att det\r\nhar skett på goda grunder.\r\nMen att komma åt ockerhyror genom att begära\r\natt de ideellt arbetande i bostadsrättsföreningens sty-\r\nrelse ska agera hyrespolis är ett dåligt förslag. Men vi\r\nkan gemensamt försöka komma fram till andra för-\r\nslag. Vi har pratat om lägenhetsregister för att mäta\r\nhur det ser ut. Det finns olika sätt att komma till rätta\r\nmed ockerhyror både i hyresrätten och i bostadsrätten\r\n- och även i viss mån i det egna hemmet, som kan\r\nhyras ut till fantasipriser.\r\nBruksvärdesprincipen bör gälla. Vi behöver till-\r\nsammans finna medel. Där tror jag inte på vad Rig-\r\nmor Stenmark föreslår just nu.</pre><pre>Anf.  82  RIGMOR STENMARK (c) replik:\r\nFru talman! Häromdagen kunde jag läsa att bo-\r\nstadsministern hade varit i Uppsala. Han anklagade\r\nkommunpolitikerna och såvitt jag förstår även oss\r\nandra som sysslar med bostadspolitik för att vara\r\npassiva när det gäller att ta fram förslag till hur man\r\nskulle se till att det byggdes fler bostäder.\r\nJag undrar om det är så att det är Vänsterpartiet\r\nsom driver Socialdemokraterna framför sig. I så fall\r\nskulle det vara intressant om Vänsterpartiet och Sten\r\nLundström kunde bli ännu mer aktiva och se till att\r\nbostadsministern finns här i kammaren och resonerar\r\nmed oss och att de förslag som vi lägger fram verkli-\r\ngen behandlas seriöst. Var är till exempel uppdraget\r\nom ägarlägenheter? Har ni stoppat det i skrivbordslå-\r\ndan, eller?</pre><pre>Anf.  83  HANS UNANDER (s):\r\nFru talman! Låt mig börja med att yrka bifall till\r\nförslagen i bostadsutskottets betänkande och avslag\r\npå samtliga motioner och reservationer.\r\nJag ska börja med att berätta om två kamrater till\r\nmig - vi kan kalla dem Lena och Peter.\r\nNär Lena och Peter bodde kvar i Malung hade de\r\ninga problem med att få en bostad. Det var aldrig tal\r\nom att hyra i andra hand. Det är precis vad denna\r\ndebatt handlar om. Den handlar om Lenas och Peters\r\nsituation när de väljer att flytta till exempelvis Stock-\r\nholm för att arbeta eller studera. Där råder det bo-\r\nstadsbrist och en i många fall osund andrahands-\r\nmarknad.\r\nDebatten handlar även om vilka regler som ska\r\ngälla vid ombildning av hyresrätter till bostadsrätter.\r\nDe nuvarande reglerna när en bostadsrättsinneha-\r\nvare vill hyra ut sin lägenhet i andra hand innebär att\r\nbostadsrättsföreningen ska lämna sitt samtycke. Detta\r\när något som Folkpartiet motsätter sig i sin reserva-\r\ntion. Man vill ersätta föreningens samtycke med in-\r\nformationsskyldighet för bostadsrättsinnehavaren.\r\nOm föreningen anser att uthyrningen är negativ\r\nför föreningen eller för de boende ska uthyrningen\r\nkunna prövas i hyresnämnden. Det kan uppfattas som\r\nbehjärtansvärt av Folkpartiet att man vill underlätta\r\nför andrahandsuthyrning. Men jag vill påstå att den\r\nomvända ordning som Folkpartiet föreslår kan slå\r\nhårt mot många väl fungerande bostadsrättsstyrelser.\r\nMed uppluckrade regler för andrahandsuthyrning tror\r\njag att antalet engagerade medlemmar i bostadsrätts-\r\nföreningarna skulle minska kraftigt. Man skulle få se\r\nett minskat intresse för boendet. Detta förslag innebär\r\näven att det skulle bli lättare att köpa en eller till och\r\nmed flera bostadsrätter för att sedan hyra ut dem i\r\nandra hand.\r\nÄven Moderaterna har i sin reservation föreslagit\r\natt bostadsrättsinnehavare ska ha en mer omfattande\r\nrätt till andrahandsuthyrning. De föreslår även att\r\nbegreppet behjärtansvärda skäl ändras då det används\r\näven i hyreslagstiftningen. Att samma begrepp skulle\r\nkomma att användas i både hyreslagen och bostads-\r\nrättslagen anser jag inte som ett problem - en åsikt\r\nsom jag delar med Lagrådet vars uppgift är just att\r\nundersöka hur olika föreskrifter förhåller sig till var-\r\nandra.\r\nCenterpartiet föreslår att bostadsrättsföreningar\r\nska ges större skyldigheter och möjligheter att ingripa\r\nmot otillåtna andrahandsuthyrningar. Man menar att\r\nbostadsrättsföreningen ska ha ett ansvar för att inte\r\noskäliga hyror tas ut. Att det finns andrahandsuthyra-\r\nre som tar ut ockerhyror är förskräckligt. Den rådande\r\nlagstiftningen gör det möjligt att kräva tillbaka peng-\r\narna för överhyror två år tillbaka i tiden.\r\nMan kan glädjande konstatera att lagstiftningen\r\nfungerar väl. I bland annat Göteborgs-Posten kunde\r\nman den 11 augusti läsa att alltfler går till hyres-\r\nnämnden för att kräva tillbaka pengar som de har\r\nbetalt i ockerhyror och att de flesta får rätt.\r\nJag vet inte om jag är så pigg på att bostadsrätts-\r\nföreningarna ska få ett utökat ansvar att agera och\r\nkontrollera gentemot oskäliga andrahandshyror. Det\r\nskulle mycket väl kunna påverka grannsämjan nega-\r\ntivt.\r\nAtt ligga efter med en betalning är en personlig\r\nkris oberoende av om man bor i en bostadsrätt eller\r\nen hyresrätt. Det är viktigt att bostadsrättsföreningar-\r\nna har skyldighet att kontakta socialnämnden när en\r\nbostadsrättsinnehavare har kommit i dröjsmål med sin\r\nårsavgift och därmed riskerar att mista rätten till sin\r\nbostad.\r\nGenom kravet på att man måste vara folkbokförd\r\npå fastigheten för att få räknas med i den kvalificera-\r\nde majoritet som krävs för omvandling av hyresrätter\r\nsäkerställs att det sker på de boendes villkor. Det gör\r\näven att man kan få en långsiktig och framgångsrik\r\nbostadsrättsförening med aktiva medlemmar som\r\nengagerar sig i sitt boende.\r\nJag vill fråga Moderaterna och Folkpartiet som är\r\nnegativa till detta förslag: Vilken framgång får en\r\nbostadsrättsförening om dess existens bygger på per-\r\nsoner som endast planerar att bo tillfälligt i fastighe-\r\nten under en kortare tid?\r\nFru talman! Hur man ställer sig till en omvandling\r\nav en hyresrätt till bostadsrätt är för många en svår\r\nfråga. I tidningen Stockholms City av i går fanns det\r\nen artikel om Birgitta Lagerström som i över två år\r\nhar varit hyresgäst hos sina grannar. Hon säger i arti-\r\nkeln: Det känns inte som mitt hem längre. Jag känner\r\ninte samma trygghet och glädje i mitt boende som\r\nunder tiden när huset ägdes och förvaltades av Stock-\r\nholmshem.\r\nDe borgerliga partiernas förslag att det ska räcka\r\nmed enkel majoritet för en ombildning skulle medfö-\r\nra att det blir ännu fler Birgitta Lagerström-fall. Jag\r\ntror att en förutsättning för att en ombildning ska bli\r\nlyckad är att inte nästan hälften av hyresgästerna\r\nmotsätter sig en sådan. Men jag är inte villig att gå så\r\nlångt som Vänsterpartiet som föreslår att det ska\r\nkrävas absolut majoritet för en ombildning. Visst ska\r\nman eftersträva en enighet, men ett krav på absolut\r\nmajoritet skulle innebära att enskilda personer skulle\r\nfå alltför stor makt.</pre><pre>Anf.  84  GÖRAN HÄGGLUND (kd) replik:\r\nFru talman! Socialdemokraterna anser att det är\r\nrimligt att samtliga som står bakom ett hyreskontrakt\r\nska vara folkbokförda på adressen. Är inte samtliga\r\nbostadsrättshavare eller hyresgäster folkbokförda på\r\nadressen förutsätts de att rösta nej till en ombildning.\r\nDet här är väldigt konstigt. Det skäl som man anger\r\när att man vill att medlemmarna ska vara aktiva. Om\r\nlägenheten hade varit tom hade de övriga hyresgäs-\r\nterna kunnat rösta igenom en ombildning. Men här\r\nförutsätts ett antal att rösta nej, och därmed försvåras\r\nombildningen - detta trots att de kanske är positiva\r\nmen av något skäl arbetar på en annan ort eller hu-\r\nvudsakligen befinner sig där samtidigt som de är\r\ninnehavare av hyreskontraktet.\r\nDet känns märkligt att jag som kristdemokrat ska\r\nbehöva säga det, men detta är ju en förbluffande\r\notidsenlig syn på hushållen. Det är en konservatism\r\nsom möjligen förvånar. Familjerna ser inte likadana\r\nut och så vidare. Vi har hört det förr.\r\nHur kan detta komma sig? Jag frågar mig vems\r\nintressen Socialdemokraterna företräder i det här\r\nsammanhanget. Ja, uppenbarligen är det inte de bo-\r\nendes. I vems intresse kan det ligga att en ombildning\r\ninte ska kunna ske ens om alla de boende är överens?</pre><pre>Anf.  85  HANS UNANDER (s) replik:\r\nFru talman! I det här fallet företräder Birgitta La-\r\ngerström dem som hela tiden får känna av otrygghe-\r\nten att vara hyresgäst hos sina gamla grannar. Hon\r\nupplever det precis så som hon säger: Det känns inte\r\nlängre som mitt hem.\r\nDet är klart att majoritetsreglerna har stor betydel-\r\nse när man röstar igenom en ombildning. Jag tycker\r\natt det är fullt rimligt att ha de här kraven.</pre><pre>Anf.  86  GÖRAN HÄGGLUND (kd) replik:\r\nFru talman! Om man vill se till att det alltid är\r\nhundra procents enighet om varje ombildning, borde\r\nSocialdemokraterna ansluta sig till Vänsterpartiets\r\nlinje, som går ut på att en enda kan stoppa den stora\r\nmajoriteten i omröstningar om ombildningar.\r\nMen Socialdemokraterna säger sig ju vara positi-\r\nva till ombildningar om majoriteten är tillräckligt\r\nstor. Därför har man ändrat reglerna och gått från att\r\nhälften plus en räcker till att det nu ska vara kvalifice-\r\nrad majoritet. Och nu skruvar man åt det här systemet\r\nytterligare genom att krångla till reglerna på det sätt\r\nsom har beskrivits här i debatten. Effekterna blir ju\r\nuppenbart orimliga, som jag har beskrivit här i mina\r\nexempel tidigare. Om det finns åtta lägenheter och\r\ndet i tre av dem bor personer som inte samtliga är\r\nhyresgäster, alltså de som har undertecknat kontrak-\r\ntet, och folkbokförda på adressen, så blir det i prakti-\r\nken omöjligt med en ombildning, för även om de\r\nskulle vara positiva till en ombildning förutsätts de av\r\nnågon mycket märklig anledning rösta nej.\r\nJag kan dra parallellen som drogs tidigare här med\r\nfolkomröstningen. I höst ska vi ha en folkomröstning\r\nom EMU. Vi tänker oss att Socialdemokraterna är\r\npositiva, vilket de är. Om man då skulle säga att alla\r\nsom inte går till valurnorna i höst och röstar i frågan\r\nförutsätts rösta ja, kan var och en inse att det vore\r\nalldeles orimligt. Men varför ska det fungera på det\r\nhär sättet när det gäller frågan om bostaden?</pre><pre>Anf.  87  HANS UNANDER (s) replik:\r\nFru talman! Visst tycker vi att det är bra med kra-\r\nvet på kvalificerad majoritet för att ombilda. Vi tyck-\r\ner också att det är bra att det finns bostadsrättsför-\r\neningar. Men det finns väldigt många bostadsrättsför-\r\neningar i de flesta delar av landet redan i dag. Och vi\r\ntycker att det är bra att det finns olika former av bo-\r\nende, inte enbart bostadsrättsföreningar. Vi tycker att\r\ndet också behövs hyresrätter och att det ska finnas\r\nbostadsrätter att hyra.\r\nPå många ställen är det diskussioner om ombild-\r\nningar, precis som i Östberga som någon har nämnt\r\nhär tidigare i debatten. Det finns ju massvis med\r\nbostadsrätter att hyra i Östberga. Den boendeformen\r\nfinns redan, så vad är problemet?</pre><pre>Anf.  88  RIGMOR STENMARK (c) replik:\r\nFru talman! Det betänkande som vi just nu be-\r\nhandlar handlar bland annat om att förhindra före-\r\nkomsten av ekonomiskt osunda bostadsföretag. Jag\r\ntycker att det också skulle kunna handla om den\r\nosunda bostadsmarknaden som vi har.\r\nJag har fortfarande inte fått svar på vad som är\r\nskäligt att en bostadsrätt ska få kosta. Är det rimligt\r\natt en etta i Uppsala, en bostadsrätt, kostar 500 000?\r\nSka en norrländska behöva betala 500 000 för att\r\nkunna studera i Uppsala?</pre><pre>Anf.  89  HANS UNANDER (s) replik:\r\nFru talman! Jag delar uppfattningen att det är dyrt.\r\nJag tycker också att det är hemskt att man ska ha\r\nsådana priser. Men i det här fallet är det ju en del av\r\nmarknaden som är med och ser till att priserna går\r\nupp och ned med olika hastigheter.\r\nI den del av landet som jag kommer från kan\r\nRigmor Stenmark få köpa hur många bostadsrätter\r\nhon vill för 100 kr. Hon är välkommen till Malung.</pre><pre>Anf.  90  RIGMOR STENMARK (c) replik:\r\nFru talman! Tack så mycket, men jag väljer\r\nVärmland emellanåt.\r\nNär det gäller grannsämjan, som jag tyckte att det\r\nvar riktigt skönt att Hans Unander berörde, vill jag\r\nbara säga att grannsämjan inte blir större av att män-\r\nniskor hela tiden flyttar från en bostadsrättsförening,\r\ndär det hela tiden är en omsättning, där man hela\r\ntiden ser att mäklarna på nytt har satt upp skylten\r\n\"Till salu\". Man tänker: Nu ska någon flytta igen.\r\nVad kommer den bostadsrätten att kosta? Och så\r\nkikar man i tidningen. Jag kikade i tidningen i dag -\r\n100 kvadratmeter, 1,7 miljoner kronor!\r\nVad tänker Socialdemokraterna göra åt den osun-\r\nda bostadspolitiken i Sverige?</pre><pre>Anf.  91  HANS UNANDER (s) replik:\r\nFru talman! Rigmor diskuterar detta med att män-\r\nniskor flyttar, att det är oskäliga hyror och att det är\r\ndyrt att köpa bostadsrätter. Ja, det är det i vissa delar.\r\nJag tycker, precis som du, att det är oskäligt att ta ut\r\nså hemskt mycket. Men hur mycket det kostar beror\r\nväldigt mycket på i vilken del av landet vi bor och\r\nhur stor tillgången är. Bostadsrätterna finns i många\r\ndelar av landet. Framför allt i den del av landet som\r\njag kommer från kan man köpa både bostadsrätter\r\noch hus väldigt billigt. Priset på en bostadsrätt styrs\r\nalltså väldigt mycket av i vilken del av landet den\r\nfinns.\r\nJag har uppfattningen att det fortfarande går att få\r\ntag i bostadsrätter att köpa och att det är oskäligt med\r\nså höga priser. Men de förslag som vi lägger fram i\r\nbetänkandet är framför allt till för att vi ska få bukt\r\nmed några av de här problemen.\r\nDen andra frågan kommer jag tyvärr inte ihåg.</pre><pre>Anf.  92  PETER DANIELSSON (m) replik:\r\nFru talman! Först skulle jag bara som en liten pa-\r\nrentes vilja säga att jag blev förvånad när Hans\r\nUnander hoppade på mig med anledning av andra-\r\nhandsupplåtelsen, för i mitt inledningsanförande var\r\ndet den enda punkten där jag berömde regeringens\r\nfina avvägning mellan bostadsrättshavarens särskilda\r\nintresse och föreningsintresset. Därför blev jag lite\r\nförvånad. Där får nog Hans Unander läsa lite bättre.\r\nJag kan inte låta bli att återvända till förslaget om\r\nfolkbokföringskravet. Förutom att det är orimligt,\r\nsom Göran Hägglund har beskrivit här i debatten, är\r\ndet ytterligare ett steg i försvårandet av ombildande\r\ntill bostadsrätter. Och jag kan inte låta bli att återvän-\r\nda till Östbergaexemplet.\r\nI repliksskiftet mellan mig och Sten Lundström\r\nframkom det att det var just ägandet som det var fel\r\npå, det vill säga att för v var det problematiskt med\r\nägandet men okej med kooperativ hyresrätt. Proble-\r\nmet är bara att ute i Östberga är det till bostadsrätter\r\nman vill omvandla lägenheterna och inte till koope-\r\nrativa hyresrätter. Det är ägandet som man vill beto-\r\nna. Det är själva investeringen och möjligheten att\r\nbörja en bostadssocial resa som de boende där är\r\nintresserade av. Man vill kunna investera också i sitt\r\nboende.\r\nMin fråga till Hans Unander, fru talman, är: Av\r\nvilken anledning är det som Socialdemokraterna\r\nmotarbetar ombildningarna så ihärdigt?</pre><pre>Anf.  93  HANS UNANDER (s) replik:\r\nFru talman! Jag är glad att Peter Danielsson tog\r\nupp just det här med Östberga. Jag tycker att det är ett\r\ntypexempel på hur ni från Moderaterna ser på det här\r\nmed ombildning. Ni ser det så att om de personer som\r\nbor i de här hyresrätterna vill ombilda till bostads-\r\nrättsföreningar tycker ni att det är positivt, medan det\r\ni grannkvarteren redan finns massvis av bostadsrätter\r\natt köpa.\r\nProblemet för Stockholmsområdet, om jag har\r\nförstått det rätt, är att antalet hyresrättslägenheter\r\nbehöver öka mycket mer, inte antalet bostadsrätter.\r\nBostadsrätter finns det att få. Jag skulle gärna vilja\r\nställa frågan: Hur ser Peter på det här med att fixa till\r\nmer hyresätter?</pre><pre>Anf.  94  PETER DANIELSSON (m) replik:\r\nFru talman! Då kan jag konstatera att Hans Unan-\r\nder som politiker anser att det finns tillräckligt med\r\nbostadsrätter därute, och därför ska man inte låta de\r\nhär 1 171 boende, som verkligen vill ta steget in i\r\nenskilt ägande, få göra det. Jag kan också konstatera\r\natt detta är oerhört tråkigt. Jag tror inte att vi har råd\r\natt förlora alla de möjligheter och all den kraft som\r\nfinns i de här människornas vilja att ta ansvar just för\r\nsitt boende och sitt bostadsområde.\r\nJag tänkte att jag skulle citera Svenska Dagbladet,\r\ndär två av de invandrare som bor där uttalar sig: \"För\r\nmig som invandrare är det ett viktigt steg, som att\r\nman har blivit lite mer stadig.\" En annan säger att det\r\n\"blir tryggare när man äger tillsammans och kan göra\r\nsaker gemensamt i området\".\r\nMin fråga till Hans Unander är då återigen: Kan\r\ndu inte på något sätt se att det ligger i allas vårt in-\r\ntresse att just dra nytta av de egnahemsrörelsekrafter\r\nsom finns i Östberga? Varför vill du förneka de här\r\nnästan 1 200 hyresgästerna att ta det här ansvaret och\r\nfå utveckla sitt bostadsområde?</pre><pre>Anf.  95  HANS UNANDER (s) replik:\r\nFru talman! Det första jag vill säga är att Hans\r\nUnander nekar ingen. Vi stöder ju ett förslag som\r\ninnebär att om det finns en kvalificerad majoritet för\r\natt göra de här ombildningarna så är vi för det. Vill de\r\nhyresgäster som finns i Östberga bilda en sådan här\r\nförening så ställer vi upp på det. Det är inget motsä-\r\ngelsefullt när det gäller den frågan.\r\nOm det är en minoritet som är intresserad av bo-\r\nstadsrätter i Östberga är det ju, som vi föreslår i det\r\nhär betänkandet, så att det är en kvalificerad majoritet\r\nsom ska gälla för ombildning. Men då har man ju, om\r\nman har för många mot sig och inte alla i huset vill att\r\ndet ska ombildas, möjligheten att söka sig till ett\r\nnäraliggande område och köpa en bostadsrätt.</pre><pre>Anf.  96  LARS TYSKLIND (fp) replik:\r\nFru talman! Hans Unander tar upp det förslag som\r\nFolkpartiet hade kring lättnader för andrahandsuthyr-\r\nning och beskriver det som om det vore ett fullstän-\r\ndigt regellöst samhälle som då skulle inträda. Vi kan\r\nfaktiskt se att i utskottets skrivning vidgar man också\r\nrättigheten att hyra ut i andra hand. Vad vi här tar upp\r\ngäller snarare var initiativet ska ligga. Det är ändå den\r\nenskilde bostadsrättsinnehavaren som har rättigheten\r\nfrån början. Då är det föreningen, som i det här fallet\r\ntorde vara den starkare parten, som bevisbördan flyt-\r\ntas till.\r\nSedan finns det naturligtvis fortfarande med att\r\nman ska upprätthålla sina skyldigheter till föreningen\r\noch så vidare. Skillnaden har snarare med själva till-\r\nståndsgivningen att göra. Läser man majoritetsskriv-\r\nningen går det här ut på att man ska vidga rätten och\r\natt det ändå ska finnas beaktningsvärda skäl om man\r\nska vägra.</pre><pre>Anf.  97  HANS UNANDER (s) replik:\r\nFru talman! Jo, så är det. Vi vill ju i betänkandet\r\natt det ska finnas möjligheter att hyra ut i andra hand.\r\nMen samtidigt vill vi också begränsa detta. Vår upp-\r\nfattning är att vi ser på det här med andrahandsuthyr-\r\nning på så vis att vi inte vill att det blir för mycket\r\nandrahandsuthyrning där inte folk är bokförda på\r\nfastigheten.</pre><pre>Anf.  98  LARS TYSKLIND (fp) replik:\r\nFru talman! Vi har diskuterat det här med Östber-\r\nga som ett exempel i både det ena och det andra\r\nsammanhanget, och det är väl bra. Det har till och\r\nmed haft olika namn här i dag. Där finns det en majo-\r\nritet som vill ha en omvandling, men där finns det\r\nockså en annan problematik som visar vilket regel-\r\nverk som finns inom hela bostadssektorn. Det räcker\r\ninte bara att de uppfyller alla krav i bostadsrättslagen.\r\nDå ska det ändå finnas tillräcklig grund med tanke på\r\nbruksvärdesprincipen och så vidare. Det är väl snara-\r\nre där som Östberga har blivit stoppade om jag inte\r\nhar fel. Det är Länsstyrelsen som ska ge tillstånd för\r\nen försäljning av huset.</pre><pre>Anf.  99  HANS UNANDER (s) replik:\r\nFru talman! Det är nog helt riktigt.</pre><pre>Anf.  100  STEN LUNDSTRÖM (v) replik:\r\nFru talman! Jag vill först passa på att be Östber-\r\ngaborna om ursäkt för att jag råkade kalla säga\r\n\"Öståkra\" i debatten. Det var inte alls min mening.\r\nJag skulle vilja fråga Hans Unander om en sak. Vi\r\nhade en reservation som vi yrkade bifall till. Jag fick\r\ninget riktigt svar från Hans Unander på detta. I betän-\r\nkandet står det: \"Utskottet har när det gäller frågan\r\nom straffavgifter vid dröjsmål med hyra intagit den\r\nståndpunkten att det i vart fall inte bör komma i fråga\r\natt ersätta dagens sanktionssystem med straffavgifter\r\neftersom det ofta rör sig om hyresgäster med dålig\r\nekonomi.\" Det här skulle inte vara bra för hyresgäs-\r\nterna.\r\nDagens sanktionssystem är alltså vräkning. Jag\r\nskulle vilja ställa en mycket rak fråga till Hans Unan-\r\nder: Tycker Hans Unander att det är bättre att vräka\r\nfolk än att se till att de får betala de kostnader som de\r\nåsamkar genom att inte betala in i tid?\r\nSedan har jag ytterligare en fråga. Den här debat-\r\nten har faktiskt varit ganska spännande. I vårt parti\r\nhar vi diskuterat ganska mycket omkring hembuds-\r\nförfarande i bostadsrätter. Nu har vi uppenbarligen\r\nfått en förespråkare för ett återinförande av hembuds-\r\nförfarandet i Centerpartiet. Jag skulle inte ha något\r\nemot att vi satte oss ned och diskuterade det. Är soci-\r\naldemokratin, precis som Centern, beredd att diskute-\r\nra ett återinförande av hembudsförfarandet?</pre><pre>Anf.  101  HANS UNANDER (s) replik:\r\nFru talman! När det gäller hembud vill jag nog\r\nåterkomma. Den frågan är jag lite osäker på. Men det\r\nkan vi göra vid något annat tillfälle, kanske utanför\r\nden här salen.\r\nNu tappade jag tråden totalt. Du får ursäkta, jag\r\nsvarar nästa varv.</pre><pre>Anf.  102  STEN LUNDSTRÖM (v) replik:\r\nFru talman! Det är helt okej. Problemet är att jag\r\ndå inte kan hoppa på en gång till så att säga. Min\r\nfråga var helt enkelt om Hans Unander tycker att det\r\när mer rimligt att vräka folk än att eventuellt männi-\r\nskor som har dröjt med att betala in hyran får betala\r\nde kostnader som det innebär för bostadsrättsför-\r\neningen eller för fastighetsägaren? Tycker han att det\r\nresonemanget över huvud taget bär någon form av\r\nrelevans? Det måste ju ändå vara en tuffare åtgärd att\r\nbli vräkt, eller?</pre><pre>Anf.  103  HANS UNANDER (s) replik:\r\nFru talman! Det är ju aldrig roligt när någon blir\r\nvräkt. Vår förhoppning är i längden att ingen ska\r\nbehöva bli vräkt. Men tyvärr är det ju också så att vi\r\npå något sätt måste stå för de utgifter som vi tillskan-\r\nsas på olika sätt. Det förslag som Vänsterpartiet har\r\nom straffavgifter ställer jag mig mycket tveksam till.\r\nJag tror att det bara kommer att bli som en rullande\r\nsnöboll, att man kommer att dra på sig mer och mer\r\nutgifter, och till slut hamnar man i en väldigt hemsk\r\nkarusell. Sedan är det ju illa om man hamnar i ett läge\r\ndär man blir vräkt. Jag tycker inte om det heller. Det\r\när två onda ting, men jag tror ändå att det här kan\r\nvara bra.\r\nSedan har det ju också att göra med om bostads-\r\nrättsföreningen, som fallet är med många bostads-\r\nrättsföreningar där jag kommer ifrån, kanske har en\r\ndålig ekonomi, har hamnat i onåd och har massvis av\r\negna räkningar som ska betalas. Då finns det ju en\r\nrisk för att man drar med sig hela gänget. Därför kan\r\njag tycka att våra förslag är mer rimliga.</pre><pre>Anf.  104  HELENA HILLAR ROSEN-\r\nQVIST (mp):\r\nFru talman! Jag har med stort intresse tagit del av\r\ndebatten som har förevarit. Nu kommer jag sist, och\r\ndet beror på att jag inte har några reservationer i det\r\nhär betänkandet. Det beror i sin tur på att vi i Miljö-\r\npartiet har ställt oss bakom det här förslaget. Vi har\r\njobbat fram det tillsammans. På det stora hela taget är\r\ndet bra, och om vi när det har gått en tid ser att det\r\nbehöver göras ytterligare justeringar antar jag att vi\r\nhar möjlighet att återkomma. Vi har till och med\r\nnämnt det i betänkandet.\r\nInget är någonsin färdigt i de här frågorna. Tiden\r\nvisar också hur saker och ting verkligen har föränd-\r\nrats. Vi har hört hur priserna på bostadsrätter har\r\npendlat från 40 000 kr till en halv miljon på några år.\r\nDet är ju så det är.\r\nMiljöpartiet de gröna är väldigt starka motstånda-\r\nre till spekulation i boendet. Nu verkar, som tur är,\r\ntrenden vara bruten. Det är inte riktigt sådan hausse\r\npå marknaden längre. Man ser att en del bostadsrätt-\r\nspriser har stagnerat. Man kan följa det. Det är bara\r\natt slå upp en dagstidning så ser man att det finns ett\r\notroligt stort utbud av bostadsrätter. Det som fattas är\r\nhyresrätter. Det berör de grupper som jag ömmar\r\nsärskilt för: ungdomar, nytillträdande på bostads-\r\nmarknaden och människor i på olika sätt utsatta posi-\r\ntioner som inte har möjlighet att delta i spelet på\r\nbostadsmarknaden. Det är inte bra.\r\nBostaden är inte vilken vara som helst. Bor gör vi\r\nalltid. Andra delar av välfärden tar vi del av i olika\r\nomfattning vid olika tider i livet, men bor gör vi all-\r\ntid. Alla har inte någonstans att bo, men vi har alla ett\r\nbehov av en bostad.\r\nDärför tycker jag att Kristdemokraternas fokuse-\r\nring på att det finns tre tomma lägenheter i en fastig-\r\nhet om åtta lägenheter är konstig. Då är det något som\r\när fel. Finns det tre tomma lägenheter behöver vi\r\nförmodligen en bostadsanvisningslag, för då har de\r\ntomma lägenheterna inte kommit ut till dem som\r\nbehöver. Har Göran Hägglund har flera sådana exem-\r\npel? Det vore bra om de 70 000 som står i bostadskö i\r\nStockholm får tillgång till dessa lägenheter.\r\nVi i Miljöpartiet förespråkar för övrigt en bo- och\r\nbrukarplikt. Det är anledningen till att vi ställer oss\r\nbakom kravet på folkbokföring. Det finns alldeles för\r\nmånga avigsidor på den här marknaden. Vi ser ibland\r\nbara de goda, positiva sakerna, men Rigmor Sten-\r\nmark har väldigt förtjänstfullt tagit fram de riktiga\r\navigsidorna, de riktigt fula sakerna på marknaden. Nu\r\nför tiden finns det hyresockrare.\r\nEn sak som vi i utskottet har förändrat i förhållan-\r\nde till regeringens proposition gäller den anmälan\r\nsom ska göras till socialnämnden. Jag är själv social-\r\narbetare, och jag tycker att allt man kan göra för att\r\nförekomma en sådan situation - att en familj ställs på\r\ngatan - måste göras. I det här fallet medverkar före-\r\nningen till en vräkning - man kan kanske inte säga\r\n\"medskyldig\", men föreningen medverkar. Det är ett\r\naktivt ställningstagande av föreningen, som i det\r\nfallet liknar en övrig fastighetsägare.\r\nI utskottsbetänkandet finns en väldigt fin formule-\r\nring som jag ska läsa upp. Det är ett par meningar i\r\nbetänkandet: \"Det är utskottets mening att lagstiftaren\r\nskall utgå från att socialnämnden kan förväntas vidta\r\nverkningsfulla åtgärder och att det är av betydelse om\r\nnämnden görs uppmärksam på att någon ställs inför\r\nett hot om vräkning. Hänsynen till barn gör sig gäl-\r\nlande med avsevärd styrka.\" Det tycker jag är så\r\nvackert.</pre><pre>Anf.  105  RIGMOR STENMARK (c) re-\r\nplik:\r\nFru talman! Jag tycker att den regionala obalansen\r\ni Sverige framkom mycket tydligt i replikskiftet mel-\r\nlan Socialdemokraternas Hans Unander och mig. Vi\r\nfick klart för oss att en bostadsrätt i Dalarna kostar\r\nungefär 100 000 kr medan den i storstadsregionerna\r\ngår på uppåt en miljon. Jag undrar: Diskuterar ni inte\r\nden här situationen er emellan - socialdemokrater,\r\nvänsterpartister och miljöpartister? Har bostadsmi-\r\nnistern möjligen rätt när han säger att bostadspolitiker\r\när passiva?</pre><pre>Anf.  106  HELENA HILLAR ROSEN-\r\nQVIST (mp) replik:\r\nFru talman! Jag kan bara instämma. De här mot-\r\nsättningarna ser jag som kommer från Ödeshög. Det\r\när inte tal om att man skulle betala en och en halv\r\nmiljon för en bostadsrätt i Ödeshög. Jag håller helt\r\nmed.\r\nJag vet inte i vilken utsträckning vi bostadspoliti-\r\nker har möjlighet att påverka detta. Det kan vi ha i\r\noch med att vi har hand om samhällsplaneringen. I\r\nutskottet har vi hand om en viss del av samhällsplane-\r\nringen. Men vi måste inse begränsningen i vår möj-\r\nlighet att utöva inflytande på var folk ska bo. Jag vill\r\nabsolut inte ha den bostadsmarknad som vi har. Jag\r\nanser faktiskt att det är det som är felet: spekulationen\r\ni boendet. Jag tror att man kan komma till rätta med\r\ndet genom att öka utbudet av hyresrätter. Då gäller\r\ndet naturligtvis att motverka ombildning.</pre><pre>Anf.  107  RIGMOR STENMARK (c) re-\r\nplik:\r\nFru talman! Om Helena Hillar Rosenqvist på all-\r\nvar håller med Centerpartiet om att det måste vidtas\r\nåtgärder på det här området, kommer hon då att yrka\r\nbifall till vår reservation? Här skulle vi kunna göra\r\nnågonting mot detta med ockerpriser. Ni kan ju inte\r\nbara stå och säga att Rigmor har rätt utan att göra\r\nnågonting. Vad gör ni själva? Jag har inte sett något\r\nkonkret förslag från er för att komma till rätta med\r\nockerpriser på bostadsrätter. Det vi diskuterar just nu\r\nhandlar om bostadsrätter.</pre><pre>Anf.  108  HELENA HILLAR ROSEN-\r\nQVIST (mp) replik:\r\nFru talman! Det är alldeles riktigt, men jag vill\r\nundvika att vi ska framstå som några gröna khmerer\r\nsom talar om för folk hur man ska göra. Jag önskar att\r\nvi bostadspolitiker hade mer samsyn över blocken\r\noch att vi så långt det går försöker att förhindra om-\r\nbildningarna. Jag tycker att vi har kommit ganska rätt.\r\nSom jag säger är trenden i viss mån bruten.</pre><pre>Anf.  109  GÖRAN HÄGGLUND (kd) re-\r\nplik:\r\nFru talman! Det finns tillräckligt med bostadsrät-\r\nter, säger Helena Hillar Rosenqvist. Det tror jag är\r\nfel. Det är bara att titta på prisbilden. Ni har precis\r\nförsökt överträffa varandra när det gäller att häpna\r\növer de priser som gäller i Stockholmsområdet. Det\r\nvisar att efterfrågan är betydligt större än utbudet. Då\r\ndrivs priserna upp till sådana orimliga nivåer.\r\nJag håller med om att det inte finns tillräckligt\r\nmed hyreslägenheter. Självklart är det så. Där har vi\r\nunder en lång följd av år haft en situation med otill-\r\nräckligt byggande till följd av att vi har fört en myck-\r\net passiv politik. Ansvaret för det delas mellan Hele-\r\nna Hillar Rosenqvists parti, Socialdemokraterna och\r\nVänsterpartiet, som har styrt det här landet under\r\nganska många år.\r\nDet exempel jag framhöll tog jag inte upp bara för\r\nnöjes skull. Jag tycker att de lagar som stiftas i Sveri-\r\nges riksdag - och där hoppas jag att jag har Helena\r\nHillar Rosenqvist med mig - ska vara skrivna på ett\r\nsådant sätt att de går att tillämpa, får rimliga konsek-\r\nvenser och kan få stöd hos medborgarna. I det här\r\nfallet har jag pekat på vilka konsekvenser den här\r\nlagstiftningen kan få och vilka orimliga effekter som\r\nuppkommer. Om Helena Hillar Rosenqvist är beredd\r\natt försvara lagstiftningen utifrån det konkreta ex-\r\nemplet är jag något förvånad. Stiftar vi här lagar som\r\när rimliga?\r\nUtifrån det exempel som jag har gett vill jag fråga\r\nHelena Hillar Rosenqvist:\r\nÄr detta rimliga konsekvenser? Jag kan redogöra\r\nför exemplet en gång till om det var oklart. Men ger\r\ndetta rimliga konsekvenser?</pre><pre>Anf.  110  HELENA HILLAR ROSEN-\r\nQVIST (mp) replik:\r\nFru talman! Jag tror inte att man kan se alla kon-\r\nsekvenser, och jag är osäker på om ens Göran Hägg-\r\nlund vet hur många möjligheter det finns att kringgå\r\ntanken bakom idén med ombildning, nämligen att de\r\nsom bor i ett hus ska ha möjlighet att gemensamt\r\nförvalta och ha mer inflytande över sitt boende och så\r\nvidare som är positivt. Men vi har sett väldigt många\r\navigsidor av dessa ombildningar. Man har på väldigt\r\nfula sätt gått in och köpt upp hus. Jag ser en väldigt\r\nstor risk med detta.\r\nGöran Hägglund får faktiskt ursäkta mig, men jag\r\nser andra baksidor av detta. Jag vet att du har ett väl-\r\ndigt vällovligt syfte med detta. Och jag kan också\r\ninse att människor vill äga och förvalta sin bostad. Vi\r\när helt överens om det. Men jag ser faktiskt även\r\nproblemet med att det finns tomma lägenheter efter-\r\nsom man även kan manipulera detta. Det finns hur\r\nmånga sätt som helst att kringgå dessa bestämmelser.\r\nHur mycket vi lagstiftare än försöker att göra det\r\nbästa vi kan är det förfärligt mycket fula grejer i den\r\nhär branschen.</pre><pre>Anf.  111  GÖRAN HÄGGLUND (kd) re-\r\nplik:\r\nFru talman! Jag gör ingalunda anspråk på att kun-\r\nna genomskåda alla konsekvenser av den lagstiftning\r\nsom vi förväntas besluta om här i dag. Men jag har\r\nändå vid behandlingen av detta ärende upptäckt saker\r\noch ting som jag tycker är uppenbart orimliga och\r\nsom jag har försökt påtala i motioner som utskottet\r\nhar behandlat. Det innebär att om det i denna fastig-\r\nhet med åtta lägenheter skulle finnas tre tomma lä-\r\ngenheter kan de fem övriga rösta igenom en ombild-\r\nning. Om det däremot skulle vara så att de tre lägen-\r\nheterna som i det här fallet inte är tomma utan i stället\r\nbebos av personer där alla kontraktshavare inte är\r\nfolkbokförda på adressen går det inte att genomföra\r\nombildningen ens om alla skulle vara överens om det.\r\nDenna orimlighet hade jag hoppats att fler skulle\r\ninse, inte minst eftersom vi påtalade den, och att vi\r\nskulle kunna rätta till det hela. Då hade vi kunna få en\r\nbredare enighet om det här.\r\nJag hackar inte på detta för att jag tycker att det är\r\nroligt utan helt enkelt för att jag vill ha en lagstiftning\r\nsom är bättre.</pre><pre>Anf.  112  HELENA HILLAR ROSEN-\r\nQVIST (mp) replik:\r\nFru talman! Jag förstår precis vad Göran Hägg-\r\nlund menar, och jag tycker kanske inte ens att det är\r\nbra att man kan göra en omvandling om det finns tre\r\ntomma lägenheter. Det kan vi verkligen diskutera.\r\nDet är sådana saker som vi faktiskt får utvärdera för\r\natt se om det finns ytterligare saker som man behöver\r\nfila på i den här lagstiftningen.\r\nDet finns en sak som jag tycker att man kan göra\r\nom det är en fastighet med åtta lägenheter och om det\r\när tre lägenheter i vilka innehavarna inte är folkbok-\r\nförda. Anledningen till att de kan ha kvar sin lägenhet\r\när att de tillfälligt inte har möjlighet att bo där. Det\r\nkan mycket väl vara så att de behöver studera eller\r\njobba på annan ort och så vidare. I så fall tycker jag\r\natt man kan vänta tills dessa tre har kommit hem. Den\r\ngrupp som anmäler att den vill göra en omvandling\r\nkan vänta tills dessa tre har kommit tillbaka. Det\r\nkanske de gör om ett år om man har denna rimliga tid\r\nför hur länge man kan vara borta från sin lägenhet.\r\nVi i Miljöpartiet tycker i andra sammanhang att\r\ndet är viktigt med bo- och brukarplikten, och det kan\r\ngälla också i detta fall.</pre><pre>Anf.  113  STEN LUNDSTRÖM (v) replik:\r\nFru talman! Helena Hillar Rosenqvist inledde sitt\r\nanförande med att säga att hon står bakom betänkan-\r\ndet och därför inte hade några reservationer. Det är\r\ninte särskilt underligt.\r\nJag ska kortfattat förklara, kanske lite bättre än jag\r\ngjorde för Hans Unander, vad upprepade försenade\r\ninbetalningar betyder. Att man blir vräkt på grund av\r\natt man inte betalar sin hyra är en sak. Men att man\r\nkan bli vräkt på grund av att man betalar hyran för\r\nsent ett antal gånger tycker jag är något helt annat.\r\nDet är det som är upprepade försenade hyresinbetal-\r\nningar.\r\nDelar Helena Hillar Rosenqvist verkligen det som\r\nstår i utskottsmajoritetens text, att det är rimligare\r\nmed detta sanktionssystem, det vill säga vräkning, än\r\natt den hyresgäst som ett antal gånger, det räcker\r\nfaktiskt med två gånger för att det ska vara upprepa-\r\nde, inte betalar sin hyra i tid faktiskt får betala de\r\nkostnader som de åsamkar genom att inte betala hy-\r\nran i tid? Är det en rimligare åtgärd att vräka männi-\r\nskor än att se till att de betalar de kostnader som de\r\nhar åsamkat bostadsrättsföreningen eller hyresföreta-\r\ngen? Är det rimligt över huvud taget att människor\r\nblir vräkta trots att de faktiskt har gjort rätt för sig och\r\nbetalt sin hyra?</pre><pre>Anf.  114  HELENA HILLAR ROSEN-\r\nQVIST (mp) replik:\r\nFru talman! Jag kom ju sist här och har därför haft\r\nmöjlighet att fundera på den här frågan eftersom jag\r\nförstod att jag skulle få den eftersom alla andra har\r\nfått den. Jag kan inte riktigt se motsättningen här\r\nmellan vräkning och straffavgift. Såvitt jag förstår\r\ntycker till och med Sten Lundström att båda dessa\r\nåtgärder kan vidtas i fråga om en och samma person\r\neftersom ni såvitt jag förstår i sista änden inte heller\r\nmotsätter er vräkning. Jag tycker att det är fruktans-\r\nvärt obehagligt om man är tvungen att vräka männi-\r\nskor. Det var också därför som vi enades om att vi\r\nskulle skärpa propositionstexten lite grann och ut-\r\nskottsbetänkandet fick ett lite annorlunda utseende.\r\nOm det är en person som har svårighet att betala\r\nhyran kan jag inte se på vilket sätt det skulle hjälpa\r\ndenna person om man lade på straffavgifter. Jag tyck-\r\ner inte om den modellen.</pre><pre>Anf.  115  STEN LUNDSTRÖM (v) replik:\r\nFru talman! Det märkliga är att vi i vår reservation\r\nganska tydligt uttrycker att detta inte ska ligga som\r\ngrund för uppsägning eller vräkning över huvud taget.\r\nDet var utgångspunkten både när det gäller hyreslag-\r\nstiftningen och när det gäller den nya lagstiftningen\r\nför bostadsrätter. Upprepade försenade inbetalningar\r\nska inte kunna leda till uppsägning eller vräkning.\r\nHar man gjort rätt för sig och betalt sin hyra ska man\r\nnaturligtvis ha rätt att bo kvar. Det är vår utgångs-\r\npunkt. För att detta ska vara möjligt och för att det\r\ninte ska bli för dyrt för fastighetsägaren och för\r\neventuella bostadsrättsföreningar måste den som inte\r\nbetalar in sin hyra i tid utan ständigt måste ha en\r\npåminnelse eller två också betalar kostnaden som det\r\ninnebär att skicka nya hyresinbetalningslappar och så\r\nvidare. Detta är vi fullständigt överens om, även i\r\nHemlösekommittén, som en ganska rimligt åtgärd för\r\natt förhindra vräkningar.\r\nOm man inte betalar hyran alls ser vi också pro-\r\nblem, och då innebär det nog tyvärr att man måste\r\navhysa denna person. Men i det här fallet handlar det\r\nom människor som betalar sin hyra men som åtmins-\r\ntone ett par gånger har betalt hyran för sent.\r\nDet är alltså en feltolkning. Detta ska inte vara en\r\ngrund för vräkning över huvud taget.</pre><pre>Anf.  116  HELENA HILLAR ROSEN-\r\nQVIST (mp) replik:\r\nFru talman! Utmärkt. Jag antar att syftet är gott att\r\nlägga på en straffavgift, nämligen för att man tycker\r\natt det kan innebära en påtryckning på den enskilda\r\nbostadsrättsinnehavaren att göra detta. Men det är det\r\nsom jag ifrågasätter. Men det kan också vara en sådan\r\nsak som man får utvärdera. Och vi har enats om att vi\r\nska följa detta, och det har vi möjlighet att göra åt-\r\nminstone under denna mandatperiod.</pre><pre>Överläggningen var härmed avslutad.\r\n(Beslut fattades under 11 §.)</pre><pre>9 §  Östersjön som särskilt känsligt havsområ-\r\nde</pre><pre>Föredrogs\r\nmiljö- och jordbruksutskottets betänkande\r\n2002/03:MJU6\r\nÖstersjön som särskilt känsligt havsområde.</pre><pre>Anf.  117  ALF ERIKSSON (s):\r\nFru talman! Vi går över från bostäder till vattnet i\r\nÖstersjön och Östersjöns miljö.\r\nDetta betänkande handlar om att få Östersjön\r\nklassat som ett särskilt miljökänsligt område. Det\r\nbygger på motioner från samtliga riksdagspartier som\r\nlämnades in under den allmänna motionstiden.\r\nMed anledning av Prestiges förlisning utanför den\r\nspanska kusten fann utskottet det angeläget att be-\r\nhandla dessa motioner redan under hösten. Även\r\ntrafikutskottet har yttrat sig om dem.\r\nÖstersjön är världens största bräckvattenhav. Det\r\när redan ett svårt stört och hotat hav med många öar,\r\ngrunda och svårnavigerade passager, långsam om-\r\nsättning av vatten och en lång isperiod. Övergödning\r\noch föroreningar från 85 miljoner människor som bor\r\nruntomkring Östersjön bidrar till problematiken.\r\nRisken är stor att svenska kustområden och vikar gror\r\nigen inom 15-20 år, med allvarliga ekonomiska och\r\nsociala konsekvenser för kustbefolkning, turistnäring\r\nmed mera.\r\nVarje år transporteras ungefär 80 miljoner ton olja\r\noch 550 miljoner ton gods på Östersjön. Dessa trans-\r\nporter lär öka under de kommande åren. Om drygt tio\r\når, 2015, beräknas godset ha ökat med 300 % och\r\noljetransporterna med 40 %. En bidragande orsak är\r\nutbyggnaden av oljeterminaler såväl i Ryssland som i\r\nde baltiska staterna. Varje år sker ungefär 350 oljeut-\r\nsläpp i Östersjön. I genomsnitt kan man räkna med att\r\nvarje sådant oljeutsläpp innehåller 3 000-5 000 liter\r\nolja.\r\nVad vill vi då göra för att skydda Östersjön och\r\nvåra hav i övrigt? Vi har antagit miljökvalitetsmål om\r\nett hav i balans och en levande skärgård. Vi vill na-\r\nturligtvis att utsläpp av alla gifter ska bort. Närsalter-\r\nna måste ned till en nivå som vattnet tål. Sjöfarten ska\r\nutövas med säkra fartyg och i säkra leder för den\r\nhändelse att olyckan skulle vara framme. Det ska\r\nbedrivas ett ansvarsfullt fiske för att fiskebestånden\r\nska kunna värnas. Listan kan göras längre.\r\nDetta betänkande handlar om att få Östersjön\r\nklassad som ett särskilt miljökänsligt område. För en\r\nsådan klassning ska ansökan göras hos den interna-\r\ntionella sjöfartsorganisationen IMO, som är ett FN-\r\norgan. Ansökningen ska motiveras med att området i\r\nfråga är speciellt känsligt för miljöstörningar och att\r\ndet är unikt.\r\nDet står naturligtvis varje land fritt att göra en an-\r\nsökan för sina vatten, men för att nå resultat borde\r\nnaturligtvis alla länder runt Östersjön lämna in en\r\nansökan som gäller hela havsområdet. Regeringens\r\nlinje har varit att man via Helsingforskommissionen,\r\nHelcom, ska lämna in en gemensam ansökan. Oavsett\r\nom ett land går fram enskilt eller tillsammans med\r\nandra ska i slutändan ansökan godkännas av IMO,\r\nsom alla de berörda länderna är anslutna till.\r\nUtskottet föreslår nu regeringen att svenskt vatten\r\nså snart som möjligt ska bli klassat som ett särskilt\r\nmiljökänsligt område i Östersjön. Regeringen har\r\nredan gett uppdrag till Sjöfartsverket att förbereda en\r\nsådan ansökan. Detta är ett första steg, som inte leder\r\ntill några regler för sjöfart och så vidare, utan sådana\r\nkommer i nästa steg, när området väl är klassat, men\r\ndet innebär en markering av att området är mil-\r\njökänsligt, särskilt för föroreningar.\r\nFör att ett litet land som Sverige ska kunna påver-\r\nka de stora miljöfrågorna är det nödvändigt med ett\r\nbrett internationellt engagemang. Man kan lite skämt-\r\nsamt säga att stormaktstiden nu är över för länge\r\nsedan och att den enda vägen går via överenskom-\r\nmelser inom FN eller EU eller via andra mellanstatli-\r\nga överenskommelser. Här har även riksdagen en roll\r\ni sina internationella kontakter. Väl underbyggda\r\nförslag väcker gehör också i andra länder. I dessa\r\nfrågor har vi alla ett ansvar att förtroendefullt driva de\r\növergripande miljöpolitiska frågorna.\r\nSverige har varit pådrivande i Helsingforskom-\r\nmissionen, vilket resulterade i en överenskommelse\r\nvid Nordsjökonferensen i Köpenhamn, där Sverige\r\nsom ordförande satte sjöfartsfrågorna högst upp på\r\ndagordningen.\r\nDen nyligen tillsatta Havsmiljökommissionen har\r\nregeringens uppdrag att undersöka miljötillståndet\r\nlängs våra kuster, sammanfatta kunskaperna och\r\nföreslå åtgärder. Kommissionen ska främst ta sig an\r\nfyra områden: övergödningen, sjöfarten, fisket och\r\nutsläppen av giftiga ämnen. Hittills har ansträngning-\r\narna lett till att enkelskroviga fartyg ska ersättas med\r\ndubbelbottnade fartyg senast 2015.\r\nNya tankfartyg måste redan nu ha dubbla bottnar.\r\nJag vill dock påminna om att det inte bara är dubbla\r\nbottnar som garanterar att inga fartyg kommer att gå\r\nsönder ute på haven. Kontrollen måste naturligtvis\r\nvara omfattande, för det finns trots allt fortfarande\r\nmycket ruttna fartyg också med dubbla bottnar.\r\nAlla fartyg ska senast 2008 ha elektroniska hjälp-\r\nmedel som visar vart fartyget är på väg och vilken\r\nlast det har. Kravet på lotsplikt vid inloppet till Öster-\r\nsjön har skärpts, och frågan om lotsplikt för hela\r\nÖstersjön utreds just nu av IMO.\r\nFartygen har i dag obligatorisk skyldighet att läm-\r\nna sitt avfall till mottagningsanordningar i hamn, och\r\nmottagningsanordningar ska finnas i alla hamnar.\r\nFru talman! Om riksdagen nu antar det enhälliga\r\ntillkännagivandet från utskottet ger det regeringen\r\noch riksdagspartierna ytterligare stöd för att snabbt\r\ndriva på för att få Östersjön klassad som ett särskilt\r\nmiljökänsligt område. Då har ytterligare ett steg tagits\r\nfram mot ett regelverk som ska skydda Östersjön från\r\nmiljökatastrofer och återställa den marina miljön.\r\nJag yrkar bifall till förslagen i utskottets betän-\r\nkande.</pre><pre>Anf.  118  LARS LINDBLAD (m):\r\nFru talman! Det är mycket glädjande att vi i dag\r\nhar ett enigt utskott och en enig riksdag bakom att\r\nSverige snarast ska få Östersjön klassat som särskilt\r\nkänsligt havsområde. Det uppdrag som vi i utskottet\r\nvill skicka till regeringen i dagens betänkande är\r\nföljande.\r\n1. Att i första hand använda Helcom, samarbetsor-\r\nganet för Östersjöländerna, för att tillsammans\r\nmed dessa länder gemensamt ansöka hos IMO,\r\nFN:s sjöfartsorganisation, att Östersjön ska\r\nklassas som särskilt känsligt havsområde.\r\nOm detta är möjligt är det den bästa vägen, men\r\ndet finns skäl att tro att alla Östersjöländer inte tycker\r\natt detta är en så god idé som vi menar här i Sverige.\r\nDärför innehåller dagens betänkande också en andra\r\nväg.\r\n2. Att Sverige går ensamt in till IMO med en an-\r\nsökan om att svenskt Östersjövatten ska klassas\r\nsom särskilt känsligt havsområde.\r\nVi anser att ingen tid får gå förlorad. Varje dag ut-\r\nsätts människor, djur och natur i Östersjöområdet för\r\nfaror genom sjötransporter med farligt gods som olja\r\noch andra kemikalier. Många transporter sker på ett\r\nbra sätt med välskötta fartyg med nyktra och välutbil-\r\ndade sjömän ombord, men alltför många sker med\r\nundermåliga rostskorvar och fulla eller dåligt utbilda-\r\nde kaptener. Det är dessa vi måste komma åt. Olyck-\r\nan med oljefartyget Prestige som skedde utanför\r\nSpaniens kust i höstas var en nödvändig väckarklocka\r\nför oss alla. Det är bra att en enig riksdag nu ställer\r\nsig upp och kräver förändring.\r\nAtt klassa ett havsområde som särskilt känsligt\r\ninnebär i sig ingenting, men vi skapar därigenom ett\r\nramverk som kan användas för att fyllas med effekti-\r\nva verktyg, som krav på fartygssäkerhet, förändring\r\nav farleder för fartyg med farligt gods med mera.\r\nDagens betänkande innehåller också en beställ-\r\nning till regeringen att plocka fram de verktyg som\r\nska fylla ramverket. En åtgärd som i det här samman-\r\nhanget borde vara ett rimligt krav för transporter i\r\nÖstersjön är dubbelskrov för fartyg som transporterar\r\ntjockolja. Detta borde komma till stånd så snabbt som\r\nmöjligt.\r\nTjockoljan är ett stort problem redan i dag. I fjor\r\nsläpptes 70 000 liter olja ut vid 176 tillfällen i Öster-\r\nsjön. År 1995 konstaterades så många som 513 ut-\r\nsläpp i svenska vatten. Detta måste får ett slut. Skulle\r\nvi dessutom drabbas av en olycka av samma typ som\r\nden spanska skulle katastrofen vara total i Östersjön,\r\nsom har mycket dåliga utspädningsmöjligheter.\r\nTill detta bör läggas Sveriges dåliga beredskap för\r\noljekatastrofer. Sverige hävdar att vi klarar ett utsläpp\r\npå 5 000 ton olja. Fartyget Prestige som passerade\r\nSveriges kust släppte ut åtminstone 11 000 ton olja\r\nvid sin förlisning. Tankern innehöll 70 000 ton olja.\r\nDet finns fartyg som trafikerar Östersjön som har så\r\nmycket som 250 000 ton olja i sina tankar. Bara ca\r\n50 % av oljefartygen i Östersjön har dubbelskrov.\r\nHälften har enkelskrov.\r\nFru talman! Räddningsverket har varnat för att\r\nsvenska kommuners beredskap för oljeutsläpp är\r\nmycket låg, och man vill få till stånd planer för olje-\r\nskydd i samtliga kommuner. Detta tycker jag är ett\r\nrimligt krav, vilket vi i tidigare debatter har hävdat.\r\nSveriges beredskap för oljekatastrofer är alldeles för\r\nlåg och måste höjas.\r\nDäremot kommer vi moderater aldrig att kräva ett\r\ntotalförbud av oljetransporter till sjöss när det gäller\r\nÖstersjön. Det tål att sägas i en debatt som denna att\r\nfartyg oftast är det säkraste sättet att transportera\r\nfarligt avfall eller farligt gods - dessutom ett mil-\r\njövänligt transportsätt.\r\nEn annan aspekt på detta är att Ryssland är i\r\nmycket stort behov av sin oljeexport. Vårt intresse för\r\nden goda havsmiljön måste paras med vårt intresse\r\nför att Rysslands ekonomi utvecklas i positiv riktning.\r\nEtt växande Ryssland leder till ett säkerhetspolitiskt\r\nstabilare Ryssland, och ett Ryssland i välstånd har råd\r\natt satsa på miljövänlig teknik och säkrare fartyg.\r\nVårt krav på säkrare sjötransporter ska däremot\r\nvara okuvligt. Vi måste få Ryssland och Baltikum att\r\nförstå detta. De baltiska länderna når vi lättast via\r\nderas kommande EU-medlemskap och i de förhand-\r\nlingar som pågår om detta. Ryssland måste vi nå via\r\nHelcom och IMO.\r\nMen det känns glädjande att vi i dag genom da-\r\ngens betänkande ger hela kammarens stöd som råg i\r\nryggen för miljöministern när det gäller att gå vidare\r\noch att få Östersjön klassat som ett särskilt känsligt\r\nhavsområde.</pre><pre>Anf.  119  SVERKER THORÉN (fp):\r\nFru talman! Prestige är aldrig bra för miljön! Det\r\nkänns därför mycket bra att det initiativ har givit\r\nresultat som Folkpartiet, Centern och Kristdemokra-\r\nterna i november tog i miljö- och jordbruksutskottet\r\nom att klassa Östersjön som ett särskilt känsligt hav-\r\nsområde. Resultatet är att ett enigt utskott ställt sig\r\nbakom ett tillkännagivande till regeringen att dels gå\r\nföre och så snart som möjligt ansöka hos IMO om att\r\nsvenskt vatten i Östersjön ska få status som särskilt\r\nkänsligt område, dels prioritera arbetet med att ta\r\nfram de åtgärder som därefter ska följa en sådan\r\nklassning.\r\nRegeringens havsmiljöpolitik har under lång tid\r\nmest bestått av ord och lite handling. Men i den ny-\r\nvalda riksdagen finns nu, om man ska tro de motioner\r\nsom avlämnats och de uttalanden som gjorts, en ma-\r\njoritet som i likhet med oss i Folkpartiet inte är nöjd\r\nmed den förda politiken och som vill se en mycket\r\nmer aktiv havsmiljöpolitik.\r\nPrestige, det fartyg som förorsakade oljekatastro-\r\nfen längs den spanska kusten, avseglade från Vent-\r\nspils i Lettland som är vänort till min hemstad Väs-\r\ntervik. Katastrofen kunde lika gärna ha hänt hos oss.\r\n\"Jag tog med dem hit för att visa dem döden.\" Så\r\nsade en spansk mamma när hon för TV-reportern\r\nförklarade vad hon och hennes barn gjorde mitt bland\r\nuttröttade och uppgivna oljesanerare och död sjöfågel\r\nvid Galiciens nedsmetade stränder.\r\nPrestige var inte unikt på något sätt. November,\r\ndecember och januari har bjudit på ett pärlband av\r\noljefläckar - incidenter som skulle ha kunnat utveck-\r\nlas till förödande katastrofer i det känsliga Östersjön.\r\nVidare har vi Princess Pia på grund i Klaipedas\r\nhamn i Litauen, Baltic Swan på grund väster om\r\nSaltholm utanför Dragör, Kapitan Stankov på väg\r\ngenom Östersjöns trånga utlopp med en av de två\r\nmaskiner som driver rodret ur funktion och, härom-\r\ndagen, Stamnitsa - avsedd för sommartrafik - på väg\r\ngenom Finska vikens ismassor.\r\nVästerviks skärgård har 5 000 öar, riksintressen\r\nför naturvård och kulturmiljö, ett kustnära fiske och\r\nen blomstrande turism. Bor man i Västervik har man\r\nbåt, och har man inte båt tillbringar man ändå en stor\r\ndel av sin tid vid, på eller i havet. Det är därför kus-\r\nligt enkelt att sätta sig in i den spanska kvinnans ställe\r\noch tänka sig in i att det är jag själv som står vid\r\nÖstersjöns strand med barn, barnbarn eller en av de\r\nmellanstadieklasser som jag undervisat - jag tog med\r\ner hit för att visa er döden.\r\nSka en oljekatastrof likt den som inträffat utanför\r\nSpaniens kust behöva inträffa i Östersjön för att\r\nväcka regeringen? Ska regeringens passivitet få fort-\r\nsätta att prägla Sveriges agerande? Nej, i denna riks-\r\ndag borde en majoritet kunna skapas för ett mycket\r\nmer aktivt förhållningssätt än regeringen själv tidiga-\r\nre klarat av. Ett synligt bevis på detta är det betän-\r\nkande som vi nu debatterar.\r\nFolkpartiet liberalerna har under årtionden arbetat\r\nför säkrare sjötransporter - till exempel för en snab-\r\nbare avveckling av gamla undermåliga fartyg och för\r\ninförandet av dubbelskrov. För två år sedan intensifi-\r\nerade vi liberaler det här arbetet och lanserade idén\r\nom miljölotsar. Fartyg som trafikerar Östersjön bör\r\ntvingas ta ombord miljölotsar.\r\nMiljölotssystemet bör vara en samverkan mellan\r\nordinarie lotsverksamhet, kustbevakning och marin-\r\nförsvar. Sverige bör omedelbart ta initiativ för att\r\ninföra ett miljölotssystem som gäller från Öre-\r\nsund/Bälten och upp till norra Bottenviken. Vårt\r\nförslag stämmer väl överens med Köpenhamnsdekla-\r\nrationen från år 2001, enligt vilken man borde över-\r\nväga åtgärder i syfte att öka sjösäkerheten genom\r\nanvändningen av lotsar i Östersjön, Öresund och\r\nBälten.\r\nFör drygt en vecka sedan passerade den ryska ol-\r\njetankern Kapitan Stankov bland annat den skånska\r\nkusten då den tog sig igenom Bornholmsgattet mellan\r\nBornholm och Skåne. Då var den bara ca 13 kilome-\r\nter från Skånekusten enligt den svenska kustbevak-\r\nningen. Fartyget är Liberiaregistrerat och gammalt.\r\nDet var lastat med 70 000 ton råolja. Tio sjömil norr\r\nom Bornholm meddelade kaptenen att en av de ma-\r\nskiner som styrde rodret var ur funktion. Han begärde\r\nassistans av en bogserbåt som skulle följa fartyget till\r\nJyllands nordspets och tänkte alltså fortsätta färden.\r\nRent statistiskt är det bara en tidsfråga innan Ös-\r\ntersjön råkar ut för ett stort oljeutsläpp. Sveriges egen\r\nberedskap att ta hand om utsläpp omfattar, har vi hört\r\nhär, endast 5 000 ton olja, och kapacitet för nödbog-\r\nsering saknas. De fartyg som fraktar olja har ofta\r\n150 000 ton i lasten.\r\nFru talman! Efter sommarens larm om Rysslands\r\nökande oljetransporter, de stora bristerna hos de far-\r\ntyg som trafikerar Östersjön och regeringens fortsatta\r\npassivitet begärde Folkpartiet att den svenska rege-\r\nringen skulle agera för att vår del av Östersjön klassas\r\nsom särskilt känsligt havsområde, PSSA. Både idén\r\nom miljölotssystem och begäran om att få Östersjön\r\nklassat som särskilt känsligt havsområde har därefter\r\ntagits upp av flera partier, vilket är mycket glädjande.\r\nNär Prestigeolyckan inträffade förde vi i miljö-\r\noch jordbruksutskottet fram frågan om att ta ett ut-\r\nskottsinitiativ och begära att regeringen ser till att få\r\nvår del av Östersjön klassad som ett särskilt känsligt\r\nområde. Då ges möjligheter till en mängd skyddsåt-\r\ngärder som annars inte är möjliga.\r\nHär har regeringen tidigare velat passa och endast\r\ninvänta Helcoms långsamma och resultatmässigt\r\nosäkra process. Detta kan inte vara något alternativ\r\nför Sverige!\r\nUtskottsbehandlingen klargjorde, åtminstone för\r\noss i Folkpartiet, att detta beslut är både möjligt och\r\nnödvändigt. Med 40 % av Östersjöns vatten som vårt\r\neget ansvar måste vi ta initiativ och agera nu! De\r\nviktigaste sjöfartslederna korsar svenskt vatten. Sve-\r\nrige kan därför i praktiken skydda en stor del av Ös-\r\ntersjön. Det är viktigt att Sverige tar första steget. Det\r\nsteget kommer ytterligare att påskynda den interna-\r\ntionella processen för att skydda hela Östersjön under\r\nde regelverk och metoder som PSSA ger.\r\nFolkpartiet liberalerna har också reagerat på de\r\norimliga svårigheterna med att få fram fällande do-\r\nmar mot de medvetna oljeutsläppen och de löjligt\r\nlåga bötesbeloppen om någon mot förmodan fälls.\r\nVad som behövs är ökad övervakning, rejält skärpta\r\nstraff och ansvarsregler om uppsåt.\r\nMedel för att påbörja och snabba upp detta arbete\r\noch för att påbörja uppbyggnaden av ett miljölots-\r\nsystem finns avsatta i vår budgetmotion. Vi vill av-\r\nsätta 70 miljoner kronor till Kustbevakningen för att\r\npåbörja detta arbete.\r\nNär EU:s miljöutskott förra veckan sade sin me-\r\nning om det nya direktivet om miljöansvar antogs\r\nFolkpartiets förslag om strängaste möjliga ansvars-\r\nregler för oljeutsläpp och andra olyckor till havs.\r\n\"Endast de internationella konventioner som ställer\r\nhögre krav på ansvar och ersättning ska få företräde\r\nframför direktivet\", förklarade Folkpartiets represen-\r\ntant Marit Paulsen.\r\nFru talman! Prestige är aldrig bra för miljön. Ge-\r\nnom att anta miljö- och jordbruksutskottets förslag till\r\nbetänkande och tillkännagivande sänder kammaren\r\nen tydlig signal till regeringen - en signal om en\r\nmycket mer proaktiv havsmiljöpolitik för Östersjön.\r\nHär duger det inte att vänta och se. Vi har väntat, och\r\nvi har sett. Det är förfärande bilder, och samma kata-\r\nstrof kan hända här - nu.\r\nFru talman! Jag blir något konfunderad över den\r\nmoderata tolkningen av innebörden av det här betän-\r\nkandet, men jag hoppas att det var ett tillfälligt miss-\r\ntag.\r\nJag yrkar bifall till förslaget i betänkandet.</pre><pre>Anf.  120  SVEN GUNNAR PERS-\r\nSON (kd):\r\nFru talman! Det här betänkandet känns mycket\r\nangeläget och också, för den delen, ganska angenämt\r\natt, som nyvorden riksdagsledamot, få diskutera,\r\ndärför att här tillstyrks ju min motion och våra motio-\r\nner av ett enigt utskott, och det är inte så ofta som\r\nman i opposition får vara med om det.\r\nSärskilt angeläget är det ju när det är en så viktig\r\nfråga, nämligen om skyddet av Östersjön. Ännu mer\r\nfascinerad blir man ju som oppositionspolitiker när\r\nman får vara med om att, tillsammans med ett enigt\r\nutskott, vända upp och ned på hela regeringens age-\r\nrande. Nej, det var naturligtvis att överdramatisera det\r\nhela, fru talman, för vi är egentligen ense om målet\r\noch inriktningen, nämligen att få Östersjön klassad\r\nsom ett särskilt känsligt havsområde. Men det hade ju\r\ninte blivit något tillkännagivande om vi var helt ense\r\nmed regeringen om hur det skulle gå till.\r\nDet här utskottet har synpunkter. Utskottet vill\r\ngenom sitt tillkännagivande säga till regeringen att\r\nman snarast ska ansöka hos IMO om att få den svens-\r\nka delen av Östersjön klassad som särskilt känsligt\r\nhavsområde, att man ska fortsätta att påskynda arbetet\r\ninom Helcom och att man dessutom ska prioritera\r\narbetet med att ta fram förslag till åtgärder.\r\nJag vill yrka bifall till det förslag till beslut som\r\nutskottet är enhälligt om.\r\nFru talman! Bakgrunden till att Kristdemokrater-\r\nna, Centerpartiet och Folkpartiet aktualiserat den här\r\nfrågan i utskottet - det var Centerpartiet, ska sägas,\r\nsom var först att ta initiativet: mycket bra och heder-\r\nvärt, Roger! - var att diskussionen om Östersjön och\r\nÖstersjöns status fortsatte, och att det blev mer och\r\nmer tydligt hur utsatt Östersjön är av föroreningar,\r\növergödningar och oljespill och vilka hot som dess-\r\nutom finns mot Östersjön. Dessutom påverkade na-\r\nturligtvis de allvarliga olyckor som gång på gång,\r\nsenast i Spanien, har skett med stora oljetankers. En\r\nanledning var också att arbetet går så trögt, globalt, i\r\nEU och i Helcom. Det går så trögt och sakta att få\r\nförändringar till stånd och att få ett starkare skydd för\r\nvatten och bättre regler till skydd för vatten. Därför\r\nville utskottet, genom att skynda på motionsbehand-\r\nlingen, se till att också ge regeringen en liten puff i\r\nbaken för att snabba på arbetet.\r\nFru talman! När den svenska delen av Östersjön\r\nblir klassad som PSSA kan vi ställa krav på standar-\r\nden på fartygen och på rutter och farleder till skydd\r\nför särskilt känsliga områden. Vi kan ställa krav på\r\nsäkerhet och kompetens i besättningarna, vi kan ställa\r\nkrav på lotsning och så vidare.\r\nDet finns flera skäl att skynda på det här arbetet,\r\nsom flera har varit inne på. Östersjön uppfyller mer\r\nän väl kriterierna för att skyddas. Det är ett mycket\r\nkänsligt, kanske världens känsligaste, innanhav. Här\r\nfinns flera hotade arter och utsatt växtlighet. Här ökar\r\ntrycket av transportsektorn, som flera har sagt. 300 %\r\när ökningen av bulk- och oljetransporter. Det blir allt\r\nstörre fartyg och allt större mängder olja. Rysslands\r\noljeexport ökar mycket starkt. Och här finns ett icke\r\nringa antal riktiga skorvar, plåtschabrak i dess verkli-\r\nga bemärkelse. En olycka skulle få ödesdigra konsek-\r\nvenser för kusten, för de boende, för näringslivet, för\r\nturismen, för växter och djur - för hela Sveriges kust.\r\nFru talman! När riksdagen i dag beslutar att upp-\r\nmana regeringen att skynda på klassificeringen av\r\nsvenskt vatten som särskilt skyddat havsområde är\r\ndet inte bara ett beslut för oss själva. Det är en kraft-\r\nfull signal till andra länder och till sjöfartens aktörer\r\nom att vi vill skynda på. Vi vill trycka på, och vi vill\r\nmer i det internationella samarbetet. Vi vill att det ska\r\nvara mer krafttag inom Helcom, att vi inom EU ska\r\nskynda på processen till följd av Erika II och att vi\r\nmåste få en skärpning av hamnstadskontrollen. Det är\r\nen kraftfull signal till omvärlden om att vi i Sverige\r\nmenar allvar med talet om hållbar utveckling och\r\nbiologisk mångfald.</pre><pre>Anf.  121  KJELL-ERIK KARLSSON (v):\r\nFru talman! Detta betänkande om Östersjön har\r\nkommit till stånd genom ett antal motioner från olika\r\npartier, bland annat genom den flerpartimotion som vi\r\ntog initiativ till. Detta betänkande innehåller inga\r\nreservationer eller särskilda yttranden. Vi är alltså alla\r\növerens över partigränserna om vikten av att slå vakt\r\nom vårt känsliga område, både i och runtom Öster-\r\nsjön.\r\nÖstersjön är ett unikt hav. Därför finns det all an-\r\nledning att skydda Östersjön. Att Östersjöhavet har\r\nmycket låg vattengenomströmning, att det består av\r\nbräckt vatten och att det för närvarande har frånvaro\r\nav naturligt oljeläckage från havsbotten innebär att\r\ndet är ett hav med förhållanden som knappast finns\r\nnågon annanstans i världen. Men dess unika förhål-\r\nlanden innebär även att få, om några, hav i världen är\r\nså känsliga som Östersjön.\r\nDetta sköra ekosystem har gjort att Östersjön\r\ndrabbas mycket hårt av utsläpp från jordbruk, indust-\r\nrier, VA-system, vägtrafik, sjöfart och många andra\r\nutsläppskällor. Cirka en tredjedel eller mer av Öster-\r\nsjöns botten är död. I de djupare delarna av södra\r\nÅlands hav till exempel är syrebristen så stor att flera\r\nmarina arter riskerar att helt dö ut på grund av kom-\r\nbinationen överfiske, föroreningar, oljeutsläpp och\r\növergödning genom kväve och fosfor. En mängd\r\nolika åtgärder inom framför allt jordbruks-, trafik-\r\noch VA-sektorn utöver det som redan är gjort är nöd-\r\nvändiga, liksom långsiktiga miljömål och strategier\r\nför att nå målen. Det är alltså en mycket viktig del för\r\natt kunna hantera övergödningsproblemet på ett bra\r\nsätt. Men det är bråttom. Det krävs omedelbara åtgär-\r\nder på olika fronter och åtgärder mot olika miljöpå-\r\nverkande bitar eller faktorer om vi ska rädda Öster-\r\nsjöns unika liv. En mycket stor del av Öster-\r\nsjöproblemet hänger ihop med sjöfarten, och det är\r\negentligen detta som ligger till grund för det här be-\r\ntänkandet. Problemen från sjöfarten kommer sanno-\r\nlikt att öka mycket snabbt inom en kort tidsram.\r\n1999 registrerade Kustbevakningen 224 så kallade\r\nillegala oljeutsläpp i Östersjöns svenska ansvarszon.\r\nBeräkningar tyder på att den sammanlagda tillförseln\r\nav oljekolväten i Östersjön kan räknas i tiotusentals\r\nton per år.\r\nVi måste även vidta stora åtgärder mot de så kal-\r\nlade diffusa oljeutsläppen. Dit hör oljespill från land\r\nsom letar sig ut till havet. Dessa kan komma från\r\nplatser geografiskt belägna långt inne i landet. Dessa\r\nutsläpp är i mängd räknat faktiskt större än utsläppen\r\nfrån nu kända rengöringar av fartygstankar och från\r\nhaverier samt medvetna utsläpp från fartygstrafiken.\r\nVi vill ha stopp för fågeldöden och skador på\r\nbottnar. Vi vill ha bort de höga oljehalterna och de\r\nlånglivade kemikalierna i vårt innanhav Östersjön\r\nmen även i andra vatten.\r\nDen som lyfter blicken och tittar in i framtiden\r\nkan se att sjöfarten på Östersjön kommer att öka\r\ndramatiskt, delvis av miljöskäl eftersom man får\r\nmindre koldioxidutsläpp med fartygstransporten än\r\nmed vägtransporter. Men vi måste inse den risk som\r\nfinns med att vi hittills har tillåtit skrotfärdiga fartyg\r\ntransportera olja och andra farliga produkter i Öster-\r\nsjöns vattenområden.\r\nProduktionen av olja som skeppas ut från hamnar\r\ni Östersjön har ökat under de senaste åren. Vi måste\r\nbetänka att Primorsks nya oljehamn som stod klar för\r\nnågot år sedan är den största ryska Östersjöhamnen\r\nmed en tilltänkt kapacitet på 80 miljoner ton per år.\r\nDenna olja ska alltså transporteras på båtar med i\r\nmånga fall undermålig skrovkvalitet och bristande\r\nsäkerhetsrutiner.\r\nJag behöver väl inte tala om oljetankern Prestiges\r\nhaveri. Vi vet alla nu hur svår den katastrofen var.\r\nBetänk vad det skulle ställa till i Östersjön, med en\r\nsådan olycka. Om vi sätter oss in i vad en sådan\r\nolycka i Östersjön skulle innebära så har vi alla insett\r\natt vi måste sätta upp regler som förhindrar en sådan\r\nkatastrof.\r\nOm ett havsområde har särskilt känsligt ekosys-\r\ntem och hotas av sjöfart har stater rätt att få området\r\nklassat som särskilt känsligt havsområde enligt IMO.\r\nFru talman! Vi ser nu fram emot att underlaget för\r\nen PSSA-klassificering färdigställs tidigt i vår så att\r\nvi har beredskap för en snabb svensk ansökan hos\r\nIMO. Vår förhoppning är att så många länder som\r\nmöjligt följer samma spår eller rutt, alltså går in för\r\nen klassificering av Östersjön som särskilt skyddat\r\nområde.\r\nJag yrkar bifall till utskottets förslag i betänkan-\r\ndet.</pre><pre>Anf.  122  ROGER KARLSSON (c):\r\nFru talman! Ärade ledamöter och åhörare! Tänk er\r\natt ni färdas med båt längs farleden söderut i Öster-\r\nsjön. Det är en gråkulen och stilla vinterdag. Utom-\r\nskärs ligger den mörka havsytan mestadels öde och\r\ntom på fåglar. Någon enstaka trut hänger då och då\r\nefter båten.\r\nMen strax söder om Gotland händer det något.\r\nPlötsligt får havsytan liv. Stora fågelflockar ligger\r\nutspridda på vågorna. Där borta guppar en flock om\r\nkanske 500 fåglar, och där borta ytterligare en. Och\r\ndär är en flock till! En närmare titt i kikaren avslöjar\r\natt det är alfåglar. Hanarnas praktdräkt lyser i silver-\r\ngrått och vitt. Honorna är mer diskret bruna.\r\nSå beskriver Världsnaturfonden på sin hemsida\r\nintrycken när man seglar söderut genom Östersjön\r\noch kommer till Hoburgs bank, en av en handfull\r\nutsjöbankar i Östersjön. Det är bilden av dessa utsjö-\r\nbankar som jag har haft med mig när jag har engage-\r\nrat mig i frågor som rör Östersjön och Östersjöns\r\nmiljö. Det är vetskapen om att dessa utsjöbankar har\r\nstor betydelse för sjöfågel av olika slag, särskilt för\r\növervintrande sjöfåglar som alfågeln. Det är vetska-\r\npen om att bankarna också är värdefulla för olika\r\nfiskarter som födosöksområde och lekplats.\r\nFru talman! Det är också bilden av oljeskadade\r\nfåglar och vetskapen om att mer än 100 000 alfåglar\r\nvarje år dör på Hoburgs bank på grund av oljeskador\r\nsom har gjort att jag har engagerat mig. De här ol-\r\njeskadorna kommer inte av några enstaka stora olje-\r\ntillbud utan från många små, oftast helt avsiktliga\r\nutsläpp från förbipasserande fartyg.\r\nTänk er vad som skulle hända om det skulle in-\r\nträffa en stor oljekatastrof. Hotet finns ju där hela\r\ntiden. Den stora farleden genom Östersjön passerar\r\nstrax väster om Hoburgs bank och fortsätter ner till\r\nandra utsjöbankar. Den stora farleden genom Öster-\r\nsjön passerar oerhört känsliga områden. I och med att\r\nfarleden passerar där innebär det att över 40 000\r\nfartyg varje år passerar förbi Hoburgs bank.\r\nTrafiken med stora oljetanker kommer att öka\r\nkraftigt i takt med att Ryssland skeppar ut alltmer olja\r\nfrån sina Östersjöhamnar. Risken för stora oljeutsläpp\r\nutgör det största hotet mot den biologiska mångfalden\r\ni Östersjön. Det hotet ökar ständigt mot bakgrund av\r\nden ökande trafiken och att minst 40 % av de fartyg\r\nsom trafikerar Östersjön helt enkelt har en bristande\r\nsäkerhet.\r\nSå sent som i helgen passerade ett tankfartyg som\r\nvar avsett för sommartrafik genom Östersjön. Farty-\r\nget hade inte den isklassning som behövs för att klara\r\nvinterförhållandena i Östersjön. Nu gick det bra. Men\r\nom det hade fått ett stopp kunde fartyget mycket väl\r\nha tryckts sönder av ismassorna.\r\nVi lever med det hotet hela tiden. Vi som politiker\r\nmåste ta hotet på allvar och reagera på det. Vi måste\r\nse till att det vidtas åtgärder som förebygger oljeo-\r\nlyckor och gör sjöfarten på Östersjön säker. Det\r\nmåste vi göra innan det händer en allvarlig olycka i\r\nÖstersjön, innan det är för sent.\r\nDärför känns det oerhört bra att vi i dag har ett\r\nenigt utskott som står bakom förslaget i betänkandet.\r\nDär ges ett tydligt uppdrag till regeringen, att så snart\r\nsom möjligt ansöka hos IMO, FN:s organ för hav-\r\nsmiljöfrågor, om att svenskt vatten i Östersjön ska få\r\nstatus som särskilt känsligt havsområde.\r\nFru talman! Enigheten är bra, men den är ny. Fort-\r\nfarande skjuter vi regeringen framför oss. Så sent som\r\nden 7 november, när jag frågade miljöministern vid\r\nen frågestund här i riksdagen, tyckte hon att det inte\r\nvar meningsfullt för Sverige att gå före och ansöka\r\nom att få de svenska delarna av Östersjön klassade\r\nsom särskilt känsligt havsområde. Hon menade att det\r\nskulle bli ökad byråkrati och att vi inte hade någon-\r\nting att tjäna på det. Sedan, efter den 7 november,\r\nkom olyckan med Prestige utanför Spaniens kust. Då\r\nhar det blivit lite annat ljud i skällan och vi har i alla\r\nfall fått en enig riksdag.\r\nCenterpartiet tog efter olyckan utanför Spaniens\r\nkust initiativ i miljö- och jordbruksutskottet, och vi\r\nfick snabbt stöd av Kristdemokraterna och Folkparti-\r\net, om att snabbehandla frågan och göra vad vi kan\r\nför att skydda Östersjöns miljö. Det har resulterat i\r\ndet här betänkandet och ett tydligt uppdrag till rege-\r\nringen. Det behövs, för den svenska regeringen agerar\r\nprecis på samma sätt som andra regeringar inom EU:\r\nMan agerar när det händer en olycka.\r\nVi har Erika I och Erika II inom EU. Det handlar\r\nom hur vi ska skydda oss mot oljeolyckor. Erika var\r\nen stor tanker som kapsejsade för några år sedan. Nu\r\nfick vi Prestige, och då började det hända mycket i\r\nEuropas regeringar.\r\nFortfarande prioriterar den svenska regeringen i\r\nsitt direktiv till Sjöfartsverket det internationella Hel-\r\ncomspåret. Ju snabbare den svenska regeringen får\r\nfram ett underlag som vi kan gå till IMO med enskilt,\r\ndesto bättre. Jag är övertygad om att en svensk ansö-\r\nkan om PSSA, att skydda de svenska delarna av Ös-\r\ntersjön, går snabbare än processen inom Helcom. Det\r\nkommer också att hjälpa till att snabba på processen\r\ninom Helcom så att hela Östersjön på sikt kan bli ett\r\nsärskilt skyddat havsområde.\r\nEn klassning som PSSA, särskilt skyddat havsom-\r\nråde, gör det möjligt att vidta åtgärder som vi måste\r\nvidta mot bakgrund av hoten. Det är åtgärder som att\r\nfå säkrare fartyg som trafikerar våra farvatten, mil-\r\njölotsar och att man kanske flyttar farlederna längre\r\nbort från de känsliga utsjöbankarna. Låt oss ta den\r\nmöjligheten och det snabbt.\r\nJag vill avsluta med att yrka bifall till utskottets\r\nförslag.</pre><pre>Anf.  123  GUNNAR GOUDE (mp):\r\nFru talman! Miljöpartiet har naturligtvis uppmärk-\r\nsammat den här frågan. Liksom många andra partier\r\nhar vi väckt en motion där vi begär att regeringen ska\r\ngå in med en ansökan till IMO om att få de svenska\r\nvattnen i Östersjön förklarade som särskilt känsligt\r\nområde. En sådan förklaring innebär att man sedan\r\nkan gå till IMO och föreslå särskilda skyddsåtgärder.\r\nMöjligheten ökar därmed att få skyddsåtgärder som\r\när av internationell karaktär, det vill säga berör andra\r\nländers möjligheter att trafikera svenska och närlig-\r\ngande vatten i Östersjön. Därför är detta en viktig\r\nsak.\r\nAtt få en förklaring av svenska vatten i Östersjön\r\nsom särskilt känsliga områden är, såsom Kjell-Erik\r\nKarlsson påpekade, av betydelse för andra frågor än\r\noljetransporter. Det aktualiserar just det faktum att\r\nÖstersjön är ett särskilt känsligt havsområde och att\r\ndet måste till en mängd skyddsåtgärder. Det handlar\r\nom att minska övergödningen och giftspridningen,\r\ninte minst gäller det fisket, och naturligtvis också att\r\nminska trafiken både till sjöss och på land.\r\nDet som har aktualiserat frågan är oljekatastrofen\r\nutanför Spanien. Det har också föranlett oss att i be-\r\ntänkandet inte bara ge regeringen i uppdrag att gå in\r\nmed en ansökan om klassificering utan att den också\r\nbör prioritera arbetet med att analysera behovet av\r\noch utarbeta förslag till de skyddsåtgärder som klass-\r\nningen medger. Denna typ av skyddsåtgärder kan inte\r\nföreslås från riksdagen. Vi har inte resurser att i ut-\r\nskottet kunna arbeta fram den typen av skyddsåtgär-\r\nder, men för regeringens del är det oerhört viktigt att\r\nfå fram förslag och detta kvickt.\r\nNär det gäller just risken för en oljekatastrof\r\nskulle jag vilja säga att den är av lite speciell natur\r\noch naturligtvis oerhört känslig för regeringen. Man\r\nbrukar säga att vi människor är dåliga på att hantera\r\nverksamheter vars konsekvenser, om en olycka inträf-\r\nfar, är enormt stora men där sannolikheten för att\r\nolyckan ska inträffa är liten. Det kan ursäkta en del\r\nmisstag som regeringar har gjort när de felbedömt en\r\nolycka genom att konstatera att sannolikheten var så\r\nliten att de rimligtvis inte kunde vänta sig att den\r\nskulle inträffa. Därför har de i efterhand ursäktats när\r\nen olycka skett. I ett globalt perspektiv sker sådana\r\nolyckor då och då. Kärnkraften är ett exempel.\r\nEn oljekatastrof i Östersjön av den dimension som\r\nskedde i Spanien skulle få enorma konsekvenser. Det\r\nskulle i stort sett förstöra vattnen efter den svenska\r\nkusten för årtionden framåt. Och sannolikheten för att\r\ndet ska inträffa är inte alls liten, vilket regeringen\r\nmåste uppmärksamma. Frågan är hur regeringen ska\r\nstå till svars om den inte har vidtagit skyddsåtgärder\r\nnär den inför ögonen har risken för en katastrof av\r\ndenna omfattning och man dessutom vet att sannolik-\r\nheten för att den ska inträffa inte är liten. Jag skulle\r\ninte vilja sitta i den regeringen när olyckan inträffar.\r\nDet är alltså angeläget att regeringen uppfattar den\r\nsignal som finns i betänkandet. Det gäller inte bara\r\ndet reella uppdraget utan också signalen från utskot-\r\ntet. Den har, tycker jag, en trevlig och bra form. I ett\r\nmycket allvarligt tonläge betonar man risken för\r\ndessa katastrofer och uppmärksammar regeringen på\r\nfaran. Sedan får regeringen ordentligt tänka igenom\r\nvilka skyddsåtgärder den kan vidta direkt för att\r\nskydda Sverige från en sådan katastrof, alltså inte\r\nbara via IMO och EU utan som land och som rege-\r\nring i Sverige.\r\nJag hoppas att regeringen uppmärksammar signa-\r\nlen, vilket kanske är det allra viktigaste i detta sam-\r\nmanhang, och snabbt får fram förslag på skyddsåt-\r\ngärder samt också verkställer dem. Det gäller inte\r\nminst de stora oljetransporterna i Östersjön, trans-\r\nporter som på grund av de farvatten vi har och de\r\nrisker som finns är mycket riskfyllda.\r\nJag yrkar bifall till förslaget i betänkandet. Det är\r\ntrevligt att alla partier står bakom förslaget. Det upp-\r\nskattar vi naturligtvis från Miljöpartiets sida.</pre><pre>Överläggningen var härmed avslutad\r\n(Beslut fattades under 11 §.)</pre><pre>10 §  En ny djurskyddsmyndighet</pre><pre>Föredrogs\r\nmiljö- och jordbruksutskottets betänkande\r\n2002/03:MJU5\r\nEn ny djurskyddsmyndighet (prop. 2001/02:189).</pre><pre>Anf.  124  BENGT-ANDERS JOHANS-\r\nSON (m):\r\nFru talman! Inledningsvis vill jag helt kort kon-\r\nstatera att vi moderater inte vill ha någon ny djur-\r\nskyddsmyndighet. Jag yrkar därför bifall till den\r\nmoderata reservationen nr 1. Jag kommer naturligtvis\r\ni övrigt, i den mån votering begärs, att stödja andra\r\nförslag.\r\nFru talman! Alla vi människor har ett oeftergivligt\r\noch oinskränkt ansvar när det gäller att ta hand om de\r\ndjur som finns i vår besittning. Ibland möts man av\r\natt djur tillmäts rättigheter. Jag är den förste att säga\r\natt det inte finns några möjligheter att ge djur rättig-\r\nheter eftersom rättigheter omedelbart följs av skyl-\r\ndigheter, och det kan man inte kräva av djur. Det är\r\nförbehållet människor. Jag tycker att det är viktigt att\r\ndra upp den riktlinjen. I det moderna samhället håller\r\ngränsen nämligen på att suddas ut, vilket är allvarligt\r\noch också farligt.\r\nDet finns naturligtvis ett egenvärde i att djuren har\r\ndet bra. Det gäller inte minst de djur som förvaltas av\r\nmänniskan och är i människans tjänst. Eftersom jag är\r\nutbildad djurskötare kan jag intyga vikten av att vi ser\r\ntill att djuren har det bra. I annat fall producerar de\r\ninte. Detta är den enskilde individens ansvar intill den\r\ngräns när det brister. Då finns det skäl att samhället\r\npå ett eller annat sätt griper in.\r\nDjurskyddslagstiftningen har utvecklats efterhand,\r\noch det är inte länge sedan vi i kammaren fattade\r\nbeslut om att den ska gälla alla djur. Det är bra. Jag\r\nvill därför bara kort konstatera att vi från moderat håll\r\nvill stärka Jordbruksverkets verktygsarsenal. De sak-\r\nnar en del möjligheter att utöva en ännu bättre djur-\r\ntillsyn. Detta vill man nu tillgodose med den nya\r\nmyndigheten.\r\nMan vill även införa ett djurregister, vilket vi av-\r\nvisar. I dag finns register för både kor, svin och hund-\r\nar, och det är på gång också för får, getter, hästar och\r\nhöns. Detta är alltså ganska heltäckande, utan att vi\r\nför den skull behöver föreskriva någonting.\r\nVi vill underlätta inspektörernas arbete genom att\r\nförbättra deras utbildning samt införa något man kan\r\nkalla \"god man\" när djurplågeri förekommer. Vi ser\r\nibland i tidningarna braskande rubriker om vanvård\r\nav djur. I de allra flesta fall finns en tragisk mänsklig\r\nhistoria bakom. Det vi är ute efter, fru talman, är att\r\nskapa en möjlighet att stötta den enskilda människan\r\nså att han eller hon ska kunna ta vara på sina djur.\r\nVi är också positiva till den egenkontroll som\r\nfinns inom branschorganisationer etcetera, och vi vill\r\nuppmuntra att den utvecklas vidare. Likaså är det\r\nviktigt att det internationella arbetet finns med även i\r\nen eventuell ny djurskyddsmyndighet. Vi tycker att\r\ndet är viktigt att uppmärksamma detta även om vi inte\r\nstöder tanken på en ny djurskyddsmyndighet.\r\nJordbruksverket har i dag det fullständiga ansvaret\r\nför djurskyddstillsynen i landet. Det gäller samtliga\r\ndjur.\r\nVi tycker att det är bra att hela kedjan finns sam-\r\nlad under en och samma hatt. Där finns djurskydd,\r\ndjurmiljö, smittskydd, internationellt kansli och dist-\r\nriktsveterinäravdelning, allt samlat med korta infor-\r\nmationsvägar. Detta visade sig vara väldigt lyckosamt\r\nnär BSE-utbrottet kom i Europa.\r\nFör Sverige försvåras delar av tillsynen på grund\r\nav kommunalskattelagens hinder att kunna använda\r\ninspektörer mellan två kommuner, det vill säga att en\r\ninspektör kan vara anställd i en kommun men verka i\r\ntvå. Detta måste naturligtvis rättas till.\r\nFru talman! Det är intressant att notera att i bud-\r\ngetpropositionen för detta år uttalar regeringen myck-\r\net tydligt att det goda svenska djurhälsoläget har\r\nkunnat behållas under 2001. Sedan utvecklar man\r\ndetta vidare på ett antal punkter, som jag inte ska\r\ntrötta kammarens ledamöter med, där man sjunger\r\ndjurhälsotillståndets lov.\r\nDet är intressant att ha det som bakgrund när vi nu\r\ntittar på förslaget. Margareta Winberg har flugit runt i\r\nEuropa och höjt det svenska djurskyddet till skyarna\r\noch att det är utomordentligt bra att vi är ledande på\r\nde punkterna. Därför är det mycket märkligt att kon-\r\nstatera att man nu vill ha en ny djurskyddsmyndighet.\r\nDet märkliga är också att ingen kritik har riktats\r\nmot Jordbruksverket. Regeringen har inte ens bemö-\r\ndat sig med att göra en analys av behovet. Det är\r\nanmärkningsvärt, mina vänner. Nej, det handlar inte\r\nom djurskydd i grund och botten. Det handlar om\r\nnågonting helt annat. Detta är en eftergift, mina vän-\r\nner, till främst Miljöpartiet.\r\nDet är en del av avbetalningen för regeringsmak-\r\nten. En annan del av detta är trängselavgifterna i\r\nStockholm, hot om förbud mot minkuppfödning i\r\nSverige och stopp för torskfisket. På punkt efter\r\npunkt är man torsk, förlåt roligheten, fru talman.\r\nDetta visar med vilken hastighet och under vilken\r\npress man drivit fram frågorna. Det är därför försla-\r\ngen saknar legitimitet.\r\nDet är ett mycket tydligt politiskt spel som saknar\r\nverklighetsgrund. Vi kan titta på hur propositionen\r\nvar skriven, vad som hände omedelbart efter valet\r\noch i den efterföljande kompromissen. Enligt hörsä-\r\ngen är man fortfarande inte riktigt klar över hur den\r\nnya djurskyddsmyndigheten ska se ut och vad den\r\negentligen ska syssla med. Man håller fortfarande på\r\natt diskutera det. Men det är hörsägen, fru talman, och\r\ningenting annat. Det skulle bara fattas att man nu\r\napostroferar det med att vi får en miljöpartist som\r\ngeneraldirektör. Det kommer väl att visa sig så små-\r\nningom.\r\nFru talman! Detta handlar om att man har gjort\r\npolitiska eftergifter. Man tar av skattebetalarnas\r\npengar och lägger ut 35 miljoner kronor årligen för\r\natt uppnå någonting som de facto redan går att uppnå\r\nmed nuvarande arbetssätt. Tänk om vi i stället hade\r\nanvänt de pengarna till att utveckla arbetsmetoderna\r\nför djurskyddsinspektörer. Då hade det handlat om\r\ndjurtillsyn, men nu är det någonting annat.</pre><pre>Anf.  125  ANITA BRODÉN (fp):\r\nFru talman! Vi har i dag ett mycket viktigt ärende\r\npå vårt bord. Det handlar om hanteringen av djur-\r\nskyddet i en ny djurskyddsmyndighet.\r\nEtt ökat engagemang och intresse för djurens väl\r\nhar skapat medvetna konsumenter som väger in djur-\r\nhållningsaspekter i sina val av livsmedel. Det är ett\r\nviktigt styrmedel. Andra styrmedel för ett bättre djur-\r\nskydd är lagar och förordningar samt krav på en hög\r\nutbildning och kompetens. I dag finns ingen obligato-\r\nrisk utbildning eller krav på utbildning för kommu-\r\nnernas djurskyddsinspektörer. Folkpartiet vill stärka\r\nde kraven samtidigt som vi vill öka inspektörssam-\r\nverkan över kommungränserna.\r\nFolkpartiets grundsyn är att garantera djuren ett\r\nvärdigt liv och en anständig död. Även i samband\r\nmed slakten måste kraven på renhet och god hygien\r\nsamt god djuromsorg iakttas. En dålig djurhållning är\r\ninte bara etiskt oförsvarbar utan innebär även en\r\nhälsorisk för konsumenterna.\r\nVi vill minimera tiderna vid slakttransporter och\r\nhar genom Marit Paulsen på EU-nivå slagits för detta.\r\nFolkpartiet vill verka för att slakt sker nära djurens\r\nuppfödningsplatser. Vi menar att Sverige inom EU\r\nska verka för ett borttagande av exportbidragen. Som\r\nett första steg bör samtliga medlemsstater kontrollera\r\natt EU:s djurskydds- och transportdirektiv följs innan\r\nbidrag betalas ut.\r\nFolkpartiet liberalerna anser att djurskyddsfrågor\r\nhar så hög dignitet att vi i budgeten yrkade på att ett\r\nstörre anslag skulle avsättas till djurhälsovård och\r\ndjurskyddsfrämjande åtgärder.\r\nFru talman! Dagens ärende handlar om en ny\r\ndjurskyddsmyndighet som har till syfte att stärka\r\ndjurskyddet, vilket vi välkomnar. Myndigheten skulle\r\nenligt regeringens förslag enbart hantera de icke-\r\nlivsmedelsproducerande djuren, det vill säga säll-\r\nskapsdjur, försöksdjur, pälsdjur, djur som visas of-\r\nfentligt samt hästar.\r\nVi gläds nu åt bifall till Folkpartiets med fleras\r\nmotioner om att djurskyddsmyndigheten även ska\r\ninkludera de livsmedelsproducerande djuren. Det\r\ninnebär att den nya myndigheten får ansvaret för den\r\ncentrala djurskyddstillsynen beträffande samtliga djur\r\nsom omfattas av djurskyddslagen. Djurskyddsmyn-\r\ndigheten ges också i uppdrag att vägleda, utbilda och\r\nstödja de regionala och lokala tillsynsmyndigheterna.\r\nFru talman! Vad beträffar djurskyddstillsynen av-\r\nseende punkt 5 yrkar jag bifall till reservation 2, ef-\r\ntersom djurskyddet måste utgå från en helhetssyn på\r\nhur djuren har det. Antalet centimeter för en liggplats\r\nsäger väldigt lite om djurens välbefinnande. Helhets-\r\nbilden ger däremot en mer korrekt bild av djurens\r\nvillkor. Vi anser därför att det bör införas generella\r\nfunktionskrav i stället för att som i dag ha många\r\ndetaljregler. Det måste finnas tillräckligt många djur-\r\nskyddsinspektörer och tillräckliga utbildningsresurser\r\nför att tillsynen ska kunna bli effektiv.\r\nVad beträffar punkt 7, fru talman, vill jag påpeka\r\natt Folkpartiet yrkar bifall till utskottets förslag. Ett\r\nförbiseende skedde vid justeringstillfället, och reser-\r\nvation 5 skulle ej funnits med i betänkandet.\r\nSist men inte minst, när det gäller punkt 10, yrkar\r\njag bifall till Folkpartiets reservation 8 som handlar\r\nom det internationella djurskyddsarbetet. Genom att\r\nvara aktiva och pådrivande i olika internationella\r\nforum främjar vi inte enbart djurskyddet i vårt eget\r\nland utan utökar också våra möjligheter att utveckla\r\ndjurskyddet i andra länder. Vi anser att den nya djur-\r\nskyddsmyndigheten bör få ett brett uppdrag vad gäl-\r\nler det internationella arbetet. Myndigheten bör ges\r\nhuvudansvaret för dessa arbetsuppgifter och samord-\r\nna Sveriges agerande i olika internationella organ.\r\nUnder övriga punkter yrkar jag bifall till utskottets\r\nförslag.</pre><pre>Anf.  126  SVEN GUNNAR PERS-\r\nSON (kd):\r\nFru talman! Utmärglade djur, fastkletade i sin\r\negen skit. Plågade och pinade hundar eller katter.\r\nLånga transporter med skadade eller döda djur som\r\nkonsekvens och resultat. Detta är bilder som vi har\r\nmött under de senaste åren och som med rätta har\r\nväckt starkt engagemang och gensvar i opinionen.\r\nDjurskyddsfrågorna har växt sig starka, inte minst hos\r\nungdomar men också hos många andra människor -\r\noch det med rätta. Det är självklart. Men det får na-\r\nturligtvis inte gå till överdrift och få absurda konsek-\r\nvenser i den riktning som Bengt-Anders Johansson\r\ntalade om.\r\nJag kommer själv ihåg hur det var i början av mitt\r\npolitiska arbete i miljö- och hälsoskyddsnämnden i\r\nmin hemkommun. Inspektörerna jagades runt i hagen\r\nav en ilsken djurägare, hotade till liv och lem med\r\ndiverse olika tillhyggen. Jag minns också de förfärli-\r\nga filmerna och bilderna av interiörer från lägenheter\r\neller gårdar.\r\nIngen lag i världen och ingen myndighet i världen\r\n- hur välorganiserad och välfungerande den än är -\r\nkan förhindra mänskliga misslyckanden, ren rovdrift\r\nibland eller medveten ondska. Vi kan aldrig gardera\r\noss fullt ut mot sådana saker. Men, fru talman, det får\r\ninte innebära att vi blir passiva eller finner oss i att\r\ndjur behandlas illa på något vis. Det utmanar oss i\r\nstället att skaffa så effektiva och bra instrument som\r\nmöjligt för att förhindra att djur behandlas illa. Vi ska\r\nförhindra och förebygga, men det ska också bli rele-\r\nvanta påföljder när man överträder lagen och be-\r\nhandlar djur illa. Vi behöver alltså ha en bra djur-\r\nskyddslag och vi behöver ha en myndighetsstruktur\r\nsom är effektiv och fungerar bra.\r\nKristdemokraterna står bakom betänkandets för-\r\nslag till förändringar i djurskyddslagen, där det görs\r\nnödvändiga och självklara tillägg och förändringar.\r\nVi står också bakom förslaget om inrättande av en ny\r\ndjurskyddsmyndighet. Däremot vill vi se en annan\r\ntingens ordning när det gäller tillsynsverksamheten.\r\nDärför yrkar jag bifall till reservation 3, som Krist-\r\ndemokraterna står bakom. Den innehåller förslag om\r\nhur tillsynsorganisationen och myndighetsutövningen\r\nkan fungera på ett sätt så att man skiljer på myndig-\r\nhetsutövning och den rent kommersiella verksamhe-\r\nten för veterinärerna. Jag kommer också att stödja\r\nandra reservationer som vi står bakom, men jag yrkar\r\nbifall bara till denna.\r\nFru talman! Olika utredningar och diskussioner\r\noch Riksdagens revisorer har visat på brister i myn-\r\ndighetsutövning och tillsyn när det gäller djurskyddet\r\ni Sverige. Vi tycker och tror att förslaget om en ny\r\nmyndighet som tar ett samlat ansvar för djurskyddet\r\nför alla djur är ett bra förslag. Även jordbrukets djur\r\nkommer alltså in. Det är ett bra förslag. Myndigheten\r\nkan fokusera och avgränsa sitt arbete, den kan vara\r\nkonsekvent och tydlig och ge stöd, hjälp och direktiv\r\ntill dem som har med djur att göra. Man tar ett samlat\r\ngrepp och man ger stöd och utbildning för tillsyn och\r\nverkställighet. För oss är det viktigt att ansvaret för\r\nden nya myndigheten avgränsas så att det är enligt\r\ndjurskyddslagens olika paragrafer som man ska ar-\r\nbeta. Vi får inte återigen hamna i en situation där man\r\nska fixa allt och inget, där olika intressen står mot\r\nvarandra och där samma person ska jobba med djuret\r\noavsett om det ska bli kotlett eller om det är ett säll-\r\nskapsdjur. Det är djurskyddslagens bestämmelse som\r\nska vara styrande. Det skulle vara bra att få bekräftat\r\nfrån Socialdemokraternas representant i debatten att\r\nså faktiskt blir fallet.\r\nFru talman! Kristdemokraterna står också bakom\r\nförslagen om ändringar i djurskyddslagen när det\r\ngäller att även avkomman till ett omhändertaget djur\r\nska anses vara omhändertaget, och att själva inrättan-\r\ndet av myndigheten senareläggs till den 1 januari\r\n2004. Det är viktigt att detta får en bra förberedelse-\r\nfas så att det blir effektivt när det väl kommer i gång.\r\nGod djuromsorg och ett ansvarsfullt förhållnings-\r\nsätt till djuren är viktigt för oss kristdemokrater. Vi\r\ntror att den nya myndigheten ger bra möjligheter att\r\nupprätthålla ett sådant arbete.</pre><pre>Anf.  127  JAN ANDERSSON (c):\r\nFru talman! Jag vill börja med att säga att jag är\r\növertygad om att alla är överens om att vi ska ha ett\r\nbra djurskydd i vårt land. Vi ska värna djurens rätt till\r\nen bra tillvaro.\r\nJag vill också passa på att påminna om att vi har\r\nett bra läge jämfört med många andra när det gäller\r\ndjurskyddet. Det gör dock inte att vi inte kan bli bätt-\r\nre. Vi är också överens om att kontrollen av efterlev-\r\nnaden av lagen är ett uppdrag för samhället, samtidigt\r\nsom det går att förbättra kontrollen.\r\nSom har sagts tidigare här så finns det ett brett\r\nstöd i vårt samhälle för de här grundläggande värde-\r\nringarna, så jag tänker inte orda så mycket mer om\r\ndem.\r\nDagens debatt handlar inte om djurskydd eller ej -\r\ndet är inte det frågan gäller. Frågan gäller hur vi på ett\r\nså bra sätt som möjligt ska organisera djurskyddet.\r\nJag tror att det är viktigt att vi har ett helhetsgrepp när\r\ndet gäller djurskydd, smittskydd och över huvud taget\r\nallt som rör djurens välbefinnande.\r\nFör min och Centerpartiets del hade vi därför hell-\r\nre sett helhetslösningen, där vi har utvecklat Jord-\r\nbruksverkets roll när det gäller djurskydd. Jag anser\r\natt det gäller att öka integrationen av tillsynen längs\r\nhela livsmedelskedjan, och inte försämra den.\r\nJag måste också ta tillfället i akt att här i kamma-\r\nren påpeka att det absolut viktigaste arbetet när det\r\ngäller djurskydd och tillsyn utförs av våra djur-\r\nskyddsinspektörer ute på det lokala planet. Det är\r\noerhört viktigt att komma ihåg när vi diskuterar de\r\nhär frågorna att det inte bara handlar om en myndig-\r\nhet, utan det viktiga jobbet görs ute på lokalplanet.\r\nMajoriteten - för mig en förvånande bred majori-\r\ntet - visar på handlingskraft och föreslår den vanliga\r\npatentmedicinen. Man inrättar en ny statlig myndig-\r\nhet. Det är en myndighet som på det ultimata sättet\r\nska förbättra djurskyddet. Det blir en fristående ny\r\nmyndighet som enligt mitt sätt att se gör att vi klipper\r\nav den del av tillsynen på livsmedelskedjan som ut-\r\ngörs av djurskydd. Vi tappar, eller riskerar att tappa,\r\nde fördelar som vi hade kunnat få via en samordnad\r\ntillsyn under Jordbruksverket.\r\nUtöver detta ska man inrätta ett nytt, centralt,\r\nlandstäckande djurskyddsregister. Det gör man för-\r\nmodligen därför att majoriteten anser att det på något\r\nväsentligt sätt ska förbättra djurtillsynen. Kostnaden,\r\n15 miljoner kronor, hade enligt mitt sätt att se bättre\r\nbehövts för att till exempel utveckla inspektörerna.\r\nMan riskerar att tappa den lokalkännedom som finns\r\ndär ute, där man nu har registren på det lokala eller\r\nregionala planet.\r\nJag står givetvis bakom våra reservationer till be-\r\ntänkandet, men för att spara lite tid åt ledamöterna så\r\nyrkar jag bifall endast till reservation 6.\r\n(forts. 12 §)\r\nAjournering</pre><pre>Kammaren beslutade kl. 15.48 på förslag av andre\r\nvice talmannen att ajournera förhandlingarna till\r\nkl. 16.00 då dagens votering skulle äga rum.\r\nÅterupptagna förhandlingar</pre><pre>Förhandlingarna återupptogs kl. 16.00.</pre><pre>11 §  Beslut om ärenden som slutdebatterats vid\r\ndagens sammanträde</pre><pre>KU10 Granskning av statsrådens tjänsteutövning\r\noch regeringsärendenas handläggning\r\nUtskottets anmälan lades till handlingarna.</pre><pre>KU16 Justitieämbetsmännens ämbetsberättelse\r\nvid riksmötet 2002/03\r\nKammaren biföll utskottets förslag.</pre><pre>BoU2 Bostadsrättsfrågor\r\nPunkt 3 (Störningar i boendet)\r\n1. utskottet\r\n2. res. 2 (kd, m, fp)\r\nVotering:\r\n183 för utskottet\r\n118 för res. 2\r\n48 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  126 s, 24 v, 19 c, 14 mp\r\nFör res. 2:      47 m, 42 fp, 29 kd\r\nFrånvarande:    18 s, 8 m, 6 fp, 4 kd, 6 v, 3 c, 3 mp</pre><pre>Punkt 4 (Andrahandsupplåtelse - rättighetens omfatt-\r\nning)\r\n1. utskottet\r\n2. res. 3 (fp)\r\nVotering:\r\n257 för utskottet\r\n43 för res. 3\r\n2 avstod\r\n47 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  126 s, 47 m, 29 kd, 24 v, 17 c, 14 mp\r\nFör res. 3:     1 s, 42 fp\r\nAvstod:         2 c\r\nFrånvarande:    17 s, 8 m, 6 fp, 4 kd, 6 v, 3 c, 3 mp</pre><pre>Punkt 6 (Kontroll över andrahandsupplåtelser och\r\nhyressättning)\r\n1. utskottet\r\n2. res. 5 (c)\r\nVotering:\r\n284 för utskottet\r\n19 för res. 5\r\n46 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  127 s, 47 m, 43 fp, 29 kd, 24 v, 14 mp\r\nFör res. 5:     19 c\r\nFrånvarande:    17 s, 8 m, 5 fp, 4 kd, 6 v, 3 c, 3 mp</pre><pre>Punkt 7 (Upprepade betalningsförseningar)\r\n1. utskottet\r\n2. res. 6 (v)\r\nVotering:\r\n279 för utskottet\r\n24 för res. 6\r\n1 avstod\r\n45 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 47 m, 43 fp, 29 kd, 19 c, 13 mp\r\nFör res. 6:      24 v\r\nAvstod:         1 mp\r\nFrånvarande:    16 s, 8 m, 5 fp, 4 kd, 6 v, 3 c, 3 mp</pre><pre>Punkt 10 (Krav på folkbokföring)\r\n1. utskottet\r\n2. res. 9 (kd)\r\nVotering:\r\n179 för utskottet\r\n33 för res. 9\r\n91 avstod\r\n46 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 2 fp, 18 v, 17 c, 14 mp\r\nFör res. 9:     2 m, 3 fp, 28 kd\r\nAvstod:         45 m, 38 fp, 6 v, 2 c\r\nFrånvarande:    16 s, 8 m, 5 fp, 5 kd, 6 v, 3 c, 3 mp\r\nLena Ödeen (fp) anmälde att hon avsett att avstå från\r\natt rösta men markerats ha röstat nej.\r\nBerit Jóhannesson (v) anmälde att hon avsett att rösta\r\nja men markerats ha avstått från att rösta.</pre><pre>Övriga punkter\r\nKammaren biföll utskottets förslag.</pre><pre>MJU6 Östersjön som särskilt känsligt havsområde\r\nKammaren biföll utskottets förslag.</pre><pre>12 §  (forts. 10 §) En ny djurskyddsmyndighet\r\n(forts. MJU5)</pre><pre>Anf.  128  ANN-KRISTINE JOHANS-\r\nSON (s):\r\nFru talman! Efter flera års diskussion och utre-\r\ndande är det alltså dags att debattera och fatta beslut\r\nom en ny djurskyddsmyndighet. Vi har hört från\r\nandra partier att det finns olika ståndpunkter i frågan,\r\nmen ett är vi överens om, nämligen att det är viktigt\r\natt stärka djurskyddet och inte minst djurskyddstillsy-\r\nnen.\r\nDjurskyddslagen kräver att alla djur ska behandlas\r\nväl och skyddas mot onödigt lidande eller sjukdom.\r\nDet innebär ett etiskt förhållningssätt till djuren som\r\nvi måste ta till vara och utveckla inte minst genom ny\r\nkunskap.\r\nGenom att samla allt centralt djurskydd, enligt\r\ndjurskyddslagen, hos en djurskyddsmyndighet som\r\nblir oberoende och fristående från andra intressen\r\nkommer djurskyddet att stärkas.\r\nMyndigheten blir en spjutspets i djurskyddsarbetet\r\nbåde nationellt och internationellt. Den kommer ock-\r\nså att bli ett tydligt samhällsorgan för bland annat\r\nallmänheten och djurägarna. Myndighetens mål och\r\nsyfte utgår från djurens perspektiv.\r\nI utskottets förslag till beslut har vi ett tillkänna-\r\ngivande till regeringen i en viktig fråga. Det handlar\r\nom att ansvarsområdet för den nya myndigheten ska\r\nomfatta alla djur. Det är viktigt att sammanföra alla\r\nfrågor om djurskydd enligt djurskyddslagen hos en\r\noch samma myndighet för att den ska kunna bli den\r\nspetsmyndighet som vi eftersträvar. I och med detta\r\nföreslår vi också att starten för den nya myndigheten\r\nflyttas fram till den 1 januari 2004.\r\nI dag beslutar vi om ett antal lagförändringar.\r\nDärefter kan regeringen tillsätta en organisations-\r\nkommitté som får till uppgift att bland annat organi-\r\nsera och bemanna myndigheten.\r\nFru talman! Myndigheten ska följa och utvärdera\r\ntillämpningen av djurskyddslagen och om det behövs\r\nföreslå förändringar av lagen eller bestämmelser\r\nutfärdade med stöd av lagen. Med det här kommer\r\ndjurskyddet att stärkas inte minst när det gäller till-\r\nsynsfrågan. Djurskyddsmyndigheten får det centrala\r\nansvaret för djurskyddstillsynen. Myndigheten ska\r\nutfärda föreskrifter om hur tillsynen ska bedrivas i\r\nlandet. Den ska arbeta med att vägleda, utbilda och\r\ninte minst stödja de lokala och regionala tillsynsmyn-\r\ndigheterna. Den ska granska domar som rör djur-\r\nskydd, följa upp och utvärdera anmälningar om brott,\r\nhur fall dokumenteras, vilka problem och svårigheter\r\nsom kan uppstå i fråga om tolkningen av lagen och så\r\nvidare.\r\nFör att kunna ha en väl fungerande tillsyn över\r\nhela landet, som vi alla vill ha, behövs tillgång till\r\nuppgifter om olika slag av djurhållare. Därför är ett\r\ndjurskyddsregister av vikt, så att man kan planera och\r\ngenomföra tillsynen.\r\nNär det gäller djurskyddstillsynen i övrigt vill jag\r\nhänvisa till det arbete som sker på departementet med\r\nutgångspunkt i att huvudmannaskapet för tillsynen\r\nska ligga kvar på kommunerna. Arbetet fortskrider,\r\noch en proposition i den frågan ska komma under\r\nåret.\r\nFru talman! Myndigheten tar också över ansvaret\r\nför att samla all kompetens och allt ansvar hos en och\r\nsamma myndighet när det gäller försöksdjuren. Den\r\nska utfärda föreskrifter om hållande, skötsel och an-\r\nvändning av försöksdjuren, den djurförsöksetiska\r\nprövningen, statistik över försöksdjursanvändning\r\noch utbildningskrav för personal. Den ska arbeta\r\nvidare med åtgärdsplanen, som Jordbruksverket och\r\nCentrala försöksdjursnämnden har tagit fram för att\r\nstärka djurskyddet, och inte minst se över vilka åtgär-\r\nder som behövs för att stärka de djurförsöksetiska\r\nnämnderna i deras arbete. Den ska vara stödjande när\r\ndet gäller olika frågeställningar, regelbunden utbild-\r\nning och fortbildning.\r\nI dag finns ett rådgivande organ i djurhälso- och\r\ndjurskyddsfrågor vid Jordbruksverket. Där ingår\r\nföreträdare för myndigheter och organisationer med\r\nolika kompetenser. Den nya myndigheten bör ha ett\r\nliknande råd med en allsidig sammansättning, till\r\nexempel med ledamöter med etisk och etologisk\r\nkompetens.\r\nFru talman! Det finns ett stort engagemang hos\r\nallmänheten i frågor om hur vi sköter våra djur, och\r\nman kan förvänta sig att många kommer att vända sig\r\ntill myndigheten för att få råd och stöd. Det är viktigt\r\natt kunna möta dessa frågor och detta intresse och\r\nsprida kunskap i djurskyddsfrågor.\r\nUtbildning och ökad kunskap om djurens beteen-\r\nde och välbefinnande är av stor vikt för ett gott djur-\r\nskydd. Det behövs fortsatt forskning och inte minst\r\nutbildning och fortbildning av de människor som\r\njobbar med djur. Där är inte minst det internationella\r\narbetet så viktigt, som flera motionärer tar upp. Det\r\ngäller att samarbeta inom och utom EU för att driva\r\npå och utveckla djurskyddsarbetet. Sverige ska fort-\r\nsätta att vara pådrivande internationellt i djurskydds-\r\nfrågor, och utskottet förutsätter att det ansvaret faller\r\ninom myndighetens område.\r\nJag har pekat på några olika områden som jag an-\r\nser är viktiga för den nya myndigheten. Den kommer\r\natt lyfta fram djurskyddet, kunna föra en etisk diskus-\r\nsion, initiera forskning, ifrågasätta och så vidare. Den\r\nhar förutsättningar att bli den här spjutspetsmyndig-\r\nheten för djurens rättigheter. Jag är glad över att vi i\r\ndag ska fatta beslut, så att arbetet kan sätta i gång.\r\nFru talman! En annan viktig sak som tas upp i\r\nbetänkandet är en ändring i djurskyddslagen när det\r\ngäller omhändertagande av djur. Det har funnits en\r\nosäkerhet om ett beslut om omhändertagande även\r\nomfattar den avkomma ett djur kan komma att föda\r\nunder omhändertagandetiden. Nu görs ett förtydli-\r\ngande av § 33 i djurskyddslagen om att beslutet även\r\ngäller avkomman.\r\nFru talman! Med det anförda vill jag yrka bifall\r\ntill förslaget i betänkandet och avslag på samtliga\r\nreservationer.</pre><pre>Anf.  129  BENGT-ANDERS JOHANS-\r\nSON (m) replik:\r\nFru talman! När Ann-Kristine Johansson beskri-\r\nver den nya djurskyddsmyndigheten låter det precis\r\nsom om det inte funnits någon som helst djurtillsyn\r\ntidigare. Jag vet, fru talman, att Ann-Kristine är\r\nmycket väl medveten om detta. Allt hon räknar upp\r\nkan vi vara överens om är sådant som man ska ägna\r\nsig åt. Det remarkabla i uppräkningen är att det enda\r\nsom vi möjligen kan vara överens om inte riktigt har\r\nfungerat, beroende på att regelverket försvårar det\r\nhela, är den kommunala tillsynen. Den vill man ha\r\nkvar.\r\nFru talman! Min utgångspunkt förstärker bilden\r\nav att detta inte har något med djurskydd att göra.\r\nDetta är en eftergift som ni socialdemokrater har\r\ntvingats göra för att behålla regeringsmakten. Jag\r\nfrågar dig Ann-Kristine: Varför vill du lägga\r\n35 miljoner kronor på något som innebär dubbelar-\r\nbete? Det blir ju med naturnödvändighet så att man\r\nmåste dubblera människor på Jordbruksverket och på\r\nden nya djurskyddsmyndigheten.</pre><pre>Anf.  130  ANN-KRISTINE JOHANSSON (s)\r\nreplik:\r\nFru talman! Det är intressant att lyssna till Bengt-\r\nAnders Johansson, inte minst till hans anförande. Han\r\nnämnde knappt ordet djurskydd i sitt anförande. I så\r\nfall pratade han utifrån produktionssynpunkt. Jag\r\nsaknar Moderaternas engagemang i just djurskydds-\r\nfrågor. Vi står bakom beslutet att starta den nya djur-\r\nskyddsmyndigheten för att lyfta upp djurskyddsfrå-\r\ngorna och driva dem ordentligt. Vi visar hur viktiga\r\ndjurskyddsfrågorna är. Det är inga politiska eftergif-\r\nter. Det är en viktig markering att Sverige tycker att\r\ndjurskyddsfrågorna är väldigt viktiga.\r\nNär det gäller tillsynsfrågan kommer den nya\r\nmyndigheten att få hjälpa till att stödja och vidareut-\r\nbilda de lokala djurskyddsinspektörerna. Jag tror att\r\ndet kommer att bli bra. Då har de någon de kan vända\r\nsig till för rådgivning, bland annat i tolkning av lagar.</pre><pre>Anf.  131  BENGT-ANDERS JOHANS-\r\nSON (m) replik:\r\nFru talman! Det är lite magstarkt att få höra att jag\r\ninte nämnde någonting om djurskyddet. Då måste jag\r\nupprepa min inledningsmening, nämligen att alla\r\nmänniskor har ett oeftergivligt och oinskränkt ansvar\r\nför de djur som man har i sin besittning eller utövar\r\nnågon som helst påverkan på.\r\nJag började med det. Det är möjligt, fru talman,\r\natt Ann-Kristine inte lyssnade riktigt vid det tillfället.\r\nDärför upprepar jag det.\r\nMan upprepar ett antal funktioner som man för-\r\nväntar sig av den nya djurskyddsmyndigheten. Då ber\r\njag, fru talman, Ann-Kristine och socialdemokratin\r\natt nämna en enda sak som den nya myndigheten ska\r\nuppnå som inte Jordbruksverket med ett förstärkt\r\nregelverk och en förnyad verktygskatalog skulle kun-\r\nnat utföra. Nämn en enda!</pre><pre>Anf.  132  ANN-KRISTINE JOHANSSON (s)\r\nreplik:\r\nFru talman! Vi anser att det är viktigt att samla\r\nalla frågor som rör djurskyddet i en myndighet för att\r\nvi ska kunna driva på djurskyddsfrågorna ordentligt\r\noch inte minst arbeta vidare med tillsynsfrågan som\r\när grunden för ett bra djurskydd. Det anser vi att den\r\nnya djurskyddsmyndigheten kan göra, inte minst\r\ninternationellt, som även Bengt-Anders Johansson tog\r\nupp i sitt anförande. Han tycker det är viktigt med det\r\ninternationella arbetet. I detta kommer den nya djur-\r\nskyddsmyndigheten att kunna vara en spjutspetsmyn-\r\ndighet och visa att Sverige anser att djurskyddet är så\r\nviktigt att det samlas i en och samma myndighet.</pre><pre>Anf.  133  SVEN-ERIK SJÖSTRAND (v):\r\nFru talman! Under en längre tid har vi i Vänster-\r\npartiet drivit på för att samhället ska inrätta en fristå-\r\nende djurskyddsmyndighet. Vi vill bygga upp en ny\r\nmyndighet eftersom djursskyddsfrågorna inte givits\r\ntillräcklig tyngd och utrymme. Denna myndighet ska\r\narbeta med djurskydd, och vi vill inte att tid och re-\r\nsurser på myndigheten ska gå till att utföra rutiner\r\noch administration. Det är viktigt att myndigheten har\r\ndet övergripande ansvaret för djurskyddsfrågor och\r\natt alla de kompetenta människor som anställs på\r\nmyndigheten ser till att djurskyddet integreras bättre i\r\nvårt samhälles värderingar och attityder.\r\nVi ser många fördelar med en fristående djur-\r\nskyddsmyndighet, inte minst att de djurpolitiska frå-\r\ngorna kan frikopplas från myndigheter som ibland tar\r\nmer hänsyn till faktorer som har med ekonomi och\r\nproduktionsteknik att göra.\r\nEn grundbult för att vi ska få en fungerande lokal\r\ndjurtillsyn, oavsett vem som är huvudman för den, är\r\natt den centrala samordnande verksamheten fungerar.\r\nDen nya djurskyddsmyndigheten ska därför ges möj-\r\nlighet att bevilja tillstånd och meddela föreskrifter.\r\nDenna centrala myndighet ska ha det övergripande\r\nansvaret för den centrala djurskyddstillsynen vad\r\ngäller samtliga djur som omfattas av djurskyddslagen.\r\nMen den ska också få i uppdrag av regeringen att\r\nvägleda, utbilda och stödja de regionala och lokala\r\ntillsynsmyndigheterna. Detta är ett mycket viktigt\r\narbete. Landets djurskydds- och miljöinspektörer\r\nbehöver stöd och hjälp. Den intresserade allmänheten\r\nbehöver råd och svar på sina frågor.\r\nFler och fler i vårt samhälle tar till sig fakta om de\r\nförhållanden som djur lever och dör under. Djurtrans-\r\nporter, pälsdjurens förhållanden och försöksdjurens\r\nlidanden är några exempel som upprör. I dag är djur-\r\nrättsrörelsen en växande rörelse. Djurens situation i\r\nsamhället har blivit en viktig fråga för många, inte\r\nminst för yngre människor.\r\nDjur är levande varelser med känslor som vi. De\r\nkan, lika lite som människor, behandlas som materi-\r\nella ting som köps, säljs och transporteras som andra\r\nvaror. En orsak till att vi inte kan förhindra djurtrans-\r\nporter är EU:s regler om varornas fria rörlighet.\r\nSamma regler gäller alltså för levande djur som för\r\nmuttrar, datorer och andra varor. Det är möjligt att en\r\nny djurskyddsmyndighet inte kan ändra på detta re-\r\ngelverk omgående. Men att vi tar djurskyddsfrågor på\r\nallvar i Sverige medför att vi sänder ut signaler i vår\r\nomgivning att de regelverk som finns ofta varken är\r\nfungerande eller tillräckliga. Man ser ju ofta exempel\r\npå att varken de nationella kontrollerna av djurtrans-\r\nporter fungerar eller att EG-kommissionen lyckas\r\nkontrollera och övervaka medlemsstaternas efterlev-\r\nnad av direktivet om djurtransporter.\r\nUnder arbetet med förslaget till denna nya myn-\r\ndighet har det ibland uppstått diskussioner och gräns-\r\ndragningsproblem. Vi tror dock att det är bra att verk-\r\nsamheten har renodlats till att gälla djurskydd. Djur-\r\nskyddsmyndighetens roll på slakterier är till exempel\r\natt se till att de levande djuren inte åsamkas lidande. I\r\növrigt vilar ansvaret på Livsmedelsverket för hygien\r\noch kontroller med mera. Jordbruksverket ansvarar\r\nför avfallet liksom för självdöda djur.\r\nFör att vi ska få en effektiv djurskyddsmyndighet\r\när det viktigt att hitta en bra samordning mellan djur-\r\nskyddsmyndigheten och Jordbruksverket. Naturligtvis\r\nmåste vi också, när väl myndigheten är på plats och\r\nbörjar fungera, göra en uppföljning för att se om det\r\nfinns behov av ytterligare översyn. Det är också vik-\r\ntigt att vi bygger upp en myndighetsstruktur där\r\nskattemedel används på ett effektivt sätt. Jättestruktu-\r\nrer är inte alltid de bästa, utan det gäller i stället att\r\ntitta på de syften, samband och funktioner som en ny\r\nmyndighet ska verka för.\r\nAvslutningsvis tror vi i Vänsterpartiet att denna\r\nnya myndighet ska innebära ett steg i rätt riktning\r\nmot en mer etisk och moraliskt bättre djurhållning.\r\nDet är bra att denna myndighet förses med ett djur-\r\nskyddsråd, och det är också mycket positivt att myn-\r\ndigheten får egna forskningsanslag för att kunna\r\nbeställa forskning om djurskydd.\r\nVänsterpartiet yrkar därför bifall till förslaget i\r\nbetänkandet. Jag vill passa på att tacka för konstruk-\r\ntiva diskussioner under arbetet med detta betänkande.</pre><pre>Anf.  134  GUNNAR GOUDE (mp):\r\nFru talman! Den nya djurskyddsmyndigheten och\r\nden nya organisationen för djurskyddet, som vi fått se\r\ni tidigare betänkanden och i detta, är naturligtvis ett\r\nstort steg framåt. Behovet av både skärpt lagstiftning\r\noch effektivisering när det gäller djurskyddet i landet\r\när stort. Det är vi så gott som samtliga överens om. Ni\r\nkänner väl bristerna. Naturligtvis hälsar vi i Miljö-\r\npartiet det här betänkandet med glädje.\r\nJag kan inte undgå att ta upp det som Bengt-\r\nAnders Johansson påstod i sitt anförande om att Mil-\r\njöpartiet hastigt och slarvigt i förhandling med rege-\r\nringen klämde igenom detta beslut och att regeringen\r\ntog det för att, som han uttryckte det, bibehålla rege-\r\nringsmakten. Nu har jag inte suttit länge i miljö- och\r\njordbruksutskottet, men jag har varit intresserad av\r\ndjurskyddsfrågorna under lång tid och kunde i riks-\r\ndagen under förra mandatperioden följa detta arbete.\r\nMitt intryck är att initiativet till den nya djurskydds-\r\nmyndigheten togs för över fem år sedan av Gudrun\r\nLindvall, som var Miljöpartiets ledamot i miljö- och\r\njordbruksutskottet under förra mandatperioden, och\r\natt hon varit en av de drivande när det gällt att få fram\r\nden nya djurskyddsmyndigheten.\r\nDet har varit en mycket lång process, tvärtemot\r\nvad Bengt-Anders Johansson säger. Den har pågått\r\nunder många år med kontakter med berörda myndig-\r\nheter, med regeringen och med experter. Under vägs\r\ngång har det också varit en utredning som lämnade\r\nsitt betänkande i november 2000, vilket ligger till\r\ngrund för detta. Det är ett ovanligt väl genomarbetat\r\nförslag, skulle jag vilja säga. Bengt-Anders Johansson\r\nkan ju rätta mig om jag har missuppfattat något på\r\nden här punkten. Det är alltså långtifrån något hast-\r\nverk, och det är naturligtvis viktigt att detta görs med\r\nstor omsorg.\r\nMed det betänkande vi har i dag är vi nära ett\r\nslutsteg i den här processen. Nu slår man fast att den\r\nnya djurskyddsmyndigheten ska ha ett övergripande\r\nansvar för hela djurskyddet. Det innebär att det äntli-\r\ngen blir en kraftsamling inom djurskyddsområdet. Vi\r\nfår en stark myndighet med en central funktion som\r\nkan ge föreskrifter och råd och driva djurskyddsfrå-\r\ngor. Men detta förenas också med kravet, som är\r\nnaturligt för Miljöpartiet att ställa, på en decentralise-\r\nring så att tillsyn och rådgivning sker nära dem som\r\nberörs ute i kommunerna. Kommunernas djur-\r\nskyddsinspektörer ska till exempel vara de som arbe-\r\ntar med och verkställer detta med stöd, hjälp och\r\nföreskrifter från en kompetent central myndighet. Det\r\när en organisation som jag tror kommer att bli mycket\r\nbra om man också ser till den framtida utvecklingen\r\nav djurskyddet. Man kan följa det som händer ute.\r\nMan kommer att skapa garantier för hög kvalitet på\r\ndjurskyddet över hela landet, i samtliga kommuner.\r\nMan kan gå in och hjälpa till där brister finns. Man\r\nkan svara för utbildning och så vidare. Det är alltså\r\nviktigt att detta kommer till stånd.\r\nDet vi nu ser fram emot är arbetet inom organisa-\r\ntionskommittén, som ska utarbeta detaljerna inför\r\nikraftträdandet den 1 januari 2004.\r\nBetänkandet innehåller en viktig punkt som\r\nkompletterar regeringens förslag när det gäller vilka\r\ndjur som ska omfattas av djurskyddsmyndighetens\r\nansvar. Man konstaterar i tillkännagivandet att även\r\nde livsmedelsproducerande djuren ska inkluderas i\r\nansvaret. Det är naturligtvis viktigt, och därmed är\r\nhelheten garanterad. Nu har djurskyddsmyndigheten\r\nhela ansvaret. Organisationen är bra. Jag kan bara\r\nvarmt yrka bifall till betänkandets förslag i dess hel-\r\nhet.</pre><pre>Anf.  135  BENGT-ANDERS JOHANS-\r\nSON (m) replik:\r\nFru talman! Det är alldeles riktigt som Gunnar\r\nGoude säger: Det har talats länge om detta. Icke desto\r\nmindre blev det riktigt bråttom med hur det egentli-\r\ngen skulle se ut klockan fem i tolv. Till och med när\r\ndetta skulle upp i utskottet visste man inte hur man\r\nskulle ha det. Man fick ta tillbaka det, och så för-\r\nhandlades det om igen och kom fram i en ny skepnad\r\netcetera. Så Gunnar Goudes verklighetsbeskrivning\r\nbrister nog något, fru talman, åtminstone när det gäl-\r\nler slutskedet.\r\nSedan kunde jag konstatera att Socialdemokrater-\r\nnas företrädare inte kunde svara på frågan om det\r\nfanns någon enda sak som skulle bli bättre med en ny\r\ndjurskyddsmyndighet och som inte skulle gå att ge-\r\nnomföra med Jordbruksverket som huvudman och\r\nmed motsvarande verktyg. När man dessutom säger\r\nfrån det regeringsbärande partiet att man nu vill få\r\ndetta samlat är det ett kraftigt våld på sanningen, mot\r\nbakgrund av att det man nu gör är att splittra upp det i\r\ntvå enheter.\r\nFru talman! Om Gunnar Goude kunde ge mig ett\r\nenda exempel på vad denna djurskyddsmyndighet\r\nskulle ha för unik möjlighet att göra något som icke\r\nJordbruksverket med samma medel skulle kunna\r\ngenomföra ska jag ha bägge öronen öppna.</pre><pre>Anf.  136  GUNNAR GOUDE (mp) replik:\r\nFru talman! Jag tror först och främst att det är\r\nviktigt att vi får en ny organisation som står fri från\r\nandra intressen. Jordbruksverket är ju i en situation\r\ndär man har många andra intressen att ta om hand.\r\nJag tror att det är bra att man får en fokusering på\r\ndjurskyddet och en myndighet som klart och tydligt\r\nhar denna enda uppgift. Sedan ska djurskyddsmyn-\r\ndigheten naturligtvis samverka med andra myndig-\r\nheter. I betänkandet liksom i en del av motionerna\r\noch reservationerna framgår behovet av till exempel\r\nkontakter med sociala myndigheter, med Livsme-\r\ndelsverket, med Jordbruksverket och med många\r\nandra myndigheter. Det arbetet och de kontakterna är\r\nnaturligtvis viktiga att ha.\r\nDet sker mycket på djurskyddsområdet och kom-\r\nmer att ske mycket framöver. Jag tror att en ny myn-\r\ndighet har en helt annan möjlighet att ta till vara de\r\nförändringar som vi står inför.\r\nSedan ska jag inte ge mig in på en kritik av Jord-\r\nbruksverket. Det är klart man kan tänka sig att göra\r\nen sådan utredning, men det förefaller lite ointressant\r\nnär man nu ser att vi äntligen får en lösning på väldigt\r\nmånga av de problem vi ser när det gäller djurtrans-\r\nporter, försöksdjurshanteringen och många andra\r\nsaker - Sven-Erik nämnde en del i sitt anförande. Det\r\nfinns inget skäl att försöka utreda möjligheten att ha\r\ndetta på Jordbruksverket igen. Det här är en klar för-\r\nbättring. Det finns heller inga nackdelar med det utan\r\nbara fördelar vad jag kan se.</pre><pre>Anf.  137  BENGT-ANDERS JOHANS-\r\nSON (m) replik:\r\nFru talman! Gunnar Goude inledde med att säga\r\natt han \"tror\" att det blir bra med en ny myndighet\r\neftersom man då skulle kunna fokusera. Det är just\r\ndetta troende, fru talman, som vi från moderat håll\r\nreagerar på, att skattebetalarna ska behöva stå upp\r\nmed 35 miljoner nya kronor bara för detta troende.\r\nInte ens regeringen har gjort en riktig analys av läget.\r\nSplittringen i frågan om hanteringen av djur-\r\nskyddsfrågorna framstår också som än mer tydlig när\r\nGunnar Goude beskriver att den nya djurskyddsmyn-\r\ndigheten naturligtvis också måste informera Jord-\r\nbruksverket. Det har man inte tidigare behövt av det\r\nskälet att detta funnits samlat under en hatt.\r\nAnalys saknas. 35 miljoner lägger Socialdemo-\r\nkraterna med stöd av Miljöpartiet på ren byråkrati. Vi\r\nhade velat använda detta till djurskyddstillsyn. Det är\r\nviktigare än byråkrater.</pre><pre>Anf.  138  GUNNAR GOUDE (mp) replik:\r\nFru talman! Det är naturligtvis viktigt när man\r\nstartar en ny myndighet, sätter i gång en verksamhet\r\noch ska bygga upp den att man också tillsätter resur-\r\nser. Det ansvaret är vi beredda att ta i Miljöpartiet.\r\nDet har samverkanspartierna också ställt upp på.\r\nSjälvfallet. Annars kanske det inte skulle gå att få en\r\neffektiv myndighet. Det är inte på något sätt originellt\r\natt man tillsätter resurser för att genomföra det som\r\nman har planerat. Vi ska vara tacksamma i riksdagen\r\nför att man också på allvar tänker ta itu med det här\r\narbetet.\r\nTron på framtiden kan jag väl få fortsätta att ha i\r\nMiljöpartiet. Om Moderaterna vill ha en tro som mer\r\nriktar sig bakåt i tiden må väl det vara hänt. Men när\r\ndet gäller djurskyddet tror jag inte att det är särskilt\r\nlyckat att vilja gå tillbaka till det gamla som vi har\r\nsett på Jordbruksverket, utan att gå in på detaljkritik\r\nav verksamheten.</pre><pre>Anf.  139  JAN EMANUEL JOHANS-\r\nSON (s):\r\nFru talman! Jag vill börja med att tacka för att min\r\nmotion har tillstyrkts. Det är med stolthet man kan\r\nvara här som representant för ett parti som först i\r\nvärlden har drivit igenom en djurskyddsmyndighet.\r\nDet känns skönt att få vara banbrytande på ett sådant\r\nhär område, att vara just först i världen. Det har vi\r\nvarit förut när det gällt andra solidariska ärenden,\r\nmen det är som sagt med stolthet och med glädje jag\r\nkan stå här i dag.\r\nDet är också väldigt kul att se att vår nya jord-\r\nbruksminister Ann-Christin Nykvist fortsätter att\r\nkämpa i sin föregångares fotspår genom att just ha det\r\nhär som ett prioriterat område och verkligen visa att\r\ndet här är någonting viktigt och någonting som vi\r\nfaktiskt prioriterar. Det visar hon genom att se till att\r\nfå i gång den här myndigheten och, som jag tryckte\r\npå i motionen, att även de livsmedelsproducerande\r\ndjuren ska ingå för att man ska få till den här helhe-\r\nten.\r\nNågonting som är viktigt när man står här och\r\npratar om att man är först i världen till exempel är att\r\nvi kämpar för just djurens skull. Det är ju ingen po-\r\näng i sig att vara först utan poängen är att detta inte är\r\npartipolitiskt. Just partipolitisk får det faktiskt inte bli\r\nheller utan ju fler som kan kämpa tillsammans desto\r\nbättre är det. Det är ingen egotripp utan någonting vi\r\ngör just för att djuren ska få det bättre.\r\nVi har en djurskyddslag som jag också törs påstå\r\när den bästa i hela världen. Det viktiga för myndig-\r\nheten är att se till att den lagen följs. Vi sossar har\r\nockså skrivit ett program, Lyckliga djur. Via den här\r\nmyndigheten ska vi se till att de skrivningarna också\r\nblir verklighet. Det är återigen någonting att vara stolt\r\növer. Samordning är i det här fallet mycket viktigt.\r\nDet får vi till i och med den här myndigheten.\r\nKanske föga otippat skulle jag vilja säga \"stolt\r\nmen inte nöjd\", om ni har hört det begreppet tidigare.\r\nDet hade varit trivsamt med en kanske något starkare\r\nskrivning just när det gäller det internationella områ-\r\ndet. Djurens lidande håller sig inte inom de nationella\r\nområdena. Om vi fraktar hästar från Sverige till\r\nTyskland eller Holland eller vart de tar vägen någon-\r\nstans tänker inte hästen: Oj, nu slutar det göra ont för\r\nnu klev jag över till Tyskland. Just där måste vi se till\r\natt det samordnas också internationellt, att vi kan ge\r\noss in och diskutera en samordning av djurskyddsfrå-\r\ngorna också inom WTO, inom EU och kunna vara\r\nmed och spela i östutvidgningen.\r\nMen, som sagt var, tack så väldigt mycket! Jag är\r\nstolt och glad över att det blev som det blev.</pre><pre>Anf.  140  BIRGITTA OHLSSON (fp):\r\nFru talman! Sverige har världens bästa djur-\r\nskyddslag på papperet. I praktiken klingar den dess-\r\nvärre ganska ofta ihåligt, och näringens intresse sätts\r\nföre djurens välbefinnande. Många löften om refor-\r\nmer som har utlovats på jordbruksfronten har dess-\r\nvärre inte blivit infriade. Det tycker jag är sorgligt.\r\nMen som djurvän i Sveriges riksdag tycker jag\r\nändå att det är glädjande att vi har fått den nya svens-\r\nka djurskyddsmyndigheten. Det är väldigt viktigt att\r\nlantbrukets djur också är inkluderade och att man nu\r\ntar ett helhetsgrepp i denna viktiga fråga.\r\nMen fortfarande finns det stora brister i utskottets\r\nförslag. Jag tänkte i korthet lyfta fram tre aspekter\r\nsom är extra viktiga.\r\nFör det första fortsätter djur att betraktas som sa-\r\nker, som materiella ting, enligt lagen.\r\nFör det andra missar utskottsmajoriteten att försö-\r\nka stärka den rättssäkerhet som skulle behövas kring\r\nden försöksdjursetiska prövningen.\r\nFör det tredje tar man inte chansen att ge Sverige\r\nett starkt internationellt ansvar i frågan.\r\nI utredningen om djurskyddsmyndighet föreslog\r\nutredaren Svante Englund för en tid sedan att beslut\r\nsom fattas i de försöksdjursetiska nämnderna ska\r\nkunna överklagas till djurskyddsmyndighetens styrel-\r\nse om det råder oenighet. I dag kan endast sökande\r\nforskare överklaga beslut om djurförsök. Däremot\r\nkan ingen överklaga de ansökningar som de försöks-\r\ndjursetiska nämnderna godkänt. Därför ses inte för-\r\nsöksdjuren som de levande varelser de är utan som\r\nmateriella ting utan någon form av talerätt. Den här\r\ntypen av djursyn tycker jag är ganska konservativ.\r\nI miljöbalken kan miljöorganisationer överklaga\r\nbeslut. Träds värde väger uppenbarligen tyngre än\r\nlevande varelser som djur. Jag tycker att samma möj-\r\nlighet borde ges till de stora demokratiska djur-\r\nskyddsorganisationer som finns att kunna driva fall\r\ndär det handlar om att djuren har behandlats mycket\r\nilla.\r\nDet är också märkligt att utskottsmajoriteten inte\r\när bekymrad över att det saknas rättssäkerhet vid de\r\nförsöksdjursetiska prövningarna. Jag undrar varför\r\nman inte vill låta de här fallen drivas i domstol. Det\r\nborde vara en högst rimlig princip.\r\nDet finns fler fall från den djurförsöksetiska ut-\r\nredningen som en kvinna som heter Madeleine Em-\r\nmervall presenterade ganska nyligen. Det är fall där\r\nforskare har gått över gränsen och inte följt de för-\r\nordningar som finns. Det har handlat om att man har\r\nutfört olika djurförsök där det har funnits alternativ\r\noch att man har hittat på egna regler och fått försök\r\ngodkända. Jag tycker att det är skamligt att sådant får\r\nfortsätta i en rättsstat som Sverige. Ingen granskar de\r\nhär fallen i dag i domstol, och det tycker jag att man\r\nborde göra.\r\nJag tycker också att det är märkligt att det bara är\r\nFolkpartiet och Kristdemokraterna som har reserverat\r\nsig för ett bättre internationellt stärkt djurskydd. Ut-\r\nskottsmajoriteten nöjer sig i dag med att det finns ett\r\ninternationellt kansli på Jordbruksverket och att det\r\nska flyttas till den nya djurskyddsmyndigheten.\r\nMen som motionär var det inte riktigt vad jag vil-\r\nle. Jag ville gå några steg längre. Jag ville ha en myn-\r\ndighet som kunde samordna Sveriges alla kontakter\r\npå området, en myndighet som skulle få ett bredare\r\nuppdrag att jobba med djurskyddsfrågor inom WTO,\r\nFN och EU, en myndighet som kunde informera\r\nsvenska medborgare om vad som händer på fronten\r\noch framför allt se till att man jobbar med att lyfta\r\nfram frågor, alltifrån grymma djurtransporter till\r\nutrotningshotade djur. Man skulle få ett helhetspers-\r\npektiv.\r\nJag tror att Sverige skulle ha haft oerhört stora\r\nmöjligheter att skapa ett bättre djurskydd globalt, att\r\nprofilera sig på frågan. Jag tycker att det är synd att\r\nutskottsmajoriteten inte tog den chansen.\r\nDet är dock väldigt positivt att vi har gått några\r\nsteg längre på resan mot ett bättre djurskydd i Sveri-\r\nge, men det återstår en lång väg att gå.</pre><pre>Anf.  141  GUNNAR GOUDE (mp) replik:\r\nFru talman! Jag vill gärna ta tillfället och bara sä-\r\nga att jag helt delar Birgitta Ohlssons synpunkter. Jag\r\ntror att det är många i utskottet som gör det.\r\nNär det gäller överklaganderätten är det precis\r\nsom du säger. Vi skulle gärna vilja ha samma kon-\r\nstruktion som gäller för miljöbalken, alltså att till\r\nexempel intresseorganisationer har överklaganderätt.\r\nMen man bör invänta den utredning som du själv\r\nnämnde och hur den kommer att behandlas. Det är\r\nalltså så att man sällan lägger fram yrkanden eller gör\r\ntillkännagivanden under det att regeringen behandlar\r\nen utredning. Det kan försena frågan.\r\nNär det gäller det internationella arbetet tycker jag\r\natt skrivningarna är rätt starka. Det finns två bra mo-\r\ntioner, och jag tror att samtliga i utskottet tycker att\r\ndet är angeläget att djurskyddsmyndigheten får upp-\r\ndraget. Det är väl en avvägningsfråga om man anser\r\natt det är tillräckligt eller inte. Det står att utskottet\r\ntycker att motionerna därmed är tillgodosedda, vilket\r\när ovanligt i den typen av betänkanden. Det brukar\r\nvara på kommunal nivå som den typen av yttranden\r\ngörs. Det är ett starkt tillstyrkande av kravet.\r\nVi håller helt med, och vi tror att det är en teknisk\r\nsak när det gäller det första. I det andra är det natur-\r\nligtvis viktigt att djurskyddsmyndigheten får det in-\r\nternationella ansvaret.</pre><pre>Anf.  142  BIRGITTA OHLSSON (fp) re-\r\nplik:\r\nFru talman! Jag gläds åt Gunnar Goudes svar när\r\ndet gäller frågan om att rättsetiskt kunna pröva frå-\r\ngorna - att överklaga i domstol. Jag hoppas att Gun-\r\nnar Goude tillsammans med hans samarbetspartner i\r\nSocialdemokraterna och Vänsterpartiet ska se till att\r\ndet händer någonting. Den här förmånen har funnits\r\ntämligen länge i miljöbalken, och det borde hända\r\nnågonting också på djurskyddsfronten.\r\nVad gäller den internationella sidan har min mo-\r\ntion besvarats hyggligt, men man skulle ha kunnat\r\ntillsätta fler resurser och ytterligare krav. Där är jag\r\ninte riktigt nöjd, och jag kommer att fortsätta att ar-\r\nbeta med den frågan.</pre><pre>Överläggningen var härmed avslutad.\r\n(Beslut skulle fattas den 5 februari.)</pre><pre>13 §  Anmälan om interpellationer</pre><pre>Anmäldes att följande interpellationer framställts</pre><pre>den 29 januari</pre><pre>2002/03:144 av Torsten Lindström (kd) till statsrådet\r\nLena Hallengren\r\nValidering\r\n2002/03:145 av Gunilla Tjernberg (kd) till statsrådet\r\nLena Hallengren\r\nBrist på personal i förskolan</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 4 februari.</pre><pre>14 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 29 januari</pre><pre>2002/03:448 av Göran Lindblad (m) till statsrådet\r\nJan O Karlsson\r\nMoment 22 för asylsökande som har möjlighet att få\r\nuppehållstillstånd i annat land\r\n2002/03:449 av Elizabeth Nyström (m) till statsrådet\r\nUlrica Messing\r\nTjälsäkring i Dalslands vägnät</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 4 februari.</pre><pre>15 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 22 januari</pre><pre>2002/03:406 av Catharina Elmsäter-Svärd (m) till\r\nmiljöminister Lena Sommestad\r\nDieselskatt i proportion till miljöpåverkan</pre><pre>den 29 januari</pre><pre>2002/03:411 av Gunilla Tjernberg (kd) till kulturmi-\r\nnister Marita Ulvskog\r\nMuseernas säkerhet\r\n2002/03:412 av Marietta de Pourbaix-Lundin (m) till\r\nkulturminister Marita Ulvskog\r\nTeckenspråksbibel\r\n2002/03:413 av Maria Hassan (s) till kulturminister\r\nMarita Ulvskog\r\nRinkeby Bomässa\r\n2002/03:415 av Rosita Runegrund (kd) till justitiemi-\r\nnister Thomas Bodström\r\nPolisstationen på Orust\r\n2002/03:419 av Torsten Lindström (kd) till statsrådet\r\nLena Hallengren\r\nBarnomsorg\r\n2002/03:420 av Gunilla Tjernberg (kd) till kulturmi-\r\nnister Marita Ulvskog\r\nVåldsskildringsrådet\r\n2002/03:421 av Anita Sidén (m) till försvarsminister\r\nLeni Björklund\r\nAvel av ledarhundar\r\n2002/03:422 av Marie Engström (v) till statsrådet\r\nBerit Andnor\r\nBarnkonvention\r\n2002/03:424 av Johan Linander (c) till justitieminis-\r\nter Thomas Bodström\r\nSituationen på kriminalvårdens sexualbrottsavdel-\r\nningar\r\n2002/03:425 av Rigmor Stenmark (c) till justitiemi-\r\nnister Thomas Bodström\r\nHerrelös mark\r\n2002/03:428 av Christer Nylander (fp) till närings-\r\nminister Leif Pagrotsky\r\nE 22:an genom Skåne\r\n2002/03:429 av Marie Wahlgren (fp) till kulturmi-\r\nnister Marita Ulvskog\r\nKulturen i Skåne\r\n2002/03:430 av Carina Hägg (s) till vice statsminis-\r\nter Margareta Winberg\r\nHotell och kursgårdars tv-utbud\r\n2002/03:431 av Ulf Sjösten (m) till justitieminister\r\nThomas Bodström\r\nPolisen i ekonomisk kris\r\n2002/03:434 av Mikael Oscarsson (kd) till utbild-\r\nningsminister Thomas Östros\r\nKristen etik i läroplanen\r\n2002/03:435 av Johnny Gylling (kd) till statsminister\r\nGöran Persson\r\nNationaldagen som allmän helgdag\r\n2002/03:439 av Karin Granbom (fp) till justitiemi-\r\nnister Thomas Bodström\r\nStöd och ersättning till samordningsansvariga i vitt-\r\nnesstödsverksamheten\r\n2002/03:440 av Tomas Eneroth (s) till kulturminister\r\nMarita Ulvskog\r\nKyrkoarkivalier\r\n2002/03:442 av Ulf Sjösten (m) till näringsminister\r\nLeif Pagrotsky\r\nEntreprenörskap i Sverige\r\n2002/03:443 av Ulf Sjösten (m) till statsrådet Morgan\r\nJohansson\r\nNya droger</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 4 februari.</pre><pre>16 §  Kammaren åtskildes kl. 16.49.</pre><pre>\r\nFörhandlingarna leddes\r\nav talmannen från sammanträdets början till och med\r\n5 § anf. 26 (delvis),\r\nav andre vice talmannen därefter till och med 8 §\r\nanf. 63 (delvis),\r\nav tredje vice talmannen därefter till och med 9 §\r\nanf. 119 (delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}