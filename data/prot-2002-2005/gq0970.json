{"dokumentstatus":{"dokument":{"hangar_id":"2348243","dok_id":"GQ0970","rm":"2002/03","beteckning":"70","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"70","slutnummer":"0","datum":"2003-03-12 00:00:00","systemdatum":"2005-10-27 12:07:40","publicerad":"2003-03-12 00:00:00","titel":"Riksdagens snabbprotokoll 2002/03:70 Onsdagen den 12 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{2D800266-C595-4354-93B8-59F02C84AF00}","dokument_url_text":"http://data.riksdagen.se/dokument/GQ0970/text","dokument_url_html":"http://data.riksdagen.se/dokument/GQ0970","dokumentstatus_url_xml":"http://data.riksdagen.se/dokumentstatus/GQ0970","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:70</div>\r\n<div class=\"sidhuvud_datum\">Onsdagen den 12 mars</div>\r\n<div class=\"sidhuvud_klockslag\">Kl. 9.00 - 18.00</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n-------------------------------------</pre><pre>1 §  Förslag om antalet ledamöter i Riksrevisio-\r\nnens styrelse</pre><pre>Talmannen anmälde att valberedningen föreslagit\r\natt antalet ledamöter i Riksrevisionens styrelse skulle\r\nutgöra elva.\r\nKammaren biföll valberedningens förslag.</pre><pre>2 §  Val av ledamöter i Riksrevisionens styrel-\r\nse</pre><pre>Enligt ett från valberedningen inkommet protokoll\r\nhade valberedningen berett de på föredragningslistan\r\nupptagna valen.</pre><pre>Företogs val av elva ledamöter i Riksrevisionens\r\nstyrelse.</pre><pre>Sedan de av valberedningen för dessa val avläm-\r\nnade gemensamma listorna godkänts av kammaren\r\nbefanns följande personer, vilkas namn i här angiven\r\nordning upptagits på respektive listor, valda till leda-\r\nmöter i Riksrevisionens styrelse för tiden från valet\r\ntill dess nytt val förrättats under början av nästa val-\r\nperiod:</pre><pre>Sören Lekberg, f.d. riksdagsledamot\r\nGunnar Axén (m)\r\nEva Flyborg (fp)\r\nRose-Marie Frebran, f.d. riksdagsledamot\r\nPer Rosengren (v)\r\nRolf Kenneryd, f.d. riksdagsledamot\r\nPer Lager, f.d. riksdagsledamot\r\nLaila Bjurling (s)\r\nPer Erik Granström (s)\r\nAnne-Marie Pålsson (m)\r\nGunnar Andrén (fp)</pre><pre>3 §  Val av ordförande och vice ordförande i\r\nRiksrevisionens styrelse</pre><pre>Företogs val av ordförande och vice ordförande i\r\nRiksrevisionens styrelse.</pre><pre>Kammaren godkände valberedningens förslag och\r\nvalde - för tiden från valet till dess nytt val förrättats\r\nunder början av nästa valperiod - till</pre><pre>ordförande i Riksrevisionens styrelse\r\nSören Lekberg, f.d. riksdagsledamot</pre><pre>vice ordförande i Riksrevisionens styrelse\r\nEva Flyborg (fp)</pre><pre>4 §  Val av suppleanter i Riksrevisionens styrel-\r\nse</pre><pre>Företogs val av elva suppleanter i Riksrevisionens\r\nstyrelse.</pre><pre>Sedan de av valberedningen för dessa val avläm-\r\nnade gemensamma listorna godkänts av kammaren\r\nbefanns följande personer, vilkas namn i här angiven\r\nordning upptagits på respektive listor, valda till\r\nsuppleanter i Riksrevisionens styrelse för tiden från\r\nvalet till dess nytt val förrättats under början av nästa\r\nvalperiod:</pre><pre>Carina Adolfsson Elgestam (s)\r\nCarl Erik Hedlund, f.d. riksdagsledamot\r\nKarl-Göran Biörsmark, f.d. riksdagsledamot\r\nTuve Skånberg (kd)\r\nTanja Linderborg, f.d. riksdagsledamot\r\nMarianne Andersson, f.d. riksdagsledamot\r\nMarianne Samuelsson, f.d. riksdagsledamot\r\nRune Berglund (s)\r\nBritt-Marie Lindkvist (s)\r\nEwa Thalén Finné, f.d. riksdagsledamot\r\nNina Lundström (fp)</pre><pre>5 §  Utökning av antalet suppleanter i vissa\r\nutskott och EU-nämnd</pre><pre>Valberedningen hade, enligt ett till kammaren in-\r\nkommet protokollsutdrag, tillstyrkt att antalet supple-\r\nanter skulle utökas enligt följande:</pre><pre>från 22 till 23 i skatteutskottet\r\nfrån 23 till 24 i justitieutskottet\r\nfrån 21 till 22 i lagutskottet\r\nfrån 24 till 26 i utrikesutskottet\r\nfrån 20 till 21 i försvarsutskottet\r\nfrån 23 till 25 i socialförsäkringsutskottet\r\nfrån 22 till 23 i socialutskottet\r\nfrån 24 till 25 i kulturutskottet\r\nfrån 23 till 24 i utbildningsutskottet\r\nfrån 24 till 25 i trafikutskottet\r\nfrån 24 till 25 i miljö- och jordbruksutskottet\r\nfrån 24 till 25 i näringsutskottet\r\nfrån 21 till 22 i arbetsmarknadsutskottet\r\nfrån 22 till 23 i bostadsutskottet\r\nfrån 30 till 31 i EU-nämnden</pre><pre>Kammaren medgav dessa utökningar.</pre><pre>6 §  Val av extra suppleanter i vissa utskott och\r\nEU-nämnd</pre><pre>Företogs val av extra suppleanter i vissa utskott\r\noch EU-nämnd.</pre><pre>Kammaren valde i enlighet med valberedningens\r\nförslag till</pre><pre>suppleant i skatteutskottet\r\nRolf Lindén (s)</pre><pre>suppleant i justitieutskottet\r\nNiclas Lindberg (s)</pre><pre>suppleant i lagutskottet\r\nJan Emanuel Johansson (s)</pre><pre>suppleanter i utrikesutskottet\r\nInger Lundberg (s)\r\nHåkan Juholt (s)</pre><pre>suppleant i försvarsutskottet\r\nNils-Göran Holmqvist (s)</pre><pre>suppleanter i socialförsäkringsutskottet\r\nSonja Fransson (s)\r\nUlla Hoffmann (v)</pre><pre>suppleant i socialutskottet\r\nLennart Axelsson (s)</pre><pre>suppleant i kulturutskottet\r\nLars Lilja (s)</pre><pre>suppleant i utbildningsutskottet\r\nBerit Högman (s)</pre><pre>suppleant i trafikutskottet\r\nKerstin Andersson (s)</pre><pre>suppleant i miljö- och jordbruksutskottet\r\nGöran Persson i Simrishamn (s)</pre><pre>suppleant i näringsutskottet\r\nChrister Adelsbo (s)</pre><pre>suppleant i arbetsmarknadsutskottet\r\nRaimo Pärssinen (s)</pre><pre>suppleant i bostadsutskottet\r\nMatilda Ernkrans (s)</pre><pre>suppleant i EU-nämnden\r\nMaria Öberg (s)</pre><pre>7 §  Beslut om ärenden som slutdebatterats den\r\n6 mars</pre><pre>KrU4 Idrottsfrågor\r\nPunkt 1 (Idrottens självständiga ställning)\r\n1. utskottet\r\n2. res. 1 (fp, m)\r\nVotering:\r\n223 för utskottet\r\n92 för res. 1\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 30 kd, 26 v, 18 c, 15 mp\r\nFör res. 1:     50 m, 42 fp\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 3 (Sponsorers inflytande på idrottsverksamhet)\r\n1. utskottet\r\n2. res. 3 (v)\r\nVotering:\r\n276 för utskottet\r\n34 för res. 3\r\n4 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 49 m, 42 fp, 30 kd, 18 c, 4 mp\r\nFör res. 3:      26 v, 8 mp\r\nAvstod:         1 m, 3 mp\r\nFrånvarande:    11 s, 5 m, 6 fp, 3 kd, 4 v, 4 c, 2 mp</pre><pre>Punkt 9 (Idrottens etik)\r\n1. utskottet\r\n2. res. 6 (kd, c)\r\nVotering:\r\n266 för utskottet\r\n48 för res. 6\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 41 fp, 26 v, 15 mp\r\nFör res. 6:     30 kd, 18 c\r\nFrånvarande:    10 s, 5 m, 7 fp, 3 kd, 4 v, 4 c, 2 mp</pre><pre>Punkt 10 (Integration)\r\n1. utskottet\r\n2. res. 7 (c)\r\nVotering:\r\n296 för utskottet\r\n18 för res. 7\r\n1 avstod\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 42 fp, 30 kd, 26 v, 14 mp\r\nFör res. 7:     18 c\r\nAvstod:         1 mp\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 12 (Handikappidrottens del av medlen från spel\r\noch lotterier)\r\n1. utskottet\r\n2. res. 8 (m)\r\nVotering:\r\n260 för utskottet\r\n49 för res. 8\r\n40 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  131 s, 42 fp, 30 kd, 25 v, 18 c, 14 mp\r\nFör res. 8:     9 m\r\nFrånvarande:    13 s, 6 m, 6 fp, 3 kd, 5 v, 4 c, 3 mp</pre><pre>Punkt 22 (Olympiska vinterspel i Sverige)\r\n1. utskottet\r\n2. res. 12 (c)\r\nVotering:\r\n295 för utskottet\r\n19 för res. 12\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 41 fp, 29 kd, 26 v, 15 mp\r\nFör res. 12:    1 fp, 18 c\r\nFrånvarande:    10 s, 5 m, 6 fp, 4 kd, 4 v, 4 c, 2 mp</pre><pre>Övriga punkter\r\nKammaren biföll utskottets förslag.</pre><pre>KrU5 Ungdomsfrågor\r\nPunkt 1 (Delmålen för ungdomspolitiken)\r\n1. utskottet\r\n2. res. 1 (kd)\r\nVotering:\r\n285 för utskottet\r\n30 för res. 1\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 42 fp, 26 v, 18 c, 15 mp\r\nFör res. 1:     30 kd\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 2 (Utgångspunkten för ungdomspolitiken\r\nm.m.)\r\n1. utskottet\r\n2. res. 2 (m)\r\nVotering:\r\n263 för utskottet\r\n50 för res. 2\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 41 fp, 30 kd, 26 v, 18 c, 15 mp\r\nFör res. 2:     50 m\r\nFrånvarande:    11 s, 5 m, 7 fp, 3 kd, 4 v, 4 c, 2 mp</pre><pre>Punkt 5 (Översyn av Ungdomsstyrelsens och All-\r\nmänna arvsfondens bidragsgivning till ung kultur)\r\n1. utskottet\r\n2. res. 6 (c)\r\nVotering:\r\n294 för utskottet\r\n20 för res. 6\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 49 m, 41 fp, 30 kd, 26 v, 14 mp\r\nFör res. 6:     1 m, 18 c, 1 mp\r\nFrånvarande:    10 s, 5 m, 7 fp, 3 kd, 4 v, 4 c, 2 mp</pre><pre>Punkt 8 (Statsbidrag till de politiska ungdomsförbun-\r\nden)\r\n1. utskottet\r\n2. res. 8 (fp)\r\nVotering:\r\n260 för utskottet\r\n54 för res. 8\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 50 m, 1 fp, 30 kd, 26 v, 18 c,\r\n2 mp\r\nFör res. 8:     41 fp, 13 mp\r\nFrånvarande:    11 s, 5 m, 6 fp, 3 kd, 4 v, 4 c, 2 mp</pre><pre>Punkt 15 (Graffitiprojekt)\r\n1. utskottet\r\n2. res. 12 (v)\r\nVotering:\r\n257 för utskottet\r\n57 för res. 12\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 50 m, 42 fp, 30 kd, 2 c\r\nFör res. 12:    26 v, 16 c, 15 mp\r\nFrånvarande:    11 s, 5 m, 6 fp, 3 kd, 4 v, 4 c, 2 mp</pre><pre>Övriga punkter\r\nKammaren biföll utskottets förslag.</pre><pre>MJU9 Jakt och viltvård\r\nPunkt 1 (Allmän jakt på skarv m.m.)\r\n1. utskottet\r\n2. res. 1 (m, kd, c)\r\nVotering:\r\n213 för utskottet\r\n100 för res. 1\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 39 fp, 26 v, 15 mp\r\nFör res. 1:     1 s, 50 m, 2 fp, 29 kd, 18 c\r\nFrånvarande:    10 s, 5 m, 7 fp, 4 kd, 4 v, 4 c, 2 mp</pre><pre>Punkt 7 (Allmän jakt på varg)\r\nYrkanden:\r\n1. utskottet\r\n2. mot. MJ292 yrk. 4 (fp)\r\nVotering:\r\n303 för utskottet\r\n4 för mot.\r\n7 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 41 m, 39 fp, 30 kd, 26 v, 18 c,\r\n15 mp\r\nFör mot.:       1 m, 3 fp\r\nAvstod: 7 m\r\nFrånvarande:    10 s, 6 m, 6 fp, 3 kd, 4 v, 4 c, 2 mp</pre><pre>Punkt 8 (Skyddsjakt på varg m.m.)\r\n1. utskottet\r\n2. res. 4 (m, kd, c)\r\nVotering:\r\n214 för utskottet\r\n96 för res. 4\r\n5 avstod\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 39 fp, 26 v, 15 mp\r\nFör res. 4:     47 m, 1 fp, 30 kd, 18 c\r\nAvstod:         3 m, 2 fp\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 11 (Skyddsjakt utan föregående myndighetsbe-\r\nslut)\r\n1. utskottet\r\n2. res. 6 (m, kd, c)\r\nVotering:\r\n216 för utskottet\r\n97 för res. 6\r\n2 avstod\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 1 m, 40 fp, 26 v, 15 mp\r\nFör res. 4:     48 m, 1 fp, 30 kd, 18 c\r\nAvstod:         1 m, 1 fp\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 16 (Bidrag och ersättning för skada av vilt)\r\nYrkande:\r\n1. utskottet\r\n2. utskottets förslag till beslut med den ändring däri\r\nsom föranleddes av bifall till mot. MJ451 (mp)\r\nKammaren biföll utskottets förslag med acklamation.</pre><pre>Punkt 26 (Hänsynsfull och långsiktigt hållbar jakt)\r\n1. utskottet\r\n2. res. 14 (mp)\r\nVotering:\r\n295 för utskottet\r\n18 för res. 14\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 40 fp, 28 kd, 25 v, 18 c\r\nFör res. 14:    1 fp, 1 kd, 1 v, 15 mp\r\nFrånvarande:    10 s, 5 m, 7 fp, 4 kd, 4 v, 4 c, 2 mp</pre><pre>BoU5 Byggfrågor\r\nPunkt 1 (Byggande i miljöer med lokal särprägel)\r\n1. utskottet\r\n2. res. 1 (m, c)\r\nVotering:\r\n245 för utskottet\r\n68 för res. 1\r\n1 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 42 fp, 29 kd, 26 v, 15 mp\r\nFör res. 1:     50 m, 18 c\r\nAvstod:         1 kd\r\nFrånvarande:    11 s, 5 m, 6 fp, 3 kd, 4 v, 4 c, 2 mp</pre><pre>Punkt 2 (Samrådsplikt inför markarbeten)\r\n1. utskottet\r\n2. res. 2 (kd, m, c)\r\nVotering:\r\n215 för utskottet\r\n97 för res. 2\r\n37 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 40 fp, 26 v, 1 c, 15 mp\r\nFör res. 2:     50 m, 30 kd, 17 c\r\nFrånvarande:    11 s, 5 m, 8 fp, 3 kd, 4 v, 4 c, 2 mp</pre><pre>Punkt 6 (Ansvarsfrågor i byggandet)\r\n1. utskottet\r\n2. res. 4 (mp)\r\nVotering:\r\n299 för utskottet\r\n15 för res. 4\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 42 fp, 30 kd, 26 v, 17 c\r\nFör res. 4:     15 mp\r\nFrånvarande:    10 s, 5 m, 6 fp, 3 kd, 4 v, 5 c, 2 mp</pre><pre>Punkt 8 (Nationella handlingsprogram m.m.)\r\n1. utskottet\r\n2. res. 5 (c, mp)\r\nVotering:\r\n252 för utskottet\r\n34 för res. 5\r\n29 avstod\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 42 fp, 1 kd, 25 v\r\nFör res. 5:     1 v, 18 c, 15 mp\r\nAvstod:         29 kd\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 13 (Barnsäkerheten i äldre bostäder)\r\n1. utskottet\r\n2. res. 9 (kd, v, c, mp)\r\nVotering:\r\n224 för utskottet\r\n90 för res. 9\r\n1 avstod\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 40 fp\r\nFör res. 9:     1 fp, 30 kd, 26 v, 18 c, 15 mp\r\nAvstod:         1 fp\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 17 (Krav på tillgänglighet)\r\n1. utskottet\r\n2. res. 11 (kd, fp, c)\r\nVotering:\r\n218 för utskottet\r\n92 för res. 11\r\n1 avstod\r\n38 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  132 s, 49 m, 24 v, 13 mp\r\nFör res. 11:    42 fp, 30 kd, 18 c, 2 mp\r\nAvstod:         1 m\r\nFrånvarande:    12 s, 5 m, 6 fp, 3 kd, 6 v, 4 c, 2 mp</pre><pre>Punkt 23 (Direktverkande elvärme)\r\n1. utskottet\r\n2. res. 16 (v, c, mp)\r\nVotering:\r\n256 för utskottet\r\n59 för res. 16\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 50 m, 42 fp, 30 kd\r\nFör res. 16:    26 v, 18 c, 15 mp\r\nFrånvarande:    10 s, 5 m, 6 fp, 3 kd, 4 v, 4 c, 2 mp</pre><pre>Punkt 26 (Byggande i trä)\r\n1. utskottet\r\n2. res. 17 (kd, fp, c)\r\nVotering:\r\n223 för utskottet\r\n89 för res. 17\r\n2 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  134 s, 48 m, 26 v, 15 mp\r\nFör res. 17:    1 m, 40 fp, 30 kd, 18 c\r\nAvstod:         2 fp\r\nFrånvarande:    10 s, 6 m, 6 fp, 3 kd, 4 v, 4 c, 2 mp</pre><pre>Övriga punkter\r\nKammaren biföll utskottets förslag.</pre><pre>8 §  Justering av protokoll</pre><pre>Justerades protokollet för den 6 mars.</pre><pre>9 §  Anmälan om inkomna faktapromemorior\r\nom förslag från Europeiska kommissionen</pre><pre>Talmannen anmälde att följande faktapromemori-\r\nor om förslag från Europeiska kommissionen inkom-\r\nmit och överlämnats till utskott:\r\n2002/03:FPM49 Direktiv om elektromagnetisk kom-\r\npatibilitet KOM(2002)759 till näringsutskottet\r\n2002/03:FPM50 Industripolitiken i ett utvidgat Euro-\r\npa  KOM(2002)714 till näringsutskottet</pre><pre>10 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n2002/03:52 till miljö- och jordbruksutskottet\r\n2002/03:57 till lagutskottet\r\n2002/03:61 till socialförsäkringsutskottet</pre><pre>Skrivelser\r\n2002/03:81 och 82 till utrikesutskottet</pre><pre>Motioner\r\n2002/03:Fö2 till försvarsutskottet\r\n2002/03:So39-So45 till socialutskottet</pre><pre>11 §  Folkomröstning om införande av euron</pre><pre>Föredrogs\r\nfinansutskottets betänkande 2002/03:FiU24\r\nFolkomröstning om införande av euron (prop.\r\n2002/03:46).</pre><pre>Anf.  1  SVEN-ERIK ÖSTERBERG (s):\r\nHerr talman! I det här betänkandet, finansutskot-\r\ntets betänkande 24, behandlas frågan om folkomröst-\r\nningen om Sverige ska ansluta sig till valutan euron\r\neller inte. För oss i finansutskottet är detta också\r\npremiär för de nya debattreglerna i kammaren. Det\r\nkommer så småningom att följas upp av andra ut-\r\nskott. En inledning kommer att hållas som innebär att\r\nman lite grann beskriver vad betänkandet handlar om.\r\nBakgrunden till frågan om folkomröstningen är att\r\ndet redan när Sverige anslöts till Europaunionen -\r\ngenom en folkomröstning 1994 med anslutning 1995\r\n- bestämdes att Sverige inte omedelbart skulle an-\r\nsluta sig till euron i samma takt som övriga tolv län-\r\nder. Frågan diskuterades sedan, och så småningom\r\nbeslutade de politiska partierna att frågan skulle av-\r\ngöras genom en folkomröstning vid lämpligt tillfälle.\r\nUnder resans gång har det förts diskussioner om när\r\ndetta lämpliga tillfälle skulle infalla.\r\nFrågan har sedan diskuterats och avgjorts genom\r\npartiledaröverläggningar - dels den 28 november\r\n2002, dels den 17 december 2002. Angreppssättet,\r\nom man säger så, i frågan har från samtliga partier\r\nvarit att man så brett som möjligt skulle vara överens\r\nom de frågor som berör själva folkomröstningen. Det\r\nskulle inte råda några motsättningar om hur det skulle\r\ngå till. Det har varit statsministerns utgångspunkt, och\r\ndet har såvitt jag erfar varit också övriga partiledares\r\nutgångspunkt i detta. Det visar sig också i det förslag\r\nsom har kommit fram.\r\nVad innebär då detta i sig? Det betänkandet slår\r\nfast är att en folkomröstning ska äga rum den\r\n14 september 2003. Det kommer att vara en över-\r\nskrift på valsedlarna där det står att det är folkom-\r\nröstning, och frågan kommer att ställas: \"Anser du att\r\nSverige skall införa euron som valuta?\". Det kommer\r\natt finnas en ja-sedel och en nej-sedel. Det kommer\r\nockså att finnas en tredje sedel som bara har rubriken\r\n\"Folkomröstning\" men som för övrigt är blank. Det\r\nfinns alltså tre valmöjligheter i denna folkomröstning:\r\nMan kan rösta ja eller nej, och man kan rösta blankt.\r\nDet sägs också att de som är röstberättigade i folkom-\r\nröstningen den 14 september är de som har rösträtt i\r\nkommunal- och riksdagsval.\r\nBetänkandet tar också upp den ekonomiska delen.\r\nMan beräknar att själva folkomröstningen som sådan,\r\nsjälva administrationen kring den, kommer att kosta\r\nca 200 miljoner kronor. Riksdagen föreslås också att\r\nbesluta om särskilda insatser, 140 miljoner kronor\r\nsom kommer att gå till kampanjpengar och möjlig-\r\nheter att bedriva valrörelse. Den senare delen,\r\n120 miljoner, delas upp i två delar. 30 miljoner för-\r\ndelas på de politiska partierna, 1 miljon är grundplåt\r\ntill varje parti, sedan fördelas de proportionellt efter\r\nde olika partiernas storlek. Resterande 90 miljoner\r\nkommer att fördelas på en ja-kampanj och en nej-\r\nkampanj. Nej-sidan kommer att få 48 miljoner och ja-\r\nsidan 42 miljoner. Att det inte är lika belopp beror på\r\nvad man har diskuterat i överläggningarna: Partierna\r\nsom är för ett ja är i majoritet och får på så sätt mer\r\npengar. Det kompenseras genom att nej-sidan i kam-\r\npanjen får lite mer - 48 miljoner i förhållande till 42.\r\nDet är bakgrunden till detta.\r\nTill sist ska jag säga att det till betänkandet har\r\nfogats en reservation och fyra särskilda yttranden. De\r\nkommer säkert att belysas av efterföljande talare.</pre><pre>Anf.  2  SIV HOLMA (v):\r\nHerr talman! Jag yrkar bifall till den enda reser-\r\nvation som finns i betänkandet och som Vänsterparti-\r\net och Miljöpartiet står bakom. Vi föreslår att frågan i\r\nfolkomröstningen ändras till: \"Anser du att Sverige\r\nskall gå med i valutaunionen EMU och ersätta kronan\r\nmed euro som valuta?\". Frågan är neutral och rättvi-\r\nsande och gynnar varken ja- eller nej- sidan.\r\nVid de partiöverläggningar som Sven-Erik Öster-\r\nberg redogjorde för kom partierna inte överens om\r\nhur frågan skulle formuleras. Den frågeställning som\r\nnu föreslås, \"Anser du att Sverige skall införa euron\r\nsom valuta?\", stöds endast av de partier som är posi-\r\ntiva till ett inträde i EMU. Men det är att förenkla\r\nfrågan, för det handlar om mycket mer än om vilka\r\nsedlar och mynt vi ska ha i plånböckerna.\r\nOm frågan om EMU bara hade handlat om att vi\r\nskulle ha samma valuta i olika länder hade det inte\r\nvarit så komplicerat. Det hade inte heller behövt före-\r\ngås av en folkomröstning. Det är konsekvenserna som\r\nfolkomröstningen handlar om. Det handlar om ett\r\nekonomiskt samarbete som får stora konsekvenser för\r\nmöjligheten att föra en självständig ekonomisk poli-\r\ntik. Det handlar om att flytta över beslutanderätt från\r\nden svenska riksbanken till den europeiska central-\r\nbanken. När man förenklar frågeställningen på det\r\nsätt som majoriteten föreslår kan det komma att gyn-\r\nna ja-sidan. Hur stor den effekten blir är svårt att i\r\ndag förutsäga, men att frågeställningen redan nu kriti-\r\nseras riskerar att folkomröstningens legitimitet ifråga-\r\nsätts.\r\nDen rådgivande folkomröstningen den 14 septem-\r\nber handlar alltså om Sveriges inträde i den ekono-\r\nmiska och monetära unionens, EMU:s, tredje steg. I\r\nett särskilt yttrande har Vänsterpartiet och Centerpar-\r\ntiet också tagit upp kommunernas kostnader för folk-\r\nomröstningen. Kommunförbundet har i skrivelse till\r\nfinansutskottet påtalat att folkomröstningen kostar\r\n150 miljoner kronor för kommunerna att genomföra.\r\nDet finns en överenskommelse mellan Finansdepar-\r\ntementet och Kommunförbundet från 1996 som går ut\r\npå att om staten beslutar om åtgärder som kommu-\r\nnerna måste betala för ska staten ersätta kommunerna\r\nför detta enligt den så kallade finansieringsprincipen.\r\nHerr talman! Jag gick tillbaka till den stora EMU-\r\ndebatten som riksdagen hade den 6 november 1996.\r\nDen debatten beskriver på ett bra sätt hur målmedvet-\r\net Sverige har tagit steg för steg för att närma sig\r\nmedlemskap i valutaunionen. Efter förra folkomröst-\r\nningen, om EU-medlemskapet, i medlemsförhand-\r\nlingarna, gjorde Sverige ett ensidigt uttalande om att\r\ninnan tredje steget infördes skulle riksdagen besluta\r\nom detta. Trots att riksdagen ännu inte har beslutat\r\nom tredje steget har man förberett sig inför detta steg.\r\nUnder dessa år har också debatten om EMU stått högt\r\npå den politiska dagordningen. En viktig framgång av\r\nden sju år långa debatten är att vi nu står inför en\r\nfolkomröstning.\r\nTrots en rad förberedelser för att gå med i EMU\r\nåterstår det mest avgörande och oåterkalleliga steget\r\n- det steg vi nu ska folkomrösta om. Vi har ett val.\r\nDet är mer än vad befolkningarna i de tolv länder som\r\nnu har euro fick. De blev aldrig tillfrågade. Visserli-\r\ngen kommer vår valdag lite för tidigt. Vi ville ha ett\r\nhelt år på oss efter att beslut om folkomröstning togs.\r\nDet är viktigt att få ordentligt med tid för att ge alla\r\nen ärlig chans att sätta sig in i frågan.\r\nDe senaste opinionsmätningarna visar på lite olika\r\nresultat. Ställs frågan om EMU visar de på ett litet\r\nförsprång för nej-sidan. Ställs frågan om byte till euro\r\nvisar opinionen ett försprång för ja-sidan. Det är\r\noerhört viktigt att vi får ett stort valdeltagande och att\r\nmänniskorna känner att deras ställningstagande i\r\nfolkomröstningen tas på allvar. Det är ett gemensamt\r\nansvar för både ja- och nej-sidan.\r\nVilka konsekvenser får vi om Sverige ansluter sig\r\ntill valutaunionen? Vi förlorar viktiga redskap för att\r\ntrygga och utveckla vår skattefinansierade generella\r\nvälfärdsmodell där full sysselsättning och en ekolo-\r\ngisk utveckling prioriteras. Detta blir följden eftersom\r\nfinans- och budgetpolitiken underställs stabilitets-\r\npakten och unionspolitiken, som står fria från demo-\r\nkratiska beslut och politisk påverkan.\r\nStabilitetspakten ställer krav på hur de nationella\r\nekonomierna ska skötas. Budgetdisciplinen blir hår-\r\ndare än de konvergenskriterier som vi har i dag.\r\nStabilitetsutredningens slutsats var att pakten in-\r\nnebär att ekonomin kan bli mer instabil inom EU.\r\nDetta är också en av orsakerna till att det pågår en\r\ndebatt om buffertfonder och höjda överskottsmål.\r\nHur ställer sig till exempel Moderaterna till buf-\r\nfertar genom att man höjer överskottsmålet med 10\r\nmiljarder?\r\nPå längre sikt kommer EU att få en allt större di-\r\nrekt makt över medlemsländernas offentliga utgifter\r\noch skattesystem. EU:s utveckling från samarbete\r\nmellan länder till förbundsstat tar fart på allvar. Euron\r\noch EMU är den enskilt viktigaste delen för att skapa\r\nen statsbildning. Näringsminister Leif Pagrotsky\r\nuttryckte det i Dagens Industri den 21 februari: Alla\r\njag träffar och diskuterar med tar det som en själv-\r\nklarhet att euron är en del av bygget av ett federalt\r\nEuropa.\r\nDet finns andra tecken som stärker detta uttalan-\r\nde. Man diskuterar i EU om att EU:s fördrag ska bli\r\nen författning, att en EU-president ska inrättas och att\r\nEU ska döpas om till Europas förenta stater.\r\nJag nämnde att konsekvenserna av valutaunionen\r\nblir att vi bland annat inte kommer att prioritera full\r\nsysselsättning. För Kommun-Sverige blir konsekven-\r\nserna kännbara. Nästan 75 % av kommunernas in-\r\nkomster består av inkomstskatter. Det är alltså viktigt\r\natt ha en hög sysselsättning för att kunna finansiera\r\nskolan, vården och omsorgen. Men om det blir sämre\r\ntider med dålig tillväxt när man har en ekonomi som\r\när intimt anpassad till EMU återstår bara nedskär-\r\nningar och besparingar i de offentliga utgifterna. I ett\r\nsådant perspektiv och med höjda överskottsmål på en\r\nhalv procent undandras 10 miljarder som skulle kun-\r\nna gå till skolan, vården och omsorgen.</pre><pre>Anf.  3  MIKAEL JOHANSSON (mp):\r\nHerr talman! Jag vill börja med att yrka bifall till\r\nreservationen.\r\nFrågan om ett svenskt deltagande i EU:s ekono-\r\nmiska och monetära union EMU är troligen ett av de\r\nviktigaste besluten som svenska folket har att ta ställ-\r\nning till på lång tid. Det är avgörande för Sveriges\r\nställning som eget självbestämmande land, för hur\r\ndemokratin ska utformas och för hur den ekonomiska\r\nutvecklingen kommer att formas för framtida genera-\r\ntioner. Miljöpartiet de gröna är emot ett svenskt\r\nmedlemskap i EMU då vi anser att nackdelarna vida\r\növerstiger de oberäkneliga fördelarna.\r\nUtifrån detta korta resonemang kring frågan om\r\nett svenskt EMU-medlemskap vill jag sätta fingret på\r\nhur oerhört viktig denna fråga är. Det är viktigt att\r\nförutsättningarna för att genomföra en svensk folk-\r\nomröstning blir de bästa. Den av regeringen nu\r\nframlagda propositionen anser vi inte ger några bra\r\nförutsättningar, framför allt inte med tanke på valse-\r\ndelns utformning.\r\nMiljöpartiet de gröna ställer sig inte bakom för-\r\nslaget om hur valsedeln i folkomröstningen ska ut-\r\nformas. Det är olyckligt att den valsedel som ska\r\nanvändas i folkomröstningen bara ställer frågan om\r\nman vill införa euro eller ej. Man vågar inte ens näm-\r\nna något om överföring av beslutsrätt från Sveriges\r\nriksbank till Europeiska centralbanken eller om kro-\r\nnans avskaffande, vilket är grundbultar i hela fråge-\r\nställningen. Resultatet blir att valsedeln är både vil-\r\nseledande och felaktig. Den lämnar dessutom öppet\r\nför en lång rad olika tolkningar. Enligt oss är detta en\r\ndålig start på folkomröstningskampanjen. Miljöpartiet\r\nanser att det ska finnas en gemensam neutral text på\r\nvalsedlarna där det bland annat tydligt framgår att det\r\när frågan om att Sverige ska gå med i en valutaunion\r\nsom är det viktiga.\r\nFrågan handlar alltså om det tredje steget i EMU\r\nsom i sig innebär att valuta- och räntepolitiken över-\r\nförs från Sveriges riksbank till Europeiska central-\r\nbanken. Om EMU och årets folkomröstning skulle\r\nhandla bara om att byta ut sedlar och mynt hade det\r\nnog inte varit några problem. Men EMU handlar om\r\nbetydligt mycket mer. Det handlar om vem som ska\r\nbestämma om vår ränte- och valutapolitik, det vill\r\nsäga grunden för vår ekonomiska politik. Då måste\r\ndetta också stå på valsedeln. Allt annat är vilseledan-\r\nde information för väljarna.\r\nMiljöpartiet anser att texten på valsedeln skulle ha\r\nlytt: Anser du att Sverige ska gå med i valutaunionen\r\nEMU och ersätta kronan med euro som valuta?\r\nNär det gäller tidpunkten för folkomröstningen är\r\ndet Miljöpartiets grundinställning att det bästa vore\r\natt ha en folkomröstning senare. Och då är det inte\r\nnågon panik med ett svenskt ställningstagande om\r\nEMU, detta därför att det är viktigt att betona att alla\r\neffekter av EMU ännu inte är synliga. Det krävs att\r\nEMU passerar en hel konjunkturcykel för att man ska\r\nse effekterna av unionen. Det har EMU ännu inte\r\ngjort. Därför anser vi att man bör vänta med en folk-\r\nomröstning.\r\nEtt EMU-medlemskap med en gemensam valuta-\r\npolitik kommer på sikt att leda till en gemensam\r\nfinanspolitik, en gemensam skattepolitik och en ge-\r\nmensam arbetsmarknadspolitik och så vidare. Detta\r\nfaktum innebär naturligtvis en enorm centralisering\r\nav makt till EU och EMU. Vi får helt enkelt en EU-\r\nstat. Det tycker jag inte är något att hymla om. Dis-\r\nkussionen förs redan i många länder och i Europa-\r\nparlamentet, och det är dags för de svenska EMU-\r\nförespråkarna att erkänna att EMU är en grundbult i\r\nbyggandet av en EU-stat.\r\nMiljöpartiet de gröna anser därför att en lämplig\r\ntidpunkt för en folkomröstning hade varit i samband\r\nmed nästa riksdagsval 2006.\r\nI folkomröstningen om EU-medlemskapet 1994\r\nhade dåvarande ja-sidan betydligt mycket mer resur-\r\nser till sitt förfogande än nej-sidan. Miljöpartiet ut-\r\ngick därför från att de båda alternativen i denna folk-\r\nomröstningskampanj skulle få lika stora resurser till\r\nsina kampanjer. Så blir det uppenbarligen inte. Sta-\r\ntens resurser måste fördelas lika mellan de båda si-\r\ndorna, och det gäller både det som går till partierna\r\noch det som går till kampanjorganisationerna. Och\r\ndet är viktigt att staten satsar rejält med resurser,\r\nannars finns risken att näringslivspengar kommer att\r\ndominera hela kampanjen och att båda sidornas ar-\r\ngument inte kommer fram.\r\nMiljöpartiet anser att kampanjmedlen ska fördelas\r\nlika mellan de båda sidorna oavsett storlek. Och vi är\r\ninte nöjda med resultatet. Resultatet är att ja-sidan får\r\n64,5 miljoner kronor medan nej-sidan sammantaget\r\nfår 55,5 miljoner kronor. Kampanjorganisationerna\r\nfår dela på 90 miljoner kronor. Fördelningen blev då\r\n48 miljoner kronor till nej-sidan och 42 miljoner\r\nkronor till ja-sidan. Partierna ska dela på 30 miljoner\r\nkronor. Grundstödet till varje parti är 1 miljon kronor,\r\noch sedan fördelas resten utifrån mandat i riksdagen\r\nenligt det senaste valresultatet. Totalt innebär det att\r\nja-partierna - s, m, fp, kd - får dela på 22,5 miljoner\r\nkronor och nej-partierna - mp, v, c - får dela på 7,5\r\nmiljoner kronor. Vi tycker naturligtvis att partistödet i\r\nförsta hand borde delas lika mellan ja- och nej-\r\npartierna och i andra hand att grundstödet hade kun-\r\nnat vara högre.</pre><pre>Anf.  4  SIV HOLMA (v) replik:\r\nHerr talman! Miljöpartiet och Vänsterpartiet har\r\nsamma synpunkter när det gäller frågeställningen.\r\nMen jag skulle vilja ställa en fråga med anledning av\r\natt det pågår en debatt inom LO om buffertfonder och\r\nstrukturråd. Utifrån det som Mikael Johansson tog\r\nupp undrar jag: Hur ser Miljöpartiet på detta?</pre><pre>Anf.  5  MIKAEL JOHANSSON (mp) re-\r\nplik:\r\nHerr talman! Vi inom Miljöpartiet tycker att buf-\r\nfertfonder ganska uppenbart är en otillräcklig åtgärd\r\nom nu LO syftar till att försöka klara av kommande\r\nsvängningar i Sveriges ekonomiska politik. Jag kan\r\nnästan uttrycka det som att det är en droppe i havet.\r\nDet kommer att behövas betydligt mycket större\r\nåtgärder i den ekonomiska politik som vi bedriver här\r\ni Sverige för att åstadkomma de minskningar av det\r\ntryck som LO misstänker uppstår i samband med\r\nEMU.\r\nFörslaget om buffertfonder tycker jag än så länge\r\när ett sätt för ett visst stort parti att försöka tysta opi-\r\nnionen inom LO, eller för att uttrycka mig lite fräcka-\r\nre, ett sätt att köpa ett ja från LO.</pre><pre>Anf.  6  SIV HOLMA (v) replik:\r\nHerr talman! Jag skulle vilja ställa en följdfråga.\r\nFinansministern har lagt fram ett förslag om att man\r\nska höja överskottsmålet med ½ % och att detta ska\r\nvara klart inför de kommande budgetsamtalen. Hur\r\nställer sig Miljöpartiet i denna fråga?</pre><pre>Anf.  7  MIKAEL JOHANSSON (mp) re-\r\nplik:\r\nHerr talman! Nu har finansministern föreslagit\r\ndetta. Socialdemokraterna har ju ingen egen majoritet\r\nhär i riksdagen, så det kommer väl att bli en förhand-\r\nlingsfråga, och jag tänkte nog inte i dagsläget stå här\r\noch förhandla eller ange vår position i de frågorna.\r\nMen av det skälet att EMU-folkomröstningen skulle\r\npåverkas av vad vi kommer fram till i olika politiska\r\nbeslut för att få LO på gott humör är vi inte beredda\r\natt anamma det direkt. Vi är naturligtvis beredda att\r\ndiskutera vilka politiska och ekonomiska konsekven-\r\nser ett kommande EMU-medlemskap får, om nu den\r\nsituationen skulle uppstå, det vill säga om nu svenska\r\nfolket skulle tycka att det är okej med EMU-\r\nmedlemskap. Vi får diskutera det då. Men att i förväg\r\nförsöka framställa buffertfonderna som en sådan\r\nlösning inför LO är helt otillräckligt, anser vi.</pre><pre>Anf.  8  TOMMY WAIDELICH (s):\r\nHerr talman! Precis som Sven-Erik Österberg re-\r\ndogjorde för här inledningsvis bestämmer dagens\r\nbetänkande formerna för folkomröstningen. Det\r\nhandlar om datumet - den 14 september - det handlar\r\nom frågeställningen - om Sverige ska införa euron -\r\ndet handlar om vilka som är röstberättigade, det\r\nhandlar om fördelning av kampanjmedel och så vida-\r\nre. Jag tycker att det känns bra att vi nu är framme vid\r\natt bestämma formerna för folkomröstningen, för då\r\nhar vi också möjlighet att ta nästa steg, som i och för\r\nsig har inletts, men som jag tycker att vi behöver ägna\r\nbetydligt mer tid åt, nämligen att diskutera själva\r\nsakfrågan i sig.\r\nInnan vi startar en sådan debatt skulle jag vilja\r\nkommentera de inlägg som har varit här i dag så här\r\nlångt om diskussionen om själva formfrågorna. Man\r\nkan konstatera att såväl Mikael Johansson som Siv\r\nHolma inriktar mycket av sin kritik när det gäller\r\nformerna mot själva frågeställningen.\r\nBåde Siv Holma och Mikael Johansson vill få in\r\nett resonemang om valutasamarbete. Men det finns en\r\nmycket bred politisk enighet bakom den här fråge-\r\nställningen, och det är inte så konstigt, därför att vi\r\ndeltar ju redan i det så kallade valutasamarbetet. Vi\r\ndeltar i det första steget och i det andra steget. Det\r\nförsta steget handlar om fri rörlighet för kapital. Det\r\nandra steget handlar om självständiga centralbanker.\r\nVi har till och med börjat förbereda det tredje steget\r\ngenom att delta i det så kallade konvergensprogram-\r\nmet som innebär att vi ska se till att räntor, skat-\r\nteskuld och inflation inte skiljer sig alltför mycket\r\nmellan de länder som ska delta i det tredje steget. Det\r\nsom återstår är egentligen just den frågeställning som\r\npartierna i bred politisk enighet har enat sig kring att\r\navgöra, nämligen: Ska Sverige införa euron? Därför\r\ntycker vi att det är naturligt att vi också har den fråge-\r\nställning som nu en bred politisk majoritet står bak-\r\nom.\r\nNär det gäller diskussionen om kampanjmedel\r\nsom också tas upp här kan man alltid diskutera hur\r\npartierna använder sina resurser. Vi ska komma ihåg\r\natt 90 miljoner av de kampanjmedel som avsätts nu\r\ngår till ja- och nejsidans kampanjorganisationer, och\r\nnej-organisationerna får mer än ja-organisationerna.\r\nÖvriga 30 miljoner, det vill säga en tredjedel av de\r\n90 miljonerna, ska partierna dela på. Det är ju olika\r\nhur partierna använder det här, men jag utgår ifrån\r\noch tror också att många partier gör på precis samma\r\nsätt som mitt eget parti, Socialdemokraterna. Vi an-\r\nvänder nämligen en stor del av de här pengarna till\r\ninsatser för att höja valdeltagandet och kring folk-\r\nbildning i frågan. Det är ju ganska neutrala insatser så\r\natt säga i själva folkomröstningskampanjen. Inom\r\nmitt parti har vi en fördelning mellan ja- och nejsida\r\nsom gör att de är lika stora. Om man räknar igenom\r\ndet här ordentligt tror jag att man kommer till en\r\nganska jämn fördelning mellan ja och nej.\r\nMen vi ska komma ihåg att det viktiga inte bara är\r\nhur mycket pengar som avsätts. Det är också att alla\r\nvi som har en åsikt i frågan, för eller emot euron,\r\ndeltar i debatten. Vi kommer också att få en mycket\r\nintensiv debatt här ju närmare folkomröstningen vi\r\nkommer. Det kommer att vara en debatt som bestäms\r\nav oss som aktörer och av partierna, och den kommer\r\nsäkert också att till stor del bedrivas i medierna. Jag\r\ntror att man inte ska fästa för stor vikt vid det här med\r\npengarna. Jag tror inte att man kan köpa väljarna via\r\nreklamkampanjer och annat. Man kan föra ut sitt\r\nbudskap, men jag tror inte att vi ska överdriva bety-\r\ndelsen av kampanjmedlen.\r\nSiv Holma tar upp frågan om kommunernas kost-\r\nnader. I det sammanhanget följer vi tidigare principer.\r\nI samband med förra folkomröstningen, om medlem-\r\nskap i EU, tillämpades också den här principen, näm-\r\nligen att kommunerna får ta ansvaret för det här. Det\r\när ingenting nytt. Vi kan tillägga att det ständigt förs\r\nen dialog mellan staten och kommunerna om fördel-\r\nning av medel, inte minst när man diskuterar de gene-\r\nrella statsbidragen.\r\nHur som helst: Det känns bra att vi nu kommer att\r\nbli klara med formerna och att det nu är själva sakde-\r\nbatten som återstår. Det är viktigt att vi också får en\r\nvalrörelse som leder till ett högt valdeltagande. Här\r\nhar partierna ett särskilt ansvar, och därav partiansla-\r\ngen till kampanjkostnaderna. Men jag menar också att\r\npartierna har ett ansvar för att redovisa hur de har\r\nresonerat i sak: varför de har tagit ställning för eller\r\nemot euron. Partiernas rekommendationer till sina\r\nväljare är på så sätt också ett viktigt bidrag i folkom-\r\nröstningsdebatten.\r\nVi socialdemokrater rekommenderar våra väljare\r\natt rösta ja i folkomröstningen. Det finns två skäl till\r\ndet: för det första demokratin och för det andra arbete\r\noch välfärd. Vi menar att ett litet land som Sverige\r\nblir mindre sårbart i ett valutasamarbete med andra.\r\nVi får mer svängrum för svensk politik - det är bra\r\nför demokratin - och vi slipper anpassa oss till vad\r\nmarknaden och valutaspekulanter förväntar. Vi minns\r\nalla vad 90-talet förde med sig på det området, då\r\npolitikerna tvingades till sparpaket efter sparpaket för\r\natt blidka marknaden.\r\nValutasamarbetet är bra för arbete och välfärd. Ett\r\nsvenskt medlemskap kan bidra till lägre räntor och\r\ndärigenom ökad sysselsättning, högre tillväxt och mer\r\nresurser till välfärden.\r\nVi socialdemokrater vill att Sverige ska införa eu-\r\nron och fullt ut delta i valutasamarbetet genom att ta\r\ndet sista steget. Men det är viktigt att komma ihåg:\r\nDet slutgiltiga ställningstagandet ska göras av svens-\r\nka folket i en folkomröstning den 14 september. Med\r\nregeringens proposition, med partiledaröverläggning-\r\narna som grund och finansutskottets betänkande som\r\nett resultat av det här klargörs formerna för folkom-\r\nröstningen. Sedan återstår sakdebatten: Ja eller nej till\r\neuron. Det är hög tid att gå från debatt om form till\r\ndebatt om sak.\r\nHerr talman! Jag yrkar därför bifall till förslaget i\r\nfinansutskottets betänkande.</pre><pre>Anf.  9  SIV HOLMA (v) replik:\r\nHerr talman! Jag skulle vilja göra Tommy Waide-\r\nlich observant på en sak. Det är nämligen så att folk-\r\nomröstningen om EU-medlemskapet skedde 1994,\r\noch den överenskommelse som Centerpartiet och\r\nVänsterpartiet anger skedde 1996. Förutsättningarna\r\nutifrån finansieringsprincipens tolkning är icke de-\r\nsamma, och det är viktigt att komma ihåg. Vi vet\r\nockså att Finansdepartementet och Kommunförbun-\r\ndet inte har samma uppfattning om hur man ska tolka\r\növerenskommelsen om finansieringsprincipen. Det är\r\nockså viktigt att komma ihåg.\r\nJag skulle också vilja ställa en fråga om hur det\r\nkan komma sig att Tommy Waidelich talar om att det\r\nhär ska gynna sysselsättningen, eftersom sysselsätt-\r\nningen inte är en prioriterad fråga i EMU:s upplägg\r\nmed stabilitetspakt och så vidare. Hur kan det då\r\nskapa fler jobb? LO-kongressen villkorade folkom-\r\nröstningen med att man ska ha buffertfonder och\r\nstrukturråd. Det visar på att EMU och stabilitetspak-\r\nten innebär att det blir instabilt. Hur kan man då\r\nkomma till den uppfattning som Tommy Waidelich\r\ngör sig till tolk för?</pre><pre>Anf.  10  TOMMY WAIDELICH (s) replik:\r\nHerr talman! Först den sista frågan: Mitt eget re-\r\nsonemang är mycket enkelt när det gäller kopplingen\r\nmellan valutasamarbete och sysselsättning. Jag menar\r\natt ett svenskt medlemskap kan bidra till lägre räntor.\r\nDet är redan i dag lägre räntor inom euroområdet än i\r\nSverige. Därigenom får vi i gång investeringar. Vi får\r\nen ökad sysselsättning och högre tillväxt. En högre\r\ntillväxt är ju också viktigt för att skapa mer resurser\r\ntill välfärden. Socialdemokraterna och jag menar att\r\nett införande av euron leder till såväl ökad sysselsätt-\r\nning som mer resurser till välfärden.\r\nSiv Holma tar också upp kommunernas kostnader.\r\nI samband med 2001 års ekonomiska vårproposition\r\nanförde regeringen att den tillsammans med Kom-\r\nmunförbundet och Landstingsförbundet tillsatt en\r\narbetsgrupp med uppgift att diskutera processfrågor\r\navseende tillämpningen av finansieringsprincipen.\r\nArbetsgruppen har ännu inte avslutat sitt arbete och\r\nregeringen har inte återkommit till riksdagen om\r\nresultatet. Därmed gäller det som tidigare är stadfäst.\r\nDå är det kommunerna som ska stå för finansieringen\r\ni det här fallet.</pre><pre>Anf.  11  SIV HOLMA (v) replik:\r\nHerr talman! Jag har två synpunkter. Den första\r\nhandlar om att Sverige har en bättre ekonomi än de\r\nflesta EU-länderna. Vi har inte alls samma underskott\r\ni våra finanser som de. Att få lägre ränta och så vidare\r\nhandlar mera om att vi har ordning och reda på vår\r\negen ekonomi. Om vi går med i EMU finns risken att\r\nvi hamnar i samma moras som euroländerna befinner\r\nsig i.\r\nDen andra synpunkten gäller Kommunförbundet.\r\nDen skrivning som finansutskottets majoritet har\r\nvisar det jag just påpekade, att det inte finns någon\r\nsamsyn mellan Kommunförbundet och Finansdepar-\r\ntementet. Jag föredrar att se på de faktiska förhållan-\r\ndena. Vi i riksdagen har bestämt oss för att folkom-\r\nröstningen ska ske. Vi påför då kommunerna en kost-\r\nnad på 150 miljoner. Det kan tyckas vara en smärre\r\nsumma. Men jag vet att det finns många kommuner\r\nsom har det kämpigt att få sina budgetar i balans och\r\nhålla dem. Även om det är en smärre summa hade det\r\nvarit en bra sak att kunna beakta detta.</pre><pre>Anf.  12  TOMMY WAIDELICH (s) replik:\r\nHerr talman! Jag är övertygad om att Kommun-\r\nförbundet kommer att ta upp den här frågan i diskus-\r\nsioner med staten, med regeringen. De här diskussio-\r\nnerna sker fortlöpande. Om Kommunförbundet be-\r\ndömer att det är en stor och viktig fråga kommer man\r\nsäkert att ta upp det i de fortsatta samtalen. Vi får\r\nsäkert återkomma till den frågan.\r\nDet är riktigt att Sverige har en bättre ekonomi än\r\nmånga andra länder. Därmed inte sagt att ett medlem-\r\nskap skulle innebära att vi automatiskt försämrar vår\r\nekonomi. Vi skulle kunna säga att en av orsakerna till\r\nvår goda ekonomi är att vi har genomfört en sanering\r\nav  Sveriges ekonomi som till stora delar följer kon-\r\nvergensprogrammet, som är ett villkor för att ta det\r\ntredje steget och införa euron. Vi skulle kunna säga\r\natt vi är en idealisk medlem i valutasamarbetet. Vi\r\nkanske till och med sköter oss bättre än andra. Det\r\nförs en debatt inom euroområdet om vad som krävs\r\nav de som är medlemmar. Jag tror snarare att det är\r\nen styrka för oss att gå med i ett sådant perspektiv. Vi\r\nföljer de regler som finns i området.</pre><pre>Anf.  13  MIKAEL JOHANSSON (mp) re-\r\nplik:\r\nHerr talman! Jag vill först ta upp formfrågan. På\r\nvalsedeln kommer det att stå: Anser du att Sverige\r\nska införa euro som valuta? Det lät på Tommy Wai-\r\ndelich som om det egentligen bara handlar om ifall vi\r\nska ha euro eller svenska kronor i plånboken, att det\r\nförsta och andra steget redan har tagits och att det\r\nskulle vara politiskt avgörande för den framtida eko-\r\nnomiska politiken i Sverige. Jag tolkar det snarare\r\ntvärtom, att det tredje steget är den viktigaste frågan.\r\nDet är det som kommer att bestämma om vi ska vara\r\nmed eller inte.\r\nTommy Waidelich hävdar i princip att det skulle\r\nkunna bidra till lägre räntor att vi går med i EMU, för\r\ndet skulle ge högre tillväxt. Jag undrar hur mycket\r\nlägre än i dag våra räntor kan bli. Jag kan inte se\r\nannat än att räntorna kommer att gå upp. Det är den\r\nenda ekonomiska politiska framtid vi har, eftersom vi\r\nhar oerhört låga räntor i dag. I samband med att de\r\nsvenska räntorna eller andra räntor har sänkts har det\r\ninte lett till högre tillväxt.\r\nJag tycker att det ekonomiska argumentet att\r\nEMU-anslutningen skulle bidra till lägre räntor är lite\r\nfalskt. Det beror på konjunkturer både i Sverige och i\r\nvärlden. Det är sådana faktorer som påverkar snarare\r\nän vårt medlemskap i EMU.</pre><pre>Anf.  14  TOMMY WAIDELICH (s) replik:\r\nHerr talman! Räntorna i euroområdet är de facto\r\nlägre än i Sverige. Jag är ingen expert på räntor. Jag\r\ntror inte att någon här i kammaren är det utan det\r\nfinns andra som är duktiga på sådant. Även våra\r\nbolåneinstitut bedömer att de långa räntorna kommer\r\natt gå ned. Det kunde vi läsa om senast i morgonpres-\r\nsen i dag. Det återstår att se vem som har rätt. Det är\r\nett faktum att räntorna i dag är lägre i euroområdet än\r\ni Sverige.\r\nDen formulering som Mikael Johansson med flera\r\nvill ha in i frågeställningen, det vill säga om vi ska\r\nvara med i valutaunionen, håller inte. Vi är redan med\r\ni första och andra steget. Man kan alltid diskutera om\r\nman ska ta med konsekvenser av frågeställningen. Vi\r\nfår vara lite försiktiga så att det inte blir en lång fråga\r\nsom krånglar till det. I sak handlar det om ifall Sveri-\r\nge ska ta nästa steg i valutasamarbetet, nämligen att\r\ninföra euron. Det är den avgörande frågan och det är\r\nden som ställs inför folkomröstningen.</pre><pre>Anf.  15  MIKAEL JOHANSSON (mp) re-\r\nplik:\r\nHerr talman! Det är klart att vi är med i första och\r\nandra steget. Men det viktigaste tredje steget är det\r\nsom avgör om vi kommer att vara medlemmar i EMU\r\neller inte. Det är det som kommer att påverka vilka\r\nmöjligheter vi har till en självständig svensk ekono-\r\nmisk politik på området.\r\nTommy Waidelich framför argumentet att räntor-\r\nna är lägre i euroområdet. Men det innebär väl inte att\r\nde har högre tillväxt än i Sverige? Det ekonomisk-\r\npolitiska argumentet att en EMU-anslutning skulle\r\nleda till lägre räntor är inte rimligt, eftersom vi histo-\r\nriskt sett har haft räntor på 10-15 % ibland beroende\r\npå konjunkturer och åtgärder i samhället. Det är det\r\nviktigaste. Det har inte speciellt mycket att göra med\r\nEMU-anslutningen. Jag tycker att det ekonomiska\r\nargumentet egentligen inte bör få förekomma i den\r\nhär debatten.</pre><pre>Anf.  16  TOMMY WAIDELICH (s) replik:\r\nHerr talman! Vi kan alltid diskutera tillväxten i\r\nandra länder. Men vi måste utgå från vad vi har att ta\r\nställning till: Bör Sverige införa euron och vad blir\r\nkonsekvenserna? Om Sverige inför euron och vi får\r\nlägre räntor är det bra för tillväxten här i Sverige,\r\nmenar jag. Det är det vi måste ta ställning till inför\r\nfolkomröstningen: Ska Sverige ta det tredje steget i\r\nvalutasamarbetet och införa euron? Det är det fråge-\r\nställningen gäller.\r\nSedan finns det andra saker som är bra för oss, för\r\ntillväxt och ekonomi, när det gäller euron. Euron gör\r\ndet lättare för människor att resa över nationsgränser-\r\nna inom EU. Det bidrar till ökad handel. Inte minst\r\nsmåföretagens handel underlättas med en gemensam\r\nvaluta. Det ger bättre konkurrens och lägre priser i\r\nEuropa. Det är också bra för svenska löntagare.\r\nVisst kan vi diskutera andra saker än räntor. Det\r\nfinns ett bredare perspektiv. Men jag menar att lägre\r\nräntor i Sverige är bra för tillväxten i Sverige.</pre><pre>Anf.  17  FREDRIK REINFELDT (m):\r\nHerr talman! Dagens betänkande kan ge sken av\r\natt en majoritet suttit och dikterat villkoren för en\r\nminoritet, men det är fel. Det handlar snarare om hur\r\nvi ska se på överenskommelser som har slutits ge-\r\nmensamt av alla partier. Det är till exempel så att\r\nModeraterna tolererar, men misstror, avgränsningen\r\nav vilka som är röstberättigade i det här valet.\r\nVi har flera gånger under 90-talet försökt utverka\r\natt den representativa demokratin ska kunna fatta\r\nbeslut om att föra in Sverige i eurosamarbetet. Vi\r\ntycker att det hör hemma i den här församlingen. Det\r\när den här församlingen som efter ett ja eller ett nej\r\nhar att hantera konsekvenserna av folkomröstningsre-\r\nsultatet. Att då i själva folkomröstningen ge även\r\nutländska medborgare möjlighet att rösta tycker vi är\r\ni grunden fel. Men vi vet att tolerera en överenskom-\r\nmelse och har därför inte skrivit någon reservation.\r\nFördelen med att ändå skriva reservationer är\r\nonekligen att man kan läsa dem och därmed få en\r\nliten inblick i nej-sidans inre liv. Det är ganska intres-\r\nsant att se hur de två kärnpartierna i nej-rörelsen\r\nbeskriver vad de vill för Sveriges del. Redan i andra\r\nmeningen skriver de: \"Det handlar bl.a. om att Sveri-\r\nge underordnar sig en penning- och valutapolitisk\r\nregim som står fri från demokratiska beslut och poli-\r\ntisk påverkan\".\r\nDetta är intressant i förhållande till diskussionen\r\nom andra eller tredje steget. Det är inte en mening\r\nsom bara pekar finger åt Europeiska centralbanken\r\neller åt möjligheten att gå med i EMU. Uttolkandet av\r\nmeningen blir att inte heller den svenska riksbanken\r\när möjlig att tolerera, om man menar det som står i\r\nmeningen - \"fri från demokratiska beslut och politisk\r\npåverkan\".\r\nDet handlar i grunden om en diskussion om synen\r\npå demokrati. Dessa två partier tycker alltså att de-\r\nmokrati är att det varje dag ska finnas möjlighet att\r\npolitiskt påverka och styra över olika processer. De\r\nsäger nej till möjligheten att i lag delegera beslutsrätt\r\ntill andra. Då kan man inte i en annan mening plöts-\r\nligt få det hela att framstå som att det är allvarligt att\r\nRiksbanken förlorar sin självständighet att formulera\r\nden svenska penningpolitiken. Det blir inte trovärdigt.\r\nDen citerade meningen förpliktigar. Den säger\r\nockså en del till tveksamma borgerliga väljare, till\r\ndem som funderar på om de ska rösta ja eller nej. Den\r\nvisar vilket sällskap de landar i om de väljer nej-\r\nvalsedeln. På det sättet har vi i dagens betänkande fått\r\nbra information.\r\nVi kan också konstatera att vi nu äntligen kan\r\nkomma till beslut i denna fråga, att vi äntligen kan få\r\nett läge där vi börjar bryta åsikterna i det som har\r\nvarit min politiska generations mest undangömda\r\nfråga. Hur många gånger har vi inte förklarat att det\r\nännu inte är dags att ta den här debatten? Egentligen\r\när det inte vi, utan i ärlighetens namn har det väl mest\r\nhandlat om det stora regeringsbärande partiet. Många\r\nav oss andra har nog velat ha debatten och besluten\r\nmycket tidigare. Låt oss ändå konstatera att nu får vi\r\näntligen ta debatten. Nu är det äntligen tid för diskus-\r\nsion.\r\nTill alla dem som påstår att resultatet redan går att\r\nmäta och att vi vet vem som säger ja och vem som\r\nsäger nej vill jag säga att det förmodligen är alldeles\r\nosant. En helt opåverkad opinion är väldigt nyfiken\r\npå vad ja- och nej-sida tycker. Det är nu debatten\r\nbörjar.</pre><pre>Anf.  18  MIKAEL JOHANSSON (mp) re-\r\nplik:\r\nHerr talman! Fredrik Reinfeldt försöker få en in-\r\nblick i bland annat Miljöpartiets inre liv och läser från\r\nreservationen: \"Det handlar bl.a. om att Sverige un-\r\nderordnar sig en penning- och valutapolitisk regim\r\nsom står fri från demokratiska beslut och politisk\r\npåverkan. Beslutanderätten över penningpolitiken\r\nförs över från Riksbanken till Europeiska centralban-\r\nken, ECB, i Frankfurt.\"\r\nOm man läser ihop de båda meningarna ser man\r\natt kritiken gäller både Sveriges riksbank och hur den\r\nfungerar. Kritiken, att det borde vara en demokratisk\r\ninsyn, finns från Miljöpartiet, och det tror jag att\r\nFredrik Reinfeldt känner till. Därför är vi i konsek-\r\nvensens namn lika kritiska till Europeiska centralban-\r\nken och mot det faktum att vi inte har möjlighet att\r\nvia politiska beslut helt styra och ställa över finans-\r\npolitiken.\r\nFredrik Reinfeldt pratar om de borgerliga väljare\r\nsom är tveksamma och pekar på i vilket sällskap de\r\nskulle hamna, där bland annat Miljöpartiet skulle vara\r\nen del av det sällskapet. Jag hoppas att framtiden, de\r\nnärmaste månaderna, utvisar hur det blir. Jag hoppas\r\nockså att vi ska få se ytterligare personer i det säll-\r\nskapet, kanske även före detta eller nuvarande bor-\r\ngerliga väljare eller till och med aktiva borgerliga\r\npolitiker.\r\nJag utgår alltså från att sällskapet för ett nej till\r\nEMU är ganska brett, och alla kan känna sig väldigt\r\nvälkomna. De debatter vi kommer att föra inför\r\nframtiden kommer också att visa att det finns ett brett\r\nregister av personer med olika infallsvinklar på EMU,\r\noch om EMU är bra eller dåligt.</pre><pre>Anf.  19  FREDRIK REINFELDT (m) re-\r\nplik:\r\nHerr talman! Först vill jag återgälda vänligheten\r\ntill Mikael Johansson och säga att detsamma gäller\r\nför honom och hans stödtrupper. Om du ser dig om-\r\nkring i Miljöpartiet hittar du också sådana som kom-\r\nmer att rösta ja.\r\nSå är det. Väljare är självständiga individer, och\r\nför många borgerligt tveksamma väljare är det besked\r\nsom Mikael Johansson gav mycket viktigt. Kritiken\r\nmot Riksbanken är alltså lika principiell och lika\r\ngrundläggande som den mot Europeiska centralban-\r\nken. Därmed har Miljöpartiet underkänt det som\r\nmånga trots allt menar varit framgången för penning-\r\npolitiken i den svenska 90-talspolitiken, det som gjort\r\natt vi fått ned räntorna och fått stabilitet i den svenska\r\nekonomin, nämligen den självständiga riksbankens\r\nsätt att styra penningpolitiken.\r\nVi menar att Europeiska centralbanken i de flesta\r\nfall kommer att ha en precis lika riktig bedömning för\r\nSveriges del av hur man använder den penningpoliti-\r\nken. Men Miljöpartiet och Vänsterpartiet ger beske-\r\ndet att de inte ens vill ha den riksbank som många\r\njust nu omfamnar som alternativet när man ska säga\r\nnej. Det är viktigt att veta detta eftersom det blir nej-\r\nsidans största partier som kommer att uttolka ett\r\neventuellt nej i folkomröstningen. Och de misstror\r\nden självständiga riksbanken.</pre><pre>Anf.  20  MIKAEL JOHANSSON (mp) re-\r\nplik:\r\nHerr talman! Riksbankens ställning och hur den\r\nska fungera har ju beslutats av en majoritet i Sveriges\r\nriksdag. Från Miljöpartiets sida kan vi inte göra annat\r\nän att argumentera mot den principen. Men om det\r\nskulle bli ett nej i folkomröstningen är det väl ingen\r\ntvekan om att Riksbankens roll då kvarstår på det sätt\r\nsom den är utformad, och om inte en riksdagsmajori-\r\ntet ändrar på det kommer den att fortsätta att verka i\r\nenlighet med de statuter den har att följa.\r\nJag kan inte se att det skulle bli fallet under den\r\nhär mandatperioden, och därför kan de borgerligt\r\ntveksamma känna sig rätt så lugna över att Riksban-\r\nkens roll kommer att kvarstå. Det handlar om ifall\r\nbeslutanderätten kommer att ligga inom ECB i Frank-\r\nfurt eller inom Sveriges riksbank. Det är det frågan\r\nhandlar om i det här fallet, inte huruvida vi ska riva\r\nupp Riksbankens nuvarande roll eller inte.</pre><pre>Anf.  21  FREDRIK REINFELDT (m) re-\r\nplik:\r\nHerr talman! Jag tror att väljarna tycker att det är\r\nviktigt att kunna se igenom den typen av argumente-\r\nring. Jag tror inte att väljarna gillar resonemang som\r\ngår ut på att nej-sidan gömmer sig bakom något de\r\negentligen inte tror på och inte gillar, men gör det i\r\ntron att de ska få ut något annat.\r\nSanningen är att vi var med och skapade den\r\nsjälvständiga svenska riksbanken. Det var en del av\r\ndet andra steget i EMU. Märk väl att ett nej till att gå\r\nin i det tredje steget inte medför att vi också backar\r\nfrån det första och andra steget, utan kravet på en\r\nsjälvständig riksbank blir kvar, liksom krav på att\r\nupprätta konvergensprogram. Alla de saker vi pratar\r\nom, till exempel att delta i en valutaunion, blir kvar\r\nsom krav på Sverige, dock inte möjligheten till euron.\r\nAlltså inte det som jag ser som fördelar, att ta steget\r\nfullt ut, att komma med i samarbetet. Det är där frå-\r\ngan ligger. Underskatta inte det faktum att väljare inte\r\ngillar när resonemangen inte går ihop.\r\nVi säger att Europeiska centralbanken bygger på\r\nsamma struktur och kommer i de allra flesta fall att\r\nockså ha en för Sverige väl avvägd penningpolitik.\r\nDäremot finns det risk att vi skapar egna, inhemska,\r\nproblem. Euron är ingen frälsare som löser Sveriges\r\nekonomiska problem eller avgör vem det kommer att\r\ngå bra eller dåligt för, vilket vi återkommande har\r\npåpekat.\r\nDen är en viktig faktor på vägen framåt, men det\r\nhelt avgörande är hur vi i övrigt utformar konkur-\r\nrenspolitik, budgetpolitik och möjligheterna för före-\r\ntagen att växa i Sverige. Det ska vi naturligtvis också\r\nberätta för väljarna.</pre><pre>Anf.  22  SIV HOLMA (v) replik:\r\nHerr talman! Först och främst vill jag ta upp sy-\r\nnen på demokrati och Riksbanken när man går in i\r\ntredje steget och för över uppgifterna till Centralban-\r\nken. Det finns en klar skillnad i demokratisyn. När\r\nman för över uppgifter från svenska riksbanken till\r\nCentralbanken tar man ett stort steg. Det är inte så\r\nsvårt att förstå.\r\nMan talar om penningpolitiken. Naturligtvis tyck-\r\ner vi att den ska vara demokratiskt styrd av de folk-\r\nvalda i riksdagen. Det är ett viktigt verktyg för att\r\nklara till exempel konjunktursvängningar och så vida-\r\nre. Att det har blivit så pass bra räntenivåer beror på\r\natt sysselsättningen har förbättras och att vi har ord-\r\nning och reda i statens finanser. Det är viktigt oavsett\r\nom man är med i EU eller EMU. De förutsättningarna\r\nmåste finnas och vara klara. Jag tycker inte att miss-\r\ntänkliggörandet av våra demokratiska avsikter riktigt\r\ngår hem.\r\nJag vill ställa en fråga om något jag försökte säga\r\ni mitt anförande. Jag skulle gärna vilja veta Modera-\r\nternas syn på det som LO villkorar för att kunna ställa\r\nupp på ja-sidan, det vill säga att ha buffertfonder och\r\nstrukturråd. LO anser att det kan skapa eller kommer\r\natt skapa instabilitet att ingå i valutaunionen. Verkty-\r\ngen för att på politisk väg kunna klara av sådan insta-\r\nbilitet tror man är buffertfonder. Hur ser Moderaterna\r\npå detta krav?</pre><pre>Anf.  23  FREDRIK REINFELDT (m) re-\r\nplik:\r\nHerr talman! Först ska Siv Holma få ett besked på\r\nden frågan. Jag tror inte att det är någon hemlighet för\r\nden här kammaren att jag tycker att det är ett väldigt\r\nmärkligt upplägg. LO som är ett fackförbund utfärdar\r\nlistor över villkor som det sedan skickar till de poli-\r\ntiska partierna. Vi folkvalda som bär våra väljares\r\nmandat ska sedan anpassa oss till det.\r\nVilken intresseorganisation i Sverige skulle inte\r\nvilja göra det? Sveriges fiskhandlares förening eller\r\nnågon frimärksförening kan säga: För att vi ska hävda\r\natt vi vill gå med i eurosamarbetet ställer vi följande\r\nkrav. Så får vi en lista som över vad de alltid har stått\r\nför.\r\nDessutom är beskedet, när vi prövar det lite, att\r\ndet införs vare sig det blir ja eller nej. Sedan ska jag\r\nge besked om jag kan ansluta mig till detta. Det är lite\r\nför billigt. Det är väl känt sedan några decennier\r\ntillbaka att LO driver idén att man ska ha stora statli-\r\nga fonder över vilka LO vill ha stort inflytande. Det\r\nhar hetat lite olika saker genom generationerna.\r\nEftersom jag här hörde delar av stödet till majori-\r\nteten växla resonemang med varandra huruvida man\r\nnu skulle höja överskottsmålen eller inte vill jag säga:\r\nDet är nog dags att vakna. Ert problem är inte hur\r\nmycket överskott ni ska ha. Problemet är att budgeten\r\ninte går ihop och att ni inte klarar utgiftstaket. Ni ska\r\nsnarare sätta er ned och diskutera besparingar. Ni\r\nverkar inte riktigt ha hängt med i utvecklingen.\r\nDärför tycker jag att diskussionen är märklig. Den\r\nkänns lätt odemokratisk. Jag tror i grunden inte på det\r\nsom LO föreslår. Det är en väl känd politisk konflikt.\r\nJag tror också att det kommer att bli en bra fråga i\r\nvalrörelsen år 2006.</pre><pre>Anf.  24  SIV HOLMA (v) replik:\r\nHerr talman! Det är en viktig sak som LO tar upp.\r\nStabilitetspaktens politik kommer att innebära insta-\r\nbilitet. Den frågan anser jag att Fredrik Reinfeldt inte\r\nriktigt svarar på. Han försöker att förminska riskerna\r\nmed att gå in i tredje steget i valutaunionen. Det svar\r\nsom vi hitintills har fått är för tunt. Jag hoppas att\r\nFredrik Reinfeldt kan utveckla det ytterligare i nästa\r\nreplik.</pre><pre>Anf.  25  FREDRIK REINFELDT (m) re-\r\nplik:\r\nHerr talman! Nu leder nej-sidan i opinionen, har\r\njag sett. Det är därför ännu mer intressant att höra Siv\r\nHolmas besked. Det har hittills hetat att vare sig det\r\nblir ja eller nej i folkomröstningen anser LO att den\r\nhär typen av överskott behövs. I den delen avgörs inte\r\ndetta av folkomröstningen och kan inte ens sägas vara\r\nkopplat till eurofrågan. Detta ska komma ändå.\r\nJag vill dessutom starkt ifrågasätta om det är sta-\r\nbilitetspaktens politik som leder till diskussioner om\r\ninstabilitet. Det är snarare tvärtom. Det är den som\r\nhar givit referenspunkter för många europeiska stater\r\nsom historiskt haft svårt att hålla budgetbalans och nu\r\nfaktiskt blivit allt bättre på att göra det.\r\nDet är därför vi kan kritisera länder som nu inte\r\nriktigt får budgeten att gå ihop och säga: Det påverkar\r\noss andra om ni inte sköter er. Det är bra för oss att\r\ndet finns den typen av instrument. När det inte fanns i\r\nhistorien skickade länder som hamnade i allvarliga\r\nproblem sina problem till grannarna.\r\nDet som leder till en diskussion är väl mer den\r\nframgångssaga som den svenska riksbanken har ut-\r\ngjort i sitt sätt att skapa förtroende för den svenska\r\npenningpolitiken. Det är där vi för en diskussion om\r\nden europeiska centralbanken kan få motsvarande\r\nförtroende och rätt avvägd penningpolitik för Sverige.\r\nDär svarar vi ja. Förmodligen kan den det i de absolut\r\nflesta fallen.\r\nMen det finns vissa inhemska risker i Sverige att\r\nvi skapar oss egna problem. Det bör vi nog diskutera i\r\ntermer av instabilitet eller stabilitet. Men det är då\r\nännu viktigare att föra en riktig tillväxtpolitik. Det\r\ngäller att i grunden ha sunda statsfinanser och inte\r\ngöra det den nuvarande majoriteten gör, nämligen\r\nsätta sig ned och diskutera nya utgifter och inte visa\r\ninsikter om hur problemen ser ut.\r\nSiv Holma använder begreppet demokratiskt styrd\r\npenningpolitik. Jag menar att detta är precis det jag\r\nförsökt att fånga som ett problem. Ska ni hävda att vi\r\nska sitta i Sveriges riksdag och veta hur vi ska utfor-\r\nma räntepolitiken? Tror ni att det finns förtroende för\r\nen sådan hållning? Grunden är att i lag ge andra rätten\r\natt göra det men på det sätt som vi i lag har definierat\r\nuppgiften. Det är för mig demokrati. Vad motsatsen\r\när vet jag inte.</pre><pre>Anf.  26  CHRISTER NYLANDER (fp):\r\nHerr talman! Om ett halvår ska svenska folket be-\r\nstämma vilken roll Sverige ska ha i framtidens Euro-\r\npa. För Folkpartiets del är det en av de absolut vikti-\r\ngaste och högst prioriterade uppgifterna de komman-\r\nde månaderna att arbeta för ett starkt och tydligt ja i\r\nfolkomröstningen.\r\nDet finns många starka ekonomiska skäl till att in-\r\nföra euron i Sverige. Ett ja stärker de välståndsbil-\r\ndande krafterna och underlättar för handel, investe-\r\nringar och entreprenörskap. Ett ja ger Sverige bättre\r\nförutsättningar att växa.\r\nFör oss liberaler talar också de politiska argu-\r\nmenten oerhört starkt för ett ja till euron. Det handlar\r\nom Sveriges inflytande och att säga nej till svenskt\r\nutanförskap.\r\nJust nu ritas den politiska kartan om i Europa. EU\r\nväntas växa från 15 till 25 medlemsländer. Beslut ska\r\nfattas om hur EU ska styras framöver. Det är viktigt\r\natt Sverige gör sin röst hörd när dessa frågor avgörs.\r\nEtt ja till euron innebär att vi tydligt säger att Sve-\r\nrige är berett att ta ansvar och att Sverige vill vara\r\nmed och forma framtidens Europa. Det är ett Sverige\r\nsom är med på lika villkor.\r\nEtt nej till euron innebär däremot att vi ställer oss\r\nutanför, att vi sänker vår röst och krymper vårt infly-\r\ntande.\r\nVi går nu i Sverige in i en fas med en mer aktiv\r\ndiskussion om euron. Jag hoppas att vi som säger ja\r\ntill euron och de som säger nej tillsammans kan se till\r\natt debatten blir saklig och att båda sidor gör sitt yt-\r\ntersta för att undvika överdrifter och övertramp.\r\nFör många väljare känns den här frågan säkert\r\nväldigt svår. De tycker att de än så länge vet för lite.\r\nDärför är det viktigt att vi som redan bestämt oss tar\r\noss an debatten med stort ansvar och ett stort allvar.\r\nVi ska i det längsta undvika skrämselpropaganda och\r\növerdrifter från båda sidorna.\r\nDetta betänkande handlar om förutsättningar för\r\nfolkomröstningen och folkomröstningskampanjen\r\noch bland annat om hur statliga pengar ska fördelas.\r\nAtt fördela rättvist är som bekant aldrig enkelt. Det\r\nhar vi sett prov på i debatten hittills.\r\n80 % av svenska folket röstade i valet på de parti-\r\ner som har tagit ställning för ett ja. Trots det får ja-\r\npartierna mindre andel av kampanjpengarna och det\r\nextra partibidraget. Är det rättvist?\r\nJa- och nej-sidan har lika stor krets av väljare att\r\növertyga för sina positioner. Trots det får nej-sidan\r\nmer pengar av de allmänna kampanjmedlen än ja-\r\nsidan. Är det rättvist?\r\nJag tycker att den kompromiss som man har fått\r\nfrån partiöverläggningarna är rimlig. Den innebär\r\nförvisso att nej-sidan gynnas. Men från Folkpartiets\r\nsida accepterar vi ändå detta. Det är lite synd att man\r\ninte också kan göra det från nej-sidan. Det ser vi\r\nexempel på i det särskilda yttrande som finns. Risken\r\när att den debatten kommer att fortsätta. Det är trist\r\nom vi inte kan fokusera på sakfrågan.\r\nFrågan om hur pengarna används när de väl delas\r\nut är ingenting för riksdagen. Pengarna delas ut till\r\npartiorganisationer och förutsätts sedan användas till\r\ninformation och kampanjer om EU och euron.\r\nJag tycker ändå att det kan finnas en idé med att vi\r\nhär i kammaren får svar på hur pengarna används.\r\nMikael Johansson sade till exempel att nej-sidan är\r\nväldigt bred. Det har han alldeles rätt i. Det finns ju\r\ntill exempel en hel del odemokratiska organisationer\r\nsom säger nej. Det skulle vara viktigt att få ett tydligt\r\nbesked fört till kammarens protokoll om nej-\r\npartierna. Ska till exempel det stalinistiska partiet\r\nKPML(r) - ett parti som vill ha väpnad kommunistisk\r\nrevolution i Sverige men som också jobbar stenhårt\r\nför ett nej till euron - få lov att ta pengar av de parti-\r\nbidrag som ges? Blir det ett förtäckt partistöd till ett\r\nsådant parti eller till Sverigedemokraterna, som också\r\nde jobbar stenhårt för ett nej till euron? Jag tror att det\r\nskulle vara viktigt att få fört till kammarens protokoll\r\nett tydligt besked från nej-partierna om att det inte är\r\naktuellt att de här partierna får pengar.\r\nHerr talman! Både ett ja och ett nej i folkomröst-\r\nningen får konsekvenser. Den debatt som vi hörde\r\ntidigare mellan Reinfeldt och Johansson om Riksban-\r\nkens ställning är viktig. Jag är inte alldeles säker på\r\nom detta är en helt ny position för Miljöpartiet, men\r\njag tycker ändå att det är intressant att höra att Miljö-\r\npartiet tycker att det är så viktigt att Riksbankens\r\nställning i Sverige försämras. Om man är emot de\r\nprinciperna när det gäller ECB så är man rimligen\r\nockså emot en självständig riksbank i Sverige. Och\r\nvad är då nästa steg? Vad är man för? Ska vi i kam-\r\nmaren sitta och diskutera och besluta vilken räntenivå\r\nsom ska gälla i Sverige? Det förskräcker om det är\r\nden tanken som finns.\r\nSiv Holma sade att ett ja i folkomröstningen inne-\r\nbär att stabilitetspakten gör att vi förlorar viktiga\r\nredskap för att trygga välfärden. Vad innebär egentli-\r\ngen det ställningstagandet? Ska vi ha högre\r\nstatsskuld, större budgetunderskott, högre inflation\r\noch så vidare? Stöder ni inte längre de principer som\r\nfinns bakom den budget som regeringen, s och v har\r\nklurat igenom här i riksdagen? Står ni inte längre\r\nbakom regeringens konvergensrapport? Också den\r\nbygger ju på samma principer som finns inom EMU:s\r\ntredje steg. Det är ingen skillnad på de krav som ställs\r\npå Sveriges ekonomi i dag, när vi är med i EMU:s\r\nandra steg, och de krav som ställs när vi går med i det\r\ntredje steget och inför euron.\r\nJag hoppas att detta blir starten för en mer intensiv\r\ndebatt om euron. Det behövs i Sverige. Men kom\r\nockså ihåg att vår debatt hela tiden kommer att ac-\r\nkompanjeras av debatter i andra länder och av folk-\r\nomröstningar i andra länder. En lång rad länder i\r\nEuropa kommer att rösta om medlemskap i EU och\r\ndärmed också medlemskap i EMU och om euron.\r\nMedan vi diskuterar i Sverige kommer Estland, Lett-\r\nland, Litauen, Polen och många andra länder att föra\r\nsamma diskussion.\r\nResultatet av diskussionen och omröstningarna\r\nkan bli att hela Östersjöområdet har en gemensam\r\nvaluta - euron. Är det då rimligt att Sverige ska stå\r\nutanför? Ska vi rösta nej till den nya Östersjögemen-\r\nskapen, eller ska vi rösta ja till svenskt inflytande och\r\nja till ett Sverige som är med i Europa på lika villkor?\r\nDet är det som folkomröstningen om ett halvår\r\negentligen handlar om.</pre><pre>Anf.  27  MIKAEL JOHANSSON (mp) re-\r\nplik:\r\nHerr talman! Christer Nylander pratar om ett po-\r\nlitiskt argument för att Sverige ska gå med. Han pra-\r\ntar om utanförskap och säger att om vi inte går med\r\nså krymper vårt inflytande. Jag kan inte tolka det på\r\nannat sätt än att både på det privata området, med\r\nvänner och relationer, och mellan länder så handlar\r\ndet om vilken uppfattning jag har om mig själv när\r\njag samarbetar med andra eller när jag står för det\r\nsom jag gör. Det måste inte innebära att jag går med\r\npå någonting eller ingår i en organisation för att jag\r\nskulle krympa mitt inflytande över vad jag vill göra.\r\nDet är det här som det handlar om.\r\nVi i Miljöpartiet tycker att det är rimligt att det är\r\nSveriges politiker som utformar Sveriges politik.\r\nSkulle vi fråga väljarna i dag om huruvida Sveriges\r\nEU-medlemskap skulle ha ökat vårt inflytande vad\r\ngäller olika frågor så är jag inte så säker på att svens-\r\nka folket skulle tycka att vi har fått ett ökat inflytan-\r\nde.\r\nDet finns ett antal olika saker som vi har fått ge\r\nupp för att vi inte får göra så på grund av EU. Vi hade\r\nen politisk majoritet för att genomdriva vissa saker\r\noch stå för vissa frågor som vi i Sverige bör slå vakt\r\nom. Men det har vi fått ge upp på grund av EU-\r\nmedlemskapet. Senast gällde det till exempel ett rim-\r\nligt uthålligt biologiskt hållbart torskfiske, som EU\r\nsatte krokben för.\r\nChrister Nylander pratar hela tiden om utanför-\r\nskap. Det skulle ju innebära att jag kände mig utanför\r\ni alla sammanhang här i riksdagen. Jag ser det natur-\r\nligtvis så att jag har ett inflytande som motsvaras av\r\nen 349-del även om jag tillhör Miljöpartiet. Försök\r\nsluta använda ordet utanförskap i fortsättningen!</pre><pre>Anf.  28  CHRISTER NYLANDER (fp) re-\r\nplik:\r\nHerr talman! Nej, jag tänker verkligen inte sluta\r\nanvända det ordet, för jag tror att det är ett av de\r\nviktigaste ord som vi måste diskutera.\r\nUnder tiden som vi diskuterar euron, Mikael Jo-\r\nhansson, så kommer Estland, Lettland, Litauen och\r\nPolen också att göra det. Mycket talar för att alla\r\nländer runtomkring Östersjön kommer att införa en\r\noch samma valuta. Det är klart att det försvårar för\r\nsvenska studenter, det försvårar för svenska företag\r\noch det försvårar för svenska konsumenter när det\r\ngäller att dra nytta av de möjligheter som finns med\r\nen gemensam valuta. Det är därför vi har en gemen-\r\nsam valuta i Sverige i dag.\r\nJag spelade fotboll förr i tiden. Tänk om jag skulle\r\nkomma till en match och säga: Det ser ut som om vi\r\nkommer att förlora, så jag står lite grann vid sidan om\r\noch väntar och ser vad som händer. Ni andra kan ju\r\nhålla på och spela! Men om det ser ut som om mitt\r\nlag håller på att vinna så blir jag helt plötsligt intres-\r\nserad av att vara med. Då kan jag säga så mycket att\r\nmin möjlighet att vara med i det laget kommer att\r\nminska rätt rejält.\r\nDet är precis detta som händer nu. Om Sverige\r\nsäger nej till euron och om Sverige vänder ryggen åt\r\nsamarbetet så kommer vårt inflytande automatiskt att\r\nminska. Det diskuteras till exempel i dag i EU:s kon-\r\nvent om att stärka den ekonomiska samordningen till\r\nexempel att euroländerna ska ha mer inflytande över\r\nden ekonomiska politiken.\r\nJag tror inte att vi i Sverige bestämmer vilken\r\nkonjunktur som ska råda i Sverige. Jag tror att det är\r\nviktigt att vi finns med när man i EU diskuterar den\r\nekonomiska politiken. Om vi säger nej till att vara\r\nmed på den planhalva där det diskuteras så kommer\r\nvi också att minska vårt eget inflytande över vår egen\r\nsituation precis på samma sätt som vi genom att säga\r\nnej till EU minskar vårt inflytande över den luft som\r\nvi andas i Sverige. Det finns gränsöverskridande\r\nproblem, och vill man vara med och påverka dem så\r\nmåste man också vara med där besluten fattas.</pre><pre>Anf.  29  MIKAEL JOHANSSON (mp) re-\r\nplik:\r\nHerr talman! Jag kan inte annat än tycka att vi\r\nmycket väl kan vara med och samarbeta kring Öster-\r\nsjön även om vi som enskilt land inte skulle vara med\r\ni EMU eller någon annan organisation heller. Det är\r\nväl ganska självklart att Sverige som nation med den\r\nbeslutande demokrati som vi har här kan agera som\r\nen part i de olika samarbetsorganen.\r\nDet måste inte innebära att jag, bara för att jag har\r\nsvenska kronor i plånboken, inte kan åka till Estland,\r\nLettland och Litauen. Det har inte hindrat mig i dag\r\noch det kommer antagligen inte att hindra mig i fort-\r\nsättningen heller. I dag behöver vi ju inte ens pengar,\r\nutan vi kan betala med kort. Det är också enkelt att\r\nväxla - det kan jag göra direkt när jag reser i väg. Det\r\nhär är inget problem! Jag kan fortfarande studera i\r\nandra länder. Det finns studentutbyte.\r\nDet här har ingenting att göra med om Sverige är\r\nmed i EMU eller inte. Det har inte ens med att göra\r\nom Sverige är med i EU eller inte. Det finns andra\r\nsamarbetsorgan om vi ska försöka lösa de gränsöver-\r\nskridande problemen. Det är inte EU som ensamt\r\nlöser det. Det gäller till exempel när vi pratar om\r\nluften - då är det en större sfär som vi måste försöka\r\nse. Bland annat i FN:s regi finns det samarbetsorgan\r\nför hur vi löser de problem som vi har med vår dåliga\r\nluft. Det är väl rimligt att Sverige kan vara med där\r\nsom enskilt land. Vi kan också vidta egna åtgärder för\r\natt se till att problemen löses.\r\nEU har i dag faktiskt sagt nej till vissa saker som\r\nSverige hade innan vi gick med i EU. Dessa saker har\r\nvi fått ge upp. Det kan inte jag tolka på annat sätt än\r\natt vi har fått släppa bra saker. Det är klart att man\r\nkan diskutera om det är bra eller dåligt. Men om vi\r\nskulle stå utanför, som Christer Nylander pratar om,\r\nså behöver inte det innebära att Sverige som nation på\r\nnågot sätt skulle förlora vårt inflytande över vad vi\r\ngör. Det gäller både de luftförstörande saker som vi\r\nsläpper ut och andra politikområden.</pre><pre>Anf.  30  CHRISTER NYLANDER (fp) re-\r\nplik:\r\nHerr talman! Miljöpartiet i Kristianstad har väckt\r\nen motion i kommunfullmäktige om att införa en\r\nalldeles egen liten valuta i Kristianstad kommun som\r\nbara ska gälla där. Jag vet inte vad Mikael Johansson\r\nsäger om den idén, men tänk dig själv in i situationen\r\natt du skulle ha en alldeles egen liten valuta! Tycker\r\ndu att det hade varit särskilt smart att gå runt i till\r\nexempel Riksdagshuset i Stockholm eller i Sverige\r\nmed en egen valuta? Hade du inte känt att det hade\r\nvarit ganska mycket extra krångel med det? Jag tror\r\natt det är viktigt att man har en valuta som många\r\nandra använder. Om hela Östersjöområdet snart\r\nkommer att ha euron tror jag att vi kommer att stå\r\nutanför om Sverige säger nej.\r\nDet är inte bara det att vi stängs ute. Det är klart\r\natt vi kan handla med andra länder och studera i andra\r\nländer, men vi ställs utanför besluten. För mig som\r\nliberal är det rätt viktigt att den som berörs av beslut\r\nockså ska vara med och fatta dessa beslut. Det är\r\ngrunden för mitt demokratiintresse. Därför vill jag\r\nvara med och fatta de beslut som berör den situation\r\nsom Sverige befinner sig i, oavsett om det gäller\r\nluften eller de ekonomiska förutsättningarna.\r\nJag tycker att det är synd att Mikael Johansson\r\ninte tog chansen att svara på de frågor jag ställde.\r\nInnebär ett nej, som ni vill ha på den här valsedeln,\r\natt vi också ska säga nej till EMU och gå ur de första\r\ntvå stegen? Vad innebär det i så fall för budgetsamar-\r\nbetet med regeringen? Innebär ett nej också att vi ska\r\nha en riksbank och avskaffa den riksbankslag som\r\ngäller i dag och fatta beslut om räntan här i riksda-\r\ngens kammare? Hur blir det egentligen med pengarna\r\ntill nej-sidan? Kommer de att användas också av icke-\r\ndemokratiska partier? Jag hoppas att Mikael Johans-\r\nson får chansen att ge besked på de frågorna vid nå-\r\ngot annat tillfälle. Jag tror att det är viktigt att få be-\r\nsked på dem.</pre><pre>Anf.  31  SIV HOLMA (v) replik:\r\nHerr talman! Jag fick en del frågor från Folkparti-\r\nets representant. Jag ska försöka att svara på dem. De\r\nhandlade om att trygga välfärden och så vidare.\r\nVi anser att stabilitetspakten leder till hårdare\r\nbudgetdisciplin och så vidare. Stabilitetsutredningen\r\ntalar ju också om att detta kan leda till ökad instabili-\r\ntet. Det är någonting som LO-kongressen också har\r\nuppmärksammat. Jag tycker att det är riktigt att de\r\nuppmärksammar det. Det är viktigt att ta tag i den\r\nfrågeställningen.\r\nVi i Vänsterpartiet tycker att den ekonomiska po-\r\nlitik som vi har varit med om att arbeta fram i den här\r\nsamarbetskonstellationen är bra, och vi står för den.\r\nDet alternativ som Folkpartiet föreslår skulle ha varit\r\nfullständigt förödande med de gigantiska skattesänk-\r\nningar som Folkpartiet och övriga borgerliga partier\r\nstår för. Det skulle dra undan alldeles för mycket\r\nresurser från välfärden. Vi tycker att det är väldigt\r\nviktigt att vi har sluppit detta.\r\nJag trodde att Folkpartiet visste om att det är rege-\r\nringens konvergensrapport, inte samarbetspartiernas.\r\nDet är viktigt att komma ihåg.\r\nInstabiliteten innebär att arbetslösheten kan öka\r\nnär konjunkturerna går ned. Man har inga verktyg att\r\nmöta det och till exempel låta staten gå in och vidta\r\nåtgärder så att man får i gång hjulen. Den möjligheten\r\nförsvinner ju.\r\nFolkpartiet försöker i vanlig ordning beskriva sig\r\nsom demokratins vita riddare. Men varför vill Folk-\r\npartiet inte att invandrarna ska få vara med och rösta i\r\nfolkomröstningen? Varför?</pre><pre>Anf.  32  CHRISTER NYLANDER (fp) re-\r\nplik:\r\nHerr talman! Låt mig börja med konvergensrap-\r\nporten. Den är ju en effekt av det budgetsamarbete\r\nsom Vänstern och Miljöpartiet har med regeringen.\r\nMin fråga var egentligen: Står ni inte bakom den\r\nrapport som regeringen skickade? För i så fall står ni\r\nför en annan politik i det här läget än vad ni gjorde\r\nnär ni kom överens om budgeten.\r\nFolkpartiet föreslår inga jättelika skattesänkningar\r\ni sitt budgetförslag. Tvärtom gick vi faktiskt ut redan\r\nföre valet och sade att ekonomin såg kärv ut i Sveri-\r\nge. Därför ville vi inte lova mer än vi absolut kan\r\nhålla. När vi sedan lade fram vår egen budgetmotion\r\nsåg vi också till att det fanns marginaler i budgeten så\r\natt vi skulle slippa svika de löften som vi hade gett.\r\nJag tror att det är rätt bra för Sverige att vi har en\r\nhårdare budgetdisciplin. Därför är jag för att Sverige\r\nhar gått in i de två första stegen i EMU. Därför är jag\r\nockså för att vi går med i det tredje steget. Jag tror att\r\ndet är viktigt att vi försöker att hålla ordning på den\r\nsvenska ekonomin, att vi undviker att lova för myck-\r\net, att vi undviker stora budgetunderskott och att vi\r\nundviker en galopperande statsskuld. Jag tror att det\r\när rätt viktigt oavsett om Sverige går med eller inte.\r\nDet är kanske ännu viktigare att vi har stora margi-\r\nnaler i ekonomin om vi röstar nej.\r\nJag skulle gärna vilja att Siv Holma svarade på\r\nfrågan om pengarna till nej-sidan. Kan ni här garante-\r\nra att ni ska se till att det inte blir några pengar till\r\nicke-demokratiska partier som till exempel KPML(r)\r\nsom vill ha en revolution i Sverige? De är ju väldigt\r\naktiva på nej-sidan och driver en stenhård kampanj\r\nmot euron. Kan ni garantera att de inte får del av de\r\nstatliga pengarna?</pre><pre>Anf.  33  SIV HOLMA (v) replik:\r\nHerr talman! Folkpartiet försöker slingra sig ur\r\nden ekonomiska politik som man står för. De indrag-\r\nningar som man gjorde under valrörelsen innebar ju\r\ninte så stora skillnader egentligen. Statens underskott\r\nhade inte förbättrats så speciellt mycket. Det är san-\r\nningen. Jag förstår inte varför vi inte kan bedriva en\r\nsjälvständig politik när det gäller finans- och budget-\r\nfrågorna. Varför måste vi ha överförmyndare? Det\r\nhar jag väldigt svårt att förstå. Det kan ju bero på att\r\nde förslag som Folkpartiet med flera för fram är mer\r\neller mindre blåkopior av den högerinriktade ekono-\r\nmiska politik som valutaunionen innebär. Det kan ju\r\nvara ett skäl.\r\nNär det gäller de demokratiska aspekterna om hur\r\nman fördelar pengar till dem som vill bedriva en\r\nEMU-kampanj ska jag i sanningens namn säga att jag\r\ninte exakt känner till hur det går till. Men jag tycker\r\natt det är viktigt att EMU-rörelsen står på en demo-\r\nkratisk och icke-rasistisk grund. Det är väldigt avgö-\r\nrande.\r\nJag har ännu inte fått svar på frågan om varför\r\nFolkpartiet inte vill ge invandrarna möjligheter att\r\ndelta i folkomröstningen. Det handlar om både demo-\r\nkrati och hur man ser på invandrare.</pre><pre>Anf.  34  CHRISTER NYLANDER (fp) re-\r\nplik:\r\nHerr talman! Det är klart att vi vill att invandrarna\r\nska ha rösträtt i den folkomröstningen. Frågan gäller\r\nom man ska vara medborgare för att ha rösträtt eller\r\ninte. Vi tycker att den partiöverenskommelse som har\r\nträffats är rimlig, nämligen att det är medborgare som\r\nska ha rösträtt, precis som det är i riksdagsvalet, ef-\r\ntersom det rör frågor som framför allt behandlas i\r\nriksdagen.\r\nNej, vi försöker inte slingra oss. Du sade att det\r\ninte var så stor skillnad mellan de förslag som vi lade\r\noch dem som vi drog tillbaka före valrörelsen. Den\r\nstora skillnaden är väl egentligen att vi faktiskt gjorde\r\ndet före valet och redovisade det för väljarna. Det är\r\nlite mer ärligt. Det var kanske inte så oerhört stora\r\nsummor. Det hade inte förändrat Sveriges ekonomi så\r\nväldigt mycket, men det var åtminstone ärligt mot\r\nväljarna. Vi sade det redan före valet.\r\nSiv Holma sade också att EMU innebär en hö-\r\ngerinriktad politik. Det stället krav på den svenska\r\nbudgeten att vi för en högerinriktad politik. Det för-\r\nvånar mig en del. Det budgetsamarbete som Siv\r\nHolmas parti, Miljöpartiet och Socialdemokraterna\r\nhar uppfyller ju alla de krav som finns i EMU:s tredje\r\nsteg förutom vissa tekniska detaljer. Ni uppfyller dem\r\nnär det gäller den ekonomiska utvecklingen. Jag\r\ntycker fortfarande att det är rätt bra att vi har en så låg\r\nstatsskuld som möjligt. Jag tycker att det är rätt bra\r\natt vi försöker hålla oss undan från budgetunderskott.\r\nJag tycker att det är rätt bra att vi försöker ha en så\r\nlåg inflation som möjligt. Jag tror att det är bra för\r\nSverige och bra för Sveriges välstånd. Jag tycker att\r\ndet vore trist om ni ska använda eurodebatten till att\r\nockså byta den ekonomiska inriktningen på Sveriges\r\npolitik. Det är inte bra för Sverige och Sveriges väl-\r\nstånd.</pre><pre>Anf.  35  MATS ODELL (kd):\r\nHerr talman! Det är inte alldeles lätt att avgränsa\r\nden här debatten till just de fem beslutspunkter som\r\nriksdagen i dag har att ta ställning till. Jag noterar att\r\nherr talmannen inte klubbar av när debatten kommer\r\nin på de lite mer generella frågorna om EU och euron.\r\nDetta är ju saker som faktiskt hör ihop.\r\nKristdemokraterna tillhör ju den stora majoritet av\r\npartier som står bakom betänkandet i dag. Efter en\r\nlång och omfattande demokratisk process med 209\r\nombud som röstade ja och 68 ombud som röstade nej\r\nden 29 januari 2000 har vi beslutat att rekommendera\r\nsvenska folket att i den kommande folkomröstningen\r\nrösta ja till att euron ska införas i Sverige. Det är som\r\nsagt många partier som gör det.\r\nDet finns två partier som reserverar sig mot det\r\nhär, och det är inte så konstigt med tanke på att dessa\r\nbåda partier har ägnat en stor del av sin moderna\r\nhistoria åt att bekämpa hela EU-projektet. Det är\r\nganska självklart att man då söker efter argument för\r\natt säga nej också till euron, som är och redan från\r\nbörjan varit en mycket viktig byggsten i det europeis-\r\nka freds- och samarbetsprojektet.\r\nJag vill gärna säga att vi kristdemokrater tycker\r\natt såväl tidpunkten för den här folkomröstningen,\r\nden 14 september, som formuleringen på valsedeln är\r\nväl avvägda. Det är ganska logiskt att fråga svenska\r\nfolket om det anser att euron ska införas som valuta i\r\nSverige. Däremot är det ganska ologiskt för att inte\r\nsäga direkt missvisande att fråga: Anser du att Sveri-\r\nge ska gå med i EMU? Skälet till det är helt enkelt att\r\nvi har varit med i EMU sedan den 1 januari 1995.\r\nNej-partierna här har varit emot såväl den första\r\nsom den andra fasen. Den första fasen bestod av en\r\navveckling av valutaregleringen, och den andra fasen\r\nvar att införa den självständiga Riksbanken. Jag\r\nmåste här ställa en fråga till Mikael Johansson. Jag\r\nhar med utskottskansliet kontrollerat att Miljöpartiet\r\nvisserligen var emot beslutet när det togs, men det har\r\nunder senare år såvitt jag förstår accepterat den\r\nsvenska självständiga Riksbanken. Det finns ingen-\r\nting i kammarens protokoll från senare tid som talar\r\nför att Miljöpartiet skulle vara emot den. Om det är så\r\nvill jag gärna att Mikael Johansson kommenterar\r\ndetta. Om det är så är det inte lika logiskt att vara\r\nemot att självständigheten fortsätter också på europe-\r\nisk nivå.\r\nJag tycker att nationalekonomi är en viktig veten-\r\nskap. Vi har ju glidit in på resonemang om vad som\r\när bäst för den ekonomiska utvecklingen och så vida-\r\nre - jag ser att en professor i nationalekonomi här\r\ninne nickar - men det finns, herr talman, också andra\r\ndimensioner. Vi får inte glömma bort att euron är\r\noerhört enkel och praktisk såväl för unga som för\r\ngamla och såväl för företagare som för resenärer. Jag\r\ntycker att denna aspekt måste vägas in något. Den får\r\ninte helt försvinna i de nationalekonomiska dimmor-\r\nna. Det här är en väldigt viktig aspekt som tillsam-\r\nmans med fredsprojektet innebär stora fördelar för\r\nSverige. Vi får ökat inflytande, och vi slipper också,\r\nMikael Johansson, utanförskapets osäkerhet och sår-\r\nbarhet. Det är, herr talman, väldigt centralt i folkom-\r\nröstningen att också de praktiska aspekterna får väga\r\nin när man ska ta ställning i sammanhanget.\r\nVi är som sagt redan med i den första och i den\r\nandra fasen. Vi har så att säga tagit kostnaderna för\r\ndetta. Det var inte helt enkelt att avreglera valuta-\r\nmarknaden. Vad skulle det innebära? Jag antar att\r\nMikael Johansson var väldigt orolig för det. Nej-\r\npartisterna är ju väldigt oroligt lagda och ligger vakna\r\npå nätterna av ängslan för den ekonomiska utveck-\r\nlingen. De var naturligtvis också mot den självständi-\r\nga Riksbanken. Nu är de plötsligt för den och slår\r\nvakt om Riksbanken som dess verkliga vänner. Jag\r\ntycker att det är en imponerande omsvängning, och\r\ndet sker väl undan för undan en glidning i läran.\r\nMan har alltså tagit kostnaderna för detta, framför\r\nallt för konvergenskriteriernas genomförande. Man\r\nvar också väldigt orolig för saneringen av statsfinan-\r\nserna och låg väl som vanligt vaken och kände att det\r\ngällde något mycket osäkert. Men det har visat sig\r\nvara väldigt lyckosamt. Det har slagit väl ut. Nu fattas\r\ndet bara att vi också ska ta hem den fulla effekten av\r\ndet tredje steget. Vi ska inte bara ha fördelar av att vi\r\nfår gemensamma sedlar och mynt och en gemensam\r\nvaluta, så att vi slipper valutakursspekulationer och så\r\nvidare, utan vi kan också framför allt till fullo ta till\r\nvara den inre marknadens välfärdseffekter. Det är en\r\noerhört viktig sak i det här sammanhanget.\r\nHerr talman! Jag ser att min talartid är slut. Jag\r\nyrkar kort och gott bifall till förslagen i finansutskot-\r\ntets betänkande nr 24.</pre><pre>Anf.  36  LENA EK (c):\r\nHerr talman, ärade ledamöter och ärade åhörare!\r\nDebatten gäller nu ett betänkande från finansutskottet\r\ndär de tekniska frågorna med anledning av en folk-\r\nomröstning om införande av euron i Sverige behand-\r\nlas.\r\nJag vill först säga att vi från Centerpartiets sida\r\ntycker att det är väldigt viktigt och bra att den här\r\nfrågan avgörs genom en folkomröstning, eftersom det\r\nhandlar om att på den europeiska centralbanken lägga\r\növer en del av det som tidigare har varit under svensk\r\nsuveränitet. När det gäller sådana stora och betydelse-\r\nfulla frågor tror vi att det är viktigt att alla väljare får\r\nvara med och säga vad de tycker, särskilt i en fråga\r\nsom faktiskt skär tvärs igenom alla partier.\r\nVi har också en djup tro på att människor vill och\r\nkan förstå vad det här handlar om och att de är fullt\r\nberedda att ta sitt demokratiska ansvar och rösta i\r\nseptember.\r\nCenterpartiet hade en del invändningar mot for-\r\nmuleringen på den valsedel som beslutades i par-\r\ntiöverläggningar. Vi tyckte att det hade varit både\r\närligare och rakare att säga att kronan byts ut mot\r\neuron eftersom det är det som kommer att ske, liksom\r\natt beslutanderätten över räntepolitiken flyttas från\r\nRiksbanken till den europeiska centralbanken efter-\r\nsom det är det som kommer att ske.\r\nVi hade också vad gäller de demokratiska frågor-\r\nna ett förslag om att man borde tillåta ungdomar från\r\n16 år och uppåt att vara med i diskussionen och även\r\ni den demokratiska processen att folkomrösta. Vi\r\nnådde inte framgång med det kravet, vilket jag tycker\r\när väldigt synd. Jag tror att ungdomar i den aktuella\r\nåldern dels är väldigt intresserade av politik och\r\nframtidsfrågor, dels mycket väl kan göra ett ansvars-\r\nfullt ställningstagande och faktiskt också rösta i de\r\nhär sammanhangen.\r\nAv samma anledning föreslog vi att de som är\r\nröstberättigade i de kommunala valen skulle få delta,\r\noch med det nådde vi framgång, vilket innebär att\r\nmänniskor som har permanent uppehållstillstånd i\r\nSverige kan göra sin röst hörd här. Också det tycker\r\nvi är viktigt.\r\nVi har inte valt att ta strid med anledning av att vi\r\ninte har fått igenom våra åsikter. Vi försöker i stället\r\natt fokusera på den kommande folkomröstningen.\r\nEftersom detta har föregåtts av partiledaröverlägg-\r\nning har vi också valt att inte reservera oss. Det inne-\r\nbär dock inte att vi inte fortfarande tycker att formu-\r\nleringen skulle borde ha varit annorlunda och att man\r\nborde få delta från 16 års ålder och uppåt.\r\nHerr talman! Den här diskussionen har gått utöver\r\nde tekniska frågor som behandlas i betänkandet, och\r\njag ska bara mycket kort kommentera en del av det\r\nsom hittills har tagits upp. I OECD:s ekonomiska\r\nrapport World Economic Outlook går man igenom\r\nsamtliga EU-medlemsstaters ekonomiska status i\r\nförhållande till konvergenskriterierna. På varje punkt\r\npresterar de tre stater som står utanför EMU bättre.\r\nDenna information går att kontrollera över Internet av\r\nden som intresserad av detta.\r\nDet har sagts att vi genom att rösta nej skulle\r\nställa oss utanför. Jag funderar då lite grann på hur\r\nman ser på de nya stater som nu kommer att anslutas\r\ntill EU. Det är en mycket viktig och värdefull utveck-\r\nling för freden och säkerheten i Europa och även för\r\nde sociala förhållandena för de människor som har\r\nfattigare vardagsvillkor än vad vi har i Sverige.\r\nI dag är det 12 av 15 medlemsstater som finns\r\nmed i den monetära unionen. Om ungefär ett år är det\r\n12 av 25 medlemsstater som är med.\r\nJag vet inte hur man ser på begreppet utanförskap,\r\nmen jag tycker själv att det är en lite konstig formule-\r\nring. Det kommer också att ta lång tid för dessa stater\r\natt komma i fatt på ett sådant sätt att en reell diskus-\r\nsion om medlemskap i den monetära unionen blir\r\naktuell för dem. Jag hoppas självklart att de ska upp-\r\nnå konvergenskriterierna så fort som möjligt. Det är\r\nbra för alla. Men man ska inte ta för givet att det\r\nhandlar om ett utanförskap om man röstar nej. Det\r\nkan vara precis tvärtom.\r\nJag är inte något orakel som kan förutspå vad de\r\nnya staterna tycker och hur det här kommer att gå.\r\nJag hoppas att det kommer att gå bra.\r\nSlutligen vill jag ge ett besked till dem som har\r\nfrågat efter hur nej-sidan kommer att fördela sina\r\nanslag. Den förening som hanterar detta har i sina\r\nstadgar inskrivet att det ska vara demokratiska och\r\nicke-rasistiska organisationer som ska få del av de\r\nfördelade anslagen. Det ansvaret tar vi tillsammans.\r\nDet beskedet har vi gett vid upprepade tillfällen de\r\nsenaste två månaderna, och jag hoppas att vi kan sluta\r\nden diskussionen nu.\r\nHerr talman! Våren kommer att ägnas åt folkbild-\r\nningskampanjen, och den kommer att sättas i gång\r\nmed full kraft i sommar. Jag ser fram emot detta med\r\nstort självförtroende. Jag tycker att det ska bli roligt\r\natt ha en debatt om internationalisering och ekono-\r\nmiska frågor i Sverige. Vi har ett val. Varje röstbe-\r\nrättigad i denna folkomröstning har ett val. Jag hop-\r\npas att alla kommer att ta till vara den möjligheten.</pre><pre>Anf.  37  MATS ODELL (kd) replik:\r\nHerr talman! Jag har egentligen bara en mycket\r\nkort fråga till Lena Ek med anledning av Centerns\r\nsärskilda yttranden. Man vill att det ska stå att kronan\r\nbyts mot euron.\r\nTror inte Lena Ek att det för de allra flesta väljar-\r\nna framstår som oerhört självklart att om man inför\r\neuron som valuta försvinner kronan? Måste det stå på\r\nvalsedeln?</pre><pre>Anf.  38  LENA EK (c) replik:\r\nHerr talman! Jag har en hög tilltro till våra välja-\r\nres tankeförmåga. Men visst ligger det en del i det\r\nMats Odell säger. Samtidigt tycker jag att den rädsla\r\nsom finns på ja-sidan att nämna att kronan försvinner\r\när nästan lite löjeväckande. Den rädslan har jag svårt\r\natt förstå.\r\nEftersom man ibland lite rakt av och ibland ony-\r\nanserat blandar ihop partierna på nej-sidan i debatten,\r\nvill jag passa på att säga att Centerpartiet som parti\r\nfaktiskt har varit för inträde i Europeiska unionen,\r\ndeltagit i den ekonomiska saneringen och aktivt bi-\r\ndragit till de olika avregleringar som har kommit till\r\nstånd, bland annat den självständiga riksbanken. Vi\r\nhar nu en skepsis mot projektet den monetära unionen\r\ndärför att vi, efter att ha deltagit i den hårda och tuffa\r\nbudgetsaneringen, tror att det är lättare att styra den\r\nsvenska ekonomin om man har hela verktygslådan\r\nkvar. Det är en tro som vi delar med stora skaror\r\nborgerliga väljare i alla oppositionspartierna.</pre><pre>Anf.  39  CARL B HAMILTON (fp):\r\nHerr talman! Det är några partier som har reserve-\r\nrat sig, och jag tänkte koncentrera mig på dem och de\r\nargument som har kommit fram.\r\nLena Eks parti är en särling på nej-sidan. Ni har\r\nhamnat i dåligt sällskap, och ni hör enligt min mening\r\ninte hemma där. För jordbruket och landsbygden är\r\ndet ett positivt beslut att Sverige går med i euro-\r\nsamarbetet och gör euron till sin valuta. Bönder är\r\nföretagare, och de behöver lägre räntor. De får dess-\r\nutom en stor del av sina inkomster definierade i euro,\r\noch de råkar genom den politik som Centerpartiet\r\nföreslår ut för en onödig instabilitet och problem i sin\r\nverksamhet. Det är dystert med Lena Eks och Center-\r\npartiets ställningstagande, som också är på kontrakurs\r\nmed LRF. Nu vet jag att ni inte är en politisk gren av\r\nLRF - ni fattar naturligtvis era beslut oberoende av\r\nvarandra - men det är rätt många människor som\r\nsympatiserar med båda organisationerna.\r\nDet är här pekar på att nej-sidan är en brokig\r\nsamling. Det är svenska thatcherister, kommunister,\r\nsverigedemokrater, vänsterpartister, miljöpartister,\r\ndelvis centerpartister. De spretiga fraktionerna kan\r\nnaturligtvis inte, och vill inte, ta ansvar för Sverige\r\nefter den 14 september. Det är en stor skillnad mellan\r\nja- och nej-sidan. Ja-sidan både har viljan, förmågan\r\noch önskan att ta ansvar den 15 september och senare,\r\nmedan nej-sidan är oförmögen att göra detta. Det\r\npekar på att det inte finns någon vision i ert nej. Det\r\när tomt - innehållslöst.\r\nInför dessa skräckmålningar som beskrivs av\r\nMiljöpartiet och Vänsterpartiet är det viktigt att peka\r\npå Finland. Det är ett ganska odramatiskt land - trots\r\nallt - i vår närhet, som de flesta svenskar har erfaren-\r\nhet av. Sedan euron infördes har arbetslösheten fallit.\r\nIngen massarbetslöshet har brutit ut, som Vänsterpar-\r\ntiet påstår i valmaterial och valaffischer att euron ska\r\nleda till. Landet har sedan euron infördes högre till-\r\nväxt än Sverige. Demokratin finns kvar, Siv Holma.\r\nDen är inte avskaffad. Den har inte tagits över av\r\nansiktslösa byråkrater i Frankfurt. Det är snart riks-\r\ndagsval i Finland. Det fungerar alldeles utmärkt där.\r\nDet finns ingen proteströrelse i Finland eller i andra\r\nEU-länder för att gå ur eurosamarbetet. Har den\r\nsvenska nej-sidan begripit något som hela Finland har\r\nmissförstått? Nej, jag tror inte att det är på det sättet.\r\nLåt mig också säga någonting till Siv Holma be-\r\nträffande någonting hon sade och som förvånade mig\r\nmycket: Regeringens konvergensrapport är regering-\r\nens och inte samarbetspartiernas.\r\nDet stämmer inte. Ni stod bakom detta i EU-\r\nnämnden.\r\nJag måste ställa frågan en gång till, som Mats\r\nOdell och Christer Nylander har gjort till Miljöparti-\r\nets representant: Är Miljöpartiet motståndare till en\r\nsjälvständig riksbank eller centralbank, och är ni\r\nmotståndare till prisstabilitetsmålet? Jag tror att det är\r\nviktigt att vi får ett klargörande besked på den punk-\r\nten. Det har, ärligt talat, varit svajigt i debatten från\r\nMiljöpartiets sida.\r\nHerr talman! Det är viktigt att se på svensk valu-\r\ntapolitik under de senaste hundra åren - ett historiskt\r\nperspektiv. Man måste vara klar över att Sverige\r\nalltid har deltagit, och har försökt att delta, i det euro-\r\npeiska valutasamarbetet. Det har varit guldmyntfot.\r\nDet har varit myntunioner med de andra skandinavis-\r\nka länderna. Det har varit Bretton Woods-systemet.\r\nDet har varit valutaormssamarbete. Vi har försökt att\r\ndelta i EMS-samarbetet. I själva verket är det nej-\r\nsidan som står för brottet i kontinuiteten, brotten i den\r\nsvenska ekonomiska historien, när ni nu säger att vi\r\nska stå utanför. Det svenska valutasamarbetet på\r\nEuropanivå har alltid varit att man ska samarbeta så\r\nlångt det är möjligt. Ni gör något annorlunda och\r\nnytt. Det är ni som ska tala om varför man inte ska\r\ngöra någonting som Sverige historiskt sett alltid har\r\ndeltagit i.\r\nVi på ja-sidan vill naturligtvis inte införa euron\r\nför dess egen skull utan för att kunna göra bra och\r\nangelägna saker: vård, skola, jobb, trygghet, utveck-\r\nling i Sverige. Då behövs tillväxt, jobb, slut på en\r\nsjunkande krona, bra fördelning och bättre skydd mot\r\nvalutakrisen.\r\nSverige ska inte stå vid sidan om, och Sverige ska\r\ninte vara utanför, som ni på nej-sidan vill. Sverige ska\r\nvara med på plan. Vi ska spela på samma villkor som\r\nandra länder. Svenska företag ska spela på samma\r\nvillkor som andra länders företag. Därför ska vi ha\r\ninflytande över sådant som ändå påverkar oss. Den\r\nräntepolitik som förs i Frankfurt påverkar oss ändå.\r\nDå är det bättre att vi är med och påverkar den ränte-\r\npolitiken efter måttet av vår förmåga, tillsammans\r\nmed andra länder som har samma värderingar och\r\nsamma ekonomiska situation som vi själva har. Att gå\r\nmed i eurosamarbetet är en naturlig del av EU-\r\nmedlemskapet 1995.\r\nVårt land ska vara med och ta ansvar för Europas\r\nutveckling och fredliga grundidé. Det är detta som\r\ngör att de tio nya medlemsländerna söker medlem-\r\nskap, och har fått sina ansökningar om medlemskap\r\nfärdigbehandlade, utan att göra några undantag för\r\neurons införande. Det är viktigt, Lena Ek. De tio nya\r\nländerna har inte gjort några undantag. De kommer\r\natt införa euron så fort de kan - enligt de regler som\r\nfinns. Estland kommer att vara tidigt ute, kanske 2006\r\neller 2007.\r\nMalta har röstat ja. Slovenien kommer att rösta\r\nden 23 mars, Cypern den 30 mars, Ungern den 12\r\napril, Litauen den 11 maj, Slovakien den 17 maj,\r\nPolen den 8 juni, Tjeckien den 16 juni och Estland\r\nden 14 september. De här länderna röstar antagligen\r\nja. Ska då Sverige, samma dag som Estland röstar ja,\r\nrösta nej? Ska vi rösta nej till att fortsätta att delta i\r\ndet utvidgade europeiska samarbetet?\r\nDet är som Christer Nylander sade: Östersjön\r\nkommer att bli ett innanhav för euroländerna om\r\nnågra år. Det blir ett oerhört starkt sammanhållande\r\nkitt, inte bara för företag och kunder utan också för\r\nmänniskor i denna del av världen. Detta är en central\r\ndel av ja-budskapet. Det är ett kitt som kommer att\r\nföra oss samman, i detta område där järnridån gick\r\nrakt igenom Östersjön och delade den i en västlig och\r\nen östlig del. Man måste ju vara historiskt fullständigt\r\ntondöv för att inte se det stora som sker om denna\r\nregion får en och samma valuta.\r\nVänsterpartiets alternativ är inte bara att rösta nej,\r\nutan det är också att Sverige ska lämna Europeiska\r\nunionen. \"För Vänsterpartiet är valet självklart. Vi\r\nförordar mellanstatliga lösningar för att lösa Europas\r\nproblem.\" Vänsterpartiets mål är att Sverige ska läm-\r\nna Europeiska unionen. Det står i Vänsterpartiets\r\nprogram antaget den 23-24 januari 1999.\r\nSamma sak gäller Miljöpartiet. Miljöpartiets al-\r\nternativ är att riva upp valresultatet 1994 och att Sve-\r\nrige ska lämna EU. Miljöpartiet vill ha ett nytt folk-\r\nomröstningsbeslut och vill alltså ha en ny folkom-\r\nröstning.\r\nJag kan rikta mig direkt till Miljöpartiets repre-\r\nsentant. Ni skriver: Vi i Miljöpartiet arbetar fortlö-\r\npande och aktivt för att hitta nya och bättre former för\r\nframtida samarbete, som är vårt alternativ till EU. Om\r\nni nu arbetar fortlöpande och aktivt med denna fråga\r\nundrar jag: Vad har resultatet blivit av detta arbete?\r\nVad är ert alternativ?\r\nHerr talman! Det finns mycket mer att säga, men\r\njag stannar där för ögonblicket.</pre><pre>Anf.  40  LENA EK (c) replik:\r\nHerr talman! Allra först vill jag, med skratt i rös-\r\nten, påpeka att Centerpartiet sedan 20-talet organise-\r\nrar människor från alla olika samhällsklasser - om\r\nman nu ska tala om historiskt tondöva personer.\r\nDet andra som jag vill säga är att det för alla fö-\r\nretag är oerhört viktigt med en stabil nationell eko-\r\nnomi. Särskilt viktigt är detta för kapitalintensiva\r\nföretag, som till exempel jordbruk och verkstadsindu-\r\nstri.\r\nVår tro är att det är lättare att ha en stabil nationell\r\nekonomi om alla verktyg finns kvar i verktygslådan\r\nför den politiska ledningen i det här landet. Det är\r\nanledningen till att vi är skeptiska till den monetära\r\nunionen.\r\nI denna skepticism och i denna kampanj jobbar\r\njag med lantbrukare, och det är väldigt roligt. Men\r\njag jobbar också med ett par riksbankschefer och\r\nnågra professorer i nationalekonomi. Det finns alltså\r\nen bred skepticism, i olika grupperingar, i olika sam-\r\nhällslager. Jag tycker att det förtjänar att tas på allvar.\r\nVi kan ju diskutera sakargument framöver - det kan-\r\nske är bättre.\r\nDå kommer vi in på frågan om de nya medlems-\r\nländerna. Ja, det är självklart att de har hela paketet.\r\nDet var bara hela paketet som var uppe till förhand-\r\nling. Beskedet var att de annars inte var välkomna att\r\nförhandla om ett medlemskap.\r\nDet man kan notera är att alla de ledande EU-\r\ninstitutionerna i olika sammanhang har sagt att när de\r\nnya medlemsstaterna kämpar för att komma i fatt den\r\nekonomiska välståndsnivå som vi har i det gamla\r\nVästeuropa kommer de också att behöva ha alla\r\nverktyg kvar i verktygslådan. De kommer förmodli-\r\ngen att behöva devalvera någon gång under denna\r\nperiod. Det hoppas jag att vi ska slippa för Sveriges\r\ndel, men jag kan förstå om det behövs för Tjeckien,\r\nSlovakien och Polen.</pre><pre>Anf.  41  CARL B HAMILTON (fp) replik:\r\nHerr talman! Verktygslådediskussionen blir lite\r\nabstrakt för mig. Men jag antar att Lena Ek menar att\r\nvi ska ha kvar vår egen räntepolitik och inte ska delta\r\ni den europeiska räntepolitiken.\r\nFör det första kan jag då konstatera att den svens-\r\nka konjunkturutvecklingen blir alltmer lik den euro-\r\npeiska. Den europeiska räntepolitiken passar därför\r\nbättre och bättre för Sverige.\r\nFör det andra kan jag konstatera att man kan\r\nkompensera till viss del för den nationella räntepoliti-\r\nkens ersättning med en nationell finanspolitik. Det är\r\ndet som den aktuella diskussionen handlar om.\r\nVad jag också vill säga är att vi har ovanligt kon-\r\njunkturkänsliga offentliga finanser i Sverige, och de\r\nfungerar bättre än i andra länder, som har automatiska\r\nstabilisatorer. På sätt och vis är den här diskussionen\r\nmer överflödig i Sverige än i många andra länder.\r\nMen den diskussionen får vi fortsätta att föra när vi\r\nhar lite mera tid.\r\nDe nya länderna strävar bland annat efter stabilitet\r\npå många områden, som en del av EU-medlemskapet.\r\nDet är bland annat just på det ekonomiska området.\r\nFör dem är detta att snabbt komma med i eurosamar-\r\nbetet ett väldigt viktigt mål just för att skapa stabilitet\r\ni sina egna länder, att importera stabilitet. Det är inte\r\nnågot hot, utan det är väldigt löftesrikt för de här\r\nländerna. Då kan vi hålla med varandra om att vi\r\nhoppas att de kan komma med så snart som möjligt\r\nenligt sina egna önskemål och i demokratisk ordning\r\nfattade beslut.</pre><pre>Anf.  42  LENA EK (c) replik:\r\nHerr talman! Jag tycker att det är roligt att Carl B\r\nHamilton nyanserar diskussionen lite. Jag följer själv\r\nutvecklingen rätt noga, inte i alla de nya medlemslän-\r\nderna men i hälften av dem. Där är åsikterna väldigt\r\ndelade, och jag tycker att man får ha respekt för det i\r\nden situation som de befinner sig i.\r\nDet som också är intressant att diskutera, som vi\r\nsjälvfallet ska göra när vi har lite mera tid, är vilka\r\nmetoder som ja-sidan föreslår ska användas för att\r\nkompensera för att vi inte har tillgång till räntevapnet\r\nvid ett medlemskap.\r\nDiskussionen om buffertfonder har förts här under\r\ndagen, och jag vet vilken Folkpartiets inställning är.\r\nMen om man pratar om dåligt sällskap, är det rätt\r\nbekymmersamt att det största och mest inflytelserika\r\npartiet säger att man kan tänka sig buffertfonder i\r\nnågon teknisk form. Jag, som själv har en borgerlig\r\nvärldsuppfattning, tycker att det är oerhört bekym-\r\nmersamt.\r\nDet är också väldigt bekymmersamt eftersom jag\r\ntycker att riksdagens makt är viktig att bevara och\r\nvärna om, när regeringen börjar tala om att man ska\r\nlyfta över beslut om moms till regeringen från riksda-\r\ngen - i och för sig med något slags efterhandskvitto i\r\nen del förslag - eller att man ska lyfta över beslut om\r\nnivåer på arbetsgivaravgifter till regeringen. Jag kan\r\nför min del, med min världssyn, inte tänka mig något\r\nvärre för svenska företag än att Bosse Ringholm sitter\r\npå besluten om nivåerna på arbetsgivaravgifter.\r\nJag undrar hur Carl B Hamilton funderar när det\r\ngäller de här tre sakerna.</pre><pre>Anf.  43  CARL B HAMILTON (fp) replik:\r\nHerr talman! Om jag bara får kommentera den\r\nförsta frågan, är det en väldig fixering på nej-sidan -\r\noch Lena Ek instämmer på något sätt i detta - vid\r\nsjälva stabilitetsfrågan, alltså att konjunkturen går\r\nupp och ned och hur vi ska hantera det. Men jag vill\r\nockså samtidigt säga att vi får ha två tankar i huvudet\r\nhär. Det andra är den långsiktigt låga svenska till-\r\nväxttakten, som är ett resultat bland annat av den\r\nfortgående devalveringspolitik som vi har haft i detta\r\nland. Det kommer vi då delvis ifrån. Jag tror att det är\r\nviktigt att diskutera inte bara konjunkturvariationer\r\nutan också den långsiktiga tillväxten. Vi får en högre\r\ntillväxt genom mera kunskap och investeringar, bättre\r\nutnyttjande av arbetskraften och så vidare.\r\nFonder vill vi inte ha. Vi har varit väldigt tydliga\r\nom det. Vi vill inte ha några buffertfonder. Däremot\r\ntycker vi att det är bra med en buffert.\r\nSom jag sade tidigare har vi väldigt konjunktur-\r\nkänsliga offentliga finanser i Sverige, och det har en\r\nfördel. Med automatik och utan politikers inbland-\r\nning, med rätt tidsprofil och ganska ofta också i rätt\r\nstorlek, får man en automatisk stabilisering av eko-\r\nnomin. Men för att man ska kunna diskutera detta, att\r\nde automatiska stabilisatorerna ska slå fullt ut, måste\r\nman ha en bra buffert. Det är den storleken som vi nu\r\ndiskuterar. Vi är också positiva till att man kan höja\r\növerskottsmålet, men inte i någon fondkonstruktion.\r\nSåvitt jag förstår ska det inte vara några fackliga\r\nföreträdare som ska ha något inflytande här. Men vi\r\nfår se det förslag som regeringen så småningom\r\nkommer med.\r\nNej, vi tycker inte att det finns någon anledning\r\natt ändra reglerna och att regeringen ska få mera makt\r\növer finanspolitiken än vad den har i dag. Det finns\r\ninget sakligt behov av detta.</pre><pre>Anf.  44  SIV HOLMA (v) replik:\r\nHerr talman! Det är intressant att höra de borger-\r\nliga partierna lovprisa den förda ekonomiska politi-\r\nken. Det var helt andra tongångar under förra man-\r\ndatperioden när jag satt i EU-nämnden. Då kritiserade\r\nde borgerliga partierna med undantag för Centerparti-\r\net sönder och samman att inte regeringen och samar-\r\nbetspartierna hade gjort tillräckligt vad gäller att\r\navreglera och att sänka utgiftskostnader. Det skulle\r\ninnebära en försämring av den generella välfärden.\r\nDe ville göra större skattesänkningar och så vidare.\r\nNu har man ändrat tongångarna.\r\nVi har inte aktivt ställt oss bakom konvergensrap-\r\nporten. Det borde Carl B Hamilton veta. Det var av\r\nprincipiella skäl. Vi står bakom den politik som vi är\r\nmed och påverkar. Det är två skilda saker.\r\nI jämförelsen med Finland glömmer man många\r\ngånger bort att Finland fortfarande har en lägre sys-\r\nselsättningsgrad än Sverige. Finland har dessutom\r\ninte haft någon folkomröstning. Vad jag vet finns det\r\nen stor grupp som inte är förtjust i att vara med i\r\neurosamarbetet och valutaunionen.\r\nDet är intressant när man säger att stabilitetspak-\r\nten skulle innebära något bättre för ekonomin. Det\r\nfinns en instabilitetsrisk. Carl B Hamilton erkänner\r\ndet när han och Folkpartiet är intresserade av att höja\r\növerskottsmålet för att ha en buffert.</pre><pre>Anf.  45  CARL B HAMILTON (fp) replik:\r\nHerr talman! Sedan stenåldern har ju olika regio-\r\nner - och senare nationalstater när det fanns sådana -\r\ndrabbats av instabilitet i ekonomin. Det är inte något\r\nnytt. Det kommer att finnas framöver också.\r\nVi har under många år kritiserat den låga till-\r\nväxttakten. Sedan början av 70-talet har vi 2 % till-\r\nväxt i detta land i genomsnitt medan andra länder\r\nsom är jämförbara har 3 % tillväxt. Det gör väldigt\r\nmånga tiotusentals kronor i lägre inkomst för ett van-\r\nligt hushåll. Det är väldigt viktigt. Det är ett grund-\r\nläggande problem i Sverige. Folkpartiets represen-\r\ntanter i finansutskottet återkommer till dessa frågor\r\ngång på gång.\r\nSiv Holma säger att Vänsterpartiet inte aktivt har\r\nställt sig bakom konvergensprogrammet. Det är gans-\r\nka intressant. Jag blir lite förvånad och förvirrad över\r\ndet. I EU-nämnden är det så att den som tiger sam-\r\ntycker. Jag känner inte till att ni protesterade mot\r\nkonvergensprogrammet när statssekreteraren var där\r\noch drog det senast. Så ni står bakom detta. Men ni\r\nfår väl reda upp det på hemmaplan på något sätt.\r\nSedan Finland kom med har arbetslösheten sjun-\r\nkit, tillväxttakten varit högre än i Sverige och demo-\r\nkratin är kvar. Det är enkla konstateranden som ve-\r\nderlägger en hel del av den skrämselpropaganda som\r\nframför allt Vänsterpartiet men även Miljöpartiet\r\nanvänder sig av i denna diskussion.</pre><pre>Anf.  46  BJÖRN VON DER ESCH (kd):\r\nHerr talman! I vårt land är folkomröstningar rela-\r\ntivt ovanliga. Det är bara när riksdagspartierna inte\r\nkan, vill eller vågar fatta beslut som man låter med-\r\nborgarna ta över ansvaret. Därmed har emellertid inte\r\nvi politiker avhänt oss vår skyldighet att ge medbor-\r\ngarna all möjlig hjälp och information inför sitt be-\r\nslutsfattande.\r\nDet beslut som medborgarna ställs inför den 14\r\nseptember har formulerats till en fråga om huruvida\r\neuron ska bytas ut mot kronan eller inte. Vårt lands i\r\nsärklass mest ödesmättade framtidsfråga framställs\r\nför medborgarna som om det bara gällde ett enkelt\r\nval mellan två myntslag.\r\nDen ekonomiska och monetära unionen, EMU,\r\nutgör själva navet kring vilket hela EU roterar. Hur\r\ndetta EU kommer att se ut i framtiden är helt avgö-\r\nrande för vilken roll EMU kommer att spela. En när-\r\nmast obefintlig andel av det svenska folket har i dag\r\nen aning om att hela det nuvarande EU kommer att\r\ngöras om i grunden det närmaste året. 105 politiker\r\nfrån hela EU lägger till midsommar fram ett förslag\r\ntill framtidens EU som kan komma att bli verklighet\r\nredan före nyår.\r\nI dag vet ingen, vare sig i eller utanför denna\r\nkammare, hur detta framtida EU kommer att se ut.\r\nSka det styras av en eller kanske rentav två presiden-\r\nter? Ska EU delas upp i A-, B- och C-lag? Vilka röst-\r\nrättsregler ska gälla för små och stora länder? Vilket\r\nmedbestämmande får Sverige i ECB - 2 % eller bara\r\n1,1 %? Och så vidare.\r\nAll denna ovisshet till trots ska medborgarna\r\ntvingas säga ja eller nej till en fråga som politikerna\r\nhoppas ska uppfattas som ett oskyldigt val mellan\r\neuro och krona. Ovissheten - som det är politikernas\r\nskyldighet att så långt möjligt skingra för medborgar-\r\nna innan de går till val - hade enkelt kunnat undan-\r\nröjas om folkomröstningen hade fått äga rum tre\r\nmånader efter i stället för före beslutet om det nya\r\nEU. Denna självklarhet i en demokrati har över hu-\r\nvud taget inte diskuterats hos oss.\r\nI vårt grannland Danmark däremot fungerar de-\r\nmokratin. Där har statsministern följaktligen förklarat\r\natt en folkomröstning om EMU är utesluten innan\r\nresultatet av framtidskonventet hunnit analyseras åt\r\nmedborgarna.\r\nDen svenska regeringen har redan förutskickat att\r\nom det blir en ja-seger den 14 september införs euron\r\når 2006. Det innebär ett brott mot vår grundlag efter-\r\nsom den omöjliggör ett införande före år 2007. Det\r\nkan synas vara en petitess om det inte vore så att\r\ngrundlagsbrott under senare år regelbundet begåtts av\r\nregering och riksdag i största samförstånd. Det är ett\r\nsamförstånd som självfallet är möjligt endast på\r\ngrund av att oppositionen har upphört att fullgöra sin\r\nväsentligaste uppgift i en demokrati, nämligen att\r\nopponera. Samtidigt har den tredje statsmakten upp-\r\nhört att reagera.\r\nNär EU-kommissionen inför vårt EU-inträde på\r\n90-talet uppmanade Sverige att ändra grundlagen så\r\natt det blev möjligt att införa euron vägrade vi göra\r\ndet med hänvisning till att det skulle skapa en oöns-\r\nkad debatt om just EMU. Det är skälet till det nu\r\nförutskickade grundlagsbrottet. Hellre än att säga\r\nsanningen den gången begår vi grundlagsbrott nu - i\r\nstörsta samförstånd.\r\nRegering och riksdag avkräver medborgarna be-\r\nsked i vår tids största EU-fråga trots att ingen har en\r\naning om vilket EU som ska gälla tre månader efter\r\nfolkomröstningen. Ett så utstuderat krav att köpa\r\ngrisen i säcken borde vara lika otänkbart hos oss som\r\ni vårt grannland Danmark.\r\nVid folkomröstningen den 14 september är oviss-\r\nheten således total om det framtida EU. Att våra poli-\r\ntiker likväl framtvingar en folkomröstning bara må-\r\nnader innan klarhet kommer att vinnas beror inte på\r\natt beslutet brådskar, tvärtom. Inga nya länder kom-\r\nmer att ansluta sig till euron före år 2007. Dessutom\r\nslipper vi begå grundlagsbrott om vi också väntar till\r\ndess.\r\nVad är det då som framtvingat att medborgarna\r\nska ta ställning utan att veta hur det nya EU kommer\r\natt se ut?\r\nAntingen beror det på att riksdag och regering inte\r\nförstod vilka omvälvande förändringar som framtids-\r\nkonventet skulle föreslå och därför helt enkelt miss-\r\nbedömt hela frågan. För det talar att vi i Sverige, till\r\nskillnad från andra stater, aldrig skickat våra ledande\r\npolitiker till konventet. Eller också förstod man fak-\r\ntiskt vad som var på gång men ville till varje pris\r\nförhindra att medborgarna skulle vara informerade\r\nnär de röstade. En tredje möjlighet, som dessvärre\r\ninte kan uteslutas, är att man än i dag inte inser vilken\r\nbetydelse framtidskonventet kommer att få för EMU.\r\nMan tror fortfarande att EU är en fråga och EMU en\r\nhelt annan.\r\nOavsett vilken förklaring som gäller kan ingenting\r\nursäkta att medborgarna tvingas ta ställning tre må-\r\nnader innan avgörande fakta presenteras. Mot ett\r\nsådant politiskt övertramp måste medborgarna pro-\r\ntestera med ett rungande nej, annars har vår demo-\r\nkrati förlorat sin själ. Sedan kan riksdag och regering\r\nkomma tillbaka till folket i grundlagsenlig ordning\r\nnär vi alla vet vad det är vi ska ta ställning till - pre-\r\ncis som man tänker göra i demokratin Danmark.</pre><pre>Anf.  47  CARL B HAMILTON (fp) replik:\r\nHerr talman! Jag tror att alla EU:s medlemsländer\r\när demokratier, både Sverige och Danmark och de\r\nandra, inklusive de nya medlemsländerna. Det är i\r\nsjälva verket ett kriterium för att få gå med. Jag tror\r\natt det är viktigt att konstatera detta.\r\nJag har under många år hört Björn von der Esch\r\nha en väldigt kritisk inställning till det europeiska\r\nsamarbetet. Jag har grunnat på en fråga som jag nu\r\nska ställa. Vill Björn von der Esch att Europeiska\r\nunionen ska läggas ned? Hade Europa varit en bättre\r\nplats på jorden om Europeiska unionen aldrig hade\r\nstartats? Vad är i så fall Björn von der Eschs alterna-\r\ntiv till Europeiska unionen? Är det mellankrigstiden,\r\neller vad är det?</pre><pre>Anf.  48  BJÖRN VON DER ESCH (kd) re-\r\nplik:\r\nHerr talman! Jag var mycket stor förespråkare för\r\nEG, som byggde på Romfördraget och på de fyra\r\nfriheterna: Människor, kapital, varor och tjänster\r\nskulle fritt få färdas över gränserna. Detta har jag stött\r\ntill hundra procent.\r\nSedan kom den politiska delen som heter Maas-\r\ntrichtfördraget, som tvingar oss till gemensam krigs-\r\nmakt, gemensam utrikespolitik och gemensam valuta.\r\nDet är jag emot.</pre><pre>Anf.  49  CARL B HAMILTON (fp) replik:\r\nHerr talman! Detta menar jag är en felaktig be-\r\nskrivning av EG. Det fanns mycket överstatliga inslag\r\näven i EG, och det finns ju kvar formellt sett. Detta är\r\nen oriktig beskrivning. Det Björn von der Esch be-\r\nskriver är snarare Etfa, som var en löslig, mellanstat-\r\nlig organisation men som till slut inte fungerade där-\r\nför att man ville komma längre i den ekonomiska\r\nintegrationen. Det är alltså ett system som egentligen\r\nhade varit till framför allt ekonomisk nackdel för\r\nSverige som Björn von der Esch förefaller ha som\r\nalternativ.</pre><pre>Anf.  50  BJÖRN VON DER ESCH (kd) re-\r\nplik:\r\nHerr talman! Jag vet inte hur mitt uttalande tolka-\r\ndes, men det jag sade var inte något uttalande om\r\növerstatlighet eller mellanstatlighet. Jag sade att\r\nMaastrichtfördraget kan jag inte acceptera, och det\r\nmotarbetar jag så mycket jag någonsin kan. Det är\r\nmitt svar.</pre><pre>Anf.  51  TOMMY WAIDELICH (s) replik:\r\nHerr talman! Björn von der Esch kopplar ihop\r\nfrågan om folkomröstningen om euron med konventet\r\noch uppmanar svenska folket att säga ett rungande nej\r\ntill både euron och konventet. Konventet kommer\r\nriksdagen att ta ställning till framöver, och vi vet\r\nockså att fördragsförändringar kräver enhällighet.\r\nMen det är intressant att notera att Björn von der Esch\r\nså väldigt tydligt kopplar ihop detta med euron med\r\növriga diskussioner inom EU.\r\nMin slutsats, som man också kan dra av Vänster-\r\npartiets och Miljöpartiets agerande, är att Björn von\r\nder Eschs nej också är ett nej till EU. Det bekräftar\r\ndet som är kärnfrågan här: Det dramatiska är egentli-\r\ngen att säga nej till euron, som är ett naturligt nästa\r\nsteg.</pre><pre>Anf.  52  BJÖRN VON DER ESCH (kd) re-\r\nplik:\r\nHerr talman! Jag är tacksam att Tommy Waide-\r\nlich tog upp detta. Det är nämligen just det jag inte\r\ngör, utan jag säger att vi ska avvakta konventet. Det\r\när först när regeringskonferensen efteråt har beslutat\r\nom konventets förslag som vi vet hur det nya EU\r\nkommer att se ut. Tommy Waidelich har ingen aning\r\nom det och inte jag heller. Ingen har en aning om det,\r\nför det ska beslutas - antagligen - i december månad\r\ndetta år. Då får vi veta hur det nya EU ska se ut.\r\nJag kan inte ta ställning till konventet eftersom jag\r\növer huvud taget inte vet vad det kommer fram till.\r\nMen det är väl en självklarhet, om vi ska besluta om\r\nen så viktig fråga som EMU, att vi måste få alla fakta\r\npå bordet innan vi fattar beslutet och inte stoppar hela\r\nFramtids-EU i en säck. Det är ungefär som om herr\r\nWaidelich före ett val skulle säga: Rösta på vårt parti!\r\nPartiprogrammet kommer vi med tre månader efter\r\nvalet.</pre><pre>Anf.  53  TOMMY WAIDELICH (s) replik:\r\nHerr talman! EU:s framtid kommer att diskuteras i\r\nsärskild ordning. Riksdagen kommer att få ta ställ-\r\nning till eventuella slutsatser från konventet. Föränd-\r\nringar av EU:s fördrag måste ske i enhällighet mellan\r\nländerna. Jag tycker att det är lite fel att blanda in den\r\ndiskussionen i diskussionen om euron. Jag tolkar\r\ndetta som att för Björn von der Esch, som tidigare har\r\nsagt att han är emot Maastrichtfördraget, är egentli-\r\ngen detta med nej till euron också ett nej till ett för-\r\ndjupat Europasamarbete.\r\nFör mig som socialdemokrat är eurosamarbetet ett\r\nnaturligt nästa steg. För mig är det dramatiska beslu-\r\ntet att säga nej till euron, ett naturligt nästa steg i ett\r\nfreds- och samarbetsprojekt.</pre><pre>Anf.  54  BJÖRN VON DER ESCH (kd) re-\r\nplik:\r\nHerr talman! För mig handlar det nu, vilket jag\r\nhoppas framgick, om att det är demokratiskt oanstän-\r\ndigt att lägga en folkomröstning om EMU tre måna-\r\nder innan man vet hur det nya EU ser ut. EMU utgör\r\nnavet i hela EU. Man kan inte tänka sig ett EMU utan\r\nEU och inte ett EU utan EMU. Då måste vi väl ge\r\nmedborgarna en chans att få veta hur det nya EU ser\r\nut innan.\r\nVarför har danskarna gjort det? Danmarks stats-\r\nminister gick ut omedelbart efter det att vi hade klar-\r\ngjort när vi skulle ha vår folkomröstning och sade att\r\nså får det inte gå till i Danmark. Har han så totalt fel?</pre><pre>Överläggningen var härmed avslutad.\r\n(Beslut fattades under 15 §.)</pre><pre>12 §  Människohandel och prostitution</pre><pre>Föredrogs\r\njustitieutskottets betänkande 2002/03:JuU5\r\nMänniskohandel och prostitution.</pre><pre>Anf.  55  HILLEVI ENGSTRÖM (m):\r\nHerr talman! Jag vill börja med att yrka bifall till\r\nreservation 3 under punkt 6. Vi ställer oss också bak-\r\nom de särskilda yttrandena 1 och 2.\r\nLagen om förbud mot köp av sexuella tjänster in-\r\nfördes för ungefär fyra år sedan. Det har alltså gått\r\nganska lång tid. Under denna tid har det skett en del\r\nsmå undersökningar men ingen större och ingen un-\r\ndersökning eller utvärdering initierad av riksdagen.\r\nDet finns väldigt motstridiga uppfattningar om\r\nhur lagen fungerar i praktiken. Å ena sidan menar\r\nman att lagen har inneburit positiva effekter på bland\r\nannat handeln med kvinnor till Sverige och i Sverige.\r\nDet har talats om att hallickar i Sverige måste organi-\r\nsera sig bättre, ha fler lägenheter och så vidare, och\r\ndet har gjort att det inte är så lukrativt att bedriva\r\nkvinnohandel i Sverige. Köparna i Sverige är också\r\nväldigt rädda för att bli avslöjade, och det är förstås\r\nbra.\r\nÅ andra sidan finns det uppgifter som säger att\r\nsituationen för de prostituerade har förvärrats och\r\nförråats i och med att prostitutionen har gått under\r\njord. Det är mycket motstridigt hur det ligger till\r\negentligen.\r\nSverige har också fått en hel del förfrågningar om\r\nhur den här lagen tillämpas och hur effektiv den är\r\nfrån andra länder som funderar på att införa liknande\r\nlagstiftning. Det finns alltså mycket goda skäl att göra\r\nen utvärdering utan att för den skull i förväg ta ställ-\r\nning till om det är en bra lagstiftning eller inte.\r\nDet är också så att polisens arbete utifrån den här\r\nlagen har ifrågasatts, inte minst i medierna. Det\r\nhandlar om huruvida polisen har prioriterat arbete\r\nmot sexköp eller inte. Jag har tittat närmare på en\r\nrapport från Rikskriminalpolisen och där kan jag läsa\r\natt det \"observerats att rättsväsendet visat särskild\r\nhänsyn mot köpare av sexuella tjänster. Det har tagit\r\nsig uttryck i att kallelser till förhör av misstänkta\r\nsexköpare skickats till deras arbete i stället för till\r\nbostaden, vilket är det vanliga förfaringssättet\".\r\nMan skriver även i den här rapporten att domare\r\nhar ogillat att man har åtalat sexköpare i samband\r\nmed åtal om koppleri och att man inte vill att de här\r\nsexköparna ska \"schavottera i nära anslutning till en\r\nhuvudförhandling i kopplerimål\".\r\nSåledes menar vi moderater att det finns flera oli-\r\nka skäl till att den här lagstiftningen bör utvärderas.\r\nNär vi sedan kommer in på människohandel kan\r\nvi se att det tas en del goda initiativ. Men det här är\r\nnågonting som befaras öka i Sverige. Det är mellan\r\n200 och 500 kvinnor som är föremål för människo-\r\nhandel i Sverige.\r\nVad har man då gjort från regeringens och poli-\r\nsens sida? Jo, man har utsett en kontaktperson hos\r\nvarje länspolismyndighet. Den här personen har till\r\nuppgift att vara kontaktperson i följande brott\r\n· brott avseende människohandel för sexuella än-\r\ndamål\r\n· prostitution\r\n· barnpornografi\r\n· familjevåld\r\n· relationsvåld och\r\n· våld mot barn.\r\nI vissa fall ingår också hedersrelaterade brott som\r\nkvinnlig könsstympning.\r\nDet är alltså en person på de här myndigheterna\r\nsom ska arbeta med de här mycket svåra arbetsupp-\r\ngifterna. Det tycker vi inte är tillräckligt.\r\nVi tycker också att det är otillräckligt att poliser\r\ninte har fått någon relevant utbildning. De har fått\r\nvara med på en del seminarier och workshops, men\r\ndet är inte utbildning i den omfattning som behövs.\r\nDet behövs mer resurser till polisverksamheten. Det\r\nhar vi sagt tidigare. Det kan låta tjatigt, men så ligger\r\ndet till.\r\nDet är även så att man har fått lov att avbryta för-\r\nundersökningar på grund av att de kostar för mycket\r\npengar. Till exempel i Linköping hade man telefo-\r\nnavlyssning i en stor härva, men polisen sade ifrån.\r\nMan tvingades avbrytas därför att det inte fanns re-\r\nsurser.\r\nFlera poliser med stor insyn på det här området\r\nsäger att det finns otroligt många spaningsuppslag\r\noch underrättelser men att det inte finns personal och\r\ninte finns pengar för att göra något åt saken. I det här\r\navseendet finns det fog för att rikta kritik mot rege-\r\nringens förda politik och den brist på insikt i vilka\r\nproblemen egentligen är.\r\nJag ser med stor oro på den kommande somma-\r\nren. Då kommer de här ärendena att bli liggande i\r\nväldigt stor ärendebalans. Poliserna tar sommarlov,\r\nmen det blir också sommarlov för människohandlarna\r\ni och med att de får fritt fram.\r\nDet är därför oerhört angeläget att polisen ges\r\nökade resurser i budgetpropositionen den 15 april.\r\nFör det kan väl inte stämma som står i den här rap-\r\nporten från Rikskriminalpolisen: \"Det finns ett syn-\r\nbart glapp mellan den politiska viljan att bekämpa\r\nmänniskohandel och de prioriteringar som polisen gör\r\nför att komma till rätta med denna brottslighet.\"</pre><pre>Anf.  56  KARIN GRANBOM (fp):\r\nHerr talman! Jag minns ännu den kväll i septem-\r\nber då jag bestämde mig för att gå och se filmen Lilja\r\n4-ever. Efter filmen mådde jag påtagligt illa och kän-\r\nde vrede över de män som förgriper sig på kvinnor\r\noch barn, men också ilska och sorgsenhet över att de\r\nsom har makten att göra någonting åt det här proble-\r\nmet inte bryr sig tillräckligt. Den där kvällen hoppa-\r\ndes jag att jag skulle få komma in i riksdagen och få\r\nvara med och driva på i kampen mot människohan-\r\ndeln. Nu står jag här i riksdagens talarstol och vill\r\npresentera ett antal kraftfulla åtgärder för att få slut på\r\ndetta avskyvärda brott.\r\nFolkpartiet liberalerna har endast en reservation i\r\ndet betänkande vi debatterar i dag. Men den 3 mars\r\npresenterade vi en rapport med förslag till helhets-\r\ngrepp för att avskaffa vår tids slaveri, för det är just\r\ndet som det här handlar om.\r\nLåt oss börja med reservationen, nr 2, Polisens in-\r\nsatser mot människohandel, som jag härmed yrkar\r\nbifall till. Den handlar om att det krävs kraftfulla\r\nprioriteringar inom polisen och att det krävs ett utökat\r\npolisiärt samarbete inom EU. Ett gränsöverskridande\r\nbrott som människohandel kan endast effektivt be-\r\nkämpas genom internationellt samarbete. Även det\r\neuropeiska åklagarväsendet, Europol, bör utvecklas,\r\noch det ankommer på regeringen att arbeta för detta.\r\nEU liksom OSSE och andra internationella orga-\r\nnisationer kan och bör göra mycket mer än de gör i\r\ndag i kampen mot människohandeln. Svenska repre-\r\nsentanter bör i internationella sammanhang verka för\r\nökade insatser i Östeuropa, detta för att bekämpa\r\nproblemen tidigt i kedjan.\r\nDe flesta som blir offer för människohandel\r\nkommer från områden med stor fattigdom och hög\r\narbetslöshet. Folkpartiet förordar för att begränsa\r\nfattigdomen i Östeuropa att biståndet höjs, att handeln\r\nökar och att EU:s arbetsmarknad öppnas. Detta skulle\r\ngöra att många av de kvinnor som i dag misshandlas\r\noch utnyttjas på bordeller skulle kunna ha riktiga jobb\r\nmed lön och rimliga villkor.\r\nVi i Folkpartiet beklagar den kompromiss om un-\r\ndantagsregler som gjordes under svenskt ordförande-\r\nskap, vilket under flera år kommer att begränsa den\r\nfria rörligheten för arbetstagare från kandidatländer-\r\nna. Statsministern har lovat, men med vissa förbehåll,\r\natt Sverige inte ska utnyttja möjligheten att stänga\r\ndem ute. Jag hoppas att han håller detta löfte, både för\r\nökat svenskt välstånd och för att bidra till att färre\r\nfaller offer för människohandlare.\r\nVidare bör det läggas fram en nationell aktions-\r\nplan mot människohandel. Dagens splittrade och\r\notydliga ansvar i kombination med kunskaps- och\r\nresursbrist gör att arbetet för att bekämpa människo-\r\nhandel i vårt land inte är särskilt effektivt och egent-\r\nligen inte heller kan anses vara av prioritet.\r\nAtt regeringen och alla politiska partier tycker att\r\nfrågan om människohandel är viktig är det nog ingen\r\nsom ifrågasätter, men den politiska retoriken skiljer\r\nsig från den praktiska verkligheten. Hur kan det till\r\nexempel vara så att det knappt finns några öron-\r\nmärkta anslag till bekämpning av människohandel?\r\nPolisen, socialtjänsten och andra myndigheter\r\nvittnar om bristande ekonomiska resurser och okun-\r\nskap. Även åklagare, advokater och domare behöver\r\nutbildning. Nej, med denna vetskap kan man inte\r\nkalla området prioriterat. Och möjligheten att lagföra\r\noch få fällande domar i människohandelsbrott måste\r\nöka.\r\nMigrationsminister Jan O Karlsson har i olika\r\nsammanhang uppgett att regeringen senare i vår\r\nkommer att föreslå att offren ska få tillfälliga uppe-\r\nhållstillstånd för att kunna stanna kvar och vittna.\r\nFortfarande är det dock oklart vem som undez\r\nrättsprocessen ska finansiera uppehälle, skyddat bo-\r\nende med mera.\r\nVi i Folkpartiet liberalerna föreslår att Social-\r\ntjänsten omedelbart får ett tydligt ansvar och därmed\r\nockså tilldelas anslag. Tillfälligt uppehållstillstånd\r\ntycker vi är ett steg i rätt riktning, men vi vill gå läng-\r\nre och anser att uppehållstillstånd bör kunna ges per-\r\nmanent till dem som konstaterats ha varit utsatta för\r\nmänniskohandel. Många offer har inget att återvända\r\ntill.\r\nJag vill också framföra att stödet under rätte-\r\ngångsprocessen måste förbättras. Stödpersonen ska ha\r\ngod kännedom om människohandel, och tolkar ska\r\nfinnas till hands, inte bara under rättegången. Därut-\r\növer bör det säkerställas att det alltid finns med minst\r\nen kvinna vid rättegången om offret är kvinna.\r\nDet betänkande som vi behandlar i dag handlar\r\nockså om prostitution. Prostitution och människohan-\r\ndel är två sidor av samma mynt. Så länge det finns\r\nmän som anser sig ha rätt att köpa kvinnor och flickor\r\nför att tillfredsställa sina egna lustar kommer proble-\r\nmet med människohandel att bestå. Statistik visar att\r\nvar åttonde man i Sverige har köpt sex. Ja, det krävs\r\nsannerligen ändringar av sakförhållanden men också\r\nav attityder!\r\nFörändringar till det bättre kommer dock inte av\r\nsig själva inom det här området - nej, snarare tvärt-\r\nom. Tar vi inte riktiga tag nu kan vi vänta oss en\r\nförvärrad situation. Det har sagts att det inte är de\r\nonda människornas brutalitet som är det farliga utan\r\nde goda människornas tystnad. Det är till stor del\r\nsant. Men det räcker inte i det här fallet att de goda\r\nmänniskorna talar.\r\nLåt oss se till att talet om prioriteringen av be-\r\nkämpandet av människohandeln verkligen betyder\r\nnågot! Låt oss omedelbart - nu finns det ju goda\r\nförslag om förändringar - se till att gå till handling!</pre><pre>Anf.  57  LEIF BJÖRNLOD (mp):\r\nHerr talman och kammarledamöter! Först vill jag\r\nyrka bifall till vår reservation. Det vill jag göra av\r\nföljande skäl.\r\nVi har kommit i ett rättsläge som är lite märkligt. I\r\nolika landsdelar blev det lite olika men på 1200-talet\r\navskaffades regeln om möjligheten att hålla sig med\r\nträlar, slavar. Nu har på något förunderligt sätt samma\r\nfråga kommit in: Hur ska vi acceptera att människor\r\nutanför och inom vårt land faktiskt bedriver slavhan-\r\ndel?\r\nRubriken på vår motion är Människohandel. I det\r\nhär fallet kommer vi att tala om människohandel bara\r\nnär det gäller att utnyttja människor för sexuella än-\r\ndamål. Den här trafiken är växande, och den är väl-\r\ndigt svår.\r\nVarenda fredag kommer en eller flera busslaster\r\nmed kvinnor från Murmanskområdet över till bland\r\nannat Sverige. Männen hyr sig städhjälp under vecko-\r\nslutet, heter det. Det handlar om en dold form av\r\norganiserad prostitution. Det handlar också om att det\r\nfinns människor som tjänar pengar på det här - pro-\r\nfitörer som helt enkelt lockar människor, eller lurar\r\nmänniskor. Flera av de här kvinnorna tror kanske att\r\nde ska i väg på ett städarbete. Men när de sedan\r\nkommer till platsen i fråga handlar det om något helt\r\nannat. De flesta är väl i dag inte omedvetna om vad\r\ndet handlar om.\r\nDet här är en form av dold - jag vill inte använda\r\nordet sublim - människohandel. Det är väldigt svårt\r\nför oss att kunna greppa detta och åtala de här männi-\r\nskorna för detta. Det krävs nämligen, enligt de\r\nlagskrivningar som vi i dag har, att den kvinna som\r\nblivit objekt för handel har blivit reducerad till en\r\nhandelsvara. I rättsligt hänseende är hon inte längre\r\nett subjekt, vilket hon borde vara. Dock ställer vi i det\r\nena fallet krav på henne att vara ett objekt, det som\r\nman köper och säljer. I det andra fallet ska vi säga att\r\nhon måste vittna mot dem som köpt och sålt henne.\r\nDär ska hon vara ett subjekt.\r\nDet blir väldigt svårt att hantera det hela därför att\r\nde här kvinnorna har väldigt små möjligheter att ställa\r\nsig upp och säga: Javisst, jag blev ditlurad. Det var\r\nhan och han som gjorde det.\r\nDessa kvinnor kan inte återvända. De kommer att\r\nutsättas för ett väldigt tryck. De personer som på detta\r\nsätt handlar med och utnyttjar kvinnor har så förfina-\r\nde hotmetoder att det till och med kan bli svårt att\r\nbevisa att de har gjort övergrepp i rättssak. Det kan\r\nräcka med att de bara tittar på kvinnan, att de bara\r\npekar eller gör någon annan gest. Då vet kvinnan vad\r\ndet handlar om.\r\nDärför menar vi, vilket framgår av vår reservation\r\noch vår motion, att straffansvaret för människohandel\r\nmåste utvidgas. Då handlar det om själva brottet, och\r\nsjälva brottet är människohandel. Vi vill utvidga det\r\nså att brottet ska bedömas och bestraffas vare sig\r\nkvinnan medger att hon utsatts för brott eller inte\r\nvågar tillstå det - det är en bevisningsfråga.\r\nDet här är ett mycket grymt beviskrav. Jag kan\r\ndra en parallell. Låt oss säga att vi vid handel med\r\nmänniskor för sexuella ändamål, vilket förekommer,\r\nsker med minderårigt barn - vilket också förekommer\r\n- ställer krav på att barnet ska säga: Javisst, de lurade\r\nmig och tvingade mig. Nej, det gör vi ju inte. Där kan\r\nvi utan vidare gå in och hävda att det var ett över-\r\ngrepp.\r\nJag tycker faktiskt att det finns skäl att utvidga\r\nstraffansvaret för människohandel till att omfatta de\r\nmänniskor som utsätts för människohandel vare sig\r\nde törs medge det eller inte.\r\nÅterigen yrkar jag bifall till vår reservation.</pre><pre>Anf.  58  HILLEVI ENGSTRÖM (m) replik:\r\nHerr talman! Vi är överens när det gäller dessa\r\navskyvärda brott. Det är ingen tvekan om den saken.\r\nMen jag vill ställa en fråga till Leif Björnlod.\r\nNär man talar med dem som arbetar med sådana\r\nhär frågor, med poliser och åklagare, och när man\r\nläser rapporter som upprättats finns det ingenstans\r\nnågot krav på en förändrad lagstiftning. Snarare sägs\r\ndet att det inte är något fel på lagstiftningen. Däremot\r\nvill man ha möjlighet att bedriva fler förundersök-\r\nningar. Åklagare vill driva förundersökningar men\r\npolisen säger nej. Inte heller finns det med i polisens\r\nprioriteringar i det regleringsbrev som finns när det\r\ngäller prioriteringsförutsättningar att människohandel\r\nska prioriteras.\r\nEftersom Leif Björnlod tillhör regeringsunderla-\r\nget undrar jag: Vad kommer du att göra för att få mer\r\nresurser och satsningar på den här typen av jobb? Är\r\ndet inte så att det egentligen är där som skon klämmer\r\noch att det inte är lagstiftningen som det är fel på?</pre><pre>Anf.  59  LEIF BJÖRNLOD (mp) replik:\r\nHerr talman! Ja, vi har konstaterat att det har fun-\r\nnits brister, vilka man nu är på väg att avhjälpa. Det\r\nfinns alltså beslut om att försöka avhjälpa bristerna\r\ngenom utbildningen av nya poliser med mera. Vidare\r\nhandlar det om de tillskott som redan har skett.\r\nFör att gå tillbaka till den specifika frågan här kan\r\njag säga att jag tror att det handlar om prioriteringar.\r\nExakt hur de ska göras och vilka avvägningar som\r\nsker kan jag inte ge svar om här och nu.\r\nJa, Hillevi, det är så här: Det här är ett problem\r\nsom vi vill åtgärda men vi har inte plånboken. Vi\r\nmåste lösa det på ett annat sätt. Vi måste se hela Sve-\r\nriges behov, och vi har gjort satsningar på polisen och\r\nska försöka fortsätta.</pre><pre>Anf.  60  ELISEBEHT MARKSTRÖM (s):\r\nHerr talman! Alla som hittills talat i den här de-\r\nbatten är väldigt engagerade. Jag tror att det i just\r\ndenna fråga är väldigt lätt för oss att ha en ordentlig\r\nsamsyn.\r\nAtt utsätta någon för människohandel eller att\r\ntvinga någon till prostitution är först och främst ett\r\nbrott mot de mänskliga rättigheterna. Sedan är det\r\nockså ett brott mot andra lagar. Men först och främst\r\när det ett allvarligt brott mot offrets mänskliga rättig-\r\nheter.\r\nEn förutsättning för prostitution och människo-\r\nhandel är att det finns män som anser sig ha rätt att\r\nköpa och att sexuellt utnyttja kvinnor och flickor.\r\nMan kan lätt slå fast att utan den efterfrågan skulle\r\nvarken prostitution eller människohandel för sexuellt\r\nutnyttjande existera.\r\nI samband med att riksdagen antog sexköpslagen\r\n1998 definierade Sverige sin syn på prostitution som\r\n\"ett uttryck för mäns våld mot kvinnor\". Sexköpsla-\r\ngen är en lagstiftning som har ett mycket starkt stöd\r\nbland svenska folket. I Sifomätningar uppger 8 av 10\r\natt de anser att det är en bra lag. Likväl uppger 10 %\r\nav unga män mellan 16 och 25 år att de någon gång\r\nhar betalat för en sexuell tjänst.\r\nSedan förra året gäller lagen om människohandel\r\nför sexuella ändamål med mycket stränga straff,\r\nfängelse mellan två och tio år. Riksdagen har slagit\r\nfast att inte bara människohandlare utan också den\r\nsom tar emot, inhyser och transporterar en kvinna\r\neller ett barn ska ställas till ansvar.\r\nUnder förra året har tre förundersökningar som rör\r\nmänniskohandel påbörjats. Ännu finns inget dom-\r\nstolsavgörande, men det väntas komma.\r\nFN uppskattar att fyra miljoner kvinnor och barn\r\nfaller offer för människohandel varje år och att de\r\nflesta kommer att utnyttjas sexuellt och prostitueras.\r\nEnligt Internationella organisationen för migration\r\nsäljs 500 000 kvinnor till sexhandel i Europa, och\r\nRikskriminalpolisen uppger att mellan 200 och 500\r\nav dessa kvinnor kommer till Sverige.\r\nDe här siffrorna visar oss att det är fråga om en\r\nomfattande och allvarlig brottslighet, ofta rätt välor-\r\nganiserad, som kräver ett handfast polis- och åklaga-\r\nrarbete av personal med ordentlig utbildning som\r\nanvänder nya metoder, som samarbetar internationellt\r\nmen där det kanhända också behövs ett mått av\r\n\"förändrade attityder\". Det förstår vi när vi får höra\r\nom att myndighetspersoner anstränger sig för att just\r\nsexköpare ska slippa schavottera genom att erbjuda\r\nsig att sända post till annan adress än den vanliga\r\neller när domare irriterar sig på att åklagare väljer att\r\nväcka åtal för brott mot sexköpslagen samtidigt som\r\nåtal har väckts för koppleri. Det förstår vi när vi tar\r\ndel av Rikskriminalpolisens rapport, som kom nyli-\r\ngen, om att det finns - som man skriver - ett synbart\r\nglapp mellan den politiska viljan att bekämpa män-\r\nniskohandel och de prioriteringar polisen gjort på sina\r\nhåll.\r\nI Norrbotten lär det till exempel finnas 56 män\r\nmisstänkta för sexköp, 4 för koppleri och minst 76\r\nkvinnor som kan ha utnyttjats sexuellt. Det lär också\r\nfinnas över hundratalet transportörer utan att det lett\r\ntill ett endaste åtal.\r\nAv de här exemplen drar jag slutsatsen att det be-\r\nhövs ett mått av \"förändrade attityder\" vad gäller\r\nbrott mot kvinnor och kanhända också mot barn. I\r\nSverige har vi 18-årsgränsen, vi följer barnkonven-\r\ntionen, men det är inte alldeles osagt att det kan fin-\r\nnas flickor med som är under 18 år.\r\nNu är allt inte alldeles nattsvart. Rikskriminalpoli-\r\nsen ger också i sin rapport exempel på lyckade insat-\r\nser: En hel del utvecklingsarbete pågår. Det interna-\r\ntionella samarbetet förbättras. Vid flera polismyndig-\r\nheter där man avsatt resurser för arbete mot män-\r\nniskohandel har det lett till att brott har upptäckts.\r\nSamordning med andra myndigheter har också blivit\r\nbra mycket bättre, skriver man i sin rapport.\r\nGlädjande i det här sammanhanget är att män-\r\nniskohandlare och hallickar anser att Sverige är ett\r\nbesvärligt land att operera i - mycket tack vare sex-\r\nköpslagen. Glädjande är också att det nu finns ett\r\ngryende intresse i andra länder, som börjat snegla på\r\nvår sexköpslagstiftning och intresserat sig för det\r\nbakomliggande resonemang som vi i Sverige använt\r\noss av vad gäller prostitution. Huvudpoängen är alltså\r\när sexuellt utnyttjande av kvinnor i prostitution ses\r\nsom ett uttryck för mäns våld mot kvinnor, ett uttryck\r\nför mäns överordning och kvinnors underordning och\r\nsom ett verkligt hinder för jämställdhet så länge som\r\ndet tillåts pågå.\r\nNu räcker det inte med att så att säga sätta dit\r\nbrottslingar. Det är minst lika viktigt att ge brottsoff-\r\nren skydd, stöd och hjälp. Anhörigkommittén har\r\nnyligen presenterat förslag till åtgärder, som nu be-\r\nreds i Regeringskansliet. Det här är viktigt av huma-\r\nnitära skäl men också för att brottsoffren ska våga lita\r\npå att de inte riskerar att fara ytterligare illa när de\r\nmedverkar till att rättsprocessen mot de misstänkta\r\nfullföljs.\r\nHerr talman! Glädjande nog är vi i stort sett över-\r\nens om tagen när det gäller människohandel och pro-\r\nstitution, även om det här i kammaren finns krav på\r\natt mer ska göras och att det borde finnas mer resurser\r\nför den här angelägna frågan. Jag vill understryka att\r\nbekämpandet av människohandel är en prioriterad\r\nfråga. Regeringen har varit oerhört tydlig vad gäller\r\nden svenska polisens verksamhet och också i det\r\narbete som bedrivs inom det europeiska samarbetet.\r\nJag yrkar bifall till förslaget i betänkandet och av-\r\nslag på samtliga motioner.</pre><pre>Anf.  61  KARIN GRANBOM (fp) replik:\r\nHerr talman! Jag har en fråga till Elisebeht Mark-\r\nström, och den gäller EU-samarbetet. EU håller på\r\nintensifiera sitt samarbete för att bekämpa den inter-\r\nnationella brottsligheten genom att utveckla Europol\r\noch Eurojust. Jag undrar: Vad tycker den socialde-\r\nmokratiska riksdagsgruppen och ledamöterna i justi-\r\ntieutskottet, och vad tycker Elisebeht Markström\r\nsjälv, om att utveckla en effektiv europeisk polis- och\r\nåklagarorganisation?</pre><pre>\r\nAnf.  62  ELISEBEHT MARKSTRÖM (s) re-\r\nplik:\r\nHerr talman! Jag har inte någon annan uppfattning\r\nän vad jag tror att Karin Granbom själv har, att det är\r\nalldeles nödvändigt. Människohandel, organiserad\r\nbrottslighet, gränsöverskridande brottslighet kan\r\nbekämpas effektivt bara i samarbete med andra län-\r\nders polisverksamheter, genom rapporteringsverk-\r\nsamhet och så vidare.\r\nÅklagarna har också ett samarbete. Där har just\r\nLettland och Sverige fått i uppdrag att driva det sam-\r\narbetet. Sverige måste väl anses delta i det här arbetet\r\nmed liv och lust och har varit en påskyndare och en\r\npåtryckare för att också andra länder ska anse detta\r\nsom en stor och viktig fråga.\r\nDet vore glädjande om vi kunde få andra länder\r\natt se på prostitutionen på samma sätt som vi gör\r\nhemma i Sverige. Grunden för all människohandel för\r\nsexuella ändamål är att det finns en marknad av, i\r\nhuvudsak, män som är villiga att köpa sig tillgång till\r\nkvinnors kroppar och också barns kroppar och sexua-\r\nlitet. Med det svenska synsättet skulle många fler\r\nkomma till en annan ståndpunkt det gäller lagstift-\r\nning. Vi ser hur det ser ut i Europa, där legaliserings-\r\nvågen också på detta område faktiskt rullar fram.\r\nMen det finns länder, som Finland och Frankrike,\r\nsom nu faktiskt tittar på den svenska lagstiftningen.\r\nVi kan naturligtvis tillsammans missionera om vårt\r\neget synsätt.</pre><pre>Anf.  63  HILLEVI ENGSTRÖM (m) replik:\r\nHerr talman! Det kan låta tjatigt, men jag vill\r\nåterkomma till resurserna till polisväsendet. Förun-\r\ndersökningarna om människohandel är väldigt kost-\r\nsamma. Fallet i Stockholm, Gyllene Ratten, som en\r\ndel av er känner till, kostade drygt 5 miljoner kronor.\r\nNär man tar upp de här frågorna med justitieministern\r\nsäger han: Vi utbildar fler poliser. Det är väl bra, men\r\nsamtidigt går väldigt många poliser i pension. När\r\nman talar med dem som håller på med de här under-\r\nsökningarna säger de att det behövs resurser i form av\r\npengar, inte bara människor. Det behövs resurser för\r\natt kunna ha telefonövervakning, tolkar, översättare\r\noch för att kunna bedriva spaning. Det finns väldigt\r\nmycket uppslag kring brotten, det är mycket man kan\r\ngöra, men polismyndigheterna säger att de inte har\r\nmöjligheter.\r\nOm regeringen och Socialdemokraterna menar\r\nallvar med detta måste man tillföra stora resurser. I\r\ndag prioriteras inte de här brotten alls i den utsträck-\r\nning som vi här i kammaren skulle önska och vilja.\r\nDet var det ena.\r\nDet andra gäller utvärdering av sexköpslagen.\r\nVarför är man inte intresserad av att göra en sådan på\r\nett initiativ från riksdagen? Jag tror att det är väldigt\r\nmotstridiga uppfattningar om hur den egentligen\r\nfungerar. Jag tycker att det skulle bra om vi kunde\r\nenas om att göra en ordentlig utvärdering för att se\r\nom man kan förbättra lagstiftningen eller förändra\r\nden.</pre><pre>Anf.  64  ELISEBEHT MARKSTRÖM (s):\r\nHerr talman! För att börja med det sista har ju\r\nmajoriteten skrivit i betänkandet att Socialstyrelsen\r\njust är i färd med en utvärdering av sexköpslagen. Det\r\när för övrigt den tredje utvärderingen av lagen, som\r\nnu är fyra år gammal. Det finns nog ingen lag som är\r\nså ordentligt synad i sömmarna som just den här\r\nlagen.\r\nSedan är resurser ett argument som används i alla\r\nsammanhang. Det används när man talar om trafik-\r\nbrott, om narkotikabrott, om annan kriminell verk-\r\nsamhet eller när man, som vi gör nu här i kammaren,\r\ntalar om människohandel. Vi kommer säkert att få\r\nhöra det flera gånger i andra frågor som justitieut-\r\nskottet hanterar. Det hänvisas alltid till att man inte\r\nkan göra något därför att man har för lite resurser.\r\nPolisen har under innevarande år 13 ½ miljarder\r\nkronor på sitt konto. Det vore ju underligt om man\r\ninte skulle kunna göra någonting för de 13 miljarder\r\nkronorna.\r\nDet är riktigt att det försvinner poliser därför att\r\nde går i pension, men det kommer också nya till.\r\nHillevi vet precis lika väl som jag att vi har tre polis-\r\nutbildningar i dag, i Stockholm, Umeå och Växjö.\r\nDen centrala myndigheten säger: Vi skulle inte kunna\r\nha ytterligare en polisutbildning. Vi kan inte snabbare\r\noch med kvalitet utbilda de många poliser som vi\r\nbehöver ha. Därvidlag tycker jag inte att vi behöver\r\nskämmas.\r\nMänniskohandel är en prioriterad fråga i Sverige\r\ntrots vad som tidigare sades här. Det är den också i\r\ndet europeiska arbetet.</pre><pre>Anf.  65  HILLEVI ENGSTRÖM (m) replik:\r\nHerr talman! När det gäller utvärderingen tror jag\r\natt det är väldigt stor skillnad på om det tas ett initia-\r\ntiv från riksdagen med en helhetsbild eller om det\r\ngörs en utvärdering av Socialstyrelsen med deras\r\nperspektiv. Vi har många fler aspekter att ta hänsyn.\r\nDärför tror jag att utvärderingen skulle bli mycket\r\nmer fullödig och bättre kvalitativt sett.\r\nPolisen gör en väldig massa bra saker för sina\r\n13 ½ miljarder, så det är jag inte så orolig för. Men\r\nnär det gäller kostnaderna för övertidsarbete, för att\r\nkunna spana och sådana saker, handlar det inte bara\r\nom fler poliser till antalet. Det handlar också om att\r\ntillföra resurser i form av reda pengar. Jag tror att de\r\nambitioner som finns på myndigheterna måste följas\r\nupp, så att man tar itu med problemen redan i ett\r\ntidigt skede.\r\nJag vill också säga att vi ser fram emot den avise-\r\nrade propositionen på det här området och hoppas att\r\nden innehåller mycket matnyttigt.</pre><pre>Anf.  66  ELISEBEHT MARKSTRÖM (s) re-\r\nplik:\r\nHerr talman! Vi vet att det är oerhört kostsamt att\r\nbedriva spaning och annan polisiär verksamhet på\r\njust det här området. Det är därför som det är så vik-\r\ntigt att polisen utvecklar sina metoder för att samver-\r\nka och samarbeta med andra myndigheter inom lan-\r\ndet naturligtvis men också med polis och myndighe-\r\nter i andra länder. Jag tror att det är det mest effektiva\r\nsättet.\r\nVi vet att det finns kritik mot sexköpslagen, också\r\ninom rättsväsendet. Det finns attityder och värdering-\r\nar som kommer till uttryck om att den här lagen\r\negentligen är ganska onödig, att man inte alls behöver\r\nhålla på med det här. Polisen kan tycka att just det här\r\när så svårt att arbeta med, kanske därför att det bott-\r\nnar i värderingar om att den här typen av verksamhet,\r\ndet vill säga att göra sig skyldig till sexköp, egentli-\r\ngen inte är något som borde vara straffbelagt. Det\r\nskulle inte förvåna mig.\r\nNog kan vi väl enas om att det egentligen inte\r\nfinns någon lag i vårt land som har följts lika nog-\r\ngrant, både innan lagen kom till och när lagen skrevs\r\nmen också efteråt. Det har varit löpsedlar, spaltmeter\r\noch utvärderingar kring den här lagen, och det är bra.\r\nLagen fungerar nämligen som ett mycket effektivt\r\nsignalsystem. Hela tiden när vi diskuterar prostitution\r\noch sexköpslagen når det också ut till exempel till de\r\n10 % unga män som anser sig ha rätt att köpa sexu-\r\nella tjänster också i Sverige.</pre><pre>Anf.  67  LEIF BJÖRNLOD (mp) replik:\r\nHerr talman! Elisebeht Markström talar om att vi\r\nhar en samsyn på det här området. I nästa mening\r\nföreslår hon att samtliga motioner avstyrks.\r\nJag skulle så väldigt gärna vilja höra en motive-\r\nring till att Socialdemokraterna inte är villiga att ut-\r\nvidga straffområdet när det gäller människohandel.\r\nVi kommer dit förr eller senare.\r\nSedan skulle jag vilja höra lite mer om vilka åt-\r\ngärder Elisebeht tycker skulle vara lämpliga att vidta\r\nför att kunna hjälpa de här kvinnorna efter det att\r\nbrott har konstaterats och profitörerna har dömts.</pre><pre>Anf.  68  ELISEBEHT MARKSTRÖM (s) re-\r\nplik:\r\nHerr talman! Som svar på den första frågan tycker\r\njag att utskottet har redogjort ganska väl i det här\r\nbetänkandet men framför allt i det förra betänkandet\r\nförra året, då beslut togs om lagen om människohan-\r\ndel för sexuella ändamål. Där är det ganska väl be-\r\nskrivet att för att det ska räknas som ett brott ska ett\r\notillbörligt medel ha använts, att man genom att lura\r\neller hota en vuxen kvinna förmå henne att låta sig\r\ntransporteras till ett annat land eller kanske rentav\r\nmed våld transportera henne.\r\nJag tycker i och för sig att det är ganska rimligt att\r\ndet måste vara på det sättet just när det gäller vuxna.\r\nMan kan inte säga att vuxna kvinnor som har fallit\r\noffer för sexhandel per automatik är offer för någon\r\nannans kriminalitet. Det kan ju vara så att kvinnan har\r\nföljt med alldeles frivilligt. Med tanke på den straff-\r\nskala som är, två till tio års fängelse, vore det väldigt\r\nolyckligt om straffansvaret utökades till att omfatta\r\nsådant som inte har förevarits av vad man i lagtexten\r\nkallar otillbörligt medel. Jag tror nog egentligen att\r\nden nuvarande hållningen är ganska bra.\r\nDäremot gör vi en väldig skillnad när det gäller\r\nbarn. När det är frågan om barn är det alltid fråga om\r\nbrott enligt den här lagstiftningen. Det är precis den\r\nhållningen som jag tror är rimlig att hålla sig till.\r\nOm jag hade fått frågan om brottsofferstöd inför\r\nnästa replik hade jag hunnit utveckla också ett svar på\r\nden. Men jag tror att ett ordentligt brottsofferstöd,\r\nungefär såsom det Anhörigkommittén skissar på, är\r\ndet som man behöver, också med möjlighet att söka\r\nasyl under den tid som man vistas här. Det kan ju\r\nvara så att man faktiskt inte kan återvända till det land\r\nsom man kommer ifrån därför att man riskerar att\r\nutsättas för ytterligare påtryckningar.</pre><pre>Anf.  69  LEIF BJÖRNLOD (mp) replik:\r\nHerr talman! Jag kan inte låta bli att tycka att det\r\när lite märkligt att åldersgränsen 18 år är så markant\r\nnär det gäller om ett brott är begånget eller inte.\r\nMänniskor befinner sig ju i olika situationer. En del\r\nmänniskor är alltså i ett sådant tillstånd att de inte har\r\nnågon riktigt egen fri vilja, utan de blir utnyttjade och\r\nkanske förledda, även om de är över 18 år.\r\nVi kommer att återkomma i den här frågan.</pre><pre>Anf.  70  ELISEBEHT MARKSTRÖM (s) re-\r\nplik:\r\nHerr talman! Det finns anledning att verkligen\r\nfölja utvecklingen och se vad som händer. Jag håller\r\nmed Leif Björnlod om att det väldigt sällan är fråga\r\nom frivilliga val när det handlar om att kvinnor ham-\r\nnar i prostitution, vare sig det är här i landet eller\r\nnågon annanstans. Det är inte fria val. En del blir\r\nlurade eller lockade, andra blir tvingade. En del blir\r\nlockade på ett så raffinerat sätt att det inte behövs\r\nnågra otillbörliga medel, utan man följer med. Men\r\nhar otillbörliga medel använts, det vill säga hot, våld\r\noch så vidare, spelar det ingen roll om kvinnan har\r\ngett sitt samtycke eller inte. Då är det den här lag-\r\nstiftningen som gäller. Då ska handlaren ställas till\r\nansvar och inte bara den som kan vara ansvarig för\r\nsjälva människohandeln. Också den som inhyser,\r\ntransporterar eller över huvud taget befattar sig med\r\nden här verksamheten ska ställas till ansvar.\r\nJag ser fram emot de domar som lär komma fram-\r\növer. Jag hoppas att vi inte på nytt ska behöva upple-\r\nva att domstolen lägger sig på den absolut lägsta\r\nstraffskalan.</pre><pre>Anf.  71  RAGNWI MARCELIND (kd):\r\nHerr talman! I dagens svenska skola får man lära\r\nsig om den människohandel som bedrevs i Europa för\r\nflera hundra år sedan. Samtidigt pågår i dag en män-\r\nniskohandel som i sina värsta former påminner om\r\nden tidens slavhandel. Denna handel är en grov\r\nkränkning av människovärdet, och man kan säga att\r\nden är vår tids slavhandel.\r\nVi talar väldigt ofta om terror och förtryck i dag.\r\nVi framställer det ofta som att detta enbart sker i\r\nländer som härjas av krig och diktatur. Men det som\r\npågår i Sverige och våra grannländer just nu när det\r\ngäller sexhandel och trafficking är ett fruktansvärt\r\nförtryck som måste bekämpas med effektiva och\r\nkraftfulla medel.\r\nHerr talman! I vårt särskilda yttrande under\r\npunkt 3, som vi för övrigt står bakom, skriver vi att\r\nSverige måste vara ett föregångsland när det gäller\r\nbekämpningen av människohandel. Jag tror och upp-\r\nlever efter den här debatten att det finns en stor poli-\r\ntisk enighet om detta. Kriminalisering av handel med\r\nmänniskor för sexuella ändamål är ett steg i rätt rikt-\r\nning. Trots den här enigheten, och trots den lagstift-\r\nning som finns sedan sommaren 2002, vet vi att män-\r\nniskohandel är ett stort problem, ett problem som\r\nuppmärksammas alltmer.\r\nDen här moderna formen av slavhandel ökar\r\ndrastiskt, och har gjort det under de senaste åren.\r\nBara i Europa har vi alltså 500 000 kvinnor som rö-\r\nvats bort, sålts eller falskt lovats att få ett hederligt\r\narbete. Kvinnor säljs till samtliga länder inom EU och\r\näven till Sverige. Det sägs att människohandeln i dag\r\nomsätter mer pengar än droghandeln. Handlarna\r\ntjänar stora summor pengar på dessa utsatta kvinnor.\r\nÄnnu så länge görs det inte tillräckligt av de län-\r\nder som berörs, men frågan har fått prioritet under\r\nSveriges ordförandeskap i EU. När vi läser betänkan-\r\ndetexten konstaterar vi att Sverige också fortsätt-\r\nningsvis har den här frågan prioriterad och att vi är på\r\nrätt väg i kampen mot människohandel. Det är bra.\r\nMen det är många frågor som ska prioriteras, och som\r\nkallas prioriterade. Det är väldigt viktigt att vi kan gå\r\nfrån ord till handling, som vi så ofta poängterar i\r\nandra sammanhang.\r\nKristdemokraterna anser att trafficking måste\r\nmotarbetas på flera plan. Straffen för förövarna måste\r\nvara kännbara samtidigt som kvinnorna ska ha hjälp\r\noch skydd. Uppsökande verksamhet måste intensifie-\r\nras så att utsatta kvinnor får stöd i de länder de sålts\r\ntill och de så kallade beskyddarna åtalas. Vi anser\r\nockså att det är oerhört viktigt att temporära uppe-\r\nhållstillstånd och riktat stöd och skydd kommer dessa\r\nkvinnor till del.\r\nDe länder som dessa kvinnor oftast kommer ifrån\r\när fattiga, med dåligt socialt skyddsnät. Därför måste\r\nockså insatser sättas in i de här länderna så att kvin-\r\nnorna får stöd och hjälp när de återvänder hem. Där-\r\nför är det bra, precis som Elisebeht nämnde, att den\r\nhär expertgruppen mot handel med kvinnor leds av\r\njust Sverige och Lettland. Gruppen fokuserar ju på\r\noperativt och konkret polissamarbete. Men här det ju\r\nändå så, Elisebeht Markström, att det är resursfrågan\r\nsom är viktig. Vi kan läsa i den ena rapporten efter\r\nden andra att Östersjöstaterna har en stor kunskap,\r\nalltså gränspolisen, om vad som sker. Men man har\r\ninga resurser för att gripa in.\r\nI vårt särskilda yttrande lyfter vi också fram be-\r\nhovet av mer resurser till polisen, som vi har hört om\r\ntidigare här. I betänkandetexten framgår att orsaken\r\ntill det som Elisebeht Markström nämnde, att det inte\r\nblev mer än fem förundersökningar under år 2001,\r\nenligt Rikskriminalpolisen är otillräckliga personalre-\r\nsurser på lokal nivå. Jag utgår från att regeringen\r\nkommer att åtgärda den här resursbristen hos polisen i\r\nvårpropositionen.\r\nDet är inte heller godtagbart att medborgarnas\r\nuppfattning blir att polisen inte bryr sig om de här\r\nbrotten. Ni vet vad jag syftar på, nämligen de skrive-\r\nrier som har varit den senaste tiden om Norrbottens\r\npolis. Där har man inte ingripit i ett stort antal miss-\r\ntänkta fall. Det har bara inletts en förundersökning\r\nunder året. Det här har både Hillevi och Elisebeht\r\nberört. Jag tror att vi måste jobba oerhört aktivt på att\r\nskapa opinion för att förändra de här attityderna.\r\nDessutom måste vi se till att Norrland har tillräckligt\r\nmed poliser.\r\nHandeln med människor utgör ett större problem\r\nän något annat i vårt moderna samhälle. Det finns\r\nfaktiskt nya uppgifter som tyder på att det här är en\r\nglobal jätteindustri som omsätter oerhörda summor.\r\nDå menar jag att respekten för människovärdet kräver\r\natt vi genom internationellt samarbete bekämpar\r\ndenna företeelse med alla medel. Slavhandelns offer\r\nbehöver vår hjälp. Det handlar om flickors och kvin-\r\nnors mänskliga rättigheter.\r\nKristdemokraterna anser att Sveriges regering ska\r\nverka för att det dokument som FN antagit om traf-\r\nficking snarast implementeras i medlemsländernas\r\nlagstiftning. Det vore verkligen välkommet med ett\r\nerkännande av att trafficking faktiskt är ett problem\r\nför varje medlemsland.\r\nNär det gäller EU anser Kristdemokraterna att\r\nsambandet mellan droghandel och trafficking ska\r\nföljas upp på europeisk nivå och att åtgärder ska\r\nvidtas. Trafficking, herr talman, måste stå högt på\r\nprioriteringslistan över brott att bekämpa - detta inte\r\nminst för att vi allesammans är så oerhört eniga om\r\natt vi vill värna om människovärdet. Det är ett sätt att\r\nkränka människovärdet att utnyttja kvinnor på det här\r\nsättet.</pre><pre>Anf.  72  JOHAN LINANDER (c):\r\nHerr talman! Jag vill börja med att yrka bifall till\r\nförslaget i betänkandet, men jag vill också säga att jag\r\nsjälvklart står bakom de tre särskilda yttranden som\r\njag har fogat till detta betänkande angående polisens\r\ninsatser mot människohandel, förbättring för de ut-\r\nsatta kvinnor som tvingas till Sverige för prostitution\r\nsamt förbud mot köp av sexuella tjänster med mera.\r\nJag är, liksom de flesta som jag har lyssnat till\r\nhär, övertygad om att vi har en ganska god samsyn\r\növer partigränserna om dessa frågor och om att det är\r\nett mycket angeläget område att prioritera. Tyvärr\r\nsågs inte detta som angeläget när resurserna fördela-\r\ndes i höstas. Vi från oppositionen har ju alla, och\r\nframför allt vi från Centerpartiet, yrkat på mer resur-\r\nser till poliserna. Vi får se hur det blir när vi får vår-\r\npropositionen senare.\r\nJag ser faktiskt detta betänkande om människo-\r\nhandel som ett medgivande av att det finns för lite\r\nresurser för att bekämpa denna grova och hänsynslösa\r\nbrottslighet. Sedan 1998 har endast 19 förundersök-\r\nningar inletts, och endast sju av dessa har lett till\r\nfällande dom. Det beror knappast på att människo-\r\nhandel inte pågår i Sverige i speciellt stor omfattning.\r\nDet beror på att polisen inte har resurser att avdela till\r\nden spaning som ofta tar väldigt mycket tid men som\r\nkrävs för att utreda brott.\r\nI betänkandet säger Rikskriminalpolisen att an-\r\nledningen till att endast fem förundersökningar inletts\r\nunder 2001 är att det fanns otillräckliga personalre-\r\nsurser på lokal nivå. Detta bekräftar ju bilden. Det är\r\nnaturligtvis inget som vi i Sveriges riksdag kan vara\r\nnöjda med.\r\nHerr talman! För bara några dagar sedan presente-\r\nrades den svenska modellen för att bekämpa prostitu-\r\ntion och trafficking på ett FN-möte i New York. Men\r\nför att klara av den svenska modellen här i Sverige\r\nkrävs det som sagt resurser. Särskilda trafficking-\r\ngrupper behövs i samtliga polisdistrikt som är berör-\r\nda. Det behövs också mer fortbildning för kunskap\r\nom kvinnornas situation.\r\nMänniskohandel och trafficking är en mycket\r\ngrov, organiserad brottslighet som sköts av fullkom-\r\nligt hänsynslösa män - och i vissa fall kvinnor. De\r\nflesta, bland både de tvångsprostituerade kvinnorna\r\noch profitörerna, kommer från den östra delen av\r\nEuropa, från Ryssland, Baltikum, Polen, Ungern och\r\nså vidare. Den svenska polisen måste givetvis ha\r\nresurser för att kunna samarbeta med poliserna i de\r\nhär länderna för att förhoppningsvis kunna förebygga\r\nmänniskohandeln.\r\nNär jag för två veckor sedan var på besök hos\r\nlänspolismästaren hemma i Skåne, var det tyvärr en\r\nganska hemsk bild som förmedlades till mig.\r\nSkånepolisens trafficking-grupp räknar med att\r\ndet har kommit 35-40 tvångsprostituerade till Skåne\r\nbara sedan maj 2002. En majoritet av dem tvingas till\r\nprostitution i lägenheter, inte till gatuprostitution.\r\nMen det finns också illegala klubbar där kvinnor\r\ntvingas ta emot våldtäktsmän på rad. Detta är väldigt\r\nslutna grupper, och det är svårt att skaffa bevis. Spa-\r\nningarna är tidskrävande, och polisen känner inte att\r\nman har tillräckligt med resurser för att avdela så\r\nmånga spanare på en enda uppgift.\r\nHerr talman! Vi i oppositionen har lagt fram ett\r\nsärskilt yttrande om att förbättra de utsatta kvinnornas\r\nsituation. De måste definitivt få möjlighet att stanna\r\nkvar i landet för att medverka i förundersökningar\r\noch vid rättegångar. Jag vill inte säga att samtliga\r\nutsatta kvinnor automatiskt ska få permanent uppe-\r\nhållstillstånd, som vi har hört sägas tidigare, men med\r\ntanke på den hotbild som finns om de återvänder till\r\nsitt hemland måste det finnas starka humanistiska\r\nskäl att få permanent uppehållstillstånd. Under den tid\r\nde är i Sverige måste de givetvis få relevant psykiat-\r\nrisk och somatisk vård. Det är också viktigt att de får\r\nbeskydd när det finns en hotbild i Sverige, något som\r\ntyvärr är vanligt.\r\nAvslutningsvis vill jag ta upp en del av den bru-\r\ntala människohandel som bara berörs lite grann i det\r\nhär betänkandet. Det handlar om handeln med\r\nmänskliga organ och vävnader. Huruvida denna full-\r\nkomligt vidriga handel finns i Sverige vet jag faktiskt\r\ninte, men rent känslomässigt känns det som sådant\r\ninte kan finnas här. Men det utesluter ändå inte att\r\nsvenska medborgare kan ha fått nya organ inoperera-\r\nde i andra länder - organ som suttit i en frisk männi-\r\nska bara några timmar tidigare.\r\nDet finns människor som frivilligt säljer organ\r\nsom man kan leva utan. Det är givetvis fruktansvärt,\r\nmen än värre är det när unga, fattiga och ofta utslagna\r\nmänniskor kidnappas för att mördas så att man kan ta\r\norganen. Det är så sjukt och vidrigt att det är svårt att\r\nförstå att det över huvud taget förekommer, men det\r\nfinns bevis för att det sker både i Asien och i Syd-\r\namerika. Även om vi inte tror att detta fruktansvärda\r\nsker i Sverige måste vi ha ögonen öppna även här.\r\nSverige måste ta en aktiv del i arbetet med detta i\r\nEuropol.</pre><pre>Anf.  73  ELISEBEHT MARKSTRÖM (s) re-\r\nplik:\r\nHerr talman! Johan Linander tar upp resursfrågan,\r\nprecis som flera andra i debatten här. Frågan är ju:\r\nVid vilket tillfälle skulle vi i kammaren eller någon\r\nannanstans få höra att man tycker att det är tillräckligt\r\nmed resurser?\r\nNär jag lyssnar på oppositionen hör jag samma\r\nargument i varje diskussion. Antingen det rör trafik-\r\nbrott, annan kriminell verksamhet eller annan brotts-\r\nlighet hänvisas det alltid till att det är resursbrist.\r\nPolisen har 13 ½ miljarder i sin budget, eller strax\r\ndäröver, till och med. Vi vet inte vad som kommer i\r\nvårpropositionen. Det vet inte jag heller. Men tror\r\nJohan Linander att det kan ligga en gnutta värderingar\r\nbakom det faktum att just prostitution, våld mot kvin-\r\nnor och människohandel - som i huvudsak handlar\r\nom kvinnor - på sina håll inte prioriteras på ett sådant\r\nsätt som regering och riksdag har begärt av polisen,\r\neller är det alltid per definition fråga om resursbrist?</pre><pre>Anf.  74  JOHAN LINANDER (c) replik:\r\nHerr talman! Jag måste börja med att säga att jag\r\nuppfattar Elisebeht Markströms replik som en väldigt\r\nhård kritik mot polisen. Men visst, det kan säkert vara\r\nsom hon säger.\r\nDet märkliga är ju att vart man än vänder sig och\r\ndiskuterar de här frågorna kommer samma argument:\r\nMan vill ta tag i detta och vill kunna avdela mer re-\r\nsurser för att ha spanare på plats som verkligen kan\r\nutreda brotten, men det finns så mycket annat som\r\nockså pockar på uppmärksamhet. Man klarar inte av\r\natt lägga ned så mycket resurser vid ett och samma\r\ntillfälle på en spaning.\r\nVisst, det är ett medgivande att det behövs mer re-\r\nsurser. Det känns som om det har kommit signaler\r\nfrån regeringen om att det faktiskt ska komma mer\r\npengar till polisen. Blir det så i vårpropositionen är\r\ndet bra, för det är ett medgivande av att vi hade rätt\r\nredan i höstens budgetdebatt. Frågan är vad man\r\nprioriterar här i samhället. Vi prioriterar rättsväsendet\r\noch polisen mycket högt. Om man säger att man\r\nprioriterar måste man också visa det i siffror i bud-\r\ngeten.</pre><pre>Anf.  75  ELISEBEHT MARKSTRÖM (s) re-\r\nplik:\r\nHerr talman! Johan Linander tolkar mig alldeles\r\nrätt när han uppfattar att det finns en kritik hos mig. I\r\nRikskriminalpolisens rapport, som han säkert själv\r\nhar tagit del av och som det om inte annat har talats\r\nmycket om i medierna, nämner man klart och tydligt\r\natt det finns ett synbart glapp mellan den politiska\r\nviljan att bekämpa människohandel och de priorite-\r\nringar polisen har gjort. Det är klart att det finns an-\r\nledning för mig som riksdagsledamot, i justitieut-\r\nskottet allra helst, att känna att man måste ta detta på\r\nallvar om Rikskriminalpolisen skriver på detta sätt i\r\nen rapport som lämnas till regeringen.\r\nVi har hört om situationen i Norrbotten. Där kän-\r\nner man uppenbarligen till en hel del. Jag har läst upp\r\nhur många män det är frågan om, hur många kvinnor\r\ndet gäller och att man känner till transportörer. Johan\r\nLinander redogjorde för situationen i Skåne, och den\r\ninformationen har han fått från polisen. Uppenbarli-\r\ngen känner man till en hel del. Rikskriminalpolisen\r\nskriver också i sin rapport att man får mycket tips. Att\r\nprostitutionen i dag inte längre bedrivs på gatan inne-\r\nbär inte att polisen inte känner till var verksamheten\r\nbedrivs, hur den bedrivs eller vilka som är ansvariga,\r\nmen frågan är naturligtvis hur man ska ställa någon\r\ntill ansvar och kunna bevisa att brott har begåtts.\r\nJag är inte benägen att hålla med om att det i varje\r\nläge handlar om resurser. Det handlar också om vär-\r\nderingar och attityder.</pre><pre>Anf.  76  JOHAN LINANDER (c) replik:\r\nHerr talman! Jag håller i mycket av vad Elisebeht\r\nMarkström säger. Men ansvaret faller tillbaka på den\r\nsocialdemokratiska regeringen. Om man inte tycker\r\natt man prioriterar på rätt sätt faller ansvaret i alla fall\r\ntillbaka på regeringen. Det är viktigt att Elisebeht\r\nMarkström också tar en diskussion med justitiemi-\r\nnister Thomas Bodström, så att vi i riksdagen får en\r\nsamsyn med regeringen i de här frågorna. I övrigt har\r\njag inte så mycket att tillägga för tillfället.</pre><pre>Anf.  77  HELENA BARGHOLTZ (fp):\r\nHerr talman! Sverige måste bli ledande i kampen\r\nmot människohandel och sexslaveri. Den uppfatt-\r\nningen har jag och säkert många med mig, inte minst\r\nefter att ha sett den upprörande och tragiska filmen\r\nom den unga ryskan Lilja.\r\nMen jag tror att detta blir svårt. I våras fattade\r\nriksdagen beslut om att införa ett nytt brott i brotts-\r\nbalken, benämnt \"människohandel för sexuella än-\r\ndamål\". Brottet innebär att den som med olaga tvång,\r\nvilseledande eller annat otillbörligt medel förmår\r\nnågon att bege sig till ett annat land i syfte att den\r\npersonen där ska utsättas för sexualbrott eller utnytt-\r\njas för sexuella ändamål ska kunna dömas för män-\r\nniskohandel. Det innebär att män som förmår kvinnor\r\nsom redan arbetar som prostituerade och som har\r\nsamtyckt till att fortsätta med detta kommer undan.\r\nVisserligen kan den som tjänar pengar på att någon\r\nfrivilligt och på eget initiativ prostituerar sig redan i\r\ndag dömas för koppleri, men koppleribrottet bedöms\r\nbetydligt mildare än brottet människohandel. För\r\nkoppleri är straffet maximalt fyra års fängelse, för\r\ngrovt koppleri sex år och för människohandel tio år.\r\nSkillnaden mellan brotten är också att medan män-\r\nniskohandel är ett gränsöverskridande brott är kopple-\r\nri bara ett nationellt brott.\r\nFör att de män som handlar med kvinnor ska kun-\r\nna dömas för människohandel måste offren, det vill\r\nsäga kvinnorna, kunna styrka att de har utsatts för\r\nolaga hot, vilseledande eller på annat sätt lurats till\r\nprostitution. Mannen förnekar naturligtvis att han har\r\nrekryterat henne på ett otillbörligt sätt och hävdar att\r\nkvinnan mycket väl förstod vad som förväntades av\r\nhenne och att hon frivilligt gett sitt samtycke till det-\r\nta. Det blir då för kvinnan en orimligt påfrestande och\r\nbesvärlig bevisning därför att hon blir ifrågasatt av\r\nmannen, av mannens ombud - han har säkert råd att\r\nanlita en skicklig advokat - och troligen också av\r\ndomstolen. Jag menar att man här kan dra en parallell\r\nmed de rättegångar som rör kvinnor som har blivit\r\nutsatta för våldtäkt. Frågan om hennes samtycke till\r\nprostitution - precis som det kan bli när det gäller en\r\neventuell våldtäkt - kan bli avgörande för om en man\r\nska kunna dömas för detta människohandelsbrott.\r\nDet är redan i dag svårt att få utsatta kvinnor att\r\nvittna i domstol. Det blir med all sannolikhet inte\r\nlättare med denna utformning av brottet människo-\r\nhandel. Och det är handlarna och profitörerna som\r\nska sättas i fokus. Det är de som begår en kriminell\r\nhandling med människor.\r\nDet finns en komplikation till i denna lag. Det är\r\nnämligen så att om kvinnan är under 18 år ställs det\r\ninga krav på särskilda villkor för att brottet män-\r\nniskohandel ska bli tillämpligt. Jag menar att det-\r\nsamma bör gälla även för de kvinnor som är över 18\r\når, det vill säga för alla som utsätts för det straffbara\r\nbrottet människohandel. Kvinnans ålder ska inte spela\r\nnågon roll.\r\nDenna föreslagna kriminalisering harmoniserar\r\ninte heller med den svenska sexköpslagen. Där krimi-\r\nnaliseras ju köparen trots kvinnans insikt i att hon\r\nägnar sig åt prostitution. Vi har alltså kriminaliserat\r\nmännen här, och då verkar det väldigt ologiskt att de\r\nsom underhåller efterfrågan på sexuella tjänster, alltså\r\nde som förser männen med kvinnor som de kan köpa,\r\nockså ska tjäna stora pengar på kvinnornas beroende\r\noch att de av juridisk-tekniska skäl ska kunna komma\r\nundan med denna lindrigare form av straff, nämligen\r\nkoppleri för vilket det maximala straffet är fängelse i\r\nfyra år.\r\nNär det nu handlar om denna ännu grövre explo-\r\natering som människohandel innebär av personer som\r\ndessutom har ett främmande ursprung bör dessa per-\r\nsoner rimligen ha samma skyddsstandard. Det är\r\nalltså handlaren som under alla förhållanden ska\r\nkriminaliseras.\r\nMänniskohandel för sexuella ändamål ska vara\r\nbrottsligt oavsett hur medvetna och oavsett hur inför-\r\nstådda kvinnorna kan ha varit med under vilka för-\r\nhållanden som de ska arbeta. Kravet på att rekrytering\r\neller transport ska ha skett på ett visst sätt bör därför\r\ntas bort ur lagstiftningen.\r\nHerr talman! Jag yrkar bifall till reservation 1.</pre><pre>Anf.  78  ELISEBEHT MARKSTRÖM (s) re-\r\nplik:\r\nHerr talman! Jag tänkte passa på att fråga Helena\r\nBargholtz lite grann om det program som Folkpartiet\r\nför en kort tid sedan presenterade och som ni har\r\nkallat Stoppa vår tids slaveri. Där tycker jag mig\r\nkunna utläsa två grundorsaker till att kvinnor och\r\nbarn kan råka hamna i människohandel och prostitu-\r\ntion. Det ena handlar om att kvinnor och barn som\r\nlever i fattigdom och maktlöshet och som får se sina\r\nmänskliga rättigheter kränkta lätt faller offer för\r\nmänniskohandlare och prostitution. Det andra handlar\r\nförstås om efterfrågan. Så länge det finns män som\r\nefterfrågar precis det som Helena Bargholtz nyss var\r\ninne på finns det också möjligheter att fortsätta med\r\ndenna verksamhet. Detta är vi överens om. Jag håller\r\nmed om den analysen.\r\nMen det som stöter mig något i ert program är\r\npunkt 1 i de politiska åtgärdsförslagen. Den handlar\r\nom att man ska ge människor möjlighet att arbeta i\r\nvårt land - arbetskraftsinvandring. Där står det:\r\nDen som har en anställning som väntar i Sverige\r\nska i normalfallet ges uppehållstillstånd. Bara om det\r\när uppenbart att det finns kvalificerade sökande till\r\njust det arbetet som redan bor i Sverige ska ansökan\r\navslås.\r\nDå blir min fråga: Hur ska detta gå till? Vem ska\r\nbevaka detta, och vad skulle det betyda i verklighe-\r\nten? Mig veterligen finns det på varje utlyst tjänst\r\nmellan 10 och 40 sökande inom landet. Hur ska en\r\nkvinna i ett annat land någonstans långt bort kunna\r\nhävda sin rätt när det gäller att just hon skulle ha\r\nkunnat ha möjlighet till detta arbete? Vad betyder\r\ndetta? Kan Helena Bargholtz förklara det för oss?</pre><pre>Anf.  79  HELENA BARGHOLTZ (fp) re-\r\nplik:\r\nHerr talman! Ja, det kan jag försöka göra, även\r\nom det inte alls är det som mitt anförande handlade\r\nom. Men vi bedömer att det finns möjligheter för\r\nkvinnor som kan komma till Sverige därför att de har\r\nen kapacitet som vi efterfrågar. Och jag tänker fram-\r\nför allt på de förväntade bristerna inom vården och\r\nomsorgen som vi ser. Alla siffror pekar ju på att vi\r\nkommer att få en stor arbetskraftsbrist när det gäller\r\njust vårdyrken. Här menar jag och kamrater till mig i\r\nFolkpartiet att det borde finnas goda möjligheter för\r\nkvinnor från andra länder att komma och arbeta.\r\nDäremot vill jag betona att jag inte ser prostitution\r\nsom ett arbete.</pre><pre>Anf.  80  ELISEBEHT MARKSTRÖM (s) re-\r\nplik:\r\nHerr talman! Jag förstår att Helena Bargholtz inte\r\nmenar att de ska komma hit som prostituerade. Det\r\nstår också mycket tydligt i ert program att det ska\r\nhandla om vanliga arbeten med riktig lön och med\r\nrejäla villkor. Då funderar jag på om det är fråga om\r\nså rejäla villkor som till exempel kollektivavtal och\r\nom att följa gällande lagstiftning och att man ser till\r\natt det är arbetsgivare som har rent mjöl i påsen och\r\nsom inte anställer dessa människor utanför den ordi-\r\nnarie arbetsmarknaden. Det tycker jag vore intressant\r\natt få veta.\r\nNog verkar det lite grann märkligt hur detta skulle\r\nkunna fungera i praktiken, alltså att man skulle kunna\r\nkomma till vårt land, man är offer för människo-\r\nhandlare, och man kanske har landat i något av de\r\nländer som ligger nära Sverige, kommer hit och får\r\nturistvisum och ska kunna söka detta utlysta arbetet.\r\nMen man får bara stanna om det är uppenbart att det\r\ninte finns några andra kvalificerade sökande till detta\r\njobb. Om det finns det ska ansökan avslås enligt ert\r\nprogram. Det är det som stöter mig, inte er ambition\r\noch er vilja att hjälpa offer för människohandel. Det\r\när inte det som irriterar mig, utan det är just detta att\r\nom det inte finns någon svensk eller någon i Sverige\r\ngår det bra att komma hit och ta detta jobb.</pre><pre>Anf.  81  HELENA BARGHOLTZ (fp) re-\r\nplik:\r\nHerr talman! Först och främst vill jag säga att\r\nsvenska arbetsrättsliga regler självklart ska gälla\r\nockså för denna grupp människor. Som jag sade i\r\ntidigare inlägg tror jag inte att detta blir ett problem.\r\nVi behöver ha väldigt många, inte minst kvinnor, som\r\nkommer hit och arbetar, eftersom kvinnor ändå\r\nmånga gånger tenderar att välja vårdyrken. Jag kan\r\ninte se detta som ett problem.\r\nDäremot vill jag säga, och det är det som är så\r\nviktigt eftersom det finns i denna rapport om traf-\r\nficking, att ett alternativ för dessa kvinnor ska vara att\r\nkomma till Sverige och få ett bra jobb. De ska inte\r\nkomma till Sverige för att de behöver prostituera sig.\r\nDet är en väldigt viktig distinktion.</pre><pre>Anf.  82  ALICE ÅSTRÖM (v):\r\nHerr talman! Jag hade inte tänkt gå upp i den här\r\ndebatten i dag. Som tidigare har sagts råder en väldigt\r\nstor samsyn här i det svenska parlamentet när det\r\ngäller synen på människohandel och prostitution.\r\nSverige har flyttat fram sina positioner i världen och\r\nkommer att vara en av de viktigaste drivkrafterna när\r\ndet gäller att bekämpa människohandel och prostitu-\r\ntion även i andra länder. Men det här är en svår och\r\nlång process som väldigt många här har beskrivit när\r\ndet gäller samarbetet inom EU och samarbetet med de\r\nbaltiska staterna, och det finns väldigt mycket att\r\ngöra.\r\nMen, fru talman, anledningen till att jag ändå gick\r\nupp i den här debatten var att jag upplevde en oroan-\r\nde tendens: Man gör frågan om bekämpning av män-\r\nniskohandel och prostitution - det handlar om männi-\r\nskor som utsätts för bland de grövsta brott som man\r\nkan utsättas för, en sådan oerhörd kränkning av\r\nmänskliga rättigheter - till en fråga om resurser.\r\nVi vet alla att polisen har ett oerhört stort behov\r\nav resurser och att vården i Sverige har ett oerhört\r\nstort behov av resurser, men vi får inte låta frågan om\r\nbekämpning av människohandel och prostitution\r\nhandla om ifall polisen får ytterligare hundra, två-\r\nhundra eller trehundra miljoner. Jag tycker att det är\r\noerhört viktigt, och där upplevde jag att det fanns en\r\nväldigt tydlig samsyn, att här har vi en gemensam syn\r\ni alla partier. Det här är en prioriterad fråga, och det\r\nhär måste man bekämpa. Det är i mångt och mycket\r\nockså en fråga om attityder och värderingar.\r\nJag skulle vilja uppmana alla att, när ni träffar era\r\nledamöter i polisstyrelserna runtomkring i landet,\r\nuppmana dem att ställa frågor i polisstyrelsen om det\r\nhär och att se till att, när man tar verksamhetsplane-\r\nringen på polismyndigheterna i länen, den här frågan\r\nfinns med så att det inte blir en borttappad fråga.\r\nOavsett resurser - ökade eller till och med minskade\r\n- så är vi väl alla överens om att denna fråga måste\r\nprioriteras och lyftas fram.\r\nVi i Vänsterpartiet gör våra avvägningar när det\r\nhandlar om resurser. Vi ser också att polisen har be-\r\nhov av resurser. De har fått ökade resurser, och de\r\nkommer att få ytterligare ökade resurser i framtiden.\r\nMen ska man bekämpa människohandel och prostitu-\r\ntion måste man också ha en helhetssyn. Man måste se\r\nvilket tillstånd de här kvinnorna lever i. Ofta lever de\r\nmed ett drogmissbruk och ofta med ett oerhört behov\r\nav vård, av behandling och av att kunna få möta pro-\r\nfessionell hjälp att bearbeta de psykiska skadorna.\r\nDet krävs alltså också resurser till vård och omsorg.\r\nDet krävs resurser till kommuner och landsting. Vi\r\nmåste ha en helhetssyn så att vi inte bara kan bekäm-\r\npa brottsligheten när det gäller de här kvinnorna utan\r\natt vi också kan möta de behov som dessa kvinnor\r\nhar. Där handlar det ju inte enbart om den organisera-\r\nde och gränsöverskridande brottsligheten, utan det\r\nhandlar ju också om prostitutionen i Sverige.\r\nDärför yrkar jag bifall till förslaget i justitieut-\r\nskottets betänkande med en förhoppning att vi alla är\r\növerens om att oavsett vilka resurser rättsväsendet har\r\nmåste detta vara en prioriterad fråga och inte någon-\r\nting som polisen kan välja bort.</pre><pre>Anf.  83  RAGNWI MARCELIND (kd) re-\r\nplik:\r\nFru talman! Jag tycker att det är väldigt bra att\r\nAlice Åström lyfter fram den här delen, som är den\r\nviktigaste delen i hela bekämpningen av människo-\r\nhandel, det vill säga att det framför allt inte är en\r\nresursfråga. Men trots det vill det till resurser och\r\nredskap för att man ska kunna bekämpa den här sor-\r\ntens handel.\r\nJag bara undrar lite, eftersom Alice Åström ändå\r\nstår bakom majoritetstexten: I den står det uttryckli-\r\ngen att Rikskriminalpolisen har sagt att anledningen\r\ntill att det inte har inletts fler förundersökningar är\r\n\"otillräckliga personalresurser på lokal nivå\". Det är\r\nändå ett konstaterande som har gjorts, och då tycker\r\njag att vi inte kan förbise det, Alice Åström, för då\r\nsätter vi på oss skygglappar och vill inte inse hur det\r\när.\r\nJag tycker att det är lite synd, när vi pratar om så-\r\ndana här frågor, att vi alltid ska hamna i det här, att\r\nnågon ska stå och försvara och säga att det finns jät-\r\ntemycket resurser medan andra säger att det inte finns\r\nnågra resurser, när det här handlar om utsatta männi-\r\nskor, precis som Alice Åström säger. Det krävs resur-\r\nser för att se till att de här människorna kommer bort\r\nfrån sitt missbruk. Det behövs förändrade attityder,\r\nmen framför allt behövs det också redskap för att\r\nkunna genomföra rehabilitering och komma åt dem\r\nsom säljer och utnyttjar de här kvinnorna, och då är\r\ndet till syvende och sist resurser det handlar om. Jag\r\när ledsen att behöva säga det, Alice Åström.</pre><pre>Anf.  84  ALICE ÅSTRÖM (v) replik:\r\nFru talman! Ragnwi Marcelind lyssnade nog lite\r\ndåligt på vad jag sade. Jag sade att jag är medveten\r\nom att polisen behöver mer resurser. Polisen har fått\r\nmer resurser och kommer också att få det framöver.\r\nDet jag ville framföra, och det var det jag ändå\r\ngick upp i talarstolen för, var betoningen på att om\r\npolisen ska kunna bekämpa det här så behövs det mer\r\nresurser. Från Vänsterpartiets sida ser vi att det här\r\nmåste bli en prioriterad fråga hos polisen. Det måste\r\nlyftas upp på lokal nivå och i alla sammanhang så att\r\nden här frågan inte glöms bort. Där har vi frågan om\r\nattityder, som Ragnwi Marcelind också tog upp: Man\r\nser inte det oerhörda förtryck som dessa kvinnor blir\r\nutsatta för, och man tar inte detta på så stort allvar\r\nsom man borde. Vi borde alltså ha ett gemensamt\r\nintresse av att lyfta fram de här frågorna och se till att\r\nförändra attityderna och att den här handeln inte kan\r\nfå pågå i det tysta, för det pågår över hela Sverige och\r\ninte bara i storstadsregionerna.\r\nVad gäller resurser är jag medveten om att polisen\r\nbehöver mer resurser, men vi får inte fokusera den\r\nhär debatten på det. Oavsett det ekonomiska läget\r\nmåste dessa kvinnor få det skydd de förtjänar.</pre><pre>Anf.  85  RAGNWI MARCELIND (kd) re-\r\nplik:\r\nFru talman! Tack för det förtydligandet, Alice\r\nÅström! Men jag tror ändå att Alice Åström som\r\nvanligt hamnar i det lilla dilemmat att dels försvara\r\nregeringens politik, dels stå upp - som Alice Åström\r\nbrukar göra - för de svaga och dem som är utsatta.\r\nOch det blir en konfrontation, därför att det går inte\r\natt komma ifrån, Alice Åström: Hur gärna vi än står\r\nhär i kammaren och talar så tårarna rinner så räcker\r\ninte det om vi inte kan se till att vi får muskler och får\r\nhandling utifrån våra ord, och då krävs resurser.\r\nNu säger Alice Åström att hon är medveten om att\r\npolisen behöver mer resurser. Det tycker jag är jät-\r\ntebra, därför att jag ser dig som min förhoppning i\r\nregeringsförhandlingarna om att det ska bli mer\r\npengar till polisen. Där har Alice Åström ett stort\r\nuppdrag som jag bara vill understryka: Var med och\r\nförhandla fram mer pengar så att vi också kan arbeta\r\nmed den här frågan!\r\nSjälvklart handlar människohandeln och den för-\r\nnedring av människovärdet som de här kvinnorna\r\nupplever om mycket mera, men vi kan inte åtgärda\r\ndet utan att vi har något att arbeta med, och det kallas\r\nresurser.</pre><pre>Anf.  86  ALICE ÅSTRÖM (v) replik:\r\nFru talman! För Vänsterpartiet är detta ganska\r\ntydligt. Jag tror att jag fortfarande inte, under mina 20\r\når i politiken, har suttit i någon församling, varken på\r\nkommunal nivå eller i någon nämnd, där man har sagt\r\natt man har tillräckliga resurser att göra allt man vill\r\noch att man inte behöver något mer.\r\nJag ser, när jag reser runt i landet, att landsting\r\noch kommuner säger: Vi har inte råd att erbjuda den\r\nhär missbrukande kvinnan vård och behandling, för\r\ndet finns inga resurser. Kvinnan kan då få gå kvar i\r\nprostitution, förnedring och förtryck och inte ens få\r\nhjälp med vård och behandling även om hon själv\r\nvill. Då ser jag behovet av ökade resurser till kom-\r\nmunerna för att de ska kunna möta det här behovet.\r\nJag tror att vi ständigt kommer att slåss, därför att det\r\nfinns ingen verksamhet som inte behöver mer resur-\r\nser.\r\nDet var därför jag ville lyfta upp den här frågan.\r\nDen får inte nedprioriteras. Den ska prioriteras upp\r\növerallt. Den kampen kommer vi att behöva föra\r\nunder många år framöver.</pre><pre>Anf.  87  HILLEVI ENGSTRÖM (m) replik:\r\nFru talman! Vi kan ta Blekinge polismyndighet\r\nsom ett exempel. Under de senaste åren har man fått\r\nfem dagliga färjeförbindelser med Baltikum. Det har\r\ninneburit att man i Blekinge län lägger 30 % av den\r\noperativa polisresursen på gränspolisarbete. Man har\r\nflyglinjer som är utanför Schengen, och man planerar\r\näven en daglig flygförbindelse till Baltikum. Det\r\ninnebär att polisen i Blekinge är tvungen att avsätta\r\n30 årsarbetskrafter passkontrollanter och minst 15\r\nårsarbetskrafter poliser för att ta hand om gränsöver-\r\nvakningen. Det betyder att det inte handlar om att\r\nprioritera bort handel med kvinnor. Man har inte\r\npersoner ute som kan göra någonting åt saken i den\r\nutsträckning man vill och skulle önska.\r\nVi politiker måste också vara tydliga och säga vad\r\nman inte ska prioritera, när man har begränsade re-\r\nsurser. Jag upplever att polisen känner en stor ambi-\r\nvalens till vad de ska göra och inte göra.\r\nDet är viktigt med värderingar och signalsystem.\r\nDär faller ett stort ansvar på regeringen som via justi-\r\ntieministern och rikspolischefen har att gå ut med\r\ndirektiv till de lokala polismyndigheterna. Där finns\r\ndet mycket att göra. Man måste om inte ta justitiemi-\r\nnistern i örat så åtminstone få honom att tala om vad\r\npolisen ska ägna sig åt. Vi kan stånga våra huvuden\r\nblodiga och prata om resurser. Men när det inte ens\r\nfinns poliser för att bemanna en radiobil på dagtid\r\nutan man får ta ut kriminalpoliser som har stora ären-\r\ndebalanser och sätta dem i en radiobil för att det över\r\nhuvud taget ska komma någon när allmänheten ring-\r\ner, då är det ett stort resursproblem. Det kan man inte\r\nnegligera.</pre><pre>Anf.  88  ALICE ÅSTRÖM (v) replik:\r\nFru talman! Nu kom vi in på frågan om antalet\r\npoliser. Nu utbildas det poliser. Jag önskar också att\r\ndet skulle finnas fler poliser ute redan i dag. Men det\r\ngör det inte. Det är ett stort problem inom poliskåren.\r\nDet man också behöver titta på från Rikspolisstyrel-\r\nsen är fördelningen av de resurser och det antal poli-\r\nser som finns utifrån de aspekter som beskrevs: när\r\nman får fler färjelinjer, när man får flygtrafik och när\r\ndet ställs krav. Det måste man också våga se och\r\nfördela resurserna inom poliskåren.\r\nHillevi Engström talar om att ta justitieministern i\r\nörat. Jag vet mycket väl att de här frågorna finns med\r\ni regleringsbrev som går från regeringen till Rikspo-\r\nlisstyrelsen. Där kräver man också en återrapporte-\r\nring. Man ligger hela tiden på för att frågan inte ska\r\ntappas bort. Man följer upp den återrapportering man\r\nfår från Rikspolisstyrelsen. Rikspolisstyrelsen har\r\nsjälv uppmärksammat problemen och ska nu ha en\r\nkontaktperson i varje län för återrapportering. Den\r\nfrågan är mycket väl omhändertagen i dagsläget.\r\nMan kan alltid diskutera hur man ska prioritera.\r\nMen det är anmärkningsvärt att vi hamnar i den här\r\ndebatten. Det är nästan den enda fråga där alla partier,\r\nfrån Vänstern till Moderaterna, är helt överens. Vi är\r\növerens om att det är en viktig fråga, den är priorite-\r\nrad och man måste arbeta med den. Det borde också\r\nvara en ganska tydlig signal, både till Rikspolisstyrel-\r\nsen och polisen ute i landet.</pre><pre>Anf.  89  HILLEVI ENGSTRÖM (m) replik:\r\nFru talman! I den rapport som Rikskriminalpoli-\r\nsen har utarbetat framgår att arbetet mot människo-\r\nhandel inte prioriteras i Rikspolisstyrelsens plane-\r\nringsförutsättningar. Rikskriminalen skriver att det är\r\nen förutsättning att man går ut med tydliga direktiv på\r\nden punkten.\r\nJag vill påminna om en sak som jag tog upp i mitt\r\nanförande. Den kontaktperson som finns på varje\r\nmyndighet är inte mer än en brevlåda som det är i\r\ndag. Det säger de själva. De ska vara kontaktpersoner\r\nför både människohandel, prostitution, barnpornogra-\r\nfi, familjevåld, relationsvåld och våld mot barn, ofta\r\ntillsammans med sina ordinarie arbetsuppgifter. Det\r\nsäger sig självt att de inte kan mäkta med annat än att\r\nta emot information och leverera den till Rikskrimi-\r\nnalen. Det behövs resurser för människorna på fältet\r\nsom sitter och spanar och utreder. Jag tror att vi är\r\növerens om det och jag hoppas att det blir förbätt-\r\nringar på den punkten.</pre><pre>Anf.  90  ALICE ÅSTRÖM (v) replik:\r\nFru talman! Vi är helt överens om att det behövs\r\nfler poliser. Det är därför det också finns två nya\r\npolishögskolor. Man kommer att åtgärda det. Samti-\r\ndigt kan vi se, när vi åker runt i landet, att det finns\r\npolismyndigheter som har tagit frågan på ett stort\r\nallvar och där det bedrivs ett bra arbete. Det finns\r\nockså exempel på det i rapporten. De arbetar utifrån\r\nexakt samma resurser och förutsättningar. Men det\r\nfinns en stor variation i med vilket allvar man ser på\r\nfrågan och hur man bedriver arbetet. Det är en attityd-\r\nfråga. Min förhoppning är givetvis att den absolut\r\nbästa polismyndigheten där det bästa arbetet bedrivs\r\nska bli en modell för andra. De gör det utifrån exakt\r\nsamma resurser. Det finns en möjlighet att flytta fram\r\npositionerna redan i dagsläget.</pre><pre>Anf.  91  JOHAN PEHRSON (fp):\r\nFru talman! \"Nej, nu blir jag arg\" brukar Emil i\r\nLönneberga säga när han behandlas orättvist av sin\r\nmilt sagt opedagogiska far. Socialdemokraterna och\r\nVänsterpartiet vill göra en poäng av att det inte får\r\nhandla om resurser. Jag tillhör dem som brukar prata\r\nom att polisens arbete handlar om annat än resurser -\r\nhur vi jobbar, vad man ska göra och inte göra, att\r\nvåga prioritera. I de regleringsbrev och budgetar som\r\nman skickar från Socialdemokraterna, Vänsterpartiet\r\noch Miljöpartiet till Rikspolisstyrelsen är allt priorite-\r\nrat. Det är ingen prioritering, att säga att man priorite-\r\nrar allt.\r\nJag skulle vilja påstå att det är en skrämmande\r\ndålig politisk ledning. Den har Alice Åström och\r\nVänsterpartiet, Socialdemokraterna och Miljöpartiet\r\nhaft ansvar för i nästan åtta år. De har i alla fall haft\r\ndet i fem år, sedan Vänsterpartiet blev det stödparti\r\ntill Socialdemokraterna som man är nu. Det är ni som\r\nbär ansvaret för att det inte finns någon tydlig ledning\r\nför polisens arbete.\r\nVi kan prata om resurser någon annan gång. Det\r\ngör jag gärna, för där tror jag också att det finns pro-\r\nblem. Men när man säger att ett område ska priorite-\r\nras blir jag konfys. Vi vet att man stänger polisstatio-\r\nner i vårt land på löpande band. Det gör vi i dag. Då\r\nska vi väl stänga några till, om vi ska prioritera om.\r\nTycker man att det finns tillräckligt med resurser till\r\nsvensk polis? Jag tror inte det.\r\nDet finns strukturella problem i svensk polis. Ett\r\när faktiskt rent politiskt. Det handlar om att regering-\r\nen och riksdagens majoritet inte ser till att det finns\r\ntydliga direktiv i budgeten, i regleringsbreven, att inte\r\nmajoriteten i RPS styrelse och majoriteterna i våra\r\nlokala polisstyrelser på länsmyndigheterna ser till att\r\nman tar krafttag och talar om vad som är viktigt. När\r\nman läser noga RPS årsredovisning kan man bli mör-\r\nkrädd när man ser hur resurserna har använts. Jag är\r\nkritisk mot det. Jag tycker att man ska ha en ny led-\r\nning för Rikspolisstyrelsen och skriva nya direktiv,\r\nmen jag tror tyvärr att det då krävs att man byter\r\nregering. Nuvarande regering har misslyckats i åtta år\r\nmed att se till att det blir några prioriteringar. Det är\r\nallvarligt.\r\nSlutligen handlar det mycket om värderingar. Eli-\r\nsebeht Markström och många med henne var helt rätt\r\nute. Det handlar om att visa att det inte är okej att\r\nköpa en annan människas kropp. Det handlar om tuff,\r\noffensiv attitydbildning och attitydpåverkan. Jag\r\nbrukar sällan ha anledning att berömma LO för vad\r\nLO gör för Sverige. Men man gör ett väldigt bra\r\narbete i projektet om makt och rättvisa där man är ute\r\noch pratar om sexhandel och bristen på jämställdhet i\r\nde grupper där vi vet att det tyvärr finns en hel del\r\nsexköpare. Sådant är bra. Det ska vi ha mera av. Men,\r\nmina vänner, majoriteten i den här kammaren kan\r\ninte smita ifrån sin totala brist på politisk ledning av\r\nvad polisen ska hålla på med.</pre><pre>Anf.  92  ALICE ÅSTRÖM (v) replik:\r\nFru talman! Johan Pehrson säger att majoriteten\r\ninte kan smita ifrån vad man prioriterar och att det är\r\nalltför mycket som är prioriterat. Jag kan delvis hålla\r\nmed. Det är alldeles för lätt att tycka att de flesta brott\r\när viktiga att bekämpa. Man vill kanske alldeles för\r\nmycket. Jag kan hålla med om att det är en svår poli-\r\ntisk avvägning och det blir alldeles för lätt så att all-\r\nting blir prioriterat. Jag hoppas att man kan förbättra\r\ndet arbetet och att man vågar prioritera tydligare.\r\nNär jag tittat bakåt i tiden då det varit en annan\r\npolitisk majoritet här i landet har jag inte sett att prio-\r\nriteringarna skulle ha varit tydligare. Det här är alltså\r\nett gemensamt politiskt problem. Min förhoppning är\r\ngivetvis att den nuvarande majoriteten ska fortsätta\r\natt arbeta med frågan och bli bättre på att hantera den,\r\noch att en annan majoritet inte ska få tillfälle att visa\r\natt det borde vara på något annat sätt. Jag tror nämli-\r\ngen att det här är ett problem som finns i politiken\r\növer huvud taget.\r\nNär det gäller majoriteten i de lokala myndighe-\r\nterna kan jag tala om att många av länspolisstyrelser-\r\nna har borgerlig majoritet, så det man gör på länsnivå\r\när nog ett delat ansvar. Man är dålig på att hantera\r\ndessa problem, oavsett vilken majoritet som finns.</pre><pre>Anf.  93  JOHAN PEHRSON (fp) replik:\r\nFru talman! Alice har helt rätt. Det finns odugliga\r\nföreträdare för fler partier än de som nu bildar majo-\r\nritet i Sveriges riksdag. Självklart finns det också\r\nlokala polisstyrelser som gör felaktiga prioriteringar.\r\nMen ofta är majoriteten en annan i regionen eller i\r\nlänet.\r\nMin poäng är att det hela vägen verkar finnas en\r\ntotal politisk oförmåga att säga att någonting är vikti-\r\ngare än något annat. Man får inte säga någonting om\r\ndet, utan allt är viktigt. Jag möter poliser som är frust-\r\nrerade för att rikspolischefen säger till dem att allt är\r\nprioriterat. Och vad kan han göra om det står så i\r\nbudgetpropositionen eller regleringsbrevet? Där kan\r\nvi se att allt är prioriterat, vilket leder till att man\r\nmåste hålla på med direkt verksamhet. Det finns inte\r\nutrymme för spaning, analys och annat sådant.\r\nVi ska i eftermiddag behandla fler betänkanden.\r\nDå kommer vi inte att bara prata om resurser, utan\r\näven om innehåll och vad man får göra. Vi ska också\r\nprata om rumsavlyssning. Om vi vill komma åt de\r\nbedrövliga ligor som säljer unga kvinnor och barn,\r\noch om vi vill se dem åka fast, kanske vi ska vara\r\nberedda att ta lite tuffare tag mot dem. Då handlar det\r\ninte bara om antalet poliser, utan om vilken teknik\r\noch vilka metoder polisen får arbeta med. Men det\r\nska vi återkomma till.</pre><pre>Anf.  94  ALICE ÅSTRÖM (v) replik:\r\nFru talman! Det sista som nämndes om vilka me-\r\ntoder och verktyg man ska använda kommer vi att\r\ndebattera under eftermiddagen.\r\nNär man säger att det är mycket som är prioriterat\r\nmåste man också hålla i minnet att varje myndighet\r\nutifrån de prioriterade områdena ska kunna titta på\r\nvad som är särskilt aktuellt i just deras myndighets-\r\nområde. Det är viktigt och görs dåligt i dag.\r\nDet går inte att härifrån snävt prioritera verksam-\r\nheter. Det kan senare visa sig att man inte har just de\r\nproblemen på de olika ställena. Jag tror därför inte att\r\ndet är möjligt att fullt ut snäva in prioriteringarna.\r\nDen diskussionen måste tas på länsmyndighetsnivå,\r\ndär man tittar på hur det ser ut just där och hur man\r\nska prioritera. Kanske kan vi gemensamt driva på och\r\nse till att det sker ett bättre arbete ute hos myndighe-\r\nterna.</pre><pre>Anf.  95  JOHAN PEHRSON (fp) replik:\r\nFru talman! Ja, det ser jag fram emot. Jag tror att\r\nvi tillsammans från justitieutskottet måste ta ett större\r\nansvar om vi som blivit valda av svenska folket inte\r\nkan läsa ut vad regeringen vill prioritera, eller vi\r\nanser att de prioriterar för mycket - Alice ger mig ju\r\ndelvis rätt i detta. Vi kan väl vara överens om den\r\nverklighetsbeskrivningen att om man stänger polis-\r\nstationer på rad, och vi samtidigt säger att detta ska\r\nprioriteras högre, då måste någonting annat tas bort. I\r\nannat fall blir det ju ingen prioritering. Det svåra är\r\ninte att vilja, utan det handlar om att välja. Om det\r\nfinns en stor utmaning i form av svåra brott som be-\r\ngås måste man välja någonting.\r\nJag tror alltså att vi från utskottet måste ta ett stort\r\nansvar att leda och prioritera. Jag känner nämligen\r\ninte att vår regering, som är vald av majoriteten, gör\r\ndet. Det går inte att jaga enskilda poliser och enskilda\r\npolismästare - och inte rikspolischefen heller för den\r\ndelen, eftersom han tar direktiv från regeringen. Och\r\nom direktiven är otydliga är de inte bra.</pre><pre>Anf.  96  ELISEBEHT MARKSTRÖM (s) re-\r\nplik:\r\nFru talman! Det är alldeles riktigt det som sägs\r\nhär. Det är dock lite trist att den stora och viktiga\r\nfrågan om människohandel nu har tippat över och\r\nhandlar om resurser.\r\nEftersom vi socialdemokrater nu innehar rege-\r\nringsmakten måste jag väl tillåtas påpeka att vi san-\r\nnolikt aldrig kommer till den situationen när någon av\r\noss står i talarstolen och säger att vi har fått tillräckli-\r\nga resurser på alla områden. Den dagen kommer vi\r\naldrig att få uppleva.\r\nI år finns 13 ½ miljard kronor på polisens konto.\r\nVi vet inte vad som kommer i vårpropositionen. Detta\r\när dock inte noll. Det är inte detsamma som att man\r\ninte kan göra någonting.\r\nDet jag efterlyser, och som vi har talat om tidiga-\r\nre, är att vi här har ett mycket allvarligt brott, män-\r\nniskohandel, som renderar höga straff. Ändå kan\r\nRikskriminalpolisen säga att det finns områden i\r\nlandet där man inte jobbar med denna fråga på det\r\nsätt som är önskvärt. Och det är klart att det finns\r\nanledning att påpeka det. Det tycker jag också.\r\nTrots allt undrar jag: Tror inte Johan Pehrson att\r\ndet kan finnas ett mått av värderingar inom poliskåren\r\nkring just den situation som vi nu har där man under-\r\nlåter att arbeta med denna fråga och i stället ägnar sig\r\nåt någonting annat? Det finns alltså poliser, men de\r\narbetar inte med just detta. Norrbotten är ett lysande\r\nexempel på det.\r\nJag ska be att få återkomma i nästa replik om era\r\nsatsningar i det program som jag nyss har läst.</pre><pre>Anf.  97  JOHAN PEHRSON (fp) replik:\r\nFru talman! Jag tror att det finns problem med\r\nvärderingar inom polisen. Vem bär ansvaret för det?\r\nDet är den socialdemokratiska regeringen som inte\r\nser till att vi har en ledning för polisen som löser\r\ndetta. Det är aldrig okej att det kommer en signal från\r\nen svensk polis, varken från norr eller söder, som\r\nsäger att det inte är så viktigt att någon köper någon\r\nannans kropp och att det är ingenting att bry sig om.\r\nDet är ju tjänstefel av personen i fråga. Jag vet inte\r\nriktigt vad man ska göra åt det, men det är nästan en\r\nfråga för ansvarsnämnden när vi vet hur det ser ut\r\ninom polisen.\r\nSedan den nuvarande rikspolischefen tillträdde\r\nhar det kommit ett antal anmälningar mot poliser som\r\nmisshandlat sina närstående, fruar eller sambor. Det\r\nleder sällan till avskedande, och i vissa fall har det till\r\noch med lett till att man fått jobba kvar och utreda\r\nvåld mot andra. I något undantagsfall kan väl en så-\r\ndan polis få jobba kvar och inte få sparken. Han kan\r\ntill exempel få hålla på med trafikövervakning.\r\nDet finns problem med värderingarna inom poli-\r\nsen. Det handlar om bristande ledarskap där man inte\r\ntalar om hur det ska vara.\r\nHur kan vi ha polischefer som får åka på konfe-\r\nrenser om jämställdhet och där förgripa sig på kvin-\r\nnor och ändå få vara kvar? Det känns inte som om\r\nman reagerar tillräckligt kraftfullt. Tänk om det hände\r\npå en julfest på en vanlig polisstation ute i landet.\r\nVilket ramaskri det skulle bli!\r\nNej, bättre ledarskap för polisen. Regeringen bär\r\nansvaret.</pre><pre>Anf.  98  ELISEBEHT MARKSTRÖM (s) re-\r\nplik:\r\nFru talman! Det är bra att Johan Pehrson säger det\r\nhan säger. Jag tror nämligen också att en hel del\r\nhandlar om värderingar och attityder till dessa frågor.\r\nDet gäller inte bara människohandel för sexuella\r\nändamål, utan också brott mot barn, våld mot kvin-\r\nnor, och andra typer av kränkningar av svaga grupper.\r\nHomofobiska brott är också ett exempel där det finns\r\nen hel del att göra. Jag är därför glad att Johan\r\nPehrson är så tydlig på det här området.\r\nSå vill jag ta upp ert program som jag talat om ti-\r\ndigare. Alla har kanhända inte läst det, men jag har\r\ngjort det. Stoppa vår tids slaveri är den dramatiska\r\ntiteln på programmet, och slaveri är precis vad det\r\nhandlar om när det är fråga om människohandel. Det\r\nkan gälla kvinnor, det kan gälla barn, det kan också\r\ngälla män, men det är mera sällsynt, åtminstone i\r\nfråga om sexuellt utnyttjande.\r\nNi satsar ju en del pengar på detta. Ni talar om ett\r\nanslag där medel ska gå till kommunal socialtjänst,\r\nfrivilligorganisationer och särskilda insatser inom\r\npolisen och rättsväsendet. Ni landar på 20 miljoner\r\nkronor. Det är inte mycket i det här sammanhanget,\r\nJohan Pehrson, om vi verkligen ska göra någonting\r\nextra utöver det som görs i dag.\r\nJag vill också fråga lite kort, bara för att jag är ny-\r\nfiken, om Johan Pehrson tycker att den formulering\r\nsom jag tidigare redogjorde för är bra, nämligen att\r\nden som har en anställning som väntar i Sverige i\r\nnormalfall ska ges uppehållstillstånd. Bara om det är\r\nuppenbart att det finns kvalificerade sökanden till just\r\ndet arbetet, och som redan bor i Sverige, ska ansökan\r\nkomma att avslås. Man tänker sig att detta skulle\r\nkunna vara ett exempel på hur man bekämpar män-\r\nniskohandel.</pre><pre>Anf.  99  JOHAN PEHRSON (fp) replik:\r\nFru talman! För det första är jag väldigt glad att\r\nSocialdemokraterna läser Folkpartiet liberalernas\r\nprogram. Det är i och för sig ett sätt att själv få någon\r\nidéutveckling på området. Jag välkomnar det. Fler\r\nborde läsa Folkpartiet liberalernas program.\r\nJag börjar med resurserna. Vi har brist på resurser\r\ni skolan och äldreomsorgen. Vi kan inte bygga ut alla\r\nvägar och järnvägar som regeringen har lovat Miljö-\r\npartiet. Vi har problem med polisen. Det gäller områ-\r\nde efter område. Vi lider brist på resurser. Vi kan inte\r\nbygga ut föräldrapenningen. Det är fruktansvärt.\r\nVarför är det så? Varför har vi så lite resurser i\r\nSverige? Kan det bero på den politik som regeringen\r\nhar fört att vi inte har tillräcklig kraft i ekonomin så\r\natt ekonomin växer och vi får mer att fördela?\r\nTrots detta har vi i Folkpartiet i vårt budgetalter-\r\nnativ, i den stagnerande socialdemokratiska ekono-\r\nmin, valt att lyfta fram vissa besparingar. Vi säger till\r\nexempel nej till att man ska ha avdragsrätt för fackfö-\r\nreningsavgifter. Det sparar vi ett antal miljarder på.\r\nEn del av detta satsar vi på ungdomar, missbrukar-\r\nvård, handikappade och bistånd.\r\nVi vill också satsa lite på att Rikspolisstyrelsen\r\nska få en rejäl enhet som jobbar med analys och be-\r\nkämpning av denna slavhandel som det faktiskt\r\nhandlar om. Det blir många fler tjänster än vad vi har\r\ni dag. Jag tror också att det blir bättre.</pre><pre>Överläggningen var härmed avslutad.\r\n(Beslut fattades under 15 §.)</pre><pre>13 §  Kriminalvårdsfrågor</pre><pre>Föredrogs\r\njustitieutskottets betänkande 2002/03:JuU6\r\nKriminalvårdsfrågor.</pre><pre>Anf.  100  JEPPE JOHNSSON (m):\r\nFru talman! Jag vill redan från början rikta mig till\r\nSocialdemokraternas talesman i dessa frågor, Yilmaz\r\nKerimo. Vad tänker du och Socialdemokraterna göra\r\nåt de problem som i dag finns inom kriminalvården?\r\nDet är i dag akut brist på anstaltsplatser i Sverige.\r\nI januari var beläggningen på våra anstalter 97 % och\r\nbeläggningen på våra häkten 99 %. Den 1 februari var\r\nantalet verkställighetsfall 412. I dagens Sverige, Yil-\r\nmaz, är det kö inte bara till vård utan faktiskt också\r\ntill fängelseplatser. Det senaste året har antalet intag-\r\nna ökat på årsbasis med ungefär 500. Frivården är\r\ninget undantag. Den 1 januari hade vi 569 personer\r\nfler i frivård än året innan.\r\nYilmaz! Du och Socialdemokraterna kan inte säga\r\natt ni inte visste någonting. Informationen och bud-\r\nskapet från Kriminalvårdsstyrelsen har de senaste\r\nåren varit både klar och entydig.\r\nMed dagens beläggningsnivå är det mycket svårt\r\natt bedriva en vettig kriminalvård och samtidigt hålla\r\nen hög säkerhetsnivå. Personalen har i många fall en\r\nnästintill omöjlig uppgift. Det är nästan omöjligt att\r\nsnabbt flytta en intagen som bråkar till en annan an-\r\nstalt. Detta vet de intagna om, Yilmaz, och de utnytt-\r\njar det också.\r\nVåldet i svenska fängelser ökar. På en stor del av\r\nlandets fängelser har internerna organiserat sig i kri-\r\nminella gäng. En stor del av våldet inne på anstalterna\r\när kopplat till narkotika. Det handlar antingen om\r\neget bruk, försäljning eller smuggling.\r\nHur ska ni lösa problemen inom kriminalvården?\r\nÄr det möjligen så att ni socialdemokrater går och\r\nfunderar ut nya förslag som ska möjliggöra tidigare\r\nfrigivning än dagens två tredjedelar av straffet? Det\r\nhar hänt förr. Det vore bra om ni någon gång kom\r\nmed några idéer och inte bara med ryggmärgsreflex\r\nsade nej till alla de goda idéer som kommer från and-\r\nra i denna kammare.\r\nFru talman! Jag står givetvis bakom samtliga mo-\r\nderata reservationer men yrkar enbart bifall till den\r\nförsta, nämligen reservation nr 2.\r\nEfter flera års påstötningar har nu regeringen till-\r\nsatt en utredning som ska ge förslag till en nya krimi-\r\nnalvårdslag. Detta är bra. Förutom att platsbristen\r\nmåste åtgärdas måste vi komma till rätta med narko-\r\ntikamissbruket i våra fängelser. Vi måste öka säker-\r\nheten inom anstalterna och förbättra påverkanspro-\r\ngrammen och utbildningen.\r\nI dag friges i stort sett alla efter att ha avtjänat två\r\ntredjedel av sin strafftid oavsett hur de har skött sig.\r\nDetta bör man se över. Vi tycker att villkorlig frigiv-\r\nning efter två tredjedelar av strafftiden endast bör\r\nförekomma i de fall där man har skött sig under fäng-\r\nelsetiden. Vi måste för både de intagnas och inte\r\nminst personalens skull öka incitamenten för sköt-\r\nsamhet under fängelsevistelsen.\r\nNär det gäller dömda för sexualbrott vet vi alla att\r\nåterfallsrisken är mycket stor. Därför anser vi att de\r\nåtminstone under den villkorliga frigivningen skulle\r\nkunna ha som krav att de medicinerar mot sitt felakti-\r\nga sexuella beteende.\r\nFängelsetiden måste användas effektivt. Alla\r\nmöjligheter till påverkan och behandling måste tas till\r\nvara så att den dömdes förutsättningar att kunna leva\r\nett liv utan kriminalitet och droger efter fängelsetiden\r\nverkligen ökar.\r\nBehovet av forskning är stort inte minst då det\r\ngäller behandling av män som misshandlar kvinnor\r\neller föräldrar som dömts för barnmisshandel. I dag\r\nfinns inget specifikt program för dem som misshand-\r\nlar sina barn. Straffsatserna är dessutom i många fall\r\nså låga att de inte räcker till för att genomföra ett\r\neffektivt behandlingsprogarm.\r\nKvaliteten i programmen måste höjas. Det behövs\r\nen mångfald i olika program inom kriminalvården.\r\nDet är kanske inte möjligt för kriminalvården att\r\nalltid själv producera dem. Därför bör man i större\r\nutsträckning upphandla program från kunniga männi-\r\nskor ute i den privata företagsamheten.\r\nFru talman! För att komma till rätta med narkoti-\r\nkaanvändningen krävs olika åtgärder. En stor del av\r\ndem som döms till fängelse är beroende av droger.\r\nDet är som jag tidigare nämnt mycket viktigt att de\r\nsom döms till fängelse får behandling och motiveras\r\ntill ett liv utan droger när de lämnar fängelset.\r\nMen detta räcker inte, fru talman. Vi måste ta bort\r\nskygglapparna och se verkligheten. Vi måste våga ta\r\ntill åtgärder som gör att man inte ska kunna missbru-\r\nka när man är i fängelse. Vi måste också stoppa knar-\r\nket utanför fängelsets murar. Det finns i hela sam-\r\nhället, och det finns naturligtvis också innanför mu-\r\nrarna. Här har vi möjlighet att göra betydligt mer om\r\nvi bara törs och inte är så fega.\r\nUtskottsmajoriteten skriver bland annat följande\r\nangående förslaget att man i vissa fall skulle kunna\r\nskilja en besökare och den intagne med en glasruta.\r\n\"När det gäller yrkandet om besök under sådana för-\r\nhållanden att den intagne och den besökande inte kan\r\növerlämna föremål till varandra t.ex. genom åtskill-\r\nnad med hjälp av en glasruta, anser utskottet generellt\r\nsett - i likhet med vad utskottet vid tidigare behand-\r\nling av liknande yrkanden anfört - att någon ökad\r\nslutenhet av anstalten inte bör tillgripas.\"\r\nDet här var ingen nyhet. Man vågar inte ta till\r\nnågra nya metoder. Det är gott och väl med vård och\r\nbehandling. Det behöver vi. Men man måste också\r\nvara restriktiv för att hindra att människor får tag i\r\ndessa preparat både ute i samhället och innanför mu-\r\nrarna. Det är naturligtvis självklart att det inte ska\r\nvara möjligt att överlämna föremål till en intagen när\r\nman gör besök i ett fängelse. Det behöver man knappt\r\nskriva. Det trodde jag var elementa.\r\nVi föreslår att man i vissa fall ska kunna skilja\r\nden intagne och besökaren med en glasruta. Denna\r\nmöjlighet finns faktiskt i många civiliserade länder.\r\nDet kan jag upplysa utskottet om, och det vet säkert\r\nutskottet också. Jag tycker inte att det är så inhumant.\r\nDet gör det bättre både för de intagna och för perso-\r\nnalen. Personalen kan ägna sig åt annat än de bevaka-\r\nde besöken. Det gör att en del som inte annars får\r\nbesök kan tillåtas besök.\r\nDet gör också att pressen på dem som hälsar på\r\nden intagne att ta in narkotika i fängelset blir mindre.\r\nDet kan vara en moder, en sambo eller en fru. Den\r\npressen är i dag ganska stor. Det kan faktiskt också\r\nvara till nytta för den intagne. Han slipper känna\r\npressen från kompisarna att han ska se till att de som\r\nhälsar på honom tar in narkotika.\r\nI vissa fall vore detta mycket bra. Jag kräver att\r\nYilmaz i sitt anförande motiverar varför det är så\r\nförödande att införa besök med glasruta. Det ska inte\r\nvara det vid alla besök, Yilmaz, utan där det av kända\r\nanledningar är motiverat.\r\nUnder den senaste tiden har det förekommit ett\r\nantal rymningar och fritagningar av långtidsdömda\r\nvid bland annat sjukhusbesök och vid så kallade\r\nlufthålspermissioner. I samband med de här händel-\r\nserna utsätts personalen för ganska stora risker. Ofta\r\när det väpnade fritagningar. Också polisen utsätts för\r\nstora risker när man jagar brottslingarna - för att inte\r\nförglömma allmänheten, som kan komma i vägen för\r\nde hänsynslösa fritagningarna.\r\nFackförbundet Seko Kriminalvård föreslår att det\r\ninförs en möjlighet att dessa fångar ska kunna förses\r\nmed en speciell elektronisk fotboja då de av olika\r\nanledningar vistas utanför fängelset. Vi delar Sekos\r\nuppfattning. Det skulle minska risken för rymningar,\r\noch i det fall någon ändå rymmer skulle det vara\r\nbetydligt lättare att återföra rymlingen till fängelset.\r\nFru talman! 25 % av dem som i dag sitter i fängel-\r\nse är utländska medborgare. En stor del av dem har\r\nutvisning i sin dom. Vi anser att det är en självklarhet\r\natt kriminalvården ska kunna hålla inne medel av den\r\nersättning som man får när man sitter i fängelse och\r\nsätta undan till hemresan.\r\nEnligt utlänningslagen är den dömde skyldig att\r\nsjälv betala hemresan. Men utskottsmajoriteten kon-\r\nstaterar bara att det krävs att den intagne samtycker,\r\natt han mycket sällan har pengar till resan och att det\r\ninte är möjligt att göra utmätning i den ersättning som\r\nden dömde har fått. Men är ni verkligen nöjda med\r\nhur det fungerar i dag?\r\nDet verkar faktiskt så, eftersom ni vrider er som\r\nmetmaskar på krokar när det gäller att formulera er\r\nfram till ett avslag i detta fall. Utskottsmajoritetens\r\nresonemang då man avslår förslaget är en av de mest\r\nkrystade motiveringarna i betänkandet. Gå hem och\r\nläs så får ni se!\r\nJag utgår från att ni i majoriteten såväl som vi i\r\noppositionen har fått väljarnas förtroende att ändra på\r\nsådant som vi tycker är fel.\r\nFru talman! Avslutningsvis vill jag gärna att Yil-\r\nmaz i sitt anförande motiverar varför han tycker att\r\nförslaget om att utvisade själva ska betala sin hemresa\r\nefter avtjänat fängelsestraff är så förkastligt.</pre><pre>Anf.  101  KARIN GRANBOM (fp):\r\nFru talman! Kriminalvården behöver en ny inrikt-\r\nning. Trots goda intentioner är det alldeles för många\r\nav de ansatser som har förts fram som inte omsätts i\r\nverklighet. Efter många år av socialdemokratisk för-\r\nsummelse av kriminalvården har man nu vaknat. Men\r\nförslagen till förändringar räcker inte.\r\nAtt ställa krav är att bry sig. Det gäller även på\r\ndetta område. Krav ska finnas på att brottslingarna\r\nsköter sig på anstalterna och genomgår rehabilitering\r\n- detta dels för att kriminella ska få chansen att\r\nkomma igen i samhället som hederliga medborgare,\r\ndels för att om det inte finns krav på skötsamhet och\r\nrehabilitering så kommer de dömda att åka in och ut\r\npå fängelserna, fler brott kommer att begås och fler\r\nmänniskor kommer att bli brottsoffer.\r\nStraff som utdöms ska vara både avskräckande\r\noch rehabiliterande. Att avtjäna ett straff ska vara\r\njobbigt men nyttigt. Varje intagen ska ha en individu-\r\naliserad rehabiliteringsplan och arbeta mot ett tydligt\r\nmål. Detta är något som tyvärr bara finns på papperet\r\ni dag, det vill säga att här har vi ett exempel på att\r\nintentionerna inte stämmer med den beklagliga verk-\r\nligheten.\r\nTiden på anstalt ska användas effektivt och vara\r\nmeningsfull för den intagne. Den aktiva program-\r\nverksamheten ligger i dag på en alldeles för låg nivå.\r\nGeneraldirektören var för inte så länge sedan och\r\ninformerade oss i utskottet om tillståndet i kriminal-\r\nvården. Hans genomgång visade att den outnyttjade\r\ntiden - den tid då fångarna kan ligga och titta på TV\r\neller rentav planera nya brott - har ökat medan tiden\r\nför program för att bekämpa brott och missbruk har\r\nminskat.\r\nUnder förra mandatperioden var utskottet i Kana-\r\nda och informerades om ett behandlingsprogram som\r\nvisat sig ge utomordentliga resultat. Det heter Cogni-\r\ntive Skills-programmet, eller på svenska: program för\r\natt utveckla kognitiva färdigheter. Såväl forskare som\r\npersonal inom kriminalvården och även riksdagsle-\r\ndamöter har lovordat programmet, men ändå har det\r\nknappt vunnit insteg i det praktiska arbetet. Vi i Folk-\r\npartiet föreslår att utöver de basala program som finns\r\nför att bekämpa brott och missbruk ska Cognitive\r\nSkills-programmet utökas.\r\nVi liberaler tycker också att det är viktigt att satsa\r\npå utbildning på anstalterna. Så många som en tredje-\r\ndel av de intagna har lässvårigheter. Utan att kunna\r\nläsa får de stora problem med att klara sig ute i sam-\r\nhället. Vi tror också på någon form av utbildning som\r\nger grundläggande yrkeskunskaper. Många av de\r\nintagna har haft en mycket problematisk skolgång\r\noch har kanske inte.haft ett enda ordentligt jobb. För\r\natt de hederligt ska kunna försörja sig måste de kunna\r\nnågot som är efterfrågat.\r\nLite sunt kroppsarbete på anstalt tror vi i Folkpar-\r\ntiet inte heller skulle vara fel. Rehabilitering och\r\narbete med psyket skulle vara bra, men för vissa kan-\r\nske det skulle fungera bättre med ett meningsfullt\r\narbete där man går upp tidigt på morgonen och trött\r\nvilar ut på kvällen. Det är så vardagslivet är, och detta\r\nbör de intagna vänja sig vid. Frågan var uppe på mö-\r\ntet när generaldirektören besökte utskottet. Han me-\r\nnade att intagna är för svaga för att hålla på med till\r\nexempel skogsarbete. Det kan jag tycka är något\r\nosammanhängande med det faktum att när man besö-\r\nker anstalter möts man ofta av tyngdlyftargrejer.\r\nTydligen kan intagna lyfta skrot, men ej ta i ute i\r\nskogen.\r\nBeteendet under avtjänandet av straffet ska ge\r\nkonsekvenser. Skötsamhet borde kunna leda till belö-\r\nningar i större utsträckning än det gör i dag. Samtidigt\r\nska misskötsel, till exempel att vägra lämna prov vid\r\nnarkotikatest, eller avsiktlig vandalisering leda till\r\nrestriktioner i vardagen. Detta blir något att behandla\r\nför den utredning som just nu pågår.\r\nNarkotikasituationen på häkten och anstalter är\r\nhelt oacceptabel. Jag har uppgifter som säger att 80 %\r\nav de intagna på Västerviksanstalten knarkar. På\r\nKarlskogaanstalten är det så många som 95 %. Idén\r\nmed glasruta mellan besökare och intagna är mycket\r\nbra. Jag vet att till exempel på Irland, där detta har\r\ntestats, är resultaten synnerligen goda. Tillgången på\r\nnarkotika har minskat drastiskt. Jag behöver inte\r\nberätta och argumentera mer när det gäller glasrutans\r\nförtjänster, för det tycker jag att Jeppe gjorde på ett\r\nbra sätt.\r\nDet behövs också fler narkotikahundar på anstal-\r\nterna. Varje anstalt borde ha en egen hund.\r\nJag kan nog inte tillräckligt betona vikten av att\r\nöka insatserna för att minska narkotikan på våra häk-\r\nten och anstalter. Det är nödvändigt att åtminstone en\r\nmajoritet av de intagna är drogfri om någon vettig\r\nverksamhet ska kunna pågå. Inte minst vill jag under-\r\nstryka att drogsituationen är en arbetsmiljöfråga för\r\nde anställda.\r\nFörberedelser för frigivning är mycket viktiga.\r\nIntensivövervakning i slutet av avtjänandet av straf-\r\nfen bör utökas så att de intagna successivt lär sig att\r\nleva sina liv i frihet. En lyckad frigivning kräver att\r\nden intagne får tillgång till bostad, får ett sätt att för-\r\nsörja sig samt får kontakt med icke kriminella. För\r\ndetta är det nödvändigt att det finns en myndighets-\r\nsamordning och att frivilliga organisationer, till ex-\r\nempel KRIS, och frivilliga samhällsarbetare får eko-\r\nnomiska resurser som är större än att de måste jobba\r\npå projektbasis.\r\nDet är sorgligt att höra hur trångt det har blivit på\r\nanstalter och häkten. Om man ska kunna ställa krav\r\npå förändring hos de intagna krävs det att de får egna\r\nrum där de kan sitta och tänka över sin situation och\r\nvad de har gjort med sitt och andras liv. Det är viktigt\r\natt det avsätts resurser till utbyggnad och att nya,\r\nmoderna anstalter byggs för att man ska kunna bedri-\r\nva effektiv och modern kriminalvård. I denna del\r\nmåste regeringen återkomma i vårbudgeten.\r\nFru talman! Folkpartiet står naturligtvis bakom\r\nalla sina reservationer, men för tids vinnande yrkar\r\njag bifall bara till reservationerna 3 och 18.</pre><pre>Anf.  102  RAGNWI MARCELIND (kd):\r\nFru talman! Det finns många frågor som man\r\nskulle vilja stanna vid en sådan här dag, när vi disku-\r\nterar ett så viktigt ämne, och så ska man försöka\r\nkomprimera allt det som man känner, är engagerad i\r\noch vill uttala sig om på några futtiga minuter.\r\nJag är väldigt glad att både Jeppe Johnsson och\r\nKarin Granbom har beskrivit många av de frågor som\r\nockså vi kristdemokrater har tagit upp, bland annat\r\ndetta med farmakologisk behandling av pedofiler,\r\nglasruta i besöksrum och individuella behandlings-\r\nplaner, som jag har tjatat om i flera år och fortfarande\r\ntycker är en otroligt viktig fråga för att man ska få ett\r\nså bra resultat som möjligt.\r\nFru talman! Vi yrkar bifall till reservation 4 under\r\npunkt 2. För övrigt står vi bakom alla våra reservatio-\r\nner.\r\nEn fungerande och bra kriminalvård är viktig. I\r\nvår reservation 4 försöker vi att kort beskriva den nya\r\ninriktning som vi anser behövs för att vi ska uppnå\r\ndetta. År efter år har vi kristdemokrater kämpat här i\r\nkammaren för att få loss mer resurser till kriminal-\r\nvården, men tyvärr har 1990-talet, och även början på\r\n2000-talet, i stället inneburit kraftiga nedskärningar.\r\nVi har varnat för de konsekvenser som vi har sett\r\nkomma, men regeringen har fortsatt att hävda att\r\nfördelningen av pengar har varit tillräcklig.\r\nFör någon vecka sedan var generaldirektören i ut-\r\nskottet och gjorde en föredragning. Han klargjorde\r\nmycket tydligt vidden av de här besparingarna. Under\r\nen fyraårsperiod har resurserna eller möjligheterna att\r\nutveckla verksamheten minskat med en miljard kro-\r\nnor.\r\nJeppe Johnsson var inne på den senaste tidens\r\nrapporter om det ökade antalet intagna på våra an-\r\nstalter. Vi har över 500 - jag tror att det var 523 - fler\r\nfångar i mars 2003 än vad vi hade i mars 2002. Vi har\r\nockså ett ökat antal i frivården. Det här är faktiskt den\r\nsnabbaste ökningen av beläggningsgraden i jämförel-\r\nse med alla jämförbara länder. Det är oroväckande att\r\ndet ökar så. Vi har en beläggningsgrad på 98 % på\r\nhäktena och 95 % på anstalterna.\r\nDessutom har vi stora problem med narkotika på\r\nanstalterna och strukturella problem som leder till att\r\narbetssituationen blir ohållbar. Det här sammantaget\r\ngör situationen för svensk kriminalvård bekymmer-\r\nsam. Jag oroar mig för de konsekvenser som det\r\nkommer att innebära.\r\nDen 10 oktober 2002 tillsattes en utredning som\r\nhar fått i uppdrag att utarbeta en ny kriminalvårdslag\r\noch göra en genomgripande översyn av regelverket.\r\nDet välkomnar vi och hoppas att vi i slutet av nästa år\r\nska ha fått förslag på en genomgripande förändring av\r\nkriminalvården. Vi tycker naturligtvis att det är bra -\r\noch vi vill verkligen uppmärksamma det - att rege-\r\nringen har tagit till sig de olika förslag som vi krist-\r\ndemokrater har lagt fram under de senaste åren. Det\r\nhandlar om förslag om hur man bäst ska kunna utvär-\r\ndera verksamheten för att kunna utveckla densamma\r\noch hur man ska kunna tillvarata kunskap om vad\r\nsom är verkningsfullt. Utredningen ska också övervä-\r\nga om, och i så fall på vilket sätt, det är möjligt att\r\nställa högre krav på de intagna när det gäller vardag-\r\nliga sysslor och ansvarstagande. Även detta är yrkan-\r\nden som Kristdemokraterna har fört fram under flera\r\når.\r\nAllt detta är bra, men vi är inte nöjda med rege-\r\nringens oförmåga att inse den kris som det fortsätt-\r\nningsvis kan bli om kriminalvården inte får resurser.\r\nNär vi har en så tydlig bild målad för oss om hur det\r\nser ut går det inte att vänta i flera år på en utredning\r\ninnan åtgärder vidtas. Svensk kriminalvård befinner\r\nsig i ett svårt läge. Jag vill fråga majoriteten om de\r\navser att avsätta mer resurser i vårpropositionen till\r\nkriminalvården.\r\nVi tycker också att det är bra att regeringen har\r\nhörsammat våra idéer om att införa kriminalvård i tre\r\netapper. Vi har kallat det trestegsmodellen i kriminal-\r\nvård. I de olika stegen skulle den intagne få hjälp med\r\nsina eventuella drogproblem, ett motivationsprogram\r\noch en individuellt anpassad utbildning och till sist ett\r\nutslussningsboende där man ska kunna skapa kon-\r\ntakter och förbättra förutsättningarna för dem som ska\r\nanpassa sitt liv till friheten.\r\nKristdemokraterna menar att det viktigaste med\r\nen reformerad svensk kriminalvård måste vara att bli\r\nbättre på att använda anstaltstiden för att förbereda\r\nden intagne för ett liv i frihet och för ett hederligt liv.\r\nNär vi misslyckas med det gång på gång får vi den\r\nhär överbeläggningen på våra anstalter. Där har be-\r\nhandlingsplanen en stor betydelse. Vi kan konstatera\r\natt sämre resultat leder till fler återfall. Jag kan inte\r\nvara nöjd med att hälften av internerna är tillbaka i\r\nkriminalvården på en gång och att 60 % av dem som\r\ndöms till mellan tre månader och två år faktiskt\r\nkommer tillbaka i kriminalvården. Det är när de är\r\ndär första gången som vi måste se till att de får den\r\nhjälp de behöver för att komma bort ifrån sin krimi-\r\nnella bana. Generaldirektören sade också att ju fler\r\ngånger de återfaller, desto mindre chans finns att\r\nrehabilitera. Det berättade han när han var hos oss.\r\nVi är inte nöjda med utvecklingen och vill föränd-\r\nra kriminalvården. Därför har vi också detta budgetår\r\navsatt mer pengar än vad regeringen har gjort. Vi\r\nkommer att fortsätta att kämpa för att vi ska få en\r\nkriminalvård som fungerar hundraprocentigt.\r\nJag avslutar nu, trots att jag gärna skulle vilja stå\r\nhär och berätta om hur viktigt detta är, inte minst för\r\natt vi ska kunna leva upp till kriminalvårdens egna\r\nintentioner som faktiskt handlar om att rehabilitera\r\nför att återintegrera i samhället. Det misslyckas vi\r\nmed i dag. Men med kristdemokratisk politik, som vi\r\nkommer att nöta på med, kan vi förändra kriminal-\r\nvården i Sverige.</pre><pre>Anf.  103  ALICE ÅSTRÖM (v):\r\nFru talman! I vår årliga debatt om kriminalvårds-\r\nfrågor har vi fått en beskrivning av hur läget är inom\r\nkriminalvården med överbeläggningar och ett oerhört\r\ntryck. Behandlingsinsatserna minskar i stället för att\r\nöka, trots de intentioner som riksdagen har haft. Det\r\när ett allvarligt läge inom kriminalvården. Vi i Väns-\r\nterpartiet delar Ragnwi Marcelinds uppfattning om\r\nmånga av de förändringar som behöver göras inom\r\nkriminalvården. Vi ser fram emot den här utredningen\r\nsom ska ta ett stort grepp över kriminalvården.\r\nPrecis som i alla andra fall handlar diskussionen\r\ninte enbart om mer resurser. De flesta av oss i justi-\r\ntieutskottet var på en studieresa i Kanada för ett år\r\nsedan. Där tittade vi på hur man arbetar i Kanada med\r\nprogramverksamhet. Där arbetar man framför allt\r\nmed självförvaltning. De intagna får sköta sin egen\r\ntvätt, matlagning, handling, städning och allt som är\r\nen så viktig social träning för att klara sig i livet utan-\r\nför. Och den kanadensiska kriminalvården kostar inte\r\nmer än den svenska. Det visar också att vi har in-\r\nbyggda problem i den svenska kriminalvården. Där-\r\nför tycker jag att det är viktigt att den här utredningen\r\nfår ta ett ordentligt grepp.\r\nOppositionen och majoriteten har varit överens\r\nnär det gäller de individuella behandlingsplanerna. Vi\r\nhar fattat beslut om att det ska vara sådana. Det ska\r\nvara genomfört. Kriminalvårdsstyrelsen säger att\r\ndetta är någonting som ska göras för varje intagen.\r\nMen väldigt många av oss som har varit ute på an-\r\nstalter har sett att man inte gör detta på alla ställen.\r\nDen här arbetsuppgiften har personalen inte tagit till\r\nsig och genomdrivit. Därför tror jag att den här stora\r\nförändringen är oerhört viktigt. Jag ser verkligen fram\r\nemot den här utredningen.\r\nFru talman! Det är också viktigt att se att en del av\r\nde problem som i dag finns inom kriminalvården\r\nberor på att man faktiskt börjar förändra den.\r\nJag har i tidigare debatter på det här området ock-\r\nså tagit upp frågan om cognitive skill och de program\r\nsom man nu har tagit från Kanada till Sverige. Man\r\nhar där en dokumenterad forskning och dokumenterat\r\nbra resultat. Det arbete som nu bedrivs går ut på att\r\ndetta ska anpassas till svenska förhållanden. Man har\r\nkopplat in svenska forskare som ska följa processen\r\nnär de här programmen införs. Det har då varit oer-\r\nhört viktigt att inte gå snabbt fram. Vi måste få bra\r\nprogram, och de måste dokumenteras. Vi måste få\r\ndem forskningsbaserade, så att de verkligen kan ut-\r\nvärderas.\r\nEn av orsakerna till att programverksamheten\r\nsjunkit har varit att man från kriminalvårdens sida har\r\nsagt att man inte ska ha en mängd hemsnickrade\r\nprogram för folk som välvilligt vill jobba med be-\r\nhandlingsinriktning men där man egentligen inte haft\r\nnågon dokumenterad effekt. Det pågår alltså en om-\r\nvandling.\r\nEtt problem inom kriminalvården som inte har\r\ndiskuterats tillräckligt är de förändrade krav som\r\nställs i kriminalvården. Det gäller förbättrat innehåll i\r\nverksamheten för bättrad behandling och ett kontakt-\r\nmannaskap gentemot den intagne, där man ska göra\r\nupp de individuella behandlingsplanerna.\r\nVi har inte en personalkår som är utbildad och an-\r\npassad till de nya uppgifterna. Det kommer att krävas\r\nen stor process för att förändra yrkesrollen inom kri-\r\nminalvården. Vi kommer om Vänsterpartiet får be-\r\nstämma att få se en process inom kriminalvården som\r\ninnebär att vi får folk med skolbakgrund, högskoleut-\r\nbildade människor som har en behandlingskunskap\r\noch som är inriktade på detta arbete. Det är oerhört\r\nsvårt att kräva detta av en människa som varken är\r\nutbildad för det eller som inte ens sökte till en tjänst\r\nmed detta innehåll den dag när hon anställdes för att\r\nutföra arbetsuppgifterna.\r\nMen, fru talman, det handlar inte bara om att göra\r\nförändringar inom kriminalvården för att få den att bli\r\nbättre. Vi måste också föra en diskussion om ifall vi\r\nverkligen vill ha en utveckling som innebär att vi får\r\nalltfler fångar. Antalet livstidsdömda i Sverige var till\r\nexempel för 10-15 år sedan 30. I dag börjar antalet\r\nnärma sig 130 personer.\r\nHur man än ser på ökningen av våldsbrottslighe-\r\nten i vårt samhälle finner man att ökningen av antalet\r\nlivstidsdömda inte har någon koppling till en särskilt\r\nstor ökning av den typen av brott. Det handlar också\r\nom ett förändrat synsätt. Det har i vårt samhälle förts\r\nen debatt med krav på allt hårdare straff. Det är en\r\nlösning som det politiskt är lätt att ta till. Alla känner\r\nvi oro för brott, och vi blir ständigt matade med upp-\r\ngifter om att brottsligheten har blivit grövre. Men vi\r\nmåste också vara medvetna om att ju längre tid vi\r\nlåser in människor, desto svårare kommer det att bli\r\natt rehabilitera dem.\r\nVänsterpartiet varnade för denna utveckling redan\r\nför väldigt många år sedan. Strängare straff och hår-\r\ndare villkor på anstalterna kommer att leda till ett\r\nsvårare klimat och till mer härdade brottslingar. Vi\r\nriskerar att släppa ut farligare människor än de som\r\ntagits in på anstalterna.\r\nVi i Vänsterpartiet anser att man nu också ska ta\r\nsteget att försöka minska fängelsepopulationen. Där-\r\nför föreslår vi att man ska införa elektronisk fotboja\r\nför straff på upp till sex månader. Vi ser detta som en\r\nviktig fråga att lyfta fram. Vi måste förändra antalet\r\nfångar och inte bara visa en acceptans mot allt hårda-\r\nre straff och allt längre inlåsningar med hårdare per-\r\nmissionsregler, med glasruta vid besök, med stränga-\r\nre kontroll och med hårdare påbackning på straffet för\r\nden som inte sköter sig. Den utvecklingen leder inte\r\nframåt utan bara bakåt. Vi kan se oss om runtomkring\r\ni länder i världen där man har den typen av system.\r\nHar de lyckats hejda brottsligheten och klarat att\r\nrehabilitera fler?\r\nFru talman! Jag ser att min talartid börjar rinna ut.\r\nJag yrkar bifall till reservationerna 17 och 21 men\r\nstår naturligtvis även bakom vår övriga reservation.\r\nJag måste också säga att kriminalvården behöver\r\nmer resurser. Vänsterpartiet kommer vid förhandling-\r\narna med regeringen att lyfta fram kriminalvården.\r\nFör mig är det oerhört viktigt att inte bara låta ut-\r\nvecklingen gå vidare. Vi kan inte vänta på utredning-\r\nen och på att det ska bli bättre utan vi måste möta de\r\nproblem som finns i dag.\r\nFru talman! I debatten här i kammaren får man\r\nibland höra att polisen inte kan uträtta någonting, att\r\nden behöver resurser, att det inte händer någonting\r\ninom polisen och att vi nu måste ta tag i problemen.\r\nSamtidigt ser vi, som någon sade - jag tror att det var\r\nRagnwi Marcelind - den snabbaste ökningen någon-\r\nsin på våra anstalter. Jämfört med förra året har vi\r\n500 fler i frivården, och på våra anstalter har vi över\r\n500 fler på våra anstalter.\r\nVi har ett rättsväsende som uppenbarligen funge-\r\nrar bättre och bättre, att döma av de konsekvenser\r\nsom vi ser på våra anstalter.</pre><pre>Anf.  104  RAGNWI MARCELIND (kd) re-\r\nplik:\r\nFru talman! Tack så mycket, Alice Åström, för\r\nklarläggandena i det föregående inlägget. Jag blir\r\nbara lite fundersam när Alice Åström tycker att vi har\r\nett fungerande rättsväsende när polisen lyckas öka\r\nantalet intagna på våra anstalter. Rättsväsendet skulle\r\nenligt mitt synsätt fungera bättre om vi kunde arbeta\r\nbrottsförebyggande, så att vi slapp ha de här männi-\r\nskorna på våra anstalter.\r\nAlice Åström sade i sitt anförande att hon delar\r\nvår uppfattning att det är nödvändigt med förändring-\r\nar i kriminalvården och att hon ser fram emot den\r\nutredning som ska komma. Min första fråga är: Vill\r\nAlice Åström vänta med att sätta in åtgärder tills\r\ndenna utredning utredning har kommit, eller inser\r\nAlice Åström att det faktiskt redan i dag behövs åt-\r\ngärder?\r\nAlice Åström sade också att om Vänsterpartiet\r\nfick bestämma skulle vi på våra anstalter ha anställda\r\nmed högskoleutbildning vilka skulle  kunna ta sig an\r\nde mycket krävande programverksamheterna. Det är\r\nfaktiskt så, Alice Åström, att vi på våra anstalter har\r\nväldigt många högt utbildade människor, människor\r\nsom dock har schemalagd arbetstid och som inte kan\r\nfrigöras för att arbeta i de programverksamheter som\r\nde skulle vara bäst lämpade för.\r\nDet här är en fråga som jag år efter år har tagit\r\nupp i kriminalvårdsdebatten. Är Alice Åström villig\r\natt arbeta för att förändra det här systemet, så att vi\r\nkan lyfta ut dessa mycket duktiga och kompetenta\r\nanställda som kan arbeta med programverksemhet?</pre><pre>Anf.  105  ALICE ÅSTRÖM (v) replik:\r\nFru talman! Jag tycker att det är självklart att man\r\ninom kriminalvården ska se till att de personer som\r\nhar den bästa utbildningen och de bästa förutsättning-\r\narna också ska arbeta med programverksamheten. Det\r\när ett misslyckande från kriminalvårdens sida om\r\nman inte med den personalresurs som man har klarar\r\natt fördela arbetsuppgifterna på ett sådant sätt.\r\nJag talade vidare om vad som skulle bli följden\r\nom Vänsterpartiet får bestämma. Det handlar också\r\nom anställningstrygghet. Människor som anställts har\r\nrätt att behålla sitt arbete även om det fått ett föränd-\r\nrat innehåll. Det kommer att vara en svår och lång\r\nprocess att förändra yrkesrollen inom kriminalvården,\r\nmen min och Vänsterpartiets framtidsvision är att\r\nkriminalvårdare ska vara ett av de finaste och vikti-\r\ngaste jobb som vi har. För det ska krävas en bra ut-\r\nbildning, och man ska även få en bra lön. En lyckad\r\nrehabilitering av de intagna skulle vara samhällseko-\r\nnomiskt lönsam. Vi vill se en sådan utveckling inom\r\nkriminalvården.\r\nVi har vidare från Vänsterpartiet avgivit reserva-\r\ntioner i det här betänkandet, och vi har under tidigare\r\når väckt motioner om vilka förändringar som vi anser\r\natt man skulle kunna göra inom kriminalvården redan\r\ni dag.</pre><pre>Anf.  106  RAGNWI MARCELIND (kd) re-\r\nplik:\r\nFru talman! Jag skulle vilja ställa ytterligare ett\r\npar frågor till Alice Åström, bland annat om den\r\naversion som Alice Åström har mot glasrutor.\r\n60 % av våra förstagångsförbrytare som döms till\r\nupp till två års fängelse återfaller i brott. Många av\r\ndem har drogproblem. Ett sätt att komma åt detta\r\nproblem under en kortare period för dessa människor\r\när att se till att det inte kommer in narkotika på fäng-\r\nelset, att de inte får tillgång till narkotika. Kan Alice\r\nÅström tänka sig att ändra uppfattning? Hon har hört\r\nmånga av dem som sitter inne säga att det hade varit\r\nskönt att ha en glasruta vid besök. Dels kan de inte\r\nhotas vid besök för att andra ska ha leveransen, dels\r\nkan inte sådana situationer uppstå som de inte kan\r\nstyra på grund av rädsla. Skulle det föranleda Alice\r\nÅström att tänka om i frågan?\r\nSedan var det frågan om de individuella hand-\r\nlingsplanerna. Alice Åström sade att vi har pratat\r\nmycket om detta, och vi ser när vi är ute i landet att\r\nde inte fungerar. Men det är inte bara när vi är ute\r\nsom vi ser att de inte fungerar, utan BRÅ har kommit\r\nmed en rapport där det framgår att inte ens i hälften\r\nav fallen som ingick i undersökningen fanns en plane-\r\nring som motsvarade kraven. Hur ska vi kunna reha-\r\nbilitera människor, Alice Åström, när vi gång på gång\r\nser att det som vi har beslutat om och som vi tycker är\r\nviktiga, nödvändiga åtgärder för att få en fungerande\r\nkriminalvård inte verkställs i verkligheten? Kan det\r\nvara så att vi behöver sätta in mer resurser i utbild-\r\nning för att man ska inse att man måste ta till vara de\r\nmöjligheter som finns för att hjälpa den intagne att bli\r\nfri från sin kriminella livsstil?</pre><pre>Anf.  107  ALICE ÅSTRÖM (v) replik:\r\nFru talman! Jag delar definitivt åsikten att det be-\r\nhövs mer resurser för att se till att vidareutbilda per-\r\nsonalen så att de kan genomföra det de är ålagda att\r\ngöra. Den detta framför allt drabbar är den intagne,\r\nsom inte får den chans till rehabilitering som vi alla\r\ngemensamt anser ska finnas. Det behövs resurser, och\r\ndet behöver göras förändringar inom kriminalvården.\r\nDär är vi helt överens.\r\nFru talman! Vi kommer till frågan om glasruta.\r\nJag har också mött dem som säger att det skulle vara\r\nskönt med glasruta. Precis som Jeppe Johnsson tidi-\r\ngare räknade upp finns det tillfällen där många skulle\r\ntycka att den vore bra. Jag har mött precis lika många\r\nsom(säger att det vore ett misslyckande att inte kunna\r\ntillåta människor att över huvud taget ha fysisk kon-\r\ntakt. Vore jag helt övertygad om att glasruta enbart\r\nskulle användas i undantagsfall och att den enbart\r\nskulle användas om man absolut inte annars skulle få\r\nbesök, skulle jag kanske kunna tänka mig att prova\r\nden. Men efter att ha sett utvecklingen i andra länder\r\när jag övertygad om att detta tenderar att bli en krimi-\r\nnalvård där man inte tillåter fångar att ha fysisk kon-\r\ntakt med sina nära och kära. Jag tror att möjligheten\r\ntill att återrehabiliteras är att ha den kontakten med\r\nsina nära och kära. Det är en oerhört viktig del i åter-\r\nrehabiliteringen. Det går inte att hitta en metod där du\r\nkan få allting hundraprocentigt rätt, men för Vänster-\r\npartiet väger nackdelarna med att införa en glasruta så\r\ntungt att vi inte är beredda att gå med på det. Närhe-\r\nten och att inte avskärma människor är en viktigare\r\nprincip för oss.</pre><pre>Anf.  108  JOHAN LINANDER (c):\r\nFru talman! Jag vill börja med att säga att jag gi-\r\nvetvis står bakom mina reservationer från utskottsbe-\r\nhandlingen och likaså det särskilda yttrandet om\r\nsärskild behandling av spelberoende. Av rationali-\r\ntetsskäl väljer jag att yrka bifall endast till reservation\r\n5 under punkt 2 angående ny inriktning på svensk\r\nkriminalvård samt reservation 22 under punkt 18\r\nangående kostnader för utvisades hemresor.\r\nI reservationen om ny inriktning på svensk krimi-\r\nnalvård tar jag framför allt upp behovet av såväl mo-\r\nrot som piska på kriminalvårdsanstalterna. I dag kan\r\nde intagna oftast enbart bli bestraffade om de inte\r\nsköter sig. Visst finns det ett slags belöningssystem,\r\nmen belöningarna ses som en självklarhet så länge\r\nsom man sköter sig normalt.\r\nVi i Centerpartiet är tydliga med att förmåner ska\r\nminskas eller helt tas bort om den intagne missköter\r\nsig, men det måste också finnas ett belöningssystem\r\nsom kan ge till exempel högre ersättning, ökat per-\r\nsonligt ansvar och möjligheter till permission.\r\nI detta sammanhang vill jag tydligt markera mitt\r\navståndstagande från ett förslag om privata fängelser\r\nsom har förts fram i en motion. När det handlar om\r\ntvångsmedel mot enskilda och rätt att utöva våld\r\nanser jag att den offentliga driftsformen är nödvändig.\r\nDärför yrkar jag tydligt avslag på motion Ju378.\r\nVår reservation nr 6 under punkt 3 handlar om\r\nfrigivningsförberedelser. Det är intressant att återigen\r\nkonstatera att när vi vill ha lite action för att lösa\r\nuppenbara problem väljer regeringen att tillsätta yt-\r\nterligare en utredning. Det minsta man kan kräva är\r\natt regeringen vidtar nödvändiga åtgärder för att se till\r\natt regelsystemet efterlevs i praktiken. I betänkandet\r\nmedger majoriteten också att resursbrist är anledning-\r\nen till att nya rutiner för behandlingsplanering inte\r\nhar kunnat genomföras fullt ut.\r\nI budgeten i höstas föreslog vi i Centerpartiet yt-\r\nterligare 200 miljoner kronor till kriminalvården. Nu\r\nkommer vi tillbaka till frågan om resurserna igen.\r\nDetta tillskott blev det givetvis ett nej till från majo-\r\nriteten. Det är pengar som verkligen hade behövts i\r\ndag för att till exempel förbättra behandlingen av\r\nnarkotikamissbrukare och sexualbrottslingar.\r\nDet är beklagligt att majoriteten inte vågar vara\r\nmer tydlig mot regeringen. Majoriteten håller i betän-\r\nkandet med om att samordningen mellan olika myn-\r\ndigheter i frigivningsförberedelserna inte är bra, men\r\nändå vill man inte vidta några åtgärder från riksda-\r\ngens sida. Visst har det skett förbättringar i myndig-\r\nheternas Stuprörs-Sverige, men om myndigheterna\r\ninte klarar av att samarbeta på ett tillfredsställande\r\nsätt faller ansvaret givetvis tillbaka på regeringen.\r\nMyndigheter och kommuner får inte skylla på var-\r\nandra. Det är enskilda människor som drabbas.\r\nAnstalterna, frivården, socialtjänsten med flera\r\nmåste samarbeta för att så goda möjligheter som\r\nmöjligt ska skapas för den intagne att han kan återan-\r\npassa sig till ett liv utan kriminalitet. Personligen ser\r\njag gärna att myndigheterna tar hjälp och samarbetar\r\nmed organisationen KRIS, Kriminellas Revansch i\r\nSamhället, i de här frågorna.\r\nPå samma sätt som vad gäller frigivningsförbere-\r\ndelserna vill utskottsmajoriteten inte göra något för\r\natt lösa ansvarsproblemen för § 34-placeringar. Kri-\r\nminalvården och kommunerna kommer inte överens\r\nom vem som ska betala vad. Det är givetvis förödan-\r\nde för de intagna som har motivation att gå vidare i\r\nlivet. Majoriteten säger i betänkandet att § 34-\r\nplaceringarna har varit ett problem under lång tid,\r\nmen varför har inte Socialdemokraterna tagit itu med\r\nfrågan? Den har utretts vid flera tillfällen under sena-\r\nre år, men inga förslag kommer. Hur problemen ser ut\r\noch möjliga lösningar ser ut måste vara klart, till och\r\nmed för regeringen. Det behövs ingen ytterligare\r\nutredning. Kom till skott!\r\nFru talman! Vi har också en viktig reservation om\r\nkvinnornas situation inom kriminalvården. Behand-\r\nlingsprogram som riktas mot kvinnor behöver en\r\nannan utformning än de som riktas till män, inte\r\nminst som kvinnor ofta har allvarligare missbruks-\r\nproblem och bär med sig traumatiska upplevelser. Vi\r\nvill vidta åtgärder för att förbättra för dessa intagna\r\nkvinnor. De behöver genomgå en social rehabilitering\r\nför att förbereda sig för ett liv i frihet utan kriminali-\r\ntet och droger.\r\nAvslutningsvis vill jag uppmärksamma riksdagen\r\npå reservation 22 om kostnader för utvisades resor.\r\nSjälv anser jag att det är stötande att samtidigt som\r\nden intagne har en skuld till kriminalvården får den\r\nintagne ut sin ersättning. Det är svårbegripligt att\r\nSocialdemokraterna, Vänsterpartiet och Miljöpartiet\r\ninte står bakom det synsätt som samtliga fyra borger-\r\nliga partier ger uttryck för i reservationen. I betän-\r\nkandet hittar jag ingen som helst motivering. Det\r\nskulle vara önskvärt om majoriteten åtminstone kun-\r\nde ge en motivering i kammaren.</pre><pre>Anf.  109  YILMAZ KERIMO (s):\r\nFru talman! I dag debatterar vi kriminalvårdsfrå-\r\ngor, justitieutskottets betänkande nr 6. I betänkandet\r\nbehandlar utskottet ett antal motioner från den all-\r\nmänna motionstiden år 2002. Motionerna rör bland\r\nannat kriminalvårdens resursutnyttjande, behovet av\r\nen ny verkställighetslag, frigivningsförberedelser,\r\nbehandlingsinnehåll, kvinnors särskilda behov, place-\r\nring av långtidsdömda, drogbekämpning, kontroll vid\r\npermissioner och privata fängelser.\r\nVi i utskottsmajoriteten föreslår att riksdagen av-\r\nslår samtliga motioner med hänvisning till gällande\r\nregelverk och pågående utvecklings- och berednings-\r\narbete.\r\nTill betänkandet har 22 reservationer och ett sär-\r\nskilt yttrande lämnats.\r\nJag tänker prata om några av de förslag som lagts.\r\nJag har tidigare sagt här i kammaren - och jag vill\r\nlyfta fram det även denna gång - att när det gäller\r\nkriminalpolitiken är målet att minska brottsligheten\r\noch öka tryggheten. Då handlar det om att skapa ett\r\nsamhälle som förebygger brott, ett samhälle för alla,\r\nmed en politik som minskar avstånden mellan männi-\r\nskor. Skolpolitiken, familjepolitiken och socialpoliti-\r\nken är viktiga delar i det kriminalpolitiska arbetet.\r\nNu prioriteras arbetet med att förstärka frigiv-\r\nningsförberedelserna, att bekämpa narkotikamissbru-\r\nket i fängelserna, att förebygga återfall i brott och att\r\nutveckla alternativen till fängelse.\r\nFru talman! Att det pågår ett omfattande utveck-\r\nlingsarbete inom kriminalvården är inget som av-\r\nspeglar sig i de motioner vi behandlar i betänkandet.\r\nDet verkar nästan som om oppositionen är okunnig\r\nom den utveckling som pågår och om de arbeten som\r\ninitierats. Oppositionens motioner handlar främst om\r\natt föreslå åtgärder som redan bereds i Regerings-\r\nkansliet eller utredningar som redan arbetar.\r\nExempelvis begär Moderaterna att regeringen tar\r\ninitiativ till en ny verkställighetslag och att privata\r\nalternativ i olika former inom kriminalvården ska\r\nförekomma.\r\nRegeringen beslutade den 10 oktober 2002 att en\r\nparlamentariskt sammansatt utredning skulle tillkallas\r\nmed uppdrag att utarbeta förslag till en ny kriminal-\r\nvårdslag. Enligt kommittédirektiven har utredningen\r\natt göra såväl en genomgripande översyn av regelver-\r\nket i sak som att se över den lagtekniska och språkli-\r\nga utformningen. Den nya kriminalvårdslagen ska\r\nomfatta verkställigheten av samtliga kriminalvårdspå-\r\nföljder, såväl sluten kriminalvård som öppen sådan.\r\nUtredningen ska redovisa sitt uppdrag till regeringen\r\nsenast den 1 december 2004.\r\nI utredningens uppdrag ingår bland annat att över-\r\nväga hur man ska kunna åstadkomma ett mer ut-\r\nvecklat system för positiv respektive negativ för-\r\nstärkning vid skötsamhet respektive misskötsamhet.\r\nSyftet med sådan förstärkning är att öka möjligheter-\r\nna att påverka de dömdas beteende och öka deras\r\nincitament för skötsamhet. Utskottsmajoriteten anser\r\ndärför att det förestående arbetet inte ska föregripas.\r\nDock blir jag bekymrad över en del förslag, som\r\nModeraternas förslag att privatisera fängelser. Har\r\nModeraterna funderat över hur de som vill tjäna\r\npengar på kriminalvård kommer att agera på markna-\r\nden? Hur kommer de att agera för att få sin verksam-\r\nhet så lönsam som möjligt? Kommer de som har\r\nvinstintressen i fängelsebranschen att delta i den\r\noffentliga debatten? Kommer de att vara intresserade\r\nav att få ned brottsligheten då det riskerar att minska\r\nderas lönsamhet? Om brottsligheten minskar så mins-\r\nkar också deras vinster.\r\nI USA finns en hel \"fängelseindustri\". Är det där\r\nModeraterna har fått sin idé? Jag skulle vilja att ni ger\r\nexempel på vad som är så bra i den amerikanska\r\nprivata kriminalvården att ni vill införa det här i Sve-\r\nrige.\r\nJag skulle också vilja veta var gränsen går för när\r\ndet gäller privatiseringar. Det är uppenbart att ni inte\r\nanser att den yttersta myndighetsutövningen, som det\r\ninnebär att hålla människor i fängelse, behöver drivas\r\ni samhällets regi. Var går gränsen? Ska intagna heta\r\nkunder numera? Ska man se till att nöjda kunder ska\r\nkomma tillbaka? Då ska man se till att återfall i brott\r\nska öka för att affärerna ska vara lönande för dessa\r\nprivata bolag.\r\nVad är skälet till att Moderaterna vill införa pri-\r\nvata fängelser? Finns det något annat skäl än att ni\r\ntror att det ska bli billigare för staten? Eller har man\r\ntänkt sig att internernas valfrihet ska öka?\r\nAndra moderata inlägg i den offentliga debatten är\r\nockså svårsmälta. Och jag kan inte se att de för frå-\r\ngorna framåt. Då tänker jag exempelvis på den simpla\r\nretoriken om fler poliser och strängare straff. Vi vet\r\natt fler poliser och strängare straff inte är lösningen\r\npå brottsbekämpningen. Visst behöver vi fler poliser\r\noch en effektivare kriminalvård. Men det räcker inte.\r\nOch det utgår jag från att även moderater är medvetna\r\nom.\r\nFru talman! Det övergripande målet för kriminal-\r\npolitiken är att minska brottsligheten och öka trygg-\r\nheten. För att åstadkomma det handlar det om att\r\nskapa ett samhälle som förebygger brott, ett samhälle\r\nsom är jämlikt, där alla människor får plats och kan\r\nkänna trygghet. Det handlar om att ha bra förskolor\r\noch skolor för alla barn. Det handlar om att ha vård\r\noch omsorg som kommer alla till del efter behov och\r\ninte efter hur mycket pengar man har i den egna plån-\r\nboken. Det handlar om att ge förutsättningar för ett\r\nrikt föreningsliv. Det handlar också om att samhället\r\nhar tydliga regler och markerar mot dem som begår\r\nbrott.\r\nDen verksamhet med självförvaltning som startats\r\npå ett flertal anstalter torde också vara betydelsefull\r\nför att möjliggöra att de intagna skapar sig en ordnad\r\ntillvaro efter frigivningen.\r\nNär det gäller konkreta åtgärder för att förbereda\r\nden intagnes frigivning, såsom att medverka till att\r\nden intagne har bland annat bostad och försörjning\r\nordnad vid frigivningen, instämmer utskottsmajorite-\r\nten i vad ett antal av motionärerna anför om att kri-\r\nminalvården måste bli bättre på att samordna sådana\r\nfrigivningsförberedelser med andra myndigheter och\r\norganisationer. Enligt nu gällande föreskrifter ska så\r\nockså ske.\r\nKriminalvårdsstyrelsen bedriver för närvarande\r\nett projekt syftande till förbättrade frigivningsförbe-\r\nredelser. I projektet utarbetas bland annat förslag till\r\nåtgärder och utarbetas riktlinjer syftande till att för-\r\nbättra utslussningen av de intagna. Enligt 5 § i för-\r\nordningen om kriminalvård i anstalt ska en särskild\r\nchecklista för frigivning upprättas, av vilken det ska\r\nframgå vem som har ansvar för vad i frigivningsför-\r\nberedelserna och utgöra en dokumentation av dessa\r\nförberedelser. Enligt de allmänna råd som ansluter till\r\n5 § bör den intagnes behov av bostad, arbete eller\r\nannan försörjningsmöjlighet, utbildning, vård eller\r\nbehandling, stödjande nätverk samt möjligheter till en\r\nmeningsfull fritidssysselsättning särskilt utredas. Det\r\nanges att det är särskilt viktigt att så långt som möjligt\r\nmedverka till att den intagne har försörjning och\r\nboende ordnat vid frigivningen.\r\nResten av motionerna handlar om permissioner,\r\nindividuella behandlingsplaner, villkorlig frigivning\r\nmed mera. Motionsförslagen har behandlats i utskot-\r\ntet, och vi har funnit att förslagen i stort sett \"slår in\r\nöppna dörrar\". Frågorna är redan lyfta - de utreds\r\neller bereds i Regeringskansliet.\r\nFru talman! Jag vill ägna resten av min talartid till\r\natt tala om en av kriminalvårdens viktigaste uppgifter,\r\natt rehabilitera de dömda, att förbereda dem för ett\r\nicke kriminellt liv.\r\nNu återfaller en alltför stor del av dem som avtjä-\r\nnar fängelsestraff i brott. Därför måste man på ett\r\nbättre sätt ta till vara alla möjligheter att bryta den\r\nnegativa banan. Kriminalvårdens insatser ska redan\r\nfrån början vara inriktade på att rehabilitera.\r\nEn bra, human, effektiv kriminalvård betyder\r\notroligt mycket. När det fungerar som bäst ger det\r\nden kriminelle en verklig chans till ett nytt liv, ett liv\r\nutan brott. Det är mycket viktigt hur samhället - vi\r\nalla - ser på de dömda. Tror vi på att kriminella kan\r\nrehabiliteras är också möjligheten att åstadkomma det\r\nmycket större.\r\nFru talman! Till sist vill jag yrka bifall till försla-\r\ngen i betänkandet och avslag på reservationerna.</pre><pre>Anf.  110  JEPPE JOHNSSON (m) replik:\r\nFru talman! Jag tycker att det vore mycket kläd-\r\nsamt av Yilmaz att peka på i vilken reservation vi\r\nmoderater har fört fram privata fängelser. Det handlar\r\nom en enskild motion. Lite fair play, Yilmaz, kan\r\nman faktiskt kräva. Om Yilmaz vill veta om privata\r\nfängelser är bra eller dåligt kan han ringa till Göran\r\nPerssons kompis Tony Blair. Detta är ett taskigt\r\ngrepp, men det brukar ni använda mot oss i andra\r\nfrågor. Så det tillåter jag mig.\r\nVi vet att det i dag inte är möjligt att hålla inne\r\npengar till de utvisningsdömdas hemresor. Det är inte\r\nmöjligt. Men vi är valda och har förhoppningsvis\r\nväljarnas förtroende - jag känner att jag har det - till\r\natt ändra på sådant som inte är rätt. Yilmaz säger\r\nangående förslagen i alla de motioner som han så\r\nglatt och med reflex avslår att det pågår någonting.\r\nLikväl skriver utskottsmajoriteten: \"Utskottet anförde\r\nsamtidigt att det också finns skäl som talar emot en\r\nsådan ordning, varför utskottet inte var berett att\r\nförorda en lagändring.\" Utskottet håller fast vid vad\r\nman sagt tidigare. Någon förändring är man inte be-\r\nredd på.\r\nVad anser Yilmaz? Är det rimligt att man håller\r\ninne pengar? Varför är det inte rimligt? Yilmaz anser\r\ninte att det är rimligt. Jag vill ha en förklaring. Varför\r\när det orimligt att hålla inne pengar till de utvisnings-\r\ndömdas hemresor? Varför?</pre><pre>Anf.  111  YILMAZ KERIMO (s) replik:\r\nFru talman! Det är glädjande att Moderaterna\r\nbackar angående privata fängelser. Jag är glad att de\r\nhar backat på den punkten. Nu kanske de vill ha bara\r\nen del av fängelserna privatiserade. Det är i alla fall\r\nbra att ni har backat på den punkten. Jag ville ju ha\r\nsvar från Moderaterna på frågorna i mitt anförande\r\nom privata fängelser.\r\nAngående de utvisningsdömda tycker jag att\r\nmänniskor ska behandlas lika även i fängelser. Om\r\nman har begått ett brott har man fått ett straff och\r\nsitter inne. De utvisningsdömda ska tjäna lika mycket\r\nsom alla andra som sitter i fängelse. De ska ha samma\r\nskyldigheter och rättigheter. De tjänar 9:50 kr per\r\ntimme. Det ska som för alla andra räcka till utgifter\r\nvid permissioner, cigaretter och annat. De utvisnings-\r\ndömda ska behandlas lika som alla andra utanför\r\nfängelset och inne i fängelset. Om de vill betala är det\r\nsjälvklart att de ska få det. Om inte ska man inte\r\ntvinga dem. Man ska inte skilja på människor i fäng-\r\nelserna.</pre><pre>Anf.  112  JEPPE JOHNSSON (m) replik:\r\nFru talman! Jag tackar för svaret. Jag har förstått\r\ndet. Vi har olika uppfattningar i denna fråga. Men i\r\nvilken reservation har vi förordat privata fängelser?\r\nJag saknar fortfarande svaret. Vi har inte pläderat för\r\ndet. Det vet Yilmaz mycket väl.\r\nJag håller med Yilmaz om att det är väldigt viktigt\r\natt vi har förebyggande åtgärder. De brott som inte\r\nbegås har inga brottsoffer. Därför blir det inget lidan-\r\nde och ingen brottsling som behöver korrigeras. Men\r\nanser Yilmaz att den politik som ni har fört en stor\r\ndel av de senaste 50 åren har lyckats? Brottsligheten\r\nhar samtidigt ökat flera gånger om.\r\nEkvationen ska gå ihop. Det vet jag som gammal\r\nmattelärare. Men om ingenting görs - det är Yilmaz\r\nmycket medveten om - kommer kriminalvården år\r\n2006 att sakna 1,6 miljarder. Det innebär 2 300 av de\r\nanställda. Det är lättare att greppa siffran så. Vad gör\r\nYilmaz åt detta? Han har inte gjort något de senaste\r\nåren. Han har varit medveten om detta. Han har suttit\r\ni justitieutskotttet precis som jag. Han har också suttit\r\ni Kriminalvårdsstyrelsens styrelse. Är Yilmaz beredd\r\natt göra något åt detta?\r\nNär det gäller glasrutan vill jag gärna ha en kom-\r\nmentar om varför det är så omänskligt att i några fall\r\nanvända en sådan. I stället släpper man in narkotika\r\nnär man kanske hade kunnat stoppa det. Vad är det\r\nför humanitet mot de intagna att de har möjlighet att\r\nfortsätta med sitt missbruk?</pre><pre>Anf.  113  YILMAZ KERIMO (s) replik:\r\nFru talman! Jag säger igen att jag är glad att Mo-\r\nderaterna har backat i fråga om privata fängelser.\r\nJeppe Johnsson kan själv läsa motionen. Att ni har\r\nbackat är glädjande.\r\nVi har en mycket bra kriminalvård i Sverige. Men\r\nden kan som allt annat bli ännu bättre. Om vi jämför\r\noss med andra länder i Europa och i hela världen kan\r\nvi som generaldirektören säga att vi är bäst i världen\r\nnär det gäller beläggning, återfall och mycket annat.\r\nVi har en bra kriminalvårdspolitik. Tack vare den har\r\nvi det mycket bättre än i de andra länderna. Men jag\r\när inte nöjd. Det kan bli ännu bättre.\r\nJag tycker inte att vi ska ha bråttom med glasru-\r\ntan. Det ska vara en human politik. Den som sitter\r\ninne ska kunna krama sitt barn när det kommer. Han\r\nska kunna krama sin fru. Hon ska kunna krama sin\r\nman när hon kommer. Det är en human politik. Det\r\nunderlättar återanpassningen.\r\nKriminalvårdsstyrelsen har i alla fall fått i upp-\r\ndrag att titta på vilka åtgärder som kan vidtas för att\r\nbekämpa narkotikan. Där ingår även att titta på glas-\r\nrutan och om det finns något att göra där. Uppdraget\r\nska redovisas senast den 1 oktober i år. Så vi ska inte\r\nha bråttom med det heller. Men jag är i princip, av\r\nhumanitära skäl, emot glasruta. Vi väntar med att läsa\r\nutredningen för att se vad vi kan göra nästa gång.</pre><pre>Anf.  114  JOHAN LINANDER (c) replik:\r\nFru talman! Yilmaz Kerimo säger att oppositionen\r\nverkar okunnig i kriminalvårdsfrågor. Socialdemo-\r\nkraterna får givetvis tycka vad de vill om oppositio-\r\nnen. Det kan vi inte förhindra. Men jag undrar om\r\nYilmaz Kerimo har lyssnat på samma redovisning av\r\nkriminalvårdens generaldirektör som jag har gjort.\r\nTycker ni att överbeläggningarna på Sveriges fängel-\r\nser är acceptabla? Tycker ni att programverksamheten\r\noch behandlingen sköts på ett optimalt sätt? Tycker ni\r\natt samarbetet mellan kriminalvården och kommu-\r\nnerna fungerar bra, till exempel vad gäller § 34-\r\nplaceringar?\r\nDet som borde ske enligt några föreskrifter är inte\r\nsamma sak som att det sker i verkligheten. I mina\r\npolitiska förslag utgår jag från verkligheten, inte från\r\nen tänkt verklighet.</pre><pre>Anf.  115  YILMAZ KERIMO (s) replik:\r\nFru talman! Jag tycker inte att vi ska ha bråttom\r\natt ändra saker. Vi ska först ha en ordentlig utredning\r\nför att titta på behovet och efterfrågan. Därefter ska vi\r\nvidta de åtgärder som behövs. När generaldirektören\r\nvar hos oss i utskottet talade han också om de åtgär-\r\nder som var på gång. Visst är det överbeläggning nu,\r\nmen åtgärder är på gång.\r\nNär det gäller § 34-placeringarna tycker jag inte\r\nheller att man ska ha för bråttom. Kriminalvårdssty-\r\nrelsen har fått i uppdrag att kartlägga omfattningen av\r\nvar bristerna finns. Detta ska redovisas senast den 1\r\noktober i år. Så i år kommer vi att få en rapport med\r\nen kartläggning. Därefter får vi se hur vi ska åtgärda\r\nsamarbetsbristerna kring § 34. Man ska inte ha bråt-\r\ntom att ändra lagar och förordningar.</pre><pre>Anf.  116  JOHAN LINANDER (c) replik:\r\nFru talman! Det är möjligt att man inte ska ha\r\nbråttom. Men min och Yilmaz Kerimos definition av\r\nbråttom är uppenbarligen inte densamma. Majoriteten\r\nskriver i betänkandet att § 34-placeringarna varit ett\r\nproblem under lång tid. Problemet har utretts vid flera\r\ntillfällen de senaste åren. Vad ska komma fram i\r\ndenna utredning som inte har kommit fram i tidigare\r\nutredningar? Någon gång måste man komma till\r\nskott, våga sätta ned foten och fatta beslut, även om\r\ndet kanske finns de som protesterar.\r\nYilmaz säger att generaldirektören meddelade oss\r\natt åtgärder var på gång vad gäller överbeläggningar.\r\nJa, det är sant. Men han meddelade oss också att det\r\negentligen inte finns pengar till det som planeras. Får\r\nvi se nya pengar till kriminalvården i vårpropositio-\r\nnen?</pre><pre>Anf.  117  YILMAZ KERIMO (s) replik:\r\nFru talman! Vad gäller § 34-placeringarna kom-\r\nmer utredningen som jag sade tidigare att presenteras\r\nden 1 oktober i år. Vi får alltså avvakta och inte före-\r\ngripa en pågående utredning.\r\nVad gäller pengar är det inte budgetdebatt nu. Jag\r\nvill inte ens gå in på detta, såsom man gjorde i den\r\nföregående debatten. Man glömde då sakfrågan och\r\ndebattens innehåll och pratade bara om budget och\r\npengar. I vårpropositionen får vi se om vi får några\r\npengar till kriminalvården och rättsväsendet. Jag\r\nhoppas som sagt att vi får det. Det behövs mer peng-\r\nar. Alla behöver dock det, inte bara kriminalvården.</pre><pre>Anf.  118  RAGNWI MARCELIND (kd) re-\r\nplik:\r\nFru talman! Om det inte vore för att jag har Yil-\r\nmaz Kerimo sittande till vänster om mig i utskottet\r\nskulle jag tro att Yilmaz absolut inte hade hört ett\r\nenda ord av den föredragning som generaldirektören\r\noch hans representant från kriminalvården höll för\r\noss.\r\nYilmaz säger att det pågår ett omfattande arbete,\r\natt det sker en utveckling och att oppositionen är\r\nokunnig om vad som pågår. Men den som har varit\r\nute och besökt den ena anstalten efter den andra vet\r\nvad som pågår ute på våra anstalter. Vi vet också vad\r\ngeneraldirektören föredrog för oss om vad som skulle\r\nske om de inte får resurser framöver. Han drog upp\r\nolika scenarier för vad som kunde ske, bland annat att\r\nupp till 1 900 anställda skulle behöva sättas åt sidan\r\nom man inte fick de resurser man åberopade. Hela\r\ngeneraldirektörens programförklaring handlade om\r\natt man skulle få ett ökat resurstillskott.\r\nJag har en hel bunt artiklar som jag har tagit ut\r\nfrån Internet med mig här i kammaren om olika pro-\r\nblemsituationer på olika anstalter runtom i hela vårt\r\nland. Det handlar om att den intagne ligger i besöks-\r\nrummet och att man på häktena sover i besöksrum-\r\nmen så att det inte går att ta emot besök.\r\nSituationen i kriminalvården är allvarlig, Yilmaz.\r\nJag tycker att det en väldigt dålig retorik att inte ens\r\nsjälv våga ta in detta och, även om man inte kan lova\r\npengar, åtminstone peka på att det finns en ambition\r\natt förändra. Om det nu ska bli som Yilmaz säger,\r\nminskad brottslighet och ökad trygghet, måste vi se\r\ntill att de som sitter på våra anstalter inte kommer\r\ntillbaka dit.</pre><pre>Anf.  119  YILMAZ KERIMO (s) replik:\r\nFru talman! Jag är medveten om att det finns\r\nbrister och att det kan bli mycket bättre. Det sade jag\r\nockså. Men det är inte heller som oppositionen\r\nsvartmålar, att det är katastrof och att ingenting fun-\r\ngerar. Som generaldirektören sade - det hörde ni inte\r\neller ville inte höra i oppositionen - har vi en mycket\r\nbra kriminalvård, men den kan bli bättre. Han sade\r\ntydligt att vi har bäst beläggning i världen. Han sade\r\nockså att vi var bäst i världen när det gällde återfalls-\r\nfrågorna.\r\nVisst finns det brister, och visst behöver vi mer\r\npengar. Jag tycker också att vi behöver mer pengar\r\nför att det ska bli ännu bättre. Men det jag vill säga\r\nhär är bara att det inte är som i oppositionens svart-\r\nmålning där det är katastrof och ingenting fungerar.\r\nVi hörde också att det är mycket förändringsar-\r\nbete på gång. Vad gäller platser sade han att 840\r\nplatser var på gång. Av dessa ska 218 bli tillgängliga\r\nredan i år och 308 nästa år.\r\nVisst finns det brister, och visst kan det bli bättre.\r\nMen det är inte så katastrofalt som ni beskriver det.</pre><pre>Anf.  120  RAGNWI MARCELIND (kd) re-\r\nplik:\r\nFru talman! Jag tackar för att Yilmaz nu lite grann\r\nvände in på linjen att vi ändå måste inse hur det ser\r\nut.\r\nNär vår generaldirektör till exempel beskrev åter-\r\nfallsfrekvensen hänvisade han till en viss grupp och\r\ntill en fem år gammal undersökning. Vi vet också att\r\ndet finns ett mörkertal när vi pratar om att det bara är\r\n50 % som återfaller. Det finns andra undersökningar\r\nsom säger att sju av tio återfaller. När det gäller de\r\nförstagångsförbrytare som döms till upp till två år\r\nsade generaldirektören att 60 % återfaller. Det är ju\r\ndessa som vi skulle behöva få bort från deras krimi-\r\nnella banor. Det är också hos dessa vi har den stora\r\nnarkotikaproblematiken.\r\nDet är då vi kristdemokrater tycker att det faktiskt\r\nskulle kunna vara gångbart med en glasruta för att\r\nkunna hjälpa de intagna att komma bort från narkoti-\r\nkamissbruket och därmed också från den kriminella\r\nväg de vandrar på.\r\nYilmaz pratar då om humanpolitik - man ska\r\nkunna krama om varandra. Men risken finns ju att\r\nnarkotikamissbruket för en mamma eller en pappa\r\nleder till att mamman eller pappan aldrig någonsin\r\nkommer att kunna krama om sitt lilla barn mer. För\r\nmig är humanpolitik att se till att rehabilitera de in-\r\ntagna bort ifrån den kriminella banan men också bort\r\nifrån missbruket. För att människor ska kunna sättas i\r\nmotivationsprogram måste de ju vara fria från narko-\r\ntikan, annars är det ett meningslöst arbete.\r\nJag frågar än en gång: Är Yilmaz Kerimo beredd\r\natt strida för att vi inte ska behöva vänta tills den här\r\nutredningen är klar utan omgående kan se till att\r\nkriminalvården får de nödvändiga resurserna för att\r\nakut avhjälpa den situation vi har i dag?</pre><pre>Anf.  121  YILMAZ KERIMO (s) replik:\r\nFru talman! Jag tycker att de insatser som nu är på\r\ngång är tillräckliga. Under tiden jobbar utredningen\r\nparallellt för att effektivisera och åstadkomma nya\r\nåtgärder.\r\nVad gäller återfall håller jag med om, och det sade\r\njag också i mitt anförande, att återfall måste förebyg-\r\ngas. Återfallstalet ska inte bli så högt. Även om det är\r\nbäst i världen är jag inte nöjd. Det ska bli ännu bättre.\r\nDet ska helst inte vara något återfall alls, men man\r\nmåste också vara lite realist och inse att det kanske\r\ninte är så lätt.\r\nÅterigen: Humanpolitik är jätteviktigt. Dessa\r\nmänniskor ska komma ut någon gång. Om de inte ens\r\nkan träffa sina närmaste blir det en tickande bomb när\r\nde sedan kommer ut. Vad händer då? Då har man\r\nbara skjutit fram frågan och får problemet när de\r\nkommer ut.\r\nVad gäller glasrutan anser jag att kartläggningen\r\nfår visa bristerna. Om det visar sig att man inte kan\r\nkontrollera besökarna på ett bättre sätt, om de narko-\r\ntikahundar man nu har anskaffat på flera anstalter och\r\nalla andra åtgärder inte räcker till, då kanske man kan\r\ntänka sig att ha en glasruta - kanske! Men vi får av-\r\nvakta till oktober i år då utredningen är klar. Då får vi\r\nse om detta är ett sätt och om det behövs.</pre><pre>Anf.  122  KARIN GRANBOM (fp) replik:\r\nFru talman! Framför mig har jag statistik som ge-\r\nneraldirektören hade med sig när han besökte utskot-\r\ntet. Denna statistik är bekymrande. Man ser att den\r\ntid som används till rehabilitering i brotts- och miss-\r\nbruksprogram har minskat de senaste åren medan den\r\noutnyttjade tiden har ökat. Är Yilmaz Kerimo nöjd\r\nmed denna utveckling? Om inte, vad tänker han göra\r\nåt den?</pre><pre>Anf.  123  YILMAZ KERIMO (s) replik:\r\nFru talman! Nej, jag är inte nöjd med den utveck-\r\nlingen. Det ska inte vara så. Vi måste satsa på rehabi-\r\nlitering och programverksamhet. Det är jätteviktigt i\r\nen kriminalvård med betoning på vård, inte fängelse.\r\nDärför är programverksamhet, motivationsarbete och\r\nrehabiliteringsarbete jätteviktigt. Jag tror också att det\r\nstår i regleringsbrevet att man ska satsa på program-\r\nverksamhet, rehabilitering och motivationsarbete. Jag\r\nutgår från att detta ska bli effektivare och ännu bättre.\r\nSjälvklart ska jag också kämpa för det ska bli ännu\r\nbättre.</pre><pre>Anf.  124  KARIN GRANBOM (fp) replik:\r\nFru talman! Då ser jag fram emot att se det. Jag\r\ntycker inte att det är tillräckligt att 5 % av de intagnas\r\ntid på fängelser går till brott medan den outnyttjade\r\ntiden nästan är en fjärdedel. Det är helt oacceptabelt.\r\nAtt ha en fungerande rehabilitering är en nödvändig-\r\nhet för att vi inte ska få återfall. Därför hoppas jag att\r\nvi verkligen kommer att få se en förbättring.</pre><pre>Anf.  125  YILMAZ KERIMO (s) replik:\r\nFru talman! Som jag sade: Det är inte bra. Det\r\nmåste bli bättre. Sedan finns det vissa anstalter där\r\ndet fungerar bättre och vissa där det inte fungerar lika\r\nbra. Men programverksamheten är jätteviktig och\r\nmåste utvecklas, och jag kommer att göra allt i min\r\nmakt för att det ska bli bättre.</pre><pre>Anf.  126  LEIF BJÖRNLOD (mp):\r\nFru talman! Jag är nyvald ledamot i justitieut-\r\nskottet, och en del saker har känts väldigt aktuella och\r\nväldigt spännande. En av de saker som känns mycket\r\nspännande är att se alla de förändringar och allt det\r\narbete som läggs ned när det gäller kriminalvården.\r\nJeppe Johnsson sade att det inte hände så värst myck-\r\net. Men jag har för mig att 1974 hade vi en kriminal-\r\nvårdsreform, sedan kom Fängelseutredningen 1992,\r\ndärefter kom påföljdsreformen 1999 och just nu sitter\r\nen utredning som ska lägga fram sitt resultat den 1\r\ndecember 2004, vill jag minnas. Så jag tycker att det\r\nhänder väldigt mycket. Jag kan försäkra dig, Jeppe,\r\natt som nybörjare har man att göra.\r\nDet har sagts väldigt många bra saker här. Och jag\r\ntycker att alla har ett hjärta som bultar för att försöka\r\ngöra någonting för människor som har kommit snett i\r\nlivet. Men det är lite grann som om vi har två olika\r\nvägar.\r\nJag tillhör den där gruppen som inte vill sätta folk\r\ni glasbur. Jag tycker att det är väldigt viktigt att man\r\nser på kriminalvården med mer individuella glasögon,\r\nså att säga. Människor har av olika skäl kommit in i\r\nnarkotikamissbruk, påföljande brott och så vidare.\r\nDet finns människor som genom rent personliga tra-\r\ngedier hamnar i sådana här situationer. Jag tror alltså\r\natt det är väldigt viktigt att kriminalvården vid den\r\növersyn som nu sker verkligen tittar närmare på att\r\ndet inte finns en lösning, utan det måste finnas väldigt\r\nmånga lösningar. Jag går inte så långt i min mångfald\r\natt jag vill privatisera det hela, det gör jag inte. Jag\r\npåstår heller inte att någon har sagt det annat än i en\r\nenskild motion.\r\nJag tror att det är väldigt viktigt vilken attityd man\r\nhar, och jag har tittat lite historiskt på hur attityderna\r\nhar varit när det har gällt människor som har förbrutit\r\nsig mot samhällets lagar och regler. I början och väl-\r\ndigt långt in på 1900-talet hade vi rent fysiska be-\r\nstraffningar. Det lär knappast ha förändrat speciellt\r\nmycket, utom för dem som tappade huvudet vid be-\r\nstraffningen.\r\nSedan har det funnits ett humanistiskt inriktat syn-\r\nsätt som har gått ut på att det gäller vård och att för-\r\nändra människors beteende. Nu tycker jag att det\r\nverkar som om vi har enats om att det inte är säkert\r\natt det är längre straff som behövs utan det kanske är\r\nbehandling och andra åtgärder som behövs för att\r\nåterföra människor till samhället. Jag tycker att det\r\nkänns som en viktig väg att gå.\r\nDen utredning som nu är tillsatt har en del upp-\r\ngifter att behandla särskilt. Den ena är just att minska\r\nåterfallsfrekvensen. Vi har fått reda på att det är ett\r\nrelativt fåtal människor som begår det stora antalet\r\nbrott. Vi har sett statistik som har varierat. Det som\r\njag tror är en ganska bra medelväg är att ca 40 % är\r\nåterfallsförbrytare. Det här är en alldeles på tok för\r\nhög siffra. Man måste alltså se på vad man kan åstad-\r\nkomma. Jag tycker att det känns rasande viktigt att vi\r\ngår den vägen.\r\nJag tror inte att det handlar om mer pengar. Jag\r\ntror inte alls att det handlar om bara mer pengar och\r\nmer pengar. Jag tror att det handlar om att kunna\r\nutnyttja de resurser man har på ett helt annat sätt. Det\r\nhandlar inte om längre fängelsestraff eller mer inlås-\r\nning. Just brottsförebyggande åtgärder och den verk-\r\nsamhet som ska förhindra återfall kan dock behöva\r\nmer resurser. Då måste vi finna vägar för att hitta\r\ndem. Det kan handla om omfördelningar.\r\nVi har dessutom en del tekniska förändringar i\r\nsamhället som har betytt mycket. Den elektroniska\r\növervakningen har gjort en hel del.\r\nÖverbeläggningen på våra fångvårdsanstalter och\r\nhäkten, ja, det kan finnas behov av tillfälliga och\r\nsnabba lösningar. Men på sikt ska vårt arbete vara\r\ninställt på att de anstalter som vi har ska räcka.\r\nVi har ett annat problem dock, och det är den im-\r\nporterade brottsligheten. Vi får en ökande brottslighet\r\nsom inte beror på dåligt rättsväsende inom Sverige\r\nutan helt enkelt beror på att många människor har\r\nfunnit det lämpligt att förflytta sig till vårt land därför\r\natt det är lätt att begå brott här, och här finns det\r\ndessutom saker att stjäla. Vi är ett rikt land. Det lock-\r\nar många fattiga. Därför kommer en hel del österifrån\r\noch hit. Den saken tror jag att vi också behöver titta\r\npå närmare.\r\nJag har i övrigt inget yrkande utan ville bara på\r\ndet här sättet deklarera en liten allmän grundsyn på\r\nhur vi ser på kriminalvården.</pre><pre>Överläggningen var härmed avslutad.\r\n(Beslut fattades under 15 §.)</pre><pre>14 §  Processrättsliga frågor</pre><pre>Föredrogs\r\njustitieutskottets betänkande 2002/03:JuU7\r\nProcessrättsliga frågor.</pre><pre>Anf.  127  JOHAN PEHRSON (fp):\r\nFru talman! Effekten och funktionaliteten av vårt\r\nrättsväsende beror av några omständigheter, inte\r\nminst vilka medel vi skjuter till men också vilka reg-\r\nler vi har för processen och för de straffprocessuella\r\ntvångsmedlen. Detta blir en funktion som leder till ett\r\nresultat. Vi kan mäta det varje dag och se om vi är\r\nnöjda med den effekt vi når.\r\nJag tycker att det finns en hel del brister i effekti-\r\nviteten. Man måste se över hur vi balanserar rättssä-\r\nkerhet och effektivitet å ena sidan för att nå en bra\r\nrättstrygghet å den andra. Om man bara betonar rätts-\r\nsäkerheten får man en dålig effektivitet, rättstrygg-\r\nheten blir sämre och många människor kommer att\r\nfortsätta att bli brottsoffer, ofta på mycket brutala sätt.\r\nI detta betänkande har Folkpartiet därför några re-\r\nservationer där vi säger att vi tror att man måste se\r\növer vilka regler vi har för processen, vilka regler\r\npolis, åklagare och domstolar får använda i kampen\r\nmot brotten. Svaret kan ju inte alltid vara att skjuta\r\ntill mer pengar. Vi har ju pratat en del om det i dag.\r\nJag tycker att det ligger stora poäng i just detta.\r\nVi ser dagligen hur svårt det blir med balansen.\r\nJust nu pågår en debatt, som man kan läsa om i medi-\r\nerna, om vaktbolagen som jagar snattare eftersom\r\npolisen har tvingats ge upp detta. Man kanske priori-\r\nterar annat ibland, till exempel våld mot kvinnor eller\r\nhandel med barn och kvinnor, som vi pratade om\r\ntidigare. Det är mycket bra. Men effekten blir att små\r\nbutiksägare, för den delen också några stora, lämnas\r\nhelt vind för våg i kampen mot de människor som\r\navser att stjäla där.\r\nDet leder till frågeställningen: Hur mycket får en\r\nvakt följa efter en person för att se vad som händer\r\nnär snatteri övergår i häleri? Var går den gränsen?\r\nVilka regler ska gälla? Här finns det en gråzon som vi\r\nmåste ta upp i utskottet, men kanske inte just nu.\r\nJag vill trycka på en reservation särskilt. Det är\r\nreservation 12, som jag också för Folkpartiets del\r\ngärna yrkar bifall till. Vi står bakom samtliga våra\r\nreservationer som vanligt, men för att vinna tid yrkar\r\njag enbart bifall till reservation nr 12 men också till\r\nreservation nr 9.\r\nDet handlar om rumsavlyssning. Det kallas ju\r\nbuggning. Man har väl aldrig någonsin skådat en\r\nmajoritetstext som har varit så mycket goddag-yx-\r\nskaft. Vad tycker Socialdemokraterna i fråga om\r\nrumsavlyssning? Vad har man för åsikt i den fråga\r\nsom handlar om att kunna intensifiera kampen mot\r\nden riktigt grova, inte sällan gränsöverskridande, inte\r\nsällan väl organiserade brutala brottslighet som skör-\r\ndar människooffer varje dag? Det handlar om narko-\r\ntika, det handlar om mord, det handlar om avancerade\r\nstölder och det handlar om handel med kvinnor och\r\nbarn.\r\nPolisen i Danmark har vi i Folkpartiet nyligen\r\nträffat. De skakar på huvudet åt vad vi i Sverige gör -\r\nåt att vi inte tar till oss denna möjlighet att komma åt\r\nden här brottsligheten med ett så effektivt processu-\r\nellt tvångsmedel. Det är absolut inte okomplicerat.\r\nAlla sådana här hemliga avlyssningar väcker ju en\r\nmängd olika frågor från rättsäkerhetsgarantisynpunkt.\r\nDärför säger vi att man ska ha ett offentligt om-\r\nbud. Det har vi länge sagt, och det gäller all avlyss-\r\nning. Det ska nu komma. Det är glädjande att det,\r\näven om det tar några år, till slut kanske kommer\r\nnågonting från Justitiedepartementet.\r\nHur ska man då se till att underrätta personer som\r\nvarit utsatta för avlyssning - det vill säga hanteringen\r\nav den överskottsinformation om saker som kan vara\r\nkänsliga? Detta är rättssäkerhetsåtgärder för att på ett\r\neffektivt sätt komma åt sådant här. Det finns ett gans-\r\nka bra mätbart resultat. Socialdemokraterna i Dan-\r\nmark, som väl just nu har några kolleger här i kam-\r\nmaren, har skrivit till regeringen och sagt: Ni måste\r\nhjälpa oss därför att danska grovt kriminella flyttar\r\ntill södra Sverige för att fortsätta med sin brottsliga\r\nverksamhet - inte sällan direkt in i Danmark men\r\nbortom lagens långa danska arm. Säkert begås ett och\r\nannat brott i Sverige, så av den anledningen bör vi\r\nnog vara ganska bekymrade.\r\nJustitieministern svarar på en fråga: Ja, men vi har\r\nju det nordiska samarbetet och samarbetet med Euro-\r\npol och Eurojust, och det är så bra.\r\nJa, men det är inte tillräckligt. Danskarna flyttar ju\r\nhit. Nog för att Folkpartiet liberalerna är för arbets-\r\nkraftsinvandring men just mc-gängen behöver inte\r\nvara de som vi först ska rekrytera. Så är det dock i\r\nSocialdemokraternas Sverige i dag. Det tycker jag är\r\nmycket allvarligt.\r\nDärför hoppas jag att vi i dag från Socialdemo-\r\nkraternas företrädare här får höra vad som är stånd-\r\npunkten. Tror och vill man sätta till någonting vad\r\ngäller effektivare arbetsredskap för svensk polis, med\r\nrättssäkerhetsgaranti, för att bekämpa denna brutala\r\nbrottslighet som varje dag skördar människooffer i\r\nvårt land?\r\nFru talman! Jag anlägger gärna också andra syn-\r\npunkter och tänker faktiskt visa lite civil olydnad här.\r\nNyligen var vi i utskottet i Bryssel för att lära oss\r\nen hel del om det arbete som pågår inom EU. Det är\r\nmycket som händer där. Vi ser nu hur den tredje\r\npelaren sannerligen i en rasande fart - vi vet inte\r\nriktigt den svenska regeringens ståndpunkt men kan-\r\nske kan några socialdemokrater här i kammaren i dag\r\nge en förklaring - förs över till gemenskapsrätten,\r\nmed effekter för straff- och processrätt.\r\nFör en månad sedan kom det en grönbok från\r\nkommissionen som handlar om rättssäkerhetsgaranti-\r\ner för misstänkta och tilltalade i brottmål i EU. Det är\r\nen skrift på drygt 50 sidor där man efter en noggrann\r\nborrning i materian går igenom hur det är i samtliga\r\nländer. Man talar om att vi måste jobba med de här\r\nfrågorna, för snart är det kanske 25 medlemsländer i\r\nEU. Vi ska ha regler om ömsesidigt erkännande, så\r\natt man kan utlämna kriminella som begått brott i ett\r\nannat land till det landet. Effekten av detta oroar\r\nsjälvklart en del. Men då är det viktigt att vi debatte-\r\nrar en sådan här grönbok i kammaren. Med nuvaran-\r\nde struktur i riksdagen finns dock ingen sådan möj-\r\nlighet, så jag måste rikta en vädjan till er. Det handlar\r\ndå om att bara några kan lyfta frågan och hänga på en\r\ndebatt där. Detta är viktigt.\r\nVi håller oss ju med en EU-nämnd som jag per-\r\nsonligen tycker omgående ska läggas ned. Vi tror att\r\nnågra experter på några EU-frågor ska sitta och prata\r\ndär om tredje pelarens viktiga uppgifter som berör oss\r\noch vårt budskap om brottsbekämpningen. Lägg ned\r\nEU-nämnden och för in de frågorna i justitieutskottet!\r\nMen i väntan på det måste vi prata om grönboken och\r\nom vad den innehåller. Det handlar ju om rättshjälp\r\noch bevisvärderingsfrågor. Det handlar om frågor om\r\nborgen, som är främmande i svenskt rättssystem. Vad\r\nkommer det att få för påverkan? Detta är väldigt\r\nviktigt och det händer nu. Vi måste ta en debatt.\r\nJag har personligen varit i kontakt med talmannen\r\ni riksdagen för att ta upp frågan. Jag känner mig\r\nmaktlös. Vi i Folkpartiet liberalerna är oroade över att\r\nvi inte tar tag i de här viktiga frågorna. EU-nämnden\r\nhinner ju inte med att borra i alla viktiga frågor, utan\r\ndet handlar mest om att se till att statsråden är någor-\r\nlunda förankrade i kammaren och inte åker i väg och\r\nskriver under vilka rambeslut som helst utan att veta\r\natt det finns ett stöd i denna kammare - något som\r\nvarit aktuellt under de senaste åren.\r\nTack så mycket för att jag fick hålla det här anfö-\r\nrandet. Jag ser fram emot att några av mina kolleger\r\nkan beröra detta med hur vi ska debattera EU-\r\nfrågorna i utskottet. Rättssäkerheten och grönboken\r\nhör hemma på området processuella regler.</pre><pre>Anf.  128  BEATRICE ASK (m):\r\nFru talman! Jag börjar med att yrka bifall till re-\r\nservation 3. Naturligtvis står vi moderater bakom\r\növriga reservationer men vi försöker minska på\r\ntidsåtgången här i kammaren.\r\nI betänkandet behandlas många betydelsefulla\r\nfrågor. Alla ryms inte i ett enda anförande. Johan\r\nPehrson har tagit upp ett område som inte alls ingår,\r\nnämligen EU-arbetet när det gäller lag- och rättsfrå-\r\ngor. Utvecklingen i det avseendet går oerhört snabbt.\r\nVad gäller de synpunkter som Johan Pehrson fört\r\nfram vill jag gärna säga att det är just utskottets ord-\r\nförande som har i uppgift att tillsammans med presi-\r\ndiet se till att vi får de principiella debatter som behö-\r\nver föras på det här området. Det gäller ju väldigt\r\nseriösa frågor.\r\nJag uppskattar att vi i justitieutskottet ändå har ett\r\nintensivt arbete med EU-frågorna i form av den\r\nkommitté som kontinuerligt träffas. Dessutom borrar\r\nvi ganska djupt i de här frågorna. Men jag tror att\r\nkammaren i gemen skulle ha nytta av att känna till\r\nlite mer om hur mycket som är på gång när det gäller\r\nrättsfrågorna inom EU-arbetet. Jag ser fram emot att\r\nvi får några debatter om de här frågorna, som - det är\r\nmin bestämda uppfattning - inte är enkla.\r\nDet finns tre frågor i betänkandet som jag gärna\r\nvill beröra.\r\nDen första frågan gäller offentlighet i domstol.\r\nEnligt regeringsformen ska domstolsförhandlingar\r\nvara offentliga. Detta är en viktig utgångspunkt. Jag\r\ntror att vi allihop är överens om att detta är rätt. Sedan\r\nfinns det bestämmelser som medger att man kan ha\r\nundantag. Det gäller då vissa typer av sexualbrott och\r\nförhandlingar som gäller mycket unga.\r\nNu hävdas det från rätt många håll att det blir allt\r\nvanligare att stänga förhandlingarna, att inte tillåta\r\noffentlighet. Detta är en väldigt oroväckande utveck-\r\nling eftersom det går stick i stäv med en av grund-\r\nprinciperna för hur vi tycker att man ska arbeta. Där-\r\nför tycker vi moderater och även en del andra att det\r\när viktigt att utreda om det är som det sägs, att det har\r\nblivit vanligare, och vad det i så fall beror på, så att vi\r\nkan hantera det.\r\nMycket märkligt tycker jag, som också är ny i\r\njustitieutskottet, att det är att majoriteten inte anser att\r\nman ska ta reda på hur det förhåller sig. Man är inte\r\nens bekymrad utan rycker bara på axlarna trots att det\r\nstår i betänkandet att inte ens Domstolsverket har koll\r\npå hur ofta valet blir att inte ha öppna förhandlingar\r\neller hur ofta det beslutas om yppandeförbud och en\r\ndel annat. Jag tycker att det är en väldigt slarvig in-\r\nställning till en av grundprinciperna. Detta är vi be-\r\nkymrade över.\r\nDen andra frågan där jag tycker att det finns en\r\npoäng - också här förvånar det mig att utskottsmajo-\r\nriteten är så ointresserad - rör brottsoffrens ställning.\r\nHäromsistens hade vi en utfrågning om bemötan-\r\ndet av brottsoffer och om deras ställning. Det var en\r\nmycket bra utfrågning. Men vi moderater har en del\r\nsynpunkter där vi inte tycker att det i dag är tillräck-\r\nligt bra och där vi driver på. Detta finns med i betän-\r\nkandet. En sak är att vi tycker att målsäganden också\r\ninför domstol ska få ge sin berättelse om hur brottet\r\nhar påverkat honom eller henne. Detta är viktigt från\r\nmånga aspekter. Det är viktigt därför att det är ett\r\nslags upprättelse att faktiskt få berätta om konsekven-\r\nserna men också därför att det handlar om vilken\r\ntilltro som allmänheten får till rättssystemet. Det här\r\när en liten men oerhört betydelsefull sak för berörda.\r\nEtt annat exempel - också detta finns med i en re-\r\nservation - är att vi tycker att det är dags att ge när-\r\nstående rätt till målsägandebiträde. Vi tycker att man\r\nmåste vidga möjligheten att få det stöd och den hjälp\r\nsom behövs också när det inte är brottsoffret självt\r\nsom står i fokus. Senast kom Osmo Vallo-\r\nutredningen med ett förslag som ligger i linje med\r\nvad vi försöker driva. Inte heller här finns det något\r\nintresse från majoriteten.\r\nJag har svårt att se vad det är för principiellt tvek-\r\nsamt i att se en närstående som brottsoffer. När någon\r\ndrabbas av ett grovt brott drabbas ofta, som vi vet,\r\nhela familjen på olika sätt. Det anses ju inte vara\r\nprincipiellt konstigt att driva frågan om att barn i en\r\nfamilj där kvinnan misshandlas ska ses som ett offer\r\ntrots att man kanske inte nödvändigtvis direkt har gett\r\nsig på barnet.\r\nMen det är inte så långt ifrån det som drabbar\r\nmånga andra som utsätts för brott. Så den här princi-\r\npen är jag lite funderande över. Jag skulle gärna vilja\r\nse att Socialdemokraterna utvecklade varför detta\r\nskulle vara så fel. Jag förstår om resurserna inte räck-\r\ner till. Jag vet att man inte alltid får målsägandebiträ-\r\nde i dag, men man skyller på en princip här, och det\r\när det jag inte riktigt har förstått.\r\nDen punkt jag vill ta upp är väldigt viktig, och för\r\nen gångs skull är vi beredda att säga ja till en enskild\r\nmotion. De betänkanden som vi har diskuterat i dag\r\nbehandlar ju motioner från den allmänna motionsti-\r\nden. Lite slarvigt brukar det talas om motionsslakt.\r\nDet är väldigt sällan som motioner får något gehör,\r\nman avslår dem i dussintal vid votering. Men vi vill i\r\nalla fall biträda en enskild motion av Gunnar Axén,\r\nsom handlar om medlemskap i Advokatsamfundet.\r\nBakgrunden till motionen är den att det i dag finns\r\nutbildningar där man försöker kombinera den utbild-\r\nning som behövs för att bli advokat med andra äm-\r\nnen, ekonomi och annat. Men då fungerar det inte när\r\nman så småningom vill bli medlem i Advokatsam-\r\nfundet, för då räcker den utbildningen inte till. Det\r\ninnebär att advokatbyråerna som behöver den här\r\nkompetensen, som har en liten annan profil, ändå\r\nanställer dessa. Men man kan ändå inte bli delägare i\r\nen advokatbyrå, det finns en massa krångel kring\r\ndetta.\r\nRedan i dag accepterar vi utländsk utbildning för\r\nmedlemskap i Advokatsamfundet, och då ställs inte\r\nde krav som ställs på svenska utbildningar. Såvitt vi\r\nkan bedöma hänger inte vårt regelverk riktigt med. På\r\nalla andra områden utvecklas det alternativutbild-\r\nningar. Då är det lite påvert när man majoriteten sä-\r\nger: Vi vill inte sänka kompetensen på advokater.\r\nNej, vem vill det? Det är inte det vi är ute efter. Men i\r\nvår värld är det möjligt att det finns mer än en väg\r\nsom kan ge relevant kompetens.\r\nVi tycker att regeringen skulle se över detta så att\r\nman inte behandlar svenska utbildningar sämre än\r\nutbildningar från annat håll. Tvärtom vill vi väl att\r\nsvenska universitet ska kunna konkurrera och erbjuda\r\nbra utbildningar, och det ska kunna finnas olika vägar\r\nockså till detta viktiga yrke, denna viktiga titel. Det\r\nhandlar inte om att vilja sänka ambitionerna. Man kan\r\nväl se om reglerna på nåt sätt behöver justeras, men\r\nhär säger man nej.\r\nDet är en lite tråkig inställning till motionen, men\r\njag är ändå lite stolt och glad över att det finns en\r\nenskild motion som är så väl genomarbetad och där\r\ndet ändå redovisas ett gott skäl att titta över det hela.\r\nJag tror, precis som Johan Pehrson var inne på, att det\r\nfinns anledning att fundera över effektivisering och\r\nmodernisering ur olika vinklingar när det gäller pro-\r\ncesser och verksamheter på det här området. Att fun-\r\ndera över om det finns anledning att modernisera\r\nnågra regler för krav på utbildning är ett litet, men\r\nändå viktigt, exempel. Här tycks det som om cemen-\r\nten sitter väldigt hårt hos majoriteten.\r\nJag har redan yrkat bifall till reservation 3, och\r\nmed det tänkte jag tacka för mig.</pre><pre>Anf.  129  PETER ALTHIN (kd):\r\nFru talman! Ärade ledamöter, framför allt de när-\r\nvarande men också alla som sitter i sina rum och\r\nföljer denna spännande debatt. Lite vid sidan om vill\r\njag understryka att jag inte tycker att man ska sänka\r\nkompetensen hos advokater.\r\nDet framgår av justitieutskottets betänkande att\r\nutskottet avstyrker samtliga motioner. Då undrar\r\nman: Är alla motioner så fullständigt korkade och så\r\nutan vishet eller något positivt? Ligger all vishet hos\r\nmajoriteten i utskottet eller hos regeringen? Det får\r\nmig att tänka på Axel Oxenstierna som för många\r\nhundra år sedan för sin omgivning, framför allt de\r\nyngre, sade ungefär så här: Min son, om du visste\r\nmed hur ringa grad av vishet världen styres!\r\nDet gäller kanske fortfarande, om man vägrar att\r\nlyssna till vad som sägs i de mycket begåvade motio-\r\nner som har lagts fram. Därför, fru talman, yrkar jag\r\nbifall till reservation 2 punkt 2 och reservation 12\r\npunkt 14. Jag står naturligtvis bakom alla andra av\r\nvåra reservationer.\r\nReservation 2 berör rätten till domstolsprövning,\r\nen viktig sak. Det framgår bland annat av en artikel i\r\nEuropakonventionen att man, vid en prövning av en\r\npersons civila rättigheter och skyldigheter eller när\r\ndet gäller en anklagelse mot honom eller henne för\r\nbott, är berättigad att få en rättvis och offentlig för-\r\nhandling inom skälig tid och inför en oavhängig och\r\nopartisk domstol som upprättats enligt lag. Vad inne-\r\nbär detta? Jo, det innebär att rätten till domstolspröv-\r\nning är en given förutsättning för existensen av en\r\nrättsstat, det är ett fundament.\r\nUnder väldigt lång tid har vi i Sverige haft rätten\r\natt få vår sak prövad i två instanser. Men under senare\r\ntid har denna urgamla rätt, om jag uttrycker mig så,\r\ninskränkts i vissa delar. Kristdemokraterna är av den\r\nuppfattningen att rättssäkerheten inte främjas av att\r\nmöjligheterna att få till stånd en överprövning mins-\r\nkar. Kravet på prövningstillstånd i vissa brottmål\r\npåstår jag är ett hot mot rättssäkerheten. Det minskar\r\nockså medborgarnas tilltro till rättssamhället, och det\r\när en viktig sak.\r\nMan kan tycka att en påföljd som böter inte är så\r\nmärkvärdig, men för många som har dömts till ett\r\nbötesstraff är konsekvenserna förödande, de kan vara\r\nförödande för återstoden av livet. Jag har mött i mitt\r\nyrke som advokat väldigt många människor som har\r\nfått bötesdomar och för vilka effekterna av detta har\r\nvarit oerhört stora. Det kan vara någon som har för-\r\nnekat ett snatteri, en polis som har förnekat att han\r\neller hon har gjort sig skyldig till tjänstefel och som\r\nmot sitt förnekande blir dömd i en instans och sedan\r\ninte har en möjlighet att få det prövat i ytterligare en\r\ninstans. Väldigt många har tappat tron på rättssam-\r\nhället för att de inte har fått sin sak prövad vid mer än\r\nett tillfälle. Så prövningstillstånd vid överklagande av\r\ntingsrättens domar i brottmål ska tas bort, detta för\r\nden enskildes del men också för tilltron till rättssam-\r\nhället. Det tycker jag vanligt sunt förnuft egentligen\r\nsäger. Men vanligt sunt förnuft är inte särskilt vanligt,\r\nsom man uttrycker sig så.\r\nDen andra reservation jag tar upp, fru talman,\r\ngäller frågan om hemliga tvångsmedel. Det är reser-\r\nvation 12 punkt 14. Då förflyttar vi oss från bötesdo-\r\nmar till den allvarligare och grövre brottsligheten.\r\nDen har ökat, det kan vi se. Det ser jag i mitt yrke\r\nsom advokat när jag har tid att ägna mig åt det - det\r\nblir mindre och mindre. Den blir mer och mer\r\nsvårutredd. Ett sätt att få möjlig kontroll är att införa\r\ndet som vi kallar buggning, i varje fall införa möjlig-\r\nheten till buggning när det gäller misstanke om grova\r\nbrott. Då måste man vara särskilt noga med att det\r\ngörs väldigt omsorgsfulla överväganden när man tar\r\nställning till det, så att oskyldigas integritet inte\r\nkränks och att man får klart för sig hur överskottsin-\r\nformation ska behandlas. Jag har stått tidigare här i\r\ntalarstolen och sagt att det är häpnadsväckande att vi\r\ninte har överskottsinformationen lagreglerad.\r\nLagrådet, som för flera år sedan hade anledning\r\natt titta på det här, gjorde den bedömningen att man\r\nkan godta buggning eller hemlig avlyssning som ett\r\nstraffprocessuellt tvångsmedel om behovet var rejält\r\noch starkt och om tvångsmedelsanvändningen var\r\nförenat med tillräckliga rättssäkerhetsgarantier. Bris-\r\nten, och det som gjorde att Lagrådet är tveksamt, var\r\natt det inte var lagreglerat. Lagrådet framhöll också\r\nsärskilt att den här frågan måste lösas. Nu upprepar\r\njag en gång till att denna fråga måste snarast regleras.\r\nVi vet inte i dag om buggning får användas eller\r\ninte. Det används i Stockholm, men man säger nej till\r\ndet i Malmö och så vidare.\r\nDet är en mycket stor och angelägen uppgift att se\r\ntill att vi kan få möjligheter att få bukt med den gröv-\r\nre brottsligheten och att det sker genom en väldigt\r\nstark lagreglering. Det här är en viktig sak för rätts-\r\nsamhället.\r\nNu säger man visserligen att det ska komma nå-\r\ngon form av utredning som ska redovisas under vå-\r\nren. Jag vet inte om det är den här våren man menar,\r\nmen det kan ju vara så. Då ska vi med stort intresse ta\r\ndel av vad utredningens resultat blir. Detta är viktigt\r\noch en rättssäkerhetsfråga.\r\nJag säger till regeringen, som mangrant är samlad\r\nhär för att lyssna: Gör någonting, gör någonting\r\nsnabbt!</pre><pre>Anf.  130  ALICE ÅSTRÖM (v):\r\nFru talman! Jag ska för tids vinnande yrka bifall\r\nenbart till reservation 13, men jag står givetvis bakom\r\növriga reservationer som Vänsterpartiet har.\r\nFru talman! Jag ska lyfta upp framför allt två re-\r\nservationer och två frågor. Den första är offentlighet\r\nvid domstol.\r\nI dag förekommer det uppgifter om att domstolar-\r\nna i allt större utsträckning håller förhandlingar inom\r\nstängda dörrar och att antalet förundersökningar där\r\nmisstänkta och deras ombud har belagts med yppan-\r\ndeförbud har ökat. Samtidigt vet vi att säkerhetskon-\r\ntrollerna vid våra domstolar har ökat på grund av\r\nallvarliga händelser som har inträffat.\r\nDe här tre sakerna berör den viktiga grundprinci-\r\npen om att ha öppna rättegångar. Om vi börjar få ett\r\nmer slutet domstolsväsende och mer slutna domsto-\r\nlar, är det oerhört viktigt att vi har ett ordentligt un-\r\nderlag för hur det ser ut, på vilka grunder man fattar\r\nbesluten och om de är nödvändiga. Vi i Vänsterpartiet\r\när klart medvetna om att de här åtgärderna måste\r\nvidtas i vissa fall. Vi har sett ökningen, och vi har\r\nvelat granska detta. Men vi har inte kunnat hitta nå-\r\ngon statistik eller något underlag. Inte heller inom\r\nDomstolsverket finns någon statistik på detta. Det ser\r\nvi i Vänsterpartiet som ett allvarligt problem.\r\nDärför har vi motionerat om offentligheten vid\r\ndomstolarna, att man bör utreda frågan om antalet\r\nallvarliga händelser verkligen har ökat och vad det i\r\nså fall beror på, så att man kan följa den här proces-\r\nsen. Det är ju vi som sitter här i Sveriges riksdag som\r\nhar lagt den viktiga grunden, att vi vill ha ett öppet\r\ndomstolsväsende. Därför är det viktigt att det är vi\r\nsom också följer frågan och att det är vi som har\r\nunderlaget för den process som pågår utanför det här\r\nhuset. Vi anser därför att det är självklart att frågan\r\nutreds och att vi får det här underlaget, så att vi inte\r\nfår ett mer slutet domstolsväsende än vad som är\r\nnödvändigt. Vi som fattar besluten ska ha kunskapen\r\noch kompetensen om det som händer.\r\nSedan, fru talman, vill jag gå över till frågan om\r\nhemliga tvångsmedel. Vi har ju flera gånger i den här\r\nkammaren debatterat om hemlig telefonavlyssning,\r\nom de tvångsmedel som finns och om det oerhört\r\nbristfälliga underlag som hittills har funnits för statis-\r\ntiken.\r\nFrån Vänsterpartiet är detta en mycket viktig fråga\r\nsom måste ses i ett bredare perspektiv. Om vi jämför\r\noss med länder i vårt närområde men också ute i\r\nvärlden, har vi här i Sverige i mycket högre grad än i\r\nandra länder en hög tillit till myndigheter och till\r\nmyndighetsutövning. Vi litar på den goda statsmakten\r\noch på att det inte begås övergrepp mot den enskilda\r\nindividen. Det har varit väldigt positivt att människor\r\nupplevt att man lever i ett demokratiskt samhälle där\r\nman inte behöver vara rädd för staten och för kon-\r\ntroll. Men det har också inneburit att vi i Sverige har\r\nen mycket svagare lagstiftning och suddigare gränser\r\nnär det gäller statens rätt att tillgripa tvång mot den\r\nenskilda individen, och det leder till försämrad rätts-\r\nsäkerhet.\r\nNär det gäller lagstiftningarna runtomkring i värl-\r\nden och hur Sverige agerar internationellt brukar\r\nSverige lyfta fram frågan om rättssäkerhet, att man\r\nalltid måste se till att statens kontroll av medborgarna\r\när rättssäker och att det ska vara tydligt lagreglerat.\r\nMen så är det faktiskt inte i Sverige. Alla tvångsme-\r\ndel är ju inte lagreglerade. Den parlamentariska kon-\r\ntrollen har varit mycket svårare att genomföra på\r\ngrund av det mer undermåliga underlag som har varit\r\ntidigare, även om det nu börjar förbättras.\r\nMot den här bakgrunden tycker vi i Vänsterpartiet\r\natt det krävs grundläggande åtgärder för att stärka\r\nrättssäkerheten vid användning av hemliga tvångs-\r\nmedel. Vi anser att de här åtgärderna måste ha vidta-\r\ngits innan man ens kan diskutera en utvidgning av\r\nmetoderna för övervakning.\r\nDet har här tidigare varit en debatt om att det nu\r\när dags att införa buggning för att komma åt den\r\ngrova, organiserade brottsligheten. För oss i Vänster-\r\npartiet är det otänkbart när vi fortfarande har en sådan\r\nsuddig lagstiftning och när vi fortfarande har områ-\r\nden som vi behöver reglera. Flera partier i den här\r\nkammaren har också sagt att rättssäkerheten måste\r\nöka.\r\nDe här åtgärderna måste alltså vidtas innan man\r\nens kan gå vidare på något sätt när det gäller tvångs-\r\nmedlen.\r\nVi anser att det också behövs en oberoende utvär-\r\ndering av behovet av tvångsmedel. Det räcker inte\r\nmed att polisen säger att brottsligheten har ökat och\r\natt det är något som de vill ha, utan det måste finnas\r\nett ordentligt underlag när det gäller behovet av\r\ntvångsmedel. Det måste också finnas ett ordentligt\r\nunderlag som visar hur effektiva de är, för effektivi-\r\nteten i brottsbekämpningen ska ju vägas mot den\r\nintegritetskränkning som de hemliga tvångsmedlen\r\ninnebär. Har vi inte ens ett ordentligt underlag för hur\r\neffektiva de är, är det svårt att göra den avvägningen.\r\nDet underlaget finns inte, och det räcker inte att det\r\nsägs att det här är ett effektivt medel.\r\nSedan anser vi i Vänsterpartiet också att man\r\nskulle kunna gå vidare och göra som man gör i bland\r\nannat Danmark, som även använder buggning, men\r\natt man i efterhand, när utredningen är nedlagd, blir\r\nskyldig att underrätta den som varit utsatt för hemliga\r\ntvångsmedel. Det är det enda sättet att garantera att\r\nden enskilda individen som har blivit kränkt, kanske\r\npå orättfärdiga grunder, kan överklaga beslutet och\r\nkräva skadestånd.\r\nOm du i dag blir anhållen eller häktad och det vi-\r\nsar sig att det skett på oriktig grund, kan du faktiskt\r\nkräva skadestånd. Men här kan du bli utsatt för hem-\r\nliga tvångsmedel och en ganska stor integritetskränk-\r\nning, men eftersom du aldrig får veta det kan du ald-\r\nrig kräva din rätt. Vi i Vänsterpartiet är helt övertyga-\r\nde om att om detta infördes skulle det bli en effekti-\r\nvare prövning varje gång tillstånd begärs för att få\r\nanvända sig av hemligt tvångsmedel, för då skulle\r\nman veta att man alltid blir granskad i efterhand.\r\nVidare anser Vänsterpartiet att man borde inrätta\r\nett oberoende kontrollorgan som har till uppgift att\r\ntillgodose rättsskyddet både vid tillståndsprövningen\r\noch vid själva genomförandet av tvångsåtgärden. Nu\r\nkommer regeringen att föreslå ett offentligt ombud.\r\nDet är viktigt att det offentliga ombudet får tillräckli-\r\nga möjligheter och tillräckliga befogenheter för att\r\nkunna göra sin granskning på rätt sätt.\r\nMed det här, fru talman, yrkar jag bifall till reser-\r\nvation 13.</pre><pre>Anf.  131  JOHAN PEHRSON (fp) replik:\r\nFru talman! Jag förstår att det går långsamt. Pro-\r\npositioner blir försenade och är dåligt förberedda av\r\nregeringen. Alice samarbetar ju med regeringen och\r\ndeltar i ganska intima möten på Justitiedepartementet,\r\ndär man går igenom vilka förslag man ska kunna\r\njobba ihop med. Det går väldigt långsamt. Men ni\r\nkanske inte kan tänka på mer än en sak åt gången.\r\nJag hävdar dock att regeringen måste kunna tänka\r\npå fler saker än en åt gången - kanske två saker. Där-\r\nför tror jag att det är möjligt att göra både-och. Man\r\nkan skärpa upp det här och visa att det finns tydliga\r\nrättssäkerhetsgarantier med ombud, hantering av\r\növerskottsinformation och detta med underrättelse\r\nsenare, som de har i Danmark, när det gäller\r\nrumsavlyssning, populärt kallat buggning.\r\nAlice Åström önskar bevis. Ja, de här 60 krimi-\r\nnella från Danmark har enligt danska polisen bara\r\nflyttat hit beroende på att vi inte har bland annat detta\r\ntvångsmedel. Eller tror Alice Åström att de här 60\r\nmänniskorna, som inte sällan är mc-gängsanknutna,\r\nhar flyttat hit beroende på fastighetspriserna, det\r\ntrevliga vädret, de trevliga skånska medborgarna?\r\nEller kan det vara så att de faktiskt flyttar hit för att\r\nde har lättare fortsätta sin grova brottslighet med\r\nmänniskor som hamnar i knark, prostitution och elän-\r\nde till följd av detta? Det är också någonting att ta\r\nhänsyn till när man bekämpar brott.</pre><pre>Anf.  132  ALICE ÅSTRÖM (v) replik:\r\nFru talman! När det gäller den här frågan har ju\r\nregeringen och Vänsterpartiet inte varit överens,\r\nalltså hela diskussionen om buggningen och att man\r\nbehöver vidta de här åtgärderna för att faktiskt kunna\r\nförbättra rättssäkerheten. Det är väl ganska uppenbart\r\natt Vänsterpartiet inte har fått gehör i de här frågorna,\r\nför i så fall hade jag ju inte behövt motionera och ha\r\nen reservation. Där har vi olika syn.\r\nNär det gäller effektiviteten var det intressant med\r\njust det exempel som Johan tog upp nu. 60 danskar\r\nhar flyttat hit, och enligt den danska polisen beror det\r\npå att den danska polisen har buggning. Det är just\r\nden typen av argument som hela tiden ligger till\r\ngrund när man diskuterar det här med hemliga\r\ntvångsmedel. Det är mycket möjligt att det är sant.\r\nMen jag tycker att för att använda sig av hemliga\r\ntvångsmedel, som alltså är integritetskränkande, mot\r\nmedborgarna vill jag ha ett ordentligt underlag. Vi\r\nlyfte fram den frågan när Buggningsutredningen\r\narbetade. Vi kritiserade mycket starkt att det i hela\r\nBuggningsutredningen egentligen inte fanns något\r\ndokumenterat faktaunderlag gällande effektiviteten:\r\nSå här såg brottsligheten ut innan, den här brottslig-\r\nheten kom vi inte åt. Så här såg det ut när vi införde\r\ndet, så här mycket bättre har vi klarat av den här\r\nbrottsligheten. Det är det vi i Vänsterpartiet efterfrå-\r\ngar, och för oss räcker det inte att polisen säger att det\r\nhär är ett effektivt medel.\r\nNär det gäller hemlig telefonavlyssning stod ju\r\nFolkpartiet här i förra veckan när vi diskuterade och\r\nsade att det är omöjligt att säga hur effektiv hemlig\r\ntelefonavlyssning är. Det har haft betydelse för för-\r\nundersökning i 40 % av fallen. Ja, men var de skyldi-\r\nga eller oskyldiga? Ledde det till fällande dom? Det\r\när det underlaget som vi anser att vi måste ha om vi\r\nska fatta beslut om hemliga tvångsmedel. Där tycker\r\njag att medborgarna har rätt att kräva det.</pre><pre>Anf.  133  JOHAN PEHRSON (fp) replik:\r\nFru talman! Jag är den förste att tillstå att rege-\r\nringen och de som stöder den har en slafsig inställ-\r\nning till det här med utvärdering, effektivitet och\r\ngranskning. Så är det absolut. Men poängen blir väl\r\nändå att en del av förklaringen till att man kan ifråga-\r\nsätta effektiviteten i den hemliga avlyssning som är\r\ntillåten i dag kan vara att brottsligheten ligger i fram-\r\nkant. Man har anpassat sig. Man sitter inte och är så\r\nobegåvad, inte alltid i alla fall, att man pratar om\r\ntunga knarkaffärer, vapenaffärer och mord som ska\r\nutföras över en telefon som man har ett abonnemang\r\npå Telia på. Man hittar andra sätt.\r\nDärför tycker jag att det är angeläget att vi kom-\r\nmer till skott med detta, för brotten måste bekämpas.\r\nDet hjälper i regel inte att ha en polis i varje buske.\r\nHär handlar det om spaning, och vilka verktyg vi kan\r\nha som är rent straffprocessuella. Jag tror att vi måste\r\nse hur det ser ut i andra länder och lyssna på dem.\r\nFrån Folkpartiet liberalerna har vi gjort det, och vi har\r\nblivit övertygade om att det här behövs. Lyssnar man\r\npå svenska poliser säger de faktiskt ungefär samma\r\nsak: att det här är nödvändigt för att komma åt denna\r\nfruktansvärt grova kriminalitet. Den skördar ju\r\nbrottsoffer. Alice Åström brukar annars stå och tala\r\nsig varm för att man ska stödja brottsoffer. Det bästa\r\när att se till att det inte blir några brottsoffer.\r\nEn sista fråga: Om Alice Åström nu inte kan tänka\r\nsig detta med buggning, vilket jag ändå förstår, eller\r\ngissar, att hon kommer att landa på så småningom,\r\nkan hon då tänka sig att vi utökar den avlyssning vi\r\nhar i dag? Vi lägger till de här rättssäkerhetsgaranti-\r\nerna, som både Alice Åström och jag efterlyser och\r\ntycker att det är sorgligt att inte regeringen någon\r\ngång har levererat. Man kan utöka till exempel hem-\r\nlig avlyssning så att det ändras från att gälla brott som\r\ni dag har ett visst straffminimum till att gälla brott\r\nsom har ett visst straffvärde i stället. Det gäller till\r\nexempel handel med kvinnor.</pre><pre>Anf.  134  ALICE ÅSTRÖM (v) replik:\r\nFru talman! Nej, i dagsläget är vi i Vänsterpartiet\r\ninte beredda att titta på en utvidgning av när man kan\r\nanvända de hemliga tvångsmedel som finns i dag,\r\ninte förrän man har vidtagit de åtgärder som krävs. Vi\r\ntycker inte att det blir meningsfullt att föra den här\r\ndebatten som att om det här och det här införs skulle\r\nvi kunna tänka oss det. Vi vill ha en ordentlig grund.\r\nVi vill ha allting lagreglerat, ha de rättssäkerhetsga-\r\nrantierna. Vi vill ge de enskilda medborgare som blir\r\nutsatta för det här en möjlighet att i efterhand kunna\r\nklaga.\r\nDå tycker jag att det är dags att ta den diskussio-\r\nnen. Man kanske behöver utvidga det när man har fått\r\nallt det här underlaget om effektiviteten. Men innan\r\ndess är vi inte beredda att gå vidare. Vi tror att det\r\nfaktiskt går att bekämpa brottslighet även utan detta.\r\nDäremot tror jag att det är mer krävande när det gäller\r\nantalet personer och när det gäller vilka resurser och\r\nhur mycket spaning man behöver lägga ned. Det är ett\r\nproblem, det ser ju vi också, när man ser att brottslig-\r\nheten hela tiden tar steg framåt. Men man måste låta\r\nrättssäkerheten följa med.\r\nSedan var det en fråga som Johan tog upp, som\r\njag glömde men som jag har skrivit här. Det gäller\r\nEU-frågan. Jag tycker att det Johan tar upp här i\r\nkammaren är oerhört viktigt. Vi måste debattera de\r\nförändringar som pågår inom EU och i samarbetet.\r\nDet är oerhört viktiga och grundläggande frågor för\r\nhela vårt rättsväsende och hela vårt rättssystem. Det\r\när tragiskt att det inte har varit en större offentlig\r\ndebatt kring det här utan att vi riskerar att ställas inför\r\nett fullbordat faktum.\r\nI det fallet anser jag också att frågan ska debatte-\r\nras i justitieutskottet och att det är justitieutskottet\r\nsom ska ha ansvaret för den. EU-nämnden har en\r\nannan roll i processen, att ta ställning när regeringen\r\nska i väg. Vi måste ta den stora framtidsdiskussionen.</pre><pre>Anf.  135  JOHAN LINANDER (c):\r\nFru talman! Som vanligt vill jag börja med att sä-\r\nga att jag står bakom samtliga mina reservationer i\r\nbetänkandet, och likaså det särskilda yttrandet angå-\r\nende vittneskallelser, men av tidsskäl yrkar jag enbart\r\nbifall till reservation 6 under punkt 7 angående mål-\r\nsägandebiträde för efterlevande och reservation 10\r\nunder punkt 12, angående enklare förfarande i snatte-\r\nrimål.\r\nOsmo Vallo-utredningen har visat på behovet av\r\nen möjlighet att förordna målsägandebiträde för ef-\r\nterlevande. Enligt mitt sätt att se är det fullt rimligt att\r\nse närstående till brottsoffer som utsatts för allvarlig\r\nbrottslighet som ett indirekt brottsoffer, som därmed\r\nskulle ha rätt till målsägandebiträde. Detta borde vara\r\nsjälvklart, inte minst för barn som utsatts för den\r\npsykiska kränkning det innebär att tvingas uppleva\r\nnär en förälder misshandlar den andra. För mig är de\r\nhär barnen brottsoffer.\r\nTyvärr tycks inte majoriteten hålla med i denna\r\nfråga. Varför de inte vill ge dessa indirekta brottsoffer\r\nrätt till målsägandebiträde hittar jag ingen bra förkla-\r\nring till i betänkandet, men kanske kan vi få det här i\r\nkammaren.\r\nEnklare förfarande i snatterimål är en fråga som\r\nhar utretts i all oändlighet, tycks det. Även nu avvak-\r\ntar majoriteten en utredning, och i avvaktan vill man\r\ninte tycka någonting. I betänkandet kan man läsa att\r\nförslaget om föreläggande av ordningsbot vid snatteri\r\ninte skulle bli så effektivt eftersom det är så sällan\r\nsom polis kommer till platsen efter att ett snatteri\r\nupptäckts. Detta argument måste ju klassificeras som\r\nhäpnadsväckande. Innebär det att Socialdemokraterna\r\nmedger att de inte lyckas upprätthålla en tillräcklig\r\nnivå på polisen för att klara av de här brotten - och att\r\nman dessutom inte har ambitionen att klara av dem?\r\nFru talman! Debatten om hemliga tvångsmedel\r\nhar vi varit inne på tidigare. Bara för några veckor\r\nsedan debatterade vi den senast här i kammaren.\r\nProblemet med överskottsinformation har vi också\r\nhaft uppe, och det måste lösas. Jag tänker inte säga så\r\nmycket mer om det just nu.\r\nDen organiserade brottsligheten blir grövre och\r\ngrövre, och man finner alltmer lömska metoder. De\r\npoliser som jag har pratat med och som arbetar mot\r\ndenna brottslighet vill inget hellre än att kunna ta itu\r\nmed den. De efterlyser bättre metoder för att kunna\r\nbekämpa denna brottslighet på ett effektivt sätt. Vi\r\nsom lagstiftare kan inte stoppa huvudet i sanden och\r\nsäga att någon annan ska lösa detta. Vi måste hela\r\ntiden försöka göra allt för att ligga steget före eller\r\nåtminstone vara i takt med den grova kriminaliteten.\r\nEnligt en uppgift jag har fått från polisen hemma-\r\nvid finns det ett 30-tal kända danska gängbrottslingar\r\nsom är skrivna i Sverige, och då i Skåne, så klart. I\r\noch för sig tror jag att de gärna vill flytta till Skåne\r\ntack vare den trevliga befolkningen där, men det\r\nkanske kan finnas andra anledningar. Kanske är an-\r\nledningen att den danska polisen har helt andra meto-\r\nder som de kan använda för att på allvar bekämpa\r\ngängbrottsligheten. Dessa metoder vill även den\r\nsvenska polisen få, och jag tycker att de ska få det.\r\nEn tuffare lagstiftning skulle bland annat inne-\r\nhålla buggning, inklusive riktade mikrofoner. Sekre-\r\ntessen mellan myndigheter måste bli generösare i\r\nsådana här fall. För mig är bekämpningen av organi-\r\nserad brottslighet viktigare än de enskilda personer-\r\nnas integritet. I dag menar de poliser som jobbar mot\r\ngängbrottsligheten att sekretessen mellan myndighe-\r\nterna hindrar dem från att arbeta över myndighets-\r\ngränser. De vill samarbeta, men det är svårt.\r\nDet behövs också större möjligheter för poliser att\r\nfå jobba under täckt identitet. Det är verkligen inte\r\nrimligt att poliser behöver göras om med teatersmink\r\ninnan de ska vittna. Så är faktiskt fallet i dag. Bara i\r\nMalmö finns det 17 konkreta hot mot polismän som\r\njobbar mot gängbrottsligheten. Även för andra än\r\npoliser behövs det ny lagstiftning för att de i de ex-\r\ntremt hotfulla fallen ska kunna behålla sin anonymitet\r\ntrots att de vittnar.\r\nFru talman! Avslutningsvis vill jag säga något\r\nkort om krav för medlemskap i Advokatsamfundet.\r\nBeatrice Ask var tidigare inne på att det är ovanligt\r\natt man yrkar bifall till en enskild motion. Jag gör det\r\näven om det är en enskild motion från en ledamot för\r\nett annat parti. Jag tycker att det är ett bra förslag.\r\nEtt av de argument som används i betänkandet -\r\natt andra juristutbildningar än juris kandidatexamen\r\ninnehåller färre poäng juridik - stämmer faktiskt inte\r\nmed verkligheten enligt vad jag har fått berättat för\r\nmig. Tyvärr. Det är beklagligt att majoriteten använ-\r\nder detta argument för att avstyrka motionen. Jag\r\nskulle gärna vilja få ytterligare kommentarer till detta.</pre><pre>Anf.  136  GÖRAN NORLANDER (s):\r\nFru talman! Jag ska försöka fatta mig kort så att vi\r\nhinner med detta till voteringen kl. 16.\r\nVi behandlar nu justitieutskottets betänkande nr 7,\r\nProcessrättsliga frågor. Betänkandet handlar om ett\r\nantal motioner från den allmänna motionstiden år\r\n2002. Motionerna rör bland annat svensk domstols-\r\nbehörighet, rätten till domstolsprövning, offentlighet\r\nvid domstol, straffprocessuella tvångsmedel samt\r\nkameraövervakning. I ärendet finns 15 reservationer.\r\nFru talman! Jag vill först framhålla att de flesta\r\nyrkanden har behandlats tidigare, och några nya skäl\r\nhar inte framkommit. En del yrkanden bereds redan i\r\nRegeringskansliet, och förslag är att vänta. Jag yrkar\r\ndärför bifall till utskottets förslag och avslag på samt-\r\nliga reservationer.\r\nTill Peter Althin vill jag säga att alla motioner\r\nsom kommer från oppositionen eller någon annan\r\nabsolut inte är knäppa. Det finns mycket smått och\r\ngott att hämta i dem. Tyvärr har vi väl ett sådant sys-\r\ntem här i riksdagen att motionerna behandlas genom\r\natt man skriver något välvilligt, och så avslås de. Men\r\ndet finns för det mesta något guldkorn att hämta i de\r\nflesta.\r\nTill Johan Pehrson vill jag säga att vi naturligtvis\r\nvill att rättsväsendet ska vara så effektivt som möjligt.\r\nDet är självklart. Men det finns regler som måste\r\nföljas, och kanske regler som måste ändras, för att\r\nman ska uppnå ett effektivare rättsväsende. Det är ett\r\narbete som jag vill påstå ständigt pågår.\r\nJag upplever att huvudfrågan är detta om teleav-\r\nlyssning, eller buggning, eller vad vi nu ska kalla det.\r\nDet kommer ett förslag om detta ganska snart, men\r\ndet förutsätter också att det finns en majoritet för\r\nförslaget här i kammaren. Jag sträcker ut en hand till\r\ndig, Johan. Du får gärna hjälpa oss att lotsa igenom\r\ndet här förslaget här i kammaren.\r\nMånga har berört problemet med överskottsin-\r\nformationen. En särskild utredare håller på att titta på\r\ndet. Meningen är att han ska vara klar någon gång i\r\noktober månad. Vi vill inte föregripa vad utredaren\r\nkommer fram till, utan vi avvaktar med det.\r\nJohan Pehrson tar upp detta med den gröna boken.\r\nSom han själv sade kom det utanför ämnet. Om jag\r\ninte är felunderrättad har utskottet en gemensam\r\nhearing med EU-nämnden den 10 april, där det finns\r\nmöjlighet att ta upp alla dessa frågor. Nog sagt om\r\ndetta.\r\nNär det gäller offentlighet i domstol vill jag säga\r\natt det precis som det står i betänkandet inte förs\r\nnågon statistik över hur ofta man har lyckta dörrar.\r\nEnligt Domstolsverket har den typen av processer\r\ninte ökat. Jag tycker nog att även om det inte förs\r\nstatistik får vi nog i det här fallet lita på Domstolsver-\r\nkets bedömning.\r\nEnligt praxis finns det möjlighet för brottsoffren\r\natt få avge sin berättelse under pågående rättegång.\r\nDet har vi haft hearing om i förra veckan tillsammans\r\nmed kamraterna i utskottet. Då togs bland andra dessa\r\nfrågor upp.\r\nSå till en sak som det råder delade meningar om, i\r\nalla fall mellan Moderaterna, Centerpartiet och mig.\r\nDet är medlemskapet i Advokatsamfundet. Enligt de\r\nuppgifter jag har och de uppgifter vi har fått från\r\nkansliet är det den behörighet som står i betänkandet\r\nsom krävs för att man ska få bli medlem i advokat-\r\nsamfundet, alltså en jur. kand.-examen och 180 po-\r\näng. Som Peter Althin sade är det väl ingen som vill\r\nsänka ambitionen när det gäller kvaliteten på advo-\r\nkaterna.\r\nFru talman! Jag stannar där och yrkar än en gång\r\nbifall till utskottets förslag och avslag på motionerna.</pre><pre>Anf.  137  JOHAN PEHRSON (fp) replik:\r\nFru talman! Jag vill börja med att säga att allt som\r\nskrivs av majoriteten inte heller är något som katten\r\nhar släpat in, även om det till och från kan låta så\r\nbland annat från min bänk.\r\nJag tackar verkligen för den utsträckta hand som\r\ngavs från Göran Norlander, som jag gissar har för-\r\nankrat detta hos Justitiedepartementet. Jag kan inte\r\ntolka det på annat sätt än som att det är på väg en\r\nlagstiftning om att vi får använda oss av rumsavlyss-\r\nning, så kallad buggning, för att bekämpa den grova\r\nbrottslighet som skördar så många människooffer\r\nvarje dag i Sverige. Det är utmärkt - så att det inte\r\nbara blir mazarinkäkande om offentliga ombud och\r\növerskottsinformation. Här talar vi om en rejäl utök-\r\nning och en kraftfull bekämpning. Det ser jag fram\r\nemot. Jag hoppas att Göran Norlanders personliga\r\nuppfattning i dag är att vi ska införa denna hemliga\r\navlyssning.\r\nNär det gäller frågan vart vi är på väg inom EU\r\nkommer vi på hearingen att prata en del om själva\r\nkonventet. Redan nu upprättas praktiskt en rad grön-\r\nböcker med genomgångar och måltavlor för att se\r\nvart vi ska gå. Dessa böcker kommer hit till riksda-\r\ngen, de finns med på Helgonät och så vidare, men det\r\nblir ingen debatt om dem. Jag har stött på tal-\r\nmanskollegiet för att vi ska få särskilda debatter om\r\ndetta, och jag vet att det finns ett intresse från tal-\r\nmännen att vi ska föra debatter om detta, för vad som\r\nhänder på denna nivå påverkar oss så himla mycket\r\nhär i riksdagen.\r\nVi måste få tala om dessa rättssäkerhetsgarantier.\r\nGöran Norlander möter säkert precis som jag männi-\r\nskor som har varit i Grekland på någon semesterö och\r\nhamnat i klammeri med rättvisan. Det är inte bra. Det\r\nblir långa processer. Och personen i fråga vill inte åka\r\ntillbaka på grund av att han eller hon inte litar på\r\nrättssystemet. Det finns människor i Polen som inte\r\nfår lämna landet och så vidare. Vi måste se vart vi är\r\npå väg och hur vi jobbar tillsammans när det gäller\r\nrättshjälpsfrågorna mellan länderna och hur vi gör\r\nmed dessa ömsesidiga erkännanden. Det är jättevik-\r\ntigt eftersom det påverkar våra medborgare varje dag.</pre><pre>Anf.  138  GÖRAN NORLANDER (s):\r\nFru talman! Till att börja med, Johan Pehrson, kan\r\njag berätta för dig att jag ännu inte har fått några\r\nmazariner när jag har suttit på departementet i över-\r\nläggningar. Den frasen kan vi alltså byta bort. Man\r\nbrukar faktiskt bjuda på en smörgås när vi är där.\r\nJag kan också garantera att det är förankrat och att\r\nförslag kommer. Men än en gång: Jag hoppas att\r\nJohan Pehrson då hjälper till att få igenom detta för-\r\nslag som kommer om buggning.\r\nOm jag har uppfattat det rätt har dessa frågor om\r\nEU inte med detta betänkande att göra. Då säger jag\r\nbara till dig Johan Pehrson: Du är ordförande i ut-\r\nskottet, och du har väl alla möjligheter att ta initiativ\r\ntill vilka saker som du vill att man ska diskutera?</pre><pre>Anf.  139  BEATRICE ASK (m) replik:\r\nFru talman! När det gäller buggning och den re-\r\nservation som också vi moderater står bakom är det\r\nlätt att komma med utsträckta händer, Göran Norlan-\r\nder, men frågan är: Har regeringen fått fart på arbetet\r\natt tillsätta den utredning som ska se över integritets-\r\nfrågorna? Som vi påpekar i reservationen finns det en\r\ndel som måste göras. Om detta görs och hinner göras\r\noch om man lägger fram en proposition som är fullö-\r\ndig kommer det inte att vara några som helst problem\r\ni kammaren, det är jag övertygad om. Men det hand-\r\nlar om med vilken fart ni får saker och ting uträttade\r\ndäruppe i Rosenbad.\r\nNär det gäller öppenheten får jag till svar att\r\nDomstolsverket tydligen säger att antalet rättegångar\r\nmed stängda dörrar inte har ökat. Man har inte fått\r\nnågra indikationer, står det i betänkandet. Nej, det\r\ntror jag det eftersom man inte tar in några uppgifter.\r\nDet är klart att om man inte tar reda på om antalet\r\nrättegångar med stängda dörrar ökar kan man aldrig\r\nfå reda på det, alltså har man inga indikationer. Pro-\r\nblemet är att många av oss andra från olika håll får\r\nhöra att detta är en utveckling. Då säger ni socialde-\r\nmokrater att ni struntar i det i stället för att fundera\r\növer om ni ska ta reda på om det är sant eller falskt.\r\nDet är ju det som vi begär eftersom det i så fall\r\nhandlar om att utvecklingen är sådan som det sägs på\r\nen del håll, nämligen att man undergräver en viktig\r\nprincip för hur det ska fungera.\r\nTill sist något om Advokatsamfundet. Det är en\r\nväldigt fånig förklaring som ni försöker komma med.\r\nProblemet är att vi accepterar utbildningar från andra\r\nländer där vi inte har samma krav. Den enkla syn-\r\npunkten som vi har är om man inte ska titta på hur\r\ndetta ser ut och se till att vi inte är ogina mot svenska\r\nutbildningar. Om utvecklingen ger vid handen att\r\nman på annat sätt kan garantera kompetensen, att det\r\nfinns en utveckling också inom detta område, borde\r\nman väl göra det? Man behöver ju inte alltid komma\r\nmed jästen efter degen, vilket tycks vara den ledande\r\nfilosofin inom regeringspartiet.</pre><pre>Anf.  140  GÖRAN NORLANDER (s) re-\r\nplik:\r\nFru talman! Det är lätt att komma med utsträckta\r\nhänder. Men det gäller också att någon greppar den\r\nutsträckta handen. Vi får se vad som händer när pro-\r\npositionen kommer. Jag vågar inte påstå att den är så\r\nfullödig att Beatrice Ask vågar ta min utsträckta\r\nhand. Det återstår att se den dag som propositionen\r\nläggs på riksdagens bord.\r\nBeatrice Ask, majoriteten struntar inte i eller tar\r\nlättvindigt på saker och ting. Men om man får indika-\r\ntioner från Domstolsverket att man där inte har upp-\r\nfattningen att antalet rättegångar med lyckta dörrar\r\nhar ökat har jag i alla fall den uppfattningen att jag\r\nlitar på de högt uppsatta tjänstemän som finns i Dom-\r\nstolsverket. Men om det finns en allmän misstro ska\r\njag kanske ta initiativ till att ta kontakt med Dom-\r\nstolsverket och se om man inte kan få fram den här\r\nformen av statistik till kommande år utan att det be-\r\nhöver vara ett riksdagsbeslut på det.</pre><pre>Anf.  141  BEATRICE ASK (m) replik:\r\nFru talman! Det är underbart vad man kan åstad-\r\nkomma här i kammaren. Jag är jättetacksam om Gö-\r\nran Norlander ser till att göra det. Jag behöver inte ha\r\ndet tryckt i protokollet att vi fattar något beslut bara\r\nvi får fram sanningen så att vi vet om detta är ett\r\nreellt problem. Det är vi mycket nöjda med. Det ska\r\nbli spännande att se när detta kommer.\r\nJag tycker i alla fall att det är lite lättvindigt att gå\r\npå indikationer och lita på dessa. Men nu har jag\r\nförstått att Socialdemokraterna tar till sig den oro som\r\nvi känner från vårt håll.\r\nSedan talade Göran Norlander om att det är lätt att\r\nkomma med utsträckta händer men att någon måste\r\ngreppa dessa.\r\nDetta med utsträckta händer från Socialdemokra-\r\nterna handlar ofta om att man ska ta emot dem även\r\nom det inte är någonting i dem. Men ni måste också\r\nleverera någonting som innehåller de aspekter där vi\r\nhar pekat på att det är viktigt för att det ska kunna bli\r\nen gemensam lösning. Jag tror att vi alla borde vara\r\nintresserade av att effektivisera polisens arbete. Men\r\ndet är också skandalöst att ni inte har tagit itu med\r\ndessa integritetsfrågor och en del säkerhetsfrågor som\r\nborde fungera. Vi debatterade detta för någon vecka\r\nsedan här i kammaren. Vi är väldigt bekymrade. Och\r\ndet måste ni också ta på allvar. Vi kan inte bara gå\r\nvidare och göra dessa saker. Och man ska inte räkna\r\nmed att få hjälp från oppositionen om man inte lever-\r\nerar ett väl genomarbetat förslag. Och jag förväntar\r\nmig faktiskt att ni är seriösa nog att komma med det.</pre><pre>Anf.  142  GÖRAN NORLANDER (s) re-\r\nplik:\r\nFru talman! Jag lovar att jag ska göra allt jag kan\r\nför att vara så seriös som möjligt och att det ska\r\nkomma så bra förslag som möjligt.</pre><pre>Anf.  143  PETER ALTHIN (kd):\r\nFru talman! I betänkandet står det att den särskil-\r\nda utredare som ska komma med ett förslag till regle-\r\nring av användning av överskottsinformation ska\r\nredovisa det under våren. Jag frågade vilken vår, och\r\njag fick nu reda på av Göran Norlander att det inte\r\nvar fråga om någon vår, möjligen någon höst. Då vill\r\njag få bekräftat om det är den höst som kommer nu\r\neller om det är någon annan höst, eller när kommer\r\ndet?</pre><pre>Anf.  144  GÖRAN NORLANDER (s):\r\nFru talman! Det kommer i oktober år 2003.</pre><pre>Överläggningen var härmed avslutad.\r\n(Beslut fattades under 15 §.)\r\nAjournering</pre><pre>Kammaren beslutade kl. 15.56 på förslag av tredje\r\nvice talmannen att ajournera förhandlingarna till\r\nkl. 16.00 då dagens votering skulle äga rum.\r\nÅterupptagna förhandlingar</pre><pre>Förhandlingarna återupptogs kl. 16.00.</pre><pre>15 §  Beslut om ärenden som slutdebatterats vid\r\ndagens sammanträde</pre><pre>FiU24 Folkomröstning om införande av euron\r\nPunkt 1 (Lag om folkomröstning av införande av\r\neuron)\r\n1. utskottet\r\n2. res. (v, mp)\r\nVotering:\r\n270 för utskottet\r\n40 för res.\r\n4 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  132 s, 48 m, 43 fp, 29 kd, 18 c\r\nFör res.:       25 v, 15 mp\r\nAvstod:         1 s, 2 kd, 1 c\r\nFrånvarande:    11 s, 7 m, 5 fp, 2 kd, 5 v, 3 c, 2 mp</pre><pre>Punkterna 2-5\r\nKammaren biföll utskottets förslag.</pre><pre>JuU5 Människohandel\r\nPunkt 2 (Utvidgat straffansvar)\r\n1. utskottet\r\n2. res. 1 (mp)\r\nVotering:\r\n292 för utskottet\r\n22 för res. 1\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 48 m, 35 fp, 31 kd, 25 v, 20 c\r\nFör res. 1:     7 fp, 15 mp\r\nFrånvarande:    11 s, 7 m, 6 fp, 2 kd, 5 v, 2 c, 2 mp</pre><pre>Punkt 3 (Polisens insatser mot människohandel)\r\n1. utskottet\r\n2. res. 2 (fp)\r\nVotering:\r\n272 för utskottet\r\n43 för res. 2\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 48 m, 31 kd, 25 v, 20 c, 15 mp\r\nFör res. 2:     43 fp\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Punkt 6 (Utvärdering av lagen [1998:408] om förbud\r\nmot köp av sexuella tjänster)\r\n1. utskottet\r\n2. res. 3 (m)\r\nVotering:\r\n266 för utskottet\r\n49 för res. 3\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet   133 s, 43 fp, 31 kd, 24 v, 20 c, 15 mp\r\nFör res. 3:     48 m, 1 v\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Övriga punkter\r\nKammaren biföll utskottets förslag.</pre><pre>JuU6 Kriminalvårdsfrågor\r\nPunkt 2 (Ny inriktning på svensk kriminalvård m.m.)\r\n1. utskottet\r\n2. res. 2 (m)\r\n3. res. 3 (fp)\r\n4. res. 4 (kd)\r\n5. res. 5 (c)\r\nKammaren fastställde med acklamation res. 2 som\r\nkontraproposition i huvudvoteringen.\r\nHuvudvotering:\r\n166 för utskottet\r\n48 för res. 2\r\n100 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  130 s, 23 v, 13 mp\r\nFör res. 2:     48 m\r\nAvstod:         3 s, 43 fp, 31 kd, 2 v, 20 c, 1 mp\r\nFrånvarande:    11 s, 7 m, 5 fp, 2 kd, 5 v, 2 c, 3 mp\r\nChristina Axelsson och Carina Moberg (båda s) an-\r\nmälde att de avsett att rösta ja men markerats ha av-\r\nstått från att rösta.</pre><pre>Punkt 13 (Placering av långtidsdömda)\r\n1. utskottet\r\n2. res. 17 (v)\r\nVotering:\r\n290 för utskottet\r\n25 för res. 17\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 48 m, 43 fp, 31 kd, 20 c, 15 mp\r\nFör res. 17:    25 v\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Punkt 14 (Besöksrum med s.k. glasruta)\r\n1. utskottet\r\n2. res. 18 (fp, m, kd)\r\nVotering:\r\n193 för utskottet\r\n122 för res. 18\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:   133 s, 25 v, 20 c, 15 mp\r\nFör res. 18:    48 m, 43 fp, 31 kd\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Punkt 17 (Tillämpningsområdet för intensivövervak-\r\nning)\r\n1. utskottet\r\n2. res. 21 (fp, v)\r\nVotering:\r\n246 för utskottet\r\n69 för res. 21\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 48 m, 30 kd, 20 c, 15 mp\r\nFör res. 21:    43 fp, 1 kd, 25 v\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Punkt 18 (Kostnader för utvisades hemresor)\r\n1. utskottet\r\n2. res. 22 (fp, m, kd, c)\r\nVotering:\r\n174 för utskottet\r\n141 för res. 22\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:   133 s, 1 fp, 25 v, 15 mp\r\nFör res. 22:    48 m, 42 fp, 31 kd, 20 c\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Övriga punkter\r\nKammaren biföll utskottets förslag.</pre><pre>JuU7 Processrättsliga frågor\r\nPunkt 2 (Rätten till domstolsprövning)\r\n1. utskottet\r\n2. res. 2 (fp, kd)\r\nVotering:\r\n242 för utskottet\r\n73 för res. 2\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 48 m, 1 kd, 25 v, 20 c, 15 mp\r\nFör res. 2:     43 fp, 30 kd\r\nFrånvarande:    11 s, 7 m, 5 fp, 2 kd, 5 v, 2 c, 2 mp\r\nLars Gustafsson (kd) anmälde att han avsett att rösta\r\nnej men markerats ha röstat ja.</pre><pre>Punkt 3 (Offentlighet vid domstol)\r\n1. utskottet\r\n2. res. 3 (fp, m, v)\r\nVotering:\r\n196 för utskottet\r\n119 för res. 3\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 30 kd, 20 c, 13 mp\r\nFör res. 3:     48 m, 43 fp, 1 kd, 25 v, 2 mp\r\nFrånvarande:     11 s, 7 m, 5 fp, 2 kd, 5 v, 2 c, 2 mp</pre><pre>Punkt 7 (Målsägandebiträde för efterlevande)\r\n1. utskottet\r\n2. res. 6 (fp, m, kd, c)\r\nVotering:\r\n172 för utskottet\r\n142 för res. 6\r\n1 avstod\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 25 v, 14 mp\r\nFör res. 6:     48 m, 43 fp, 31 kd, 20 c\r\nAvstod:         1 mp\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Punkt 11 (Strafförelägganden)\r\n1. utskottet\r\n2. res. 9 (fp)\r\nVotering:\r\n272 för utskottet\r\n43 för res. 9\r\n34 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 48 m, 31 kd, 25 v, 20 c, 15 mp\r\nFör res. 9:     43 fp\r\nFrånvarande:    11 s, 7 m, 5 fp, 2 kd, 5 v, 2 c, 2 mp</pre><pre>Punkt 12 (Enklare förfarande i snatterimål)\r\n1. utskottet\r\n2. res. 10 (fp, kd, c)\r\nVotering:\r\n218 för utskottet\r\n95 för res. 10\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  131 s, 47 m, 25 v, 15 mp\r\nFör res. 10:    1 m, 43 fp, 31 kd, 20 c\r\nFrånvarande:    13 s, 7 m, 5 fp, 2 kd, 5 v, 2 c, 2 mp</pre><pre>Punkt 14 (Hemliga tvångsmedel)\r\n1. utskottet\r\n2. res. 12 (fp, m, kd, c)\r\n3. res. 13 (v)\r\nFörberedande votering:\r\n136 för res. 12\r\n28 för res. 13\r\n150 avstod\r\n35 frånvarande\r\nKammaren biträdde res. 12.\r\nHuvudvotering:\r\n145 för utskottet\r\n132 för res. 12\r\n37 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  133 s, 1 kd, 1 v, 10 mp\r\nFör res. 12:    48 m, 33 fp, 30 kd, 20 c, 1 mp\r\nAvstod:         10 fp, 24 v, 3 mp\r\nFrånvarande:    11 s, 7 m, 5 fp, 2 kd, 5 v, 2 c, 3 mp\r\nBirgitta Ohlsson och Nyamko Sabuni (båda fp) an-\r\nmälde att de avsett att avstå från att rösta men marke-\r\nrats ha röstat nej.</pre><pre>Övriga punkter\r\nKammaren biföll utskottets förslag.\r\nAjournering</pre><pre>Kammaren beslutade kl. 16.20 på förslag av tredje\r\nvice talmannen att ajournera förhandlingarna till\r\nkl. 16.40.\r\nÅterupptagna förhandlingar</pre><pre>Förhandlingarna återupptogs kl. 16.40.</pre><pre>16 §  Planfrågor m.m.</pre><pre>Föredrogs\r\nbostadsutskottets betänkande 2002/03:BoU4\r\nPlanfrågor m.m. (prop. 2002/03:27)</pre><pre>Anf.  145  MARGARETA PÅLSSON (m):\r\nFru talman! Sverige hade i fjol västvärldens lägsta\r\nbyggande. Det förefaller som om det låga byggandet\r\nblir ännu lägre i år. Katastrof är visserligen ett starkt\r\nord, men det är just det ordet som ska användas om\r\nbristen på bostadsbyggande i vårt land. Det lilla som\r\nbyggs är villor och kategoribostäder medan vanliga\r\nhyreslägenheter fortfarande lyser med sin frånvaro.\r\nRegeringen bär ansvaret, och måste snart ta detsam-\r\nma.\r\nVi moderater har i flera år motionerat om olika\r\nsätt för att få fart på byggandet. Ett sätt är att förkorta\r\növerklagningstiderna på bygglovsärendena. Genom\r\natt föra över en del ärenden från regeringen till de\r\nallmänna förvaltningsdomstolarna hoppas vi på en\r\nsnabbare handläggning. I den proposition som be-\r\nhandlas i betänkandet i dag går regeringen oss delvis\r\ntill mötes, och därför instämmer vi i majoritetens\r\nbehandling av den. Naturligtvis är det inte tillräckligt,\r\nmen det är ett litet stycke på rätt väg.\r\nMen, fru talman, det finns annat i betänkandet\r\nsom vi kritiserar och därför reserverar oss mot.\r\nVi står bakom reservationerna 4, 8 och 9 men vi\r\nyrkar bifall endast till reservation 4. Den tituleras\r\nHandelsändamålet i detaljplan och beskriver hur vi\r\nmoderater vill använda det kommunala planmonopo-\r\nlet för att bland annat få billigare livsmedel till våra\r\nmedborgare.\r\nRegeringen Bildt genomförde några förändringar i\r\nlagstiftningen. Ett huvudskäl var att slå vakt om goda\r\nförutsättningar för en sund konkurrens. Kommunerna\r\nfick inte längre särskilja detalj- och partihandel och\r\ninte heller villkora ett H i planen med att livsmedel\r\ninte fick säljas där. Tyvärr gjorde den nuvarande\r\nregeringen 1977 en olycklig återställare. Den regle-\r\nringen leder nu till försämrad konkurrens och därmed\r\nhögre priser för konsumenterna. Vår syn bekräftades\r\nnyligen i Konkurrensverkets rapport Kan kommuner-\r\nna pressa priserna?\r\nVi vill nu ta bort möjligheten att reglera handel-\r\nsändamålet i detaljplanen.\r\nVi vill förenkla planprocesser och nybyggnads-\r\nregler.\r\nVi vill förändra i PBL.\r\nVi moderater har en idé beträffande kommunala\r\nservicezoner som vi vill ha utredd. Det finns en brist i\r\ndet kommunala planmonopolet som ger effekt på\r\nkommunens skyldigheter att bistå invånarna med\r\nservice. När ett område är detaljplanerat måste kom-\r\nmunen ge samma service till människorna i det områ-\r\ndet som till alla andra boende i kommunen. Därför\r\nlåter kommunerna ibland bli att detaljplanera vissa\r\nområden. De är rädda att det blir alldeles för dyrt att\r\nge service i just det området. Men tänk om jag skulle\r\nvilja bo i en speciell glesbygd, och tänk om jag ac-\r\ncepterar en lägre servicegrad om jag bara får tillstånd\r\natt bygga där! Då kunde ju kommunen och jag kom-\r\nma överens om det. Eller rättare sagt: Genom en\r\nindelning i så kallade servicezoner kan man möjlig-\r\ngöra för människor att bygga ett hus utanför detalj-\r\nplanerat område och kommunen kan ändå slippa stora\r\nutgifter i form av viss kommunal service.\r\nSlutligen har vi en viktig reservation i vilken vi\r\nslår vakt om det kommunala planmonopolet. Det är\r\ninte rimligt, enligt moderat ideologi, att en kommunal\r\nfullmäktigeförsamling säger ja till en etablering av en\r\nstormarknad och att Boverket och länsstyrelsen sedan\r\nsäger nej till samma etablering på grund av ett över-\r\nklagande. Vi anser att staten endast ska kunna upphä-\r\nva planen om den strider mot uttalade riksintressen.\r\nFru talman! Jag yrkar bifall till reservation nr 4,\r\nmen jag står även bakom reservationerna 8 och 9.</pre><pre>Anf.  146  LARS TYSKLIND (fp):\r\nFru talman! Här behandlar vi nu bostadsutskottets\r\nbetänkande nr 4. Det handlar om planfrågor. Jag\r\nbörjar med att yrka bifall till reservation nr 4. Det är\r\nden enda reservation som Folkpartiet har fogat till\r\nbetänkandet, men det betyder inte att vi är nöjda med\r\ntillvaron och inte kräver några förändringar i övrigt.\r\nBakgrunden till betänkandet är starkt kopplat till\r\ndet som vi diskuterade i förra veckan, när det gällde\r\nbyggfrågor. Båda är i hög grad kopplade till den\r\növersyn av PBL som nu sker i den så kallade PBL-\r\nkommittén. Det finns många frågor som vi har valt att\r\nlåta kommittén titta på.\r\nVi har klargjort vår syn på detta i ett särskilt ytt-\r\nrande som vi har skrivit gemensamt med övriga bor-\r\ngerliga partier. Med risk för att bli tjatig kan jag uttala\r\natt vi utgår ifrån att vi ska få ett förenklat regelverk.\r\nVi kan lova att vi kommer att bevaka frågan, och vi\r\nåterkommer om inte resultatet blir ett förenklat regel-\r\nverk.\r\nFru talman! En viktig del i betänkandet handlar\r\nom utskottets ställningstagande till regeringens pro-\r\nposition om vissa överklaganden enligt plan- och\r\nbygglagen. Vi i Folkpartiet ställer oss bakom försla-\r\nget, då det är ett steg i rätt riktning. Men vi vill åter-\r\nigen framhålla vikten av PBL-kommitténs fortsatta\r\növersyn av instansordningen och överklagandepro-\r\ncessen i dess helhet.\r\nDet kan inte vara rimligt att projekt fördröjs i flera\r\når på grund av överklaganden. Vi är övertygade om\r\natt ytterligare åtgärder kan vidtas utan att rättssäker-\r\nheten för den skull äventyras. Bland annat torde man\r\nkunna ställa krav på skyldigheten att behandla ett\r\närende inom en viss tidsrymd.\r\nDet kom en ESO-rapport i går, som Hans Lind på\r\nKTH har skrivit. Den heter Bostadsbyggandets hin-\r\nderbana - ett träffande namn i sig! I rapporten stöds\r\nuppfattningen att en långdragen och svårförutsägbar\r\nkommunal planeringsprocess är en av orsakerna till\r\nlågt bostadsbyggande. Där tar man också fram att just\r\növerklagandeprocessen är en viktig del i detta.\r\nFolkpartiet har som sagt bara en reservation, men\r\nden rör en principiellt viktig sak. Vi yrkar i reserva-\r\ntion 4 på att bestämmelserna i plan- och bygglagen\r\nsom möjliggör en reglering av handelsändamålet i\r\ndetaljplan snarast tas bort som ett led i arbetet med att\r\nförenkla planprocesser och nybyggnadsregler.\r\nSkälet är att vår utgångspunkt är att den enskilda\r\nkonsumenten genom sina val styr etableringar av\r\nolika typ av handel.\r\nDen förändring som har skett inom dagligvaru-\r\nhandeln beror på många faktorer i samhällsutveck-\r\nlingen. Att försöka styra denna utveckling med nuva-\r\nrande regelverk leder endast till försämrad konkur-\r\nrens och, som en följd, högre konsumentpriser.\r\nDet är, precis som Margareta sade här förut, det\r\nsom Konkurrensverket har kommit fram till i sin\r\nrapport, som heter Kan kommunerna pressa priser-\r\nna? Så sent som i fredags kunde man även i Göte-\r\nborgs-Posten läsa om en jämförelse mellan 15 olika\r\nländer i Europa. Sverige var en av de dyrare när det\r\ngäller priser, och Norge var dyrast. Men Grekland var\r\nbilligast - det kan vara intressant att veta eftersom\r\nGrekland ofta tas som exempel på hur euron har\r\ndrabbat Europa.\r\nÅterigen är det inte brist på lagstiftning som är\r\nproblemet. Vi måste ändock ha förtroende för våra\r\nkommunpolitiker i det här fallet och för att de kan\r\ngöra de riktiga bedömningarna när det gäller etable-\r\nring av handel.\r\nDet går dessutom inte att påvisa att externa han-\r\ndelsetableringar påtagligt har försämrat hushållens\r\ntillgänglighet till dagligvaror. Trots allt har konsu-\r\nmenterna dragit sitt strå till stacken genom sina val att\r\nhandla i dessa områden och prioritera lägre priser.\r\nUtskottsmajoriteten har påpekat att en förutsätt-\r\nning för att utnyttja dagens möjligheter att styra han-\r\ndelsändamål kräver särskilda skäl. Men det lämnar ett\r\nutrymme för godtycke. Det skulle vara bra om någon\r\nkunde utveckla vad man menar med särskilda skäl.\r\nDet står även att man ska ta konkurrensintresset på\r\nallvar. Det är egentligen väldigt luddigt skrivet. Det\r\nmåste gälla olika på olika platser och vid olika till-\r\nfällen.\r\nI det här betänkandet står det också en del om\r\nmobiltelefonmaster och kraftledningar i förhållande\r\ntill bostäder. Vi i Folkpartiet tycker att det är väldigt\r\nviktigt att ta människors oro på allvar och ha respekt\r\nför detta. Det är också viktigt att ha respekt för att\r\nkunskapen är väldigt ofullständig inom området. Vi i\r\nFolkpartiet delar utskottets uppfattning att kommu-\r\nnerna har ett stort ansvar här att utifrån gällande re-\r\ngelverk, där även försiktighetsprincipen som efterly-\r\nses i några reservationer ingår, planera bostäder så att\r\nde inte hamnar i områden med hög elektromagnetisk\r\nstrålning. Detta gäller ju åt båda hållen. Man behöver\r\ninte bygga master bland bostäder och bostäder bland\r\nmaster. Kommunerna måste ha ett kunskapsstöd, och\r\nhär måste regeringen ta sitt ansvar. I ett annat sam-\r\nmanhang har Folkpartiet lagt fram ett förslag om en\r\nkommission för att få en samlad bild av kunskapslä-\r\nget. Där har man också krävt stöd till forskningen\r\ninom området.\r\nVi har även ett särskilt yttrande som gäller grö-\r\nnområden och bullerproblem. Där lyfter vi fram de\r\ngrönområden som finns i tätt exploaterade områden.\r\nVi säger att det är mycket viktigt att få dem skyddade\r\npå något sätt. Bullerproblematiken är ju vida känd,\r\nframför allt när det gäller trafiken.\r\nMen i och med att det pågår så mycket utred-\r\nningsarbete om detta har vi ändå valt att inte reserve-\r\nra oss här. Vi förväntar oss att det kommer fram lös-\r\nningar eller i alla fall förslag till lösningar. Om det\r\ninte gör det får vi återkomma i ärendet och lägga fram\r\negna förslag.</pre><pre>Anf.  147  DAN KIHLSTRÖM (kd):\r\nFru talman! Precis som har sagts förut behandlas\r\nregeringens proposition Vissa överklaganden enligt\r\nplan- och bygglagen i det här betänkandet samt ett\r\nstort antal motioner från förra höstens allmänna mo-\r\ntionstid. Vi kristdemokrater står bakom fem reserva-\r\ntioner, men jag begränsar mig till att yrka bifall till\r\nreservation nr 2.\r\nJag vill kort redogöra för motiven för några av re-\r\nservationerna. Låt mig dock först säga några ord om\r\npropositionen.\r\nPrecis som det står i betänkandet har det inte\r\nväckts någon motion med anledning av propositio-\r\nnen. Vi kristdemokrater motionerade dock i den här\r\nfrågan redan i höstas. Vårt motionskrav har tillgodo-\r\nsetts genom det regeringsförslag som vi nu behandlar\r\nhär i dag.\r\nPlan- och byggprocessen måste effektiviseras.\r\nÖverklagandeskedet svarar i genomsnitt för 20 % av\r\ntidsåtgången i planprocessen. Det är framför allt rege-\r\nringens prövning som tenderar att dra ut på tiden. I\r\nbetänkandet kan vi läsa att det handlar om närmare\r\n200 ärenden per år som är aktuella för överväganden.\r\nDet är naturligtvis orimligt både för den enskilde och\r\nför regeringen. Det är därför bra att de flesta av dessa\r\närenden nu kommer att föras över till de allmänna\r\nförvaltningsdomstolarna. Det är något som vi alltså är\r\növerens om här i dag.\r\nFru talman! I det här betänkandet verkar det fin-\r\nnas en patentlösning på alla motionsförslag. I de\r\nflesta fall hänvisar nämligen majoriteten i utskottet\r\ntill PBL-kommitténs pågående arbete med översynen\r\nav plan- och bygglagen. Vi må komma med förslag\r\nom att vidta åtgärder mot buller, om brottsförebyg-\r\ngande åtgärder, om åtgärder vid översvämningsrisker\r\neller handelsetableringar så blir svaret att PBL-\r\nkommittén har med detta i sitt direktiv. En reflexion\r\nman kan göra i det sammanhanget är om de inte fått\r\nalldeles för mycket att titta på i den här utredningen.\r\nEn av de kristdemokratiska reservationerna rör\r\ngrönområden med mera. Detta med grönområden är\r\nmångfacetterat, men i den kristdemokratiska reserva-\r\ntionen har vi siktat in oss på ytor att röra sig på. Inte\r\nminst under det senaste året har det förekommit en\r\nlevande debatt om till exempel idrott och rörelse,\r\nsärskilt om hur viktigt det är att alla barn och ungdo-\r\nmar kan röra på sig. Den frågan gäller väl för all del\r\noss alla.\r\nUnder senare år har det byggts bostadsområden\r\ndär det inte finns några möjligheter till spontanidrott i\r\nnärmiljön. Det är viktigt att det ges möjligheter till\r\nfysisk aktivitet. Jag kommer med glädje ihåg min\r\negen barndom och den lite större gräsmatta som fanns\r\nutanför det hyreshus där vi bodde. Det var bara att\r\nhoppa i fotbollsskorna och samla ihop gänget för en\r\nspontan match. Vi hade inga riktiga fotbollsmål, men\r\ndet gick bra ändå. Rörelse blev det.\r\nNär jag tänker tillbaka på detta tror jag att det i\r\nmångt och mycket handlade om just tillgängligheten.\r\nBreddidrotten bidrar till människors välbefinnande på\r\nmånga sätt, men för att breddidrotten ska kunna fro-\r\ndas krävs närhet till områden för spontan aktivitet.\r\nPrecis som vi skriver i reservationen är det inte ac-\r\nceptabelt att, som sker i dag, bostadsområden plane-\r\nras utan att grönområden integreras redan på plane-\r\nringsstadiet. Vi anser att regeringen ska återkomma\r\nmed ett förslag på hur plan- och bygglagen ska kunna\r\ngarantera att aktivitetsområden faktiskt finns i samtli-\r\nga bostadsområden.\r\nEn annan reservation handlar om brottsförebyg-\r\ngande planering. Vi anser bland annat att Boverket\r\nska få i uppdrag att utarbeta riktlinjer för bebyggel-\r\nseinriktade hinder mot brott. Det är viktigt att planera\r\nbostadsområden så att de motverkar kriminalitet. Det\r\ngår att skapa ökad trygghet i bostadsområdena om\r\nman planerar varma och välkomnande miljöer. Det är\r\nockså viktigt att de boende själva får möjlighet att\r\nmedverka i genomförandet. Det finns behov av tydli-\r\ngare riktlinjer för kommunerna och bostadsmarkna-\r\ndens aktörer att arbeta aktivt utifrån.\r\nI utskottets ställningstagande till vår motion anges\r\nen lång lista på initiativ i den här frågan. Lokala initi-\r\nativ, skrifter, goda exempel, konferenser, avhandling-\r\nar med mera nämns där. Egentligen tar man upp all-\r\nting utom att samla detta i just riktlinjer från Bover-\r\nket, vilket vi tycker vore det naturligaste. Därför finns\r\ndet en kristdemokratisk reservation på det här områ-\r\ndet.</pre><pre>Anf.  148  STEN LUNDSTRÖM (v):\r\nFru talman! Jag ska i huvudsak koncentrera mitt\r\nanförande till etablering av externa köpcentrum. Jag\r\nyrkar därmed också bifall till vår reservation nr 6\r\nunder punkt 6.\r\nI Skåne har vi fått uppleva vad de här etablering-\r\narna innebär och vilka negativa, och även i viss mån\r\npositiva, effekter de har fått på flera områden inom\r\nlänet. Vi kan konstatera att de negativa effekterna\r\nklart överväger. I det här anförandet vill jag peka på\r\nnågra av dem.\r\nDen fysiska planeringen är avgörande för att ska-\r\npa förutsättningar för en hållbar konsumtion och en\r\nhållbar livsstil. Inte minst i valet av transportsätt\r\nspelar den fysiska planeringen en mycket stor roll. I\r\nmiljöpropositionen fastlås under målet god bebyggd\r\nmiljö: \"Senast år 2010 skall fysisk planering och\r\nsamhällsbyggande grundas på program och strategier\r\nför hur ett varierat utbud av bostäder, arbetsplatser,\r\nservice och kultur kan åstadkommas så att bilanvänd-\r\nningen kan minska och förutsättningarna för miljöan-\r\npassade och resurssnåla transporter förbättras.\"\r\nDetta är en bra utgångspunkt för den fysiska pla-\r\nneringen, men den svenska dagligvaruhandeln för-\r\nändras i snabb takt och blir faktiskt alltmer inriktad\r\npå bilburna kunder. De externa handelscentrumen\r\nkräver oftast utbyggnad av vägar från tätorten och till\r\netableringsorten. Samhället får dyra underhållskost-\r\nnader för att upprätthålla tillgängligheten för kunder-\r\nna. I takt med den ökade utbyggnaden går det tättbe-\r\nbyggda samhällets fördelar ur miljösynpunkt, den att\r\nman har ett stort kundunderlag på en begränsad yta\r\noch därmed också begränsade behov av transporter,\r\nförlorad.\r\nFru talman! Utöver miljöpåverkan kan vi se en\r\nrad andra negativa effekter av de här etableringarna.\r\nOftast påverkas även handeln i stadskärnorna. Det\r\nsom var normalutbud förr ersätts ganska ofta av dyra\r\nspecialbutiker som har en inriktning på mycket köp-\r\nstarka kundgrupper.\r\nMen något som är än värre och som vi kan se\r\nruntom i de större städerna är hur serviceutbudet i\r\nytterområdena utarmas. Där bor framför allt de män-\r\nniskor som inte har tillgång till egen bil. Eller med\r\nandra ord: De grupper som har störst behov av de\r\nlägre priserna får inte tillgång till dessa.\r\nDet som vid en ytlig betraktelse skulle vara den\r\nstörsta fördelen med den här etableringen - lägre\r\npriser och generösa öppethållandetider - kommer\r\nbara de köpstarka bilburna konsumenterna till godo.\r\nEffekterna för andra konsumenter blir raka motsatsen.\r\nDet innebär försämrad service, minskat utbud och\r\nhögre priser.\r\nJag tror inte att det som jag säger är särskilt kon-\r\ntroversiellt eller något nytt. Tvärtom tror jag att de\r\nhär kunskaperna är ganska självklara för de flesta av\r\noss. Man kan då undra varför det ser ut på det här\r\nsättet. Jag tror att det finns en rad skäl till det.\r\nDet första är, som någon tidigare sade, att han-\r\ndelns utveckling går mycket snabbt. Jag tror att\r\nkommunpolitiker och planerare många gånger inte\r\nriktigt har möjlighet att förutse vad som händer.\r\nKommunerna styrs dessutom oftast av förhoppningar\r\ni stället för av ordentliga konsekvensanalyser - för-\r\nhoppningar om nya arbetstillfällen och ökade skat-\r\nteintäkter till kommunen i kombination med så kalla-\r\nde dynamiska effekter. Det är en påtaglig risk att\r\neffekterna blir precis de motsatta, i alla fall när det\r\ngäller skatteintäkter av arbetstillfällen.\r\nIdén om stormarknaden är att med låga priser\r\nhålla en hög omsättning och att genom låg personal-\r\ntäthet hålla kostnaderna nere. Den handel som slås ut\r\nav de här etableringarna är ofta småföretag med hög\r\npersonaltäthet, och den totala summan av arbetstill-\r\nfällen i regionen sjunker med automatik.\r\nDessutom tror jag att det är så att många planerare\r\neller politiker är rädda för att hämma den så kallade\r\nfria konkurrensen, som vi här har hört talas om, och\r\nglömmer bort att man slår undan förutsättningar för\r\nen rad andra former av konkurrens. Saknar man till-\r\ngång till startkapital kan man inte konkurrera om den\r\nbilliga marken och de stora etableringarna och i för-\r\nlängningen inte heller om de bilburna kunderna, som\r\noftast är de köpstarka kunderna.\r\nDetta betyder att genom att vissa företag ges till-\r\ngång till billig mark och goda parkeringsmöjligheter\r\nsnedvrids konkurrensen gentemot dem som saknar\r\nmöjligheter att konkurrera på det här området.\r\nYtterligare används ofta det kommunala planmo-\r\nnopolet som ett skäl för att anta dåliga och otillräck-\r\nligt analyserade planer, naturligtvis bland annat uti-\r\nfrån svårigheterna att göra upp just sådana här planer.\r\nNär man från borgerligt håll hävdar det kommunala\r\nsjälvstyrets rätt att planera och bygga som man själv\r\nvill tar man inte hänsyn till grannkommunerna och till\r\nregionerna, och man tar inte heller hänsyn till den\r\nhöjda miljöbelastning som den ökade trafiken med-\r\nför.\r\nDessutom måste också länsstyrelserna kritiseras\r\nför sin alltför passiva hållning när det gäller deras\r\nalltför passiva roll som samordnare av mellankom-\r\nmunala, regionala och nationella intressen.\r\nFru talman! Som tidigare konstaterats avser stora\r\ndelar av det här betänkandet frågor som redan utreds.\r\nOckså frågan om externa köpcenter tillhör PBL-\r\nkommitténs ansvarsområde. Jag kan ändå konstatera\r\natt man i det här betänkandet föregriper PBL-\r\nkommitténs förslag när det gäller insatsordningen.\r\nJag tror att vi även i det här fallet borde föregripa\r\nPBL-kommittén och införa ett tillfälligt stopp, ett så\r\nkallat moratorium, för utbyggnad av externa köpcen-\r\nter.\r\nNär det gäller regeringens proposition i den del\r\nsom handlar om insatsordningen vill jag bara höja ett\r\nvarnande finger. Många gånger är det inte problemet\r\nmed de många insatsordningarna utan snarare varje\r\nmyndighets långsamhet i processen som spelar in.\r\nOm vi väljer att ge för få möjligheter för människor\r\natt överklaga för att få sin rätt prövad, drar vi också\r\ndelvis undan den demokratiska rättighet som vi som\r\nsamhällsmedborgare har att vara med om att forma\r\ndet samhälle som vi lever i.\r\nVi har i betänkandet ytterligare en reservation,\r\nsom handlar om utsättandet av master, bland annat\r\n3 G-master. Vi hade för en och en halv vecka sedan\r\nen debatt om detta, och jag tror inte att det finns nå-\r\ngon störra anledning att upprepa den debatten. Det\r\nsom vi vill åstadkomma med vår reservation är \"bara\"\r\natt regeringen fastslår innebörden av försiktighets-\r\nprincipen, så att bland annat kommuner som Trelle-\r\nborgs kommun, som nu säger nej till all utbyggnad,\r\nkan få en vägledning om vad som är rimligt, vad som\r\när lagom avstånd och vad en bra försiktighetsprincip\r\när.</pre><pre>Anf.  149  MARGARETA PÅLSSON (m) re-\r\nplik:\r\nHerr talman! Sten Lundström och jag bor i samma\r\nlän, men det skulle man inte utan vidare tro när man\r\nhör honom tala om stormarknaderna. Han säger att de\r\nkonsumenter som åker till de externa köpcentren är\r\nde köpstarka bilburna konsumenterna. Jag är helt\r\nsäker på att många av Sten Lundströms väljare med\r\ntacksamhet åker till dessa affärer, för det är där som\r\nde kan få billigare livsmedel och billigare andra va-\r\nror. Det borde vara en uppgift för oss politiker att\r\nbana väg för att våra medborgare kan få ut mer för\r\nsina pengar.\r\nDet sker en omstrukturering av handeln som inte\r\nbara har att göra med de externa köpcentren. När jag\r\nvar barn, vilket är ett tag sedan, fanns det massor av\r\nsmåaffärer i varenda  liten håla som hade kanske\r\n500-1 000 invånare. Där kunde finnas 20-30 affärer.\r\nDe har försvunnit, men inte på grund av att man\r\nbyggde stormarknader. De försvann ändå eftersom\r\nhandeln omstrukturerades. Jag är helt övertygad om\r\natt våra medborgare vill ha kvar de externa handels-\r\ncentren.</pre><pre>Anf.  150  STEN LUNDSTRÖM (v) replik:\r\nHerr talman! För det första kan jag konstatera att\r\njag varken i min reservation eller i mitt anförande har\r\nhävdat att vi ska lägga ned några externa köpcenter.\r\nJag har hävdat att vi ska sätta stopp för utbyggnaden\r\nav fler fram till dess att vi har ett ordentligt plane-\r\nringsunderlag och hoppas att PBL-kommittén ska\r\nkunna ta upp de här frågorna.\r\nVi har helt olika verklighetsbilder. Jag är uppvux-\r\nen i Malmö, och jag kan konstatera att det i Malmös\r\ninnerstad i stort sett inte finns några livsmedelsaffärer\r\nkvar. Det är därför inte möjligt för barnfamiljer att\r\nleva i det mest tättbebyggda området i Malmö utan\r\ntillgång till bil. Man måste ha en bil för att handla\r\nlivsmedel.\r\nJag kan konstatera att Landskrona kommun har\r\nutarmats på ganska mycket av den service som bland\r\nannat de grupper av kvinnor som saknar tillgång till\r\negen bil skulle behöva för att kunna göra sina dagliga\r\ninköp. Visserligen ömmar Moderaterna väldigt starkt\r\nom bilen och rätten att med den förflytta sig hursom-\r\nhelst, men vi har trots allt satt upp en del mål både\r\nnationellt och internationellt för att minska miljöbe-\r\nlastningen på grund av CO2-halten.\r\nAtt lägga hela satsningen på den grupp av konsu-\r\nmenter som har tillgång till egen bil och därmed ock-\r\nså till köpcentren innebär en ökad miljöbelastning\r\nsom inte är rimlig.\r\nJag ser också i sådana områden som det där jag\r\nsjälv bor, ett ytterområde i Malmö, att det inte finns\r\nnågot kvar av livsmedelhandeln. I Boverkets rapport\r\nHandeln i planering konstaterar man att detta kanske\r\när den allra största effekten av etableringen av externa\r\nköpcentrer.</pre><pre>Anf.  151  MARGARETA PÅLSSON (m) re-\r\nplik:\r\nHerr talman! Det är sant att Moderaterna är bilis-\r\nternas kanske bästa vän. Det innebär inte att vi vill att\r\nman ska köra bil ännu mer eller att CO2-utsläppen ska\r\nutökas. Tvärtom är det bra att det med modern teknik\r\nblir allt mindre utsläpp.\r\nVi vet dock att många i det här landet bor i gles-\r\nbygd. Många klarar inte de dagliga inköpen till ex-\r\nempel av livsmedel utan tillgång till en bil, och\r\nmånga klarar inte att komma till arbetet utan tillgång\r\ntill bil. Därför värnar vi om rätten att köra bil.</pre><pre>Anf.  152  STEN LUNDSTRÖM (v) replik:\r\nHerr talman! Det är naturligtvis inte så att gles-\r\nbygdens folk har någon större glädje av de externa\r\nköpcentren, för dessa bygger inte på glesbygdskon-\r\nsumenterna. De externa köpcentren byggs ju framför\r\nallt för storstädernas konsumentgrupper. Det finns\r\nmycket få stora externa köpcenter etablerade i en\r\ntypisk glesbygd. De etableras i huvudsak i närheten\r\nav befolkningstäta områden. De måste ha det kun-\r\ndunderlag som finns där för att klara sig.\r\nJag kan bara konstatera att de riktigt stora förlo-\r\nrarna är invånarna i de perifera områdena och i de\r\nmindre orterna inom storstadsområdena. De tappar all\r\nservice och blir helt utlämnade till de externa köp-\r\ncentren för att klara sin dagligvaruhandel.\r\nJag kan konstatera att det inte hjälper hur mycket\r\nman än förväntar sig att tekniken i bilarna ska bli\r\nbättre. Behovet av transporter för att klara det dagliga\r\nlivet har ökat, vilket innebär att utsläppen av CO2\r\nökar, vilket i sin tur innebär att våra möjligheter att\r\nklara klimatmålen minskar. Det är viktigt att alla\r\npartier i riksdagen tar detta på allvar. Det handlar om\r\nvilket jordklot vi vill lämna över till nästa generation.</pre><pre>Anf.  153  LARS TYSKLIND (fp) replik:\r\nHerr talman! Jag är lite förvånad över den bild\r\nsom Sten Lundström ger av den kommunala plane-\r\nringen, det vill säga att kommunerna är mer eller\r\nmindre ansvarslösa. Jag känner inte alls igen den\r\nbilden. Jag hoppas att de flesta kommunerna väger in\r\ndessa intressen.\r\nDet är precis som när vi diskuterade i förra veck-\r\nan, nämligen att Vänsterpartiet och Folkpartiet skiljer\r\nsig på den punkten att Vänsterpartiet tror att problem\r\nlöses genom att föra in nya regler i plan- och byggla-\r\ngen. Vi tror snarare på motsatsen.\r\nJag kan ställa en enkel fråga: Tror Sten Lund-\r\nström att det är handeln som styr kunden eller kunden\r\nsom styr handeln?</pre><pre>Anf.  154  STEN LUNDSTRÖM (v) replik:\r\nHerr talman! Det är aldrig lätt med filosofiska\r\nfrågor!\r\nOm jag har en affär nära mig, där jag har tillgång\r\ntill den service jag behöver, är det den affären jag\r\nväljer. Men om handlaren väljer att etablera sig i ett\r\nhelt annat område, eller andra handlare väljer att\r\nkonkurrera ut den handlare jag handlar hos, är det inte\r\nmitt val längre. Så är det.\r\nVisst, Vänsterpartiet tror i allra högsta grad på\r\nsamhällsplanering. Vi tror att det är ganska viktigt att\r\nvi inte tillåter något slags anarkistisk uppbyggnad av\r\nvåra samhällen där politiker eller demokratin - det är\r\nvad det handlar om - inte kan vara med och forma de\r\nsamhällen vi vill leva i. Om Lars Tysklind menar att\r\nFolkpartiets syn på samhällsbyggnad är att vi inte ska\r\nha de demokratiska instansernas möjlighet att vara\r\nmed och forma bostäder, forma hur vi lever, forma\r\nhur service och annat ska vara tillgängligt för alla,\r\nstår vi mycket långt från varandra.</pre><pre>Anf.  155  LARS TYSKLIND (fp) replik:\r\nHerr talman! Det här kanske blev lite långt. Det är\r\nklart vi tror på samhällsplanering. Dessutom är plan-\r\noch bygglagen en av de mer demokratiska lagstift-\r\nningar som finns med samråd med medborgarna och\r\nså vidare. Att det därmed finns regler i PBL för att\r\nstyra ditten och datten är inte riktigt samma sak.\r\nDet är enkelt att säga att om affären finns kvar\r\nhandlar man där. Jag har som boende i glesbygd erfa-\r\nrenheten att även där det finns lanthandlare väljer\r\nkunden bort dessa affärer på grund av priser och så\r\nvidare. Kunden är inte så vansinnigt köptrogen när\r\ndet gäller. Sanningen är inte riktigt så enkel som Sten\r\nLundström säger.</pre><pre>Anf.  156  STEN LUNDSTRÖM (v) replik:\r\nHerr talman! För att hindra att utvecklingen fort-\r\nsätter vill vi införa ett tillfälligt moratorium för ut-\r\nbyggnaden av externa köpcentrum. Det är vad vår\r\nreservation går ut på. Vi vill uppnå att inte ytterligare\r\nförstärka den utveckling som har pågått under ganska\r\nlång tid.\r\nVi vill se till att det finns en förutsättning för äldre\r\nmänniskor utan körkort eller utan bil, och den ensam-\r\nstående kvinnan som inte har råd med bil, ska kunna\r\nbo, handla och leva något så när rimligt och inte\r\ntvingas till de få affärer som är kvar med sämre utbud\r\noch högre priser. Vi vill också stoppa onödig trafik\r\noch därmed onödiga utsläpp av CO2 och minska bi-\r\ndragen till växthuseffekten. Det finns många skäl för\r\nFolkpartiet att tänka om i frågan.\r\nDet gläder mig att Lars Tysklind inte menade ett\r\nnärmast anarkistiskt samhällsbyggande utan föredrog\r\nett samhällsplanerande som bygger på att vi ska ta till\r\nvara alla människors möjligheter att leva och verka i\r\nett samhälle.</pre><pre>Anf.  157  JÖRGEN JOHANSSON (c):\r\nHerr talman! I diskussionen om planfrågor ham-\r\nnar givetvis PBL i fokus i fråga efter fråga. Trots att\r\nen utredning har tillsatts och håller på med sitt arbete\r\när det ändå angeläget att belysa vissa frågeställningar\r\nsom aktualiseras i motionsform men som senare\r\nkommer att beslutas i samband med att man i PBL-\r\nutredningen lägger fram sitt förslag.\r\nVi kan konstatera att PBL främst är en exploate-\r\nringslagstiftning. Lagen hanterar befintlig bebyggelse\r\npå ett ologiskt och smalt sätt. Det måste ändras på,\r\noch flexibiliteten i planarbetet måste ökas efter över-\r\nsynen.\r\nAlltför ofta hanterar kommunerna i dag planpro-\r\ncessen i befintlig bebyggelse så att etablering blir på\r\nden plats där man räknar med att det blir minst kla-\r\ngomål och risken för överklaganden inte finns. Det\r\ninnebär att det inte alltid är den rätta platsen man\r\nväljer att bygga på. Det är givetvis inte bra.\r\nEn annan fråga som aktualiseras i det här sam-\r\nmanhanget är byggnation i form av kompletterings-\r\nbyggnader i kulturmiljöer. Ofta finns det i dessa om-\r\nråden gamla planer som lägger en död hand över hela\r\nstadskärnan. Här behöver man se över om planer\r\nbehövs i den omfattning som en gång i tiden ansågs\r\nvara nödvändiga eller om gamla planer efter ett antal\r\når kan övergå till att vara områdesplaner. Jag vet att\r\nfrågan har aktualiserats i Boverket, och jag ser fram\r\nemot en förenkling i den riktningen. Det skulle upp-\r\nfylla kravet på flexibilitet som Centerpartiet framför i\r\nen motion.\r\nPlanprocessen inom PBL anses vara en långdra-\r\ngen och omständlig procedur. I vissa fall kan den vara\r\ndet, men jag tycker ändå att man måste betona att\r\nmycket beror på hur marknads- och serviceinriktade\r\nkommunerna är i arbetet. En översyn behöver göras i\r\ndet syftet, men det gäller också att ta hänsyn till all-\r\nmänhetens möjligheter till rådrum i planprocessen.\r\nDet är viktigt; det vi skapar är för många år framöver\r\nkaraktären på en hembygd.\r\nEtt stort problem som har berörts tidigare i dis-\r\nkussionen är överklaganden inom PBL. Här sker både\r\nsaköverklaganden, och här finns allmänna tyckande-\r\növerklaganden och okynnesöverklaganden. Man\r\nmåste göra någonting åt detta. Vi har mycket att lära\r\nfrån idrottsrörelsen.\r\nOm ett pojklag, division 4-lag eller ett fotbollslag\r\ni allsvenskan vill överklaga ett domslut i en match får\r\nman i samband med protesten erlägga en avgift om\r\n500 kr. Det innebär att en tröskel för överklagandet\r\nhar skapats. Okynnesöverklaganden försvinner. I\r\nfotbollens värld betalas anmälningsavgiften tillbaka\r\nom man vinner protesten. Det systemet är värt att\r\ndiskutera även på det här området. En uppstramning\r\npå området är ett krav för att klara exploateringspro-\r\ncessen på ett vettigt sätt i framtiden. Det är inte rim-\r\nligt att överklagandetider och så vidare ska fördröja\r\nen plan med fem år innan spaden kan sättas i jorden. I\r\nen överhettad region kanske skadan är mindre, men i\r\nen landsbygdskommun kan ett sådant överklagande\r\noch det tidsperspektivet leda till att exploateringen\r\nfaller.\r\nHerr talman! Jag förväntar mig att de som gör\r\növersynen av PBL tar till sig signalerna. Jag förut-\r\nsätter också att man ser över integreringen av Agenda\r\n21 i planen, i första hand i samband med arbetet med\r\növersiktsplanen.\r\nVid byggnation i stadsområden ska restriktionerna\r\nför att bygga på parkmark vara hårda. Om byggnation\r\ntrots allt sker ska planläggaren åläggas att kompense-\r\nra bortfallet av den gröna lungan. Vi har en Center-\r\npartimotion i ärendet, men vi har inte för avsikt att\r\nfölja upp den nu. Vi ser fram emot att även den vävs\r\nin i det kommande PBL-arbetet.\r\nDet blir mycket av restriktioner i den här diskus-\r\nsionen, men det är trots allt viktigt att betona att det\r\ngäller att ständigt söka efter den rätta avvägningen av\r\nvar ansvaret ska ligga mellan stat och kommun.\r\nJag har stort förtroende för våra kommunpolitiker.\r\nJag ser det därför inte som lämpligt att vi lagstift-\r\nningsvägen går in och petar i detaljer som man på\r\nlokal nivå hanterar bättre än vad vi gör här. Exempel\r\npå det är etablering av handel och liknande. En aktiv\r\nkommunal demokrati, tillsammans med en sund\r\nmarknadsekonomi och en stat som skapar spelplanen,\r\nger förmodligen de bästa resultaten. Vår uppgift är\r\nalltså att kratta i manegen.\r\nMot den bakgrunden är det viktigt att betona att\r\nalla krafter i samhället måste samverka för att skapa\r\nden här goda boendemiljön. Brottsligheten är en så-\r\ndan faktor, som vi med miljöns utformning måste\r\nmotverka. Breda samråd i planprocessen skapar för-\r\nutsättningar för att uppnå det här målet.\r\nEtt bostadsområdes utformning skulle vinna på de\r\nboendes medverkan i planeringen. Ett område som\r\nhamnar snett lägger grunden för segregation, som i\r\nsin tur är en grogrund för kriminalitet. Medverkan,\r\ndelaktighet och förståelse för olika gruppers problem\r\nlägger grunden för en mjukare samhällsplanering.\r\nJag konstaterar från min kommunala verksamhet\r\nhemma i Arboga att fler kvinnor och en större social\r\nmedvetenhet i planeringsprocessen har skapat nya\r\ndimensioner, som utan tvekan har tillfört samhälls-\r\nplaneringen mycket. Det mervärdet måste vi se som\r\nett positivt exempel och utveckla.\r\nBebyggelsemiljöns betydelse för att skapa ett mer\r\nmedmänskligt samhälle är underskattad och måste\r\nupplyftas i den här samhällsplaneringen. Det är allti-\r\nfrån grönytor till upplysta platser, en byggnation som\r\ntilltalar ögat men också en miljö som stimulerar till\r\naktivitet.\r\nHerr talman! Centerpartiet har en motion på det\r\nhär området, och det gäller brottsligheten. Den redo-\r\nvisas i reservation nr 10, som jag yrkar bifall till.\r\nVi har även fyra ytterligare reservationer. Som jag\r\nser det kommer de att kunna vävas in i det kommande\r\nPBL-arbetet, och jag ser fram mot att de i det sam-\r\nmanhanget kommer att få en positiv hantering.</pre><pre>Anf.  158  STEN LUNDSTRÖM (v) replik:\r\nHerr talman! Jag är inte säker på att jag  uppfatta-\r\nde Jörgen Johansson helt rätt, men jag uppfattade det\r\nså att han vill införa någon form av betalningssystem\r\nför rätten att överklaga. Man skulle alltså få betala för\r\nsig.\r\nDet innebär trots allt, om jag har uppfattat det rätt,\r\nen begränsning av den demokratiska rättigheten att\r\nvara med och utforma samhället, bland annat vid\r\növerprövningar. Det finns ju folk som inte har den\r\nmöjligheten, som inte vågar chansa därför att de kan\r\nfå fel. Det innebär att demokratin blir kvar för dem\r\nsom har råd att betala för sig. Jag kan inte tänka mig\r\natt Centern egentligen har en sådan uppfattning.</pre><pre>Anf.  159  JÖRGEN JOHANSSON (c) re-\r\nplik:\r\nHerr talman! Vad jag gör är att jag lyfter fram ett\r\ndiskussionsunderlag till den PBL-utredning som\r\nsitter, för att de ska ta upp och överväga det här. Kan\r\nvi ha den här typen av regler i pojklagsmatcher, alltså\r\ni folkrörelserna, där cirka fem miljoner av svenska\r\nfolket är engagerade, är det också rimligt att vi kan ha\r\ndet i samband med överklagningar i planfrågor.\r\nDet är alltså ett diskussionsinlägg i den komman-\r\nde debatten inför PBL.</pre><pre>Anf.  160  STEN LUNDSTRÖM (v) replik:\r\nHerr talman! Jag kan konstatera att diskus-\r\nsionsinlägg också visar på någon form av viljeinrikt-\r\nning. Det är en ganska häftig viljeinriktning om man\r\nvill jämföra den demokratiska utvecklingen när det\r\ngäller byggande och överklagande med pojklagsfot-\r\nboll. Nog är det större demokratiska rättigheter som\r\nfolk i allmänhet borde ha, än samma regelverk som\r\ngäller för pojklagsfotboll.</pre><pre>Anf.  161  JÖRGEN JOHANSSON (c) re-\r\nplik:\r\nHerr talman! Någon form av tröskel bör vi ha i det\r\nhär sammanhanget. Det är inte rimligt att ha överkla-\r\ngandetider som drar ut processen uppemot fem år. På\r\nnågot sätt måste också det allmänna intresset hävdas.\r\nDen nivå som jag pratar om, 500 kr, och möjligheten\r\natt få det återbetalat om man skulle få gehör för sin\r\növerklagan, tycker jag är rimlig i det här samman-\r\nhanget. Onyttan är betydligt större.</pre><pre>Anf.  162  HELENA HILLAR ROSEN-\r\nQVIST (mp):\r\nHerr talman! Miljöpartiet har en hel del reserva-\r\ntioner i det här betänkandet, men jag kommer inte att\r\nprata om alla och kommer inte att yrka bifall till alla.\r\nJag står bakom alla mycket varmt, men jag kommer\r\natt koncentrera mig på externhandeln. Det är en lite\r\nspeciell fråga, som jag månar starkt om.\r\nJag yrkar bifall endast till reservation nr 7 i detta\r\nbetänkande. Om den mot förmodan skulle falla i\r\nvoteringen i kammaren kommer jag att stödja reser-\r\nvation nr 6. Det är ändå en bit på väg, och det handlar\r\nom ett moratorium för etablering av externa stor-\r\nmarknader.\r\nBarbro Feltzing kommer så småningom att prata\r\nom lokalisering av mobiltelefonmaster och kraftled-\r\nningar.\r\nCenterpartiet har en motion om grönområden som\r\nvi stöder. Vi tycker att det området är oerhört väsent-\r\nligt. Tysta miljöer är en bristvara. Buller drabbas vi\r\nav antingen vi vet det eller ej. Ibland hör vi det inte\r\nmen drabbas ändå.\r\nSå var det frågan om externhandel.\r\nI Sverige byggs fler externa köpcenter och stor-\r\nmarknader än i övriga Norden och de flesta EU-\r\nländer. Det går väldigt fort. Trots det saknas en natio-\r\nnell strategi för hur frågorna ska hanteras - eller kan-\r\nske just därför. Det kommunala plan- och byggmono-\r\npolet styr. Samhällsförändringen ger sidoeffekter som\r\ninnebär ökat bilberoende och utestänger människor\r\nsom inte har bil från att besöka handeln. Sten Lund-\r\nström har utvecklat det väldigt bra tidigare.\r\nDet som jag själv har erfarenhet av är att bo i ex-\r\ntrem glesbygd. Där hade vi tidigare väldigt många\r\nglesbygdsbutiker, som fick stöd. Jag värnar mycket\r\nom det kommunala självstyret, men här tycker jag att\r\ndet står sig helt slätt. De har ingenting att säga till om.\r\nMan kan ge bidrag till glesbygdsbutiker för att de ska\r\nleva vidare. Det lilla underlag som butiken har räcker\r\nofta inte till för att hålla den öppen. Men det kunde vi\r\ngöra på kommunal nivå. Men vi kan inte tvinga buti-\r\nken att vara kvar, och vi kan inte tvinga folk att\r\nhandla i den.\r\nDe som är hänvisade till den här typen av butiker\r\när naturligtvis de som inte har bil, frivilligt eller ofri-\r\nvilligt. Man kan ha blivit av med körkortet eller kan-\r\nske ännu inte har något körkort. Man kanske inte vill\r\nköra bil. Men mat måste man ha. Frågan är om det i\r\nfortsättningen är meningen att det kommunala själv-\r\nstyret ska inskränkas till att tillhandahålla färdtjänst\r\nför de människor som själva vill ta sig till butiken.\r\nAtt något måste göras innan det är för sent fram-\r\ngår med klar tydlighet av en ganska nyligen genom-\r\nförd undersökning av Svenska naturskyddsförening-\r\nen. Det är 59 av landets 289 kommuner som har pla-\r\nner på etablering av ny externhandel eller vill utöka\r\ndem som redan finns.\r\nI direktiven för kommittén för översyn av plan-\r\noch bygglagstiftningen står det:\r\n\"Det är vidare angeläget att beakta hur den fysiska\r\nplaneringen kan främja en socialt, kulturellt och eko-\r\nnomiskt hållbar utveckling. En omsorgsfull planering\r\nkan skapa förutsättningar för bl.a. goda sociala miljö-\r\ner och en bebyggelsemiljö som bidrar till jämlika och\r\nvärdiga levnadsförhållanden för alla.\"\r\nJag antar att detta innebär även äldre och handi-\r\nkappade, studenter, barn och övriga som är i behov av\r\nmat varje dag.\r\nJag fortsätter att läsa vad som står i direktiven:\r\n\"Även insatser som underlättar vardagslivet, såsom\r\ntillgång till service av olika slag, goda kommunika-\r\ntioner och annan infrastruktur är av stor betydelse.\"\r\nDetta ska PBL-kommittén syssla med. \"Vårt behov\r\nav kultur - i dess vidare bemärkelse - måste också\r\nbeaktas. Bebyggelsens kulturhistoriska, arkitektonis-\r\nka och konstnärliga värden skall tas till vara och\r\nutvecklas.\"\r\nDet är så mycket som tyder på att etablering av\r\nstormarknader måste bromsas på ett eller annat vis.\r\nDe kommer till exempel i konflikt med de 15 mil-\r\njökvalitetsmålen som riksdagen har beslutat om,\r\nfrämst det som gäller god bebyggd miljö.\r\nDet finns visserligen ett generellt krav från 1996\r\npå konsekvensanalyser i översiktsplaner och på mil-\r\njökonsekvensbeskrivningar för detaljplaner där man\r\nmisstänker att det blir en betydande påverkan på\r\nmiljö, hälsa och hushållning med mark, vatten och\r\nandra resurser. Som många har påpekat ska vi lita på\r\natt kommunerna själva kan ta ansvaret. Det råkar bara\r\nvara så att det är flera kommuner inblandade. Man\r\nkan inte se varje kommun för sig. Det är klart att\r\nkommunpolitiker är kloka politiker - det var inte\r\nlänge sedan jag var en sådan själv - som gör bedöm-\r\nningar av vad som är bäst för deras kommun, men vi\r\nvill införa en vetorätt för grannkommunen. Det be-\r\nhövs ett ganska stort underlag. Det är inte alldeles\r\nsäkert att den egna kommunens invånare räcker som\r\nunderlag för en externhandel. Man vill gärna lägga\r\nden i utkanten av en kommun så att den kan suga upp\r\näven den andra kommunens invånare. Den andra\r\nkommunen ska alltså ha vetorätt.\r\nSkyldigheten att ta hänsyn till förhållanden i\r\ngrannkommunen finns faktiskt inskriven i plan- och\r\nbygglagen. Jag hoppas att ingen vill ta bort den be-\r\nstämmelsen även om man ska ändra nu. Vi vill skärpa\r\ndet och ha en vetorätt.\r\nMoratorium var Sten inne på. Det finns faktiskt i\r\nandra länder. Andra länder har kommit lite längre än\r\nvad vi har gjort. Norge, Danmark och Finland har alla\r\nen lagstiftning som i princip sätter stopp för etable-\r\nring av större köpcentrum utanför tätorter. I Tyskland\r\nfinns det men med luckor i lagen. Det är inte heltäck-\r\nande. I Frankrike är det intressant. Där krävs särskilt\r\ntillstånd för kommersiell verksamhet även för en så\r\nliten yta som 300 kvadratmeter. En möjlighet för\r\nstörre livsmedelshallar att få tillstånd är att man lovar\r\natt etablera en mindre butik i ett bostadsområde. Det\r\ntycker jag är en sak som man borde pröva. Då ska de\r\nkunna tillhandahålla varor till samma pris i den lilla\r\nbutiken som i den stora hallen. Det tycker jag att man\r\nkan testa. I Sverige växer detta utan att man försöker\r\nreglera det. Det tycker vi inte är så bra. Det sker just\r\nnär en översyn av PBL ska påbörjas. Under den tiden\r\nvill vi absolut ha ett moratorium.\r\nNu börjar herr talman att humma. Jag inser att jag\r\nfår sluta. Nu har jag nog sagt det som är värt att säga.</pre><pre>Anf.  163  LARS TYSKLIND (fp) replik:\r\nHerr talman! Då får väl jag också bli kortfattad.\r\nHelena Hillar Rosenqvist talar om en nationell\r\nstrategi. Från Folkpartiets sida är vi inte helt säkra på\r\natt det är en lyckad väg att gå att skapa en nationell\r\nstrategi kring externa etableringar. Riksdagens upp-\r\ngift är att skapa förutsättningar och regelverk. Sedan\r\nfår det avgöras lokalt. Det har sagts av flera här att vi\r\nhar en stor tilltro till de lokala politikerna.\r\nJag var med på en konferens en gång där man från\r\nhandelshåll sade att det inte fungerade med större\r\nlivsmedelsaffärer i centrum som skulle ge lägre pri-\r\nser. Det är klart att det är många som inte har bil och\r\nkommunen har ett ansvar för att varuförsörjningen\r\nfungerar. Men många flerbarnsfamiljer och andra\r\nhandlar ju på det sättet, och det är inga köpstarka\r\ngrupper vi talar om.</pre><pre>Anf.  164  HELENA HILLAR ROSEN-\r\nQVIST (mp) replik:\r\nHerr talman! Nej, och jag inser också att det finns\r\nmänniskor som inte har bil men behov av billiga\r\nvaror. Jag säger ju det. När jag blir gammal vill jag\r\nkunna ta mig till en butik som inte skinnar mig totalt.\r\nJag vill ha rullatoravstånd till affären. Om jag blir\r\nhandikappad vill jag inte bli onödigt beroende av\r\nandra. Som student hade jag absolut behov av att\r\nhandla billigt. Det är inte fråga om det. Det är vi\r\nabsolut eniga om. Men det är de externa etableringar-\r\nna som gör att det blir så dyrt att handla inne i staden\r\n- eller i bostadsområden. Jag ska inte säga att det\r\nbara handlar om staden. En stad har sina speciella\r\nproblem. Många städer klarar av detta rätt så bra\r\ngenom att reglera och se till att man inte får externa\r\nköpcentrum. Det är för att man vill ha affärer och\r\ntillgång till dagligvaruhandel även där folk bor.</pre><pre>Anf.  165  LARS TYSKLIND (fp) replik:\r\nHerr talman! Centrumhandel har nu funnits gans-\r\nka länge. Prisnivåerna sjönk först när de större etable-\r\nringarna kom till stånd. Centrumhandeln kan inte\r\nnischa in sig på samma sak. Den får ha andra ut-\r\ngångspunkter och konkurrera med andra medel än\r\njust priset.\r\nHelena Hillar Rosenqvist säger också att man\r\nskulle ha ett veto från grannkommunernas sida. Det\r\nfinns ju egentligen. Det är en moderatmotion, tror jag,\r\nsom tar upp detta. En av de anledningar som länssty-\r\nrelsen har att upphäva en kommunal plan är att man\r\nhar bristande kommunal samordning. Det vore en\r\norimlig sits om man skulle kunna hålla på och sätta\r\nstopp för varandra i ett enda virrvarr framåt. Jag tror\r\natt ni ska tänka över den idén.</pre><pre>Anf.  166  HELENA HILLAR ROSEN-\r\nQVIST (mp) replik:\r\nHerr talman! Det är en ganska bra idé. Vi är na-\r\nturligtvis inte överens. Det är helt klart. Det lokala\r\nnäringslivet utarmas. Det vet Lars Tysklind mycket\r\nväl. Det är stadskärnorna som berövas sitt utbud av\r\nsmåbutiker och specialaffärer. Det är ingen lycklig\r\nutveckling som detta har fått. Det behöver göras nå-\r\ngonting. Under tiden ska vi ha ett moratorium.</pre><pre>Anf.  167  GUNNAR SANDBERG (s):\r\nHerr talman! Kamrater i bostadsutskottet, åhörare\r\noch alla andra! I bostadsutskottets betänkande nr 4\r\nbehandlas regeringens proposition 2002/03:37 Vissa\r\növerklaganden enligt plan- och bygglagen. I betän-\r\nkandet behandlas också motioner från den allmänna\r\nmotionstiden 2002 om olika kommunala planfrågor.\r\nInga motioner har väckts med anledning av regering-\r\nens proposition.\r\nJag yrkar redan nu att riksdagen antar propositio-\r\nnens lagförslag och avslår alla motioner.\r\nNu ska ni lyssna väldigt noga så vi slipper replik-\r\nskiftena och kanske blir färdiga till kl. 18.\r\nI propositionen föreslår regeringen att instansord-\r\nningen för vissa överklaganden enligt plan- och\r\nbygglagen ändras. Det innebär att några av de bygg-\r\nlovsärenden som är av förvaltningskaraktär och i dag\r\nprövas av regeringen förs över till de allmänna för-\r\nvaltningsdomstolarna. Förändringen föreslås träda i\r\nkraft den 1 juli 2003. Prövning av överklagade detalj-\r\nplaner däremot avgörs också i fortsättningen av rege-\r\nringen.\r\nDe ärenden som nu föreslås flyttas från regeringen\r\navser bygglov eller förhandsbesked inom område som\r\ninte omfattas av detaljplan. De handlar också om\r\növerklaganden som gäller bland annat rivningslov\r\noch marklov samt anstånd med avgörande om lov.\r\nDetta sker i avvaktan på den vidare översyn av plan-\r\noch bygglagen som den parlamentariskt sammansatta\r\nPBL-kommittén ska göra.\r\nPBL-kommitténs förslag ska främja en långsiktig\r\noch hållbar utveckling genom att samordna bestäm-\r\nmelserna i plan- och bygglagen, miljöbalken och\r\nandra aktuella lagar. Kommittén har också i uppdrag\r\natt behandla frågor om regional samverkan, översikt-\r\nlig planering, detaljplaner, kvalitet och hållbarhet i\r\nbyggande och förvaltning med flera frågor som har\r\nanknytning till detta.\r\nFrågan om en ny instansordning har utretts vid\r\nflera tillfällen, och det råder en bred enighet i utskot-\r\ntet om behovet av att förenkla ärendehanteringen. I\r\nväntan på att PBL-kommittén ska presentera sitt för-\r\nslag är detta ett steg i rätt riktning.\r\nJag ska kommentera några av de motioner från\r\nden allmänna motionstiden 2002 som behandlas i\r\ndetta betänkande och som alla avstyrks.\r\nDet gemensamma för många av motionerna är att\r\nde tar upp frågor som på ett eller annat sätt ingår i\r\nPBL-kommitténs uppdrag. Det gäller motioner om till\r\nexempel ökat inflytande i planfrågor, Agenda 21,\r\ngrönområden, handelsändamål i detaljplan liksom den\r\ndubbelprövning som görs enligt PBL och miljöbalken\r\nvid industrietableringar.\r\nOckså behovet av att ägna stor uppmärksamhet åt\r\növersvämningsfrågor i planeringen hör hit. Regering-\r\nen överlämnade i höstas till PBL-kommittén en redo-\r\nvisning från Boverket av hur översvämningsfrågor\r\nhanteras i översiktsplaneringen samt ett delbetänkan-\r\nde från Miljöbalkskommittén i samma ärende. Många\r\nav de problem som aktualiserats i motionerna kan\r\ndärför förväntas få sin lösning när resultatet av utred-\r\nningsarbetet föreligger.\r\nFör tre år sedan stod vi med vatten till knäna i\r\nJämtland. I dag får vi faktiskt köpa vatten. Jag har\r\nalldeles tomt på vatten i min brunn. Där får nog PBL-\r\nkommittén någonting att bita i.\r\nEn del av motionerna behandlar frågor som vid\r\nflera tillfällen tidigare har behandlats och avslagits av\r\nriksdagen. Exempel på detta är motioner om kommu-\r\nnala servicezoner och den statliga kontrollen av\r\nkommunala planer.\r\nNär det gäller motioner med krav om tysta miljöer\r\nställer sig utskottet bakom motionärernas utgångs-\r\npunkter. Utskottet har vid flera tillfällen diskuterat\r\nproblem med buller, vilket har lett till ett uppdrag åt\r\nregeringen att se över frågan. Den kartläggning som\r\nBoverket gjort tillsammans med Socialstyrelsen och\r\nNaturvårdsverket pekar bland annat på brister i\r\nbygglovshanteringen. Det pågår ett omfattande arbete\r\nom buller på många olika nivåer, varför det inte be-\r\nhövs några ytterligare utredningar i frågan.\r\nTill sist vill jag säga några ord om motioner som\r\ntar upp lokalisering av telefonmaster och kraftled-\r\nningar. Utskottet har tidigare konstaterat att den\r\nsnabba utbyggnaden av mobiltelefonnätet aktualiserar\r\nfrågor om dess konsekvenser för hälsan och hur den\r\npåverkar natur- och kulturmiljön. Försiktighet och\r\nåterhållsamhet bör enligt utskottets mening vara väg-\r\nledande vid uppförande av master och andra anlägg-\r\nningar. Det är ett kommunalt ansvar att bostäder och\r\nlokaler inte byggs inom områden med hög elektro-\r\nmagnetisk strålning eller att master inte byggs nära\r\nbostadsområden, skolor och liknande. Utskottet har\r\nockså konstaterat att man genom miljöbalkens försik-\r\ntighetsprincip kan påverka nu aktuella verksamheter.\r\nDärmed finns det utrymme inom lagen för ingripan-\r\nden från kommunens sida. Då också dessa frågor är\r\nföremål för flera utredningar och annan typ av bered-\r\nning kommer motionärernas förslag att belysas.\r\nHerr talman! Jag yrkar bifall till utskottets förslag\r\ni betänkandet och avslag på reservationerna.</pre><pre>Anf.  168  LARS TYSKLIND (fp) replik:\r\nHerr talman! Jag vill tacka Gunnar Sandberg för\r\natt han var väldigt klar i sin framtoning här. Det\r\nmesta begrep vi naturligtvis, men jag ska ändå ställa\r\nen fråga. Delar Gunnar Sandberg och socialdemokra-\r\ntin Folkpartiets uppfattning att bygglagstiftningen\r\nmåste förenklas och att det ändå finns problem inom\r\ndetta?</pre><pre>Anf.  169  GUNNAR SANDBERG (s) re-\r\nplik:\r\nHerr talman! Jag vill inte yttra mig förrän jag läst\r\nPBL-kommitténs utredning. Det är ju kloka som sitter\r\ndär, så jag hoppas att de kommer med bra svar.</pre><pre>Anf.  170  DAN KIHLSTRÖM (kd) replik:\r\nHerr talman! Jag ska också försöka att vara kort.\r\nFörst vill jag ta upp PBL-kommittén. Sandberg räk-\r\nnade upp en rad stora områden som PBL-kommittén\r\nska jobba med. Det skulle vara intressant att höra om\r\nhan tror att den har för mycket eller för lite arbete.\r\nJag tog upp detta med grönområden i mitt inlägg.\r\nVi kristdemokrater föreslår en ändring i PBL så att\r\naktivitetsområden i alla bostadsområden kan garante-\r\nras. Som motiv för avslag anges att PBL-kommittén\r\nska analysera och redovisa förslag till förändringar\r\nför att underlätta arbetet med att uppnå bland annat de\r\nmiljökvalitetsmål som Sandberg var inne på.\r\nJag undrar bara lite kort: Av vilka skäl kan inte\r\nSocialdemokraterna redan i dag säga att vi ska ha\r\ngrönytor i alla bostadsområden?</pre><pre>Anf.  171  GUNNAR SANDBERG (s) re-\r\nplik:\r\nHerr talman! I allt väsentligt ingår även dessa frå-\r\ngor på ett eller annat sätt i det uppdrag som PBL-\r\nkommittén har.\r\nDet förtjänar även att nämnas att det av budget-\r\npropositionen för 2003 framgår att länsstyrelsen i\r\nsamråd med Boverket bistår kommunerna i arbetet\r\nmed att utveckla program och strategier för frågor om\r\nmiljöanpassade transporter, natur- och kulturvärden\r\noch miljöanpassad energiförsörjning som ska fungera\r\nsom underlag och utgångspunkter för fysisk planering\r\noch samhällsbyggande senast 2010.\r\nIdrott och rörelse har ju uppmärksammats i PBL.</pre><pre>Anf.  172  DAN KIHLSTRÖM (kd) replik:\r\nHerr talman! Jag tackar för det svaret. Det skulle\r\ndock vara lite intressant att höra om Sandberg tycker\r\natt det är viktigt med de här aktivitetsområdena och\r\ngröna ytorna i alla nya bostadsområden. Om det är så\r\nkan man fundera på om det är rimligt att ett gott för-\r\nslag som det går att ställa sig bakom i lite större bredd\r\ni princip alltid måste förpassas till en utredning. Det\r\nhär tycker jag inte verkar så väldigt krångligt. Det\r\nskulle väl gå att genomföra redan i dag.</pre><pre>Anf.  173  GUNNAR SANDBERG (s) re-\r\nplik:\r\nHerr talman! Dan Kihlström! Jag är själv uppväxt\r\ndär det nästan bara är grönt, men det är ju skog.\r\nSjälvklart tycker jag att det ska vara grönområden\r\ninom bostadsområden.</pre><pre>Anf.  174  MARGARETA PÅLSSON (m) re-\r\nplik:\r\nHerr talman! Gunnar Sandberg sade att vi skulle\r\nlyssna noga, och jag har lyssnat noga. Jag lyssnade\r\nnoga för att om möjligt höra någonting om vad Soci-\r\naldemokraterna ville göra för att förändra den prisni-\r\nvå vi har i Sverige på mat. Nu ställer jag frågan: Vad\r\nvill Socialdemokraterna göra för att vi svenskar ska få\r\nbilligare livsmedel?</pre><pre>Anf.  175  GUNNAR SANDBERG (s) re-\r\nplik:\r\nHerr talman! Jag tycker också i den frågan att vi\r\navvaktar och ser vad PBL-kommittén kommer fram\r\ntill.</pre><pre>Anf.  176  MARGARETA PÅLSSON (m) re-\r\nplik:\r\nHerr talman! Vi hör att Gunnar Sandberg har en\r\nväldig tro på vad PBL-kommittén kommer fram till.\r\nMen i propositionen kunde man ju ta några av de\r\nförslag som PBL-kommittén annars skulle ha kommit\r\nfram till. Därför undrar jag varför man inte skulle\r\nkunna ta något annat förslag, till exempel någon av\r\nvåra motioner, som just hade lett till att vi hade fått\r\nbilligare livsmedel.</pre><pre>Anf.  177  GUNNAR SANDBERG (s) re-\r\nplik:\r\nHerr talman! PBL-kommittén ska ju analysera hur\r\nkonkurrensaspekterna beaktas vid den fysiska plane-\r\nringen samt pröva om och hur planeringen kan ge\r\nbättre förutsättningar för ökad konkurrens inom bland\r\nannat handel och byggsektor.</pre><pre>Anf.  178  STEN LUNDSTRÖM (v) replik:\r\nHerr talman! Naturligtvis kan jag svaret: Vi av-\r\nvaktar PBL-kommittén. Men jag kan väl ändå ställa\r\nen fråga eller två.\r\nI miljöpropositionen skriver man ganska tydligt\r\natt det är viktigt med samhällsplanering och att man\r\nska se till att bilanvändandet minskas. Hur ser man då\r\nfrån Socialdemokraternas sida på de externa köpcent-\r\nrumen? Stämmer de överens med miljöpropositio-\r\nnen? Vore det inte rimligt att just nu, i avvaktan på\r\nvad PBL-kommittén kommer fram till, se till att stop-\r\npa den utbyggnad som pågår i en rasande hastighet\r\noch som går rakt emot miljöpropositionen?\r\nDen andra frågan gäller en reservation som vi inte\r\nhar yrkat bifall till men som vi ändå naturligtvis står\r\nbakom. Det vi vill ha i den reservationen när det\r\ngäller masterna - utskottet skriver också att det är\r\nviktigt att man är försiktig, inte bygger för nära och\r\nså vidare - är egentligen en handledning till kommu-\r\nnerna: Vad är försiktighetsprincipen i detta? Kan det\r\nsom i Trelleborg tolkas som att hela kommunen i\r\nprincip måste stå utanför för att man ska klara försik-\r\ntighetsprincipen? Vad vi vill är att staten lägger fram\r\ntydliga riktlinjer för de kommunala planerarna. Nu är\r\ndet ett gissande om vad som är farligt och inte farligt.\r\nVore det inte ganska bra om ni från er sida ställde er\r\nbakom den här reservationen och lyfte fram betydel-\r\nsen av att staten faktiskt tar ett ansvar och hjälper\r\nkommunerna i deras planering?</pre><pre>Anf.  179  GUNNAR SANDBERG (s) re-\r\nplik:\r\nHerr talman! Det är nog bra att det finns en del\r\nlågprisbutiker, Sten. Det ska självklart vara en bland-\r\nning. Det kan ju bli positiva effekter, bland annat med\r\nökat utbud och lägre priser. Det är bra för barnfamil-\r\njer att kunna handla där det är billigare samtidigt som\r\nde kan ta sig fram när det är stressigt hem för att\r\nskjutsa barn kors och tvärs till de idrottsaktiviteter de\r\nhar. Då tycker jag att det är bra att kommunen har\r\nansvaret för att se till att det byggs eller inte byggs.</pre><pre>Anf.  180  STEN LUNDSTRÖM (v) replik:\r\nHerr talman! Det innebär att socialdemokratins\r\nlinje i den här frågan för att uttrycka det enkelt är att\r\ndet är helt okej att bilanvändandet för dagligvaruhan-\r\ndel kommer att öka ännu kraftigare under de kom-\r\nmande åren.\r\nAlla klimatpropositioner, Agenda 21, miljöpropo-\r\nsitioner och annat är ganska oväsentliga egentligen,\r\nför det är betydligt viktigare att barnfamiljerna får en\r\nchans att använda bilen ytterligare lite, vilket jag inte\r\nalltid tror egentligen är vad barnfamiljerna vill ha. De\r\nvill ha låga priser, det är vi överens om, det vill jag\r\nockså ha, men till bekostnad av vad? På bekostnad av\r\natt de här barnen som idrottar faktiskt utsätts för en\r\nväxthuseffekt som gör att deras framtid inte är särskilt\r\nljus? Om du frågar barnfamiljerna vill de nog hellre\r\natt barnen ska ha en ganska vettig framtid än att de\r\nska få billig mat.</pre><pre>Anf.  181  GUNNAR SANDBERG (s) re-\r\nplik:\r\nHerr talman! Regeringen har konstaterat i en pro-\r\nposition att konkurrensen i Sverige inom detaljhan-\r\ndeln, särskilt på dagligvaruhandelsområdet, är svag\r\noch att prisskillnaderna inom detaljhandeln är stora\r\nmellan olika regioner. Konkurrensverket har i sin\r\nrapport kunnat konstatera att dessa problem alltjämt\r\nkvarstår och pekar på olika kommuners tillämpning\r\nav PBL som en viktig förklaringsfaktor till de\r\nprisskillnader som finns.</pre><pre>Anf.  182  BARBRO FELTZING (mp):\r\nHerr talman! Det är inte första gången som jag\r\nstår här tillsammans med bostadsutskottet och debat-\r\nterar elektromagnetisk strålning. Det har vi gjort förr.\r\nJag väckte den första motionen om mobiltelefoner\r\n1994.\r\nDet viktigaste här är att man ska ha ett erkännande\r\nav att försiktighetsprincipen ska kunna implementeras\r\nvid mobilanvändning och vid upxsättande av bassta-\r\ntioner.\r\nJag är glad över att man i viss mån ställer sig bak-\r\nom förslaget om tysta miljöer som jag också motione-\r\nrat om sedan 1994. Det tycker jag är roligt.\r\nDäremot vill jag ta upp lågstrålande zoner och\r\nförsiktighetsprincipen. Man avstyrker i betänkandet\r\nalla motioner, men då har man alltså inte tittat närma-\r\nre på vad som händer vid den uppsättning av master\r\nsom vi gör.\r\nVi har antagit ett visst gränsvärde i Sverige. I be-\r\ntänkandet talar man om SAR-värden för mobiltelefo-\r\nner. Men jag vill gå in på de gränsvärden som gäller\r\nför basstationer. Det är det uppsättningen av master\r\ngäller. I Sverige har vi ett gränsvärde på 4 500 mil-\r\nliwatt per kvadratmeter. Man har gått på ICNIRP:s\r\nvärden, Internationella strålskyddskommissionen för\r\nicke-joniserande strålning. När de nya masterna\r\nkommer upp, det gäller inte de gamla, och man ska\r\nimplementera den nya tekniken 3 G kommer man upp\r\ntill frekvenser på 2 000 megahertz.  Här har ingen\r\nforskning pågått. Det har inte funnits någon forsk-\r\nning, därför vill vi att forskarna ska titta mer på detta.\r\nHär har man alltså antagit ett gränsvärde på 10 000\r\nmilliwatt per kvadratmeter.\r\nAlla länder i Europa har inte gått på ICNIRP:s\r\nvärden. I Italien har man 100 milliwatt per kvadrat-\r\nmeter. Ryssland gör likadant. Belgien har 24 mil-\r\nliwatt per kvadratmeter. I Salzburg har man gått allra\r\nlängst. Där har man bara 1 milliwatt per kvadratme-\r\nter. Där kan man alltså när man ger tillstånd för såda-\r\nna här byggmaster gå på den elektromagnetiska strål-\r\nningen. Det kan man ju inte göra här i Sverige därför\r\natt vi har ett så väldigt högt gränsvärde.\r\nI flera länder, bland annat i Luxemburg, försöker\r\nman implementera försiktighetsprincipen. Det var en\r\nkonferens i förra veckan. Man accepterar den forsk-\r\nning som finns om elektromagnetisk strålning och\r\nolika biologiska effekter. De andra måtten är satta på\r\ngrund av termiska effekter. Man tar alltså en mobil-\r\ntelefon till örat och känner hur mycket den värmer\r\nupp. Men man ska också titta närmare på de biologis-\r\nka effekterna. Där har bedrivits väldigt mycket forsk-\r\nning som kanske går ned på en tiotusendel av den\r\nelektromagnetiska strålning som kommer från en\r\nmast. Bland annat har Salford, Brun och Persson i\r\nLund forskat om detta för länge sedan. Man såg att\r\nblod-hjärn-barriären öppnades och kunde släppa in\r\nstora proteiner som man i förlängningen kan se kan-\r\nske kan påverka Alzheimer och sådana sjukdomar.\r\nFör ett par veckor sedan kom ny forskning som visa-\r\nde att även nervcellerna dör. Det är alltså en tiotusen-\r\ndel av det som vi har talat om.\r\nDet är viktigt att man tar människors oro på allvar\r\noch ser till att tekniken ska vara till för människan\r\noch inte tvärtom. I Tyskland har 400 läkare skrivit på\r\nett uppror, det så kallade Freiburgerupproret. Man\r\nsätter där ohälsan i samband med intensiv användning\r\nav mobiltelefoner. Man talar om mer insjuknande på\r\ngrund av installation av mobilsändare i patienternas\r\nnärmiljö. Där vill man alltså ha en radikal sänkning\r\nav gränsvärden, sändareffekt och strålningsexpone-\r\nring till en biologiskt försvarbar nivå.\r\nNär vi nu ger bygglov för så kallade master där\r\nman sätter upp sändare går man bara på PBL när det\r\ngäller natur- och kulturmiljöer. Man tittar inte på\r\neventuell strålning som kan orsaka risker för hälsan.\r\nDär skulle man titta på det som står i miljöbalken om\r\nförsiktighetsprincipen. Det gör man inte.\r\nJag vill bara prata lite grann om att man bör titta\r\npå detta. Vi har också skrivit en motion om stadsmil-\r\njön i Göteborg där man har gjort en väldigt stor mät-\r\nning av hur(hög strålning det är. Bland annat hittade\r\nChalmers att av bakgrundsstrålningen utgörs 64 % av\r\nelektromagnetisk strålning från basstationer för mo-\r\nbilsändare medan endast 34 % kom från telemaster.\r\nJag vill att försiktighetsprincipen ska gälla, därför\r\nvill jag också yrka bifall till reservation nr 14 i betän-\r\nkandet, om lokalisering av mobilmaster. Vi kan kan-\r\nske titta närmare på hur man har gjort i London där\r\nman går ut med uppmaningen: Sätt inte upp mobil-\r\nmaster i närheten av skolor och daghem! Vi kan ock-\r\nså titta på hur andra länder gör.</pre><pre>Anf.  183  RIGMOR STENMARK (c):\r\nHerr talman! Jag beklagar att ledamöterna från\r\nModerata samlingspartiet har gått ut ur lokalen, för\r\njag vill ta upp deras reservation om kommunala ser-\r\nvicezoner under punkt 7. Den motion som är underlag\r\nför den här reservationen är en av de motioner som\r\njag reagerar skarpt negativt på, att ena gången tala om\r\natt man värnar glesbygden för att andra gången kom-\r\nma och säga att man ska ha kommunala servicezoner.\r\nDet vill säga att i centrala delar av kommunen ska all\r\nservice ges och längre och längre ut ska det vara\r\nknappare med servicen. Det är någonting som vi i\r\nCenterpartiet absolut inte kan ställa upp på, herr tal-\r\nman. Från Centerpartiets sida vill vi mycket starkt\r\nframhålla att den motionen borde Moderaterna lägga i\r\npapperskorgen. Där hör den hemma.\r\nGrundservice i alla delar av vårt land är ett måste,\r\nsåväl i staden som på landet. Det är statens ansvar att\r\nse till att man också har det.\r\nJag skulle ha velat fråga Moderaterna hur de har\r\ntänkt sig att det ska bli för de människor som redan\r\nbor i glesbygden. Jag vet att många äldre kan bo kvar\r\ntack vare den service de får av hemtjänsten. Hur ska\r\nman göra med den unga familjen som tar över sin\r\ngenerationsgård efter sina föräldrar? Ska de flytta när\r\nde inte kan få service i form av till exempel skolskjut-\r\nsar? Ska bokbussen inte gå till det äldre paret som bor\r\ndär?\r\nJag vet att tiden går snabbt. Jag ska inte förlänga\r\ndebatten. Men jag vill mycket kraftigt reagera och\r\nsäga till Moderaterna: Släng denna motion i pappers-\r\nkorgen! Vi vill inte ha den. Jag är glad att ingen an-\r\nnan heller från något annat parti har yrkat bifall till\r\nreservationen. Här står centraliseringspartiet Mode-\r\nraterna mycket ensamt.</pre><pre>Överläggningen var härmed avslutad.\r\n(Beslut skulle fattas den 19 mars.)</pre><pre>17 §  Bordläggning</pre><pre>Anmäldes och bordlades\r\nPropositioner\r\n2002/03:45 Lagrådets arbetsformer\r\n2002/03:54 Tillsyn och sanktioner på miljörättens\r\nområde\r\n2002/03:55 Vissa ändrade regler för körkort och\r\nalkolås, m.m.\r\n2002/03:56 Redovisning av könsfördelningen i före-\r\ntagsledningar\r\n2002/03:76 EG:s bevisupptagningsförordning\r\n2002/03:88 Åtagande att tillämpa avtal om rättslig\r\nställning för Västeuropeiska unionen, dess natio-\r\nnella representanter och internationella tjänstemän\r\n2002/03:95 Vakansstatistik</pre><pre>18 §  Anmälan om interpellationer</pre><pre>Anmäldes att följande interpellationer framställts</pre><pre>den 11 mars</pre><pre>2002/03:229 av Anna Grönlund (fp) till statsrådet\r\nUlrica Messing\r\nRikstrafiken\r\n2002/03:230 av Gunnar Nordmark (fp) till utrikesmi-\r\nnister Anna Lindh\r\nVisumrutiner för svenska medborgare med utländskt\r\nursprung</pre><pre>den 12 mars</pre><pre>2002/03:231 av Torsten Lindström (kd) till utbild-\r\nningsminister Thomas Östros\r\nArbetsbelastningen för högskolans lärare\r\n2002/03:232 av Rigmor Stenmark (c) till statsrådet\r\nLars-Erik Lövdén\r\nBygg- och bostadsmarknaden</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 18 mars.</pre><pre>19 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 12 mars</pre><pre>2002/03:656 av Luciano Astudillo (s) till utrikesmi-\r\nnister Anna Lindh\r\nIrak\r\n2002/03:657 av Carl-Axel Johansson (m) till justi-\r\ntieminister Thomas Bodström\r\nKreditupplysning\r\n2002/03:658 av Carl-Axel Johansson (m) till justi-\r\ntieminister Thomas Bodström\r\nStraffutmätning vid narkotikabrott\r\n2002/03:659 av Johan Pehrson (fp) till justitieminis-\r\nter Thomas Bodström\r\nHusrannsakan i vissa fall</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 18 mars.</pre><pre>20 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 12 mars</pre><pre>2002/03:590 av Helena Bargholtz (fp) till statsrådet\r\nMona Sahlin\r\nAu pair-ungdomar i Sverige\r\n2002/03:601 av Cecilia Widegren (m) till vice stats-\r\nminister Margareta Winberg\r\nRegeringens jämställdhetspolitik\r\n2002/03:602 av Marita Aronson (fp) till utbildnings-\r\nminister Thomas Östros\r\nSkydd av personuppgifter inom klinisk forskning\r\n2002/03:603 av Henrik S Järrel (m) till utbildnings-\r\nminister Thomas Östros\r\nAnslag till medicinsk forskning\r\n2002/03:604 av Cecilia Widegren (m) till jordbruks-\r\nminister Ann-Christin Nykvist\r\nSveriges vildhästar - ett unikt kulturarv\r\n2002/03:605 av Bengt-Anders Johansson (m) till\r\nmiljöminister Lena Sommestad\r\nTillåtlighetsprövning\r\n2002/03:606 av Henrik S Järrel (m) till justitiemi-\r\nnister Thomas Bodström\r\nProcessrättsliga principer\r\n2002/03:609 av Henrik S Järrel (m) till finansminis-\r\nter Bosse Ringholm\r\nInvesteringskapital\r\n2002/03:613 av Berit Jóhannesson (v) till vice stats-\r\nminister Margareta Winberg\r\nArbetsgruppssammansättning\r\n2002/03:616 av Berit Jóhannesson (v) till försvars-\r\nminister Leni Björklund\r\nGenuskunskap\r\n2002/03:617 av Berit Jóhannesson (v) till försvars-\r\nminister Leni Björklund\r\nImplementering av FN-resolutionen 1325\r\n2002/03:621 av Torsten Lindström (kd) till finansmi-\r\nnister Bosse Ringholm\r\nSkattemässiga nackdelar för miljöinvesteringar\r\n2002/03:622 av Rolf Gunnarsson (m) till finansmi-\r\nnister Bosse Ringholm\r\nOmarronderingar och skattesatserna\r\n2002/03:624 av Sven Gunnar Persson (kd) till jord-\r\nbruksminister Ann-Christin Nykvist\r\nSalmonellakontrollen\r\n2002/03:625 av Henrik Westman (m) till kulturmi-\r\nnister Marita Ulvskog\r\nBevarande av kulturminnesvärda befästningar\r\n2002/03:626 av Bo Bernhardsson (s) till näringsmi-\r\nnister Leif Pagrotsky\r\nEU och GATS\r\n2002/03:627 av Maria Larsson (kd) till statsrådet\r\nHans Karlsson\r\nRätt till deltid för äldre arbetstagare\r\n2002/03:632 av Allan Widman (fp) till justitieminister\r\nThomas Bodström\r\nTillämpningen av terroristlagstiftningen\r\n2002/03:633 av Anita Sidén (m) till justitieminister\r\nThomas Bodström\r\nBarn som brottsoffer\r\n2002/03:634 av Torsten Lindström (kd) till utbild-\r\nningsminister Thomas Östros\r\nForskningsberedningens sammansättning\r\n2002/03:635 av Anita Sidén (m) till statsrådet Berit\r\nAndnor\r\nUtbetalning av pensioner\r\n2002/03:636 av Kerstin Engle (s) till socialminister\r\nLars Engqvist\r\nAlternativ medicin\r\n2002/03:639 av Catharina Elmsäter-Svärd (m) till\r\njordbruksminister Ann-Christin Nykvist\r\nVeterinärkapacitet\r\n2002/03:640 av Hans Hoff (s) till jordbruksminister\r\nAnn-Christin Nykvist\r\nKonsumentskydd vid Internetanvändning\r\n2002/03:643 av Rosita Runegrund (kd) till försvars-\r\nminister Leni Björklund\r\nImplementering av FN-resolutionen 1325\r\n2002/03:646 av Tuve Skånberg (kd) till socialminister\r\nLars Engqvist\r\nAbortrådgivning</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 18 mars.</pre><pre>21 §  Kammaren åtskildes kl. 18.00.</pre><pre>\r\nFörhandlingarna leddes\r\nav talmannen från sammanträdets början till och med\r\n11 § anf. 35 (delvis),\r\nav förste vice talmannen därefter till och med 12 §\r\nanf. 82 (delvis),\r\nav andre vice talmannen därefter till och med 14 §\r\nanf. 127 (delvis),\r\nav tredje vice talmannen därefter till och med 16 §\r\nanf. 148 (delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}