{"dokumentstatus":{"dokument":{"hangar_id":"2348259","dok_id":"GQ0986","rm":"2002/03","beteckning":"86","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"86","slutnummer":"0","datum":"2003-04-08 00:00:00","systemdatum":"2005-10-27 12:08:26","publicerad":"2003-04-08 00:00:00","titel":"Riksdagens snabbprotokoll 2002/03:86 Tisdagen den 8 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{C9B049B9-DDFE-4492-A905-141B25638AB6}","dokument_url_text":"http://data.riksdagen.se/dokument/GQ0986/text","dokument_url_html":"http://data.riksdagen.se/dokument/GQ0986","dokumentstatus_url_xml":"http://data.riksdagen.se/dokumentstatus/GQ0986","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:86</div>\r\n<div class=\"sidhuvud_datum\">Tisdagen den 8 april</div>\r\n<div class=\"sidhuvud_klockslag\">Kl. 14.00 - 14.33</div>\r\n<hr class=\"sidhuvud_linje\">\r\n<pre>15.00 - 16.30\r\n18.00 - 20.21</pre><pre>Det justerade protokollet beräknas utkomma om 3 veckor</pre><pre>Protokoll\r\n2002/03:86\r\n--------------------------------------------------------------------------------\r\n----------</pre><pre>1 §  Justering av protokoll</pre><pre>Justerades protokollen för den 1 och 2 april.\r\n2 §  Anmälan om återtagande av plats i riksda-\r\ngen</pre><pre>Talmannen meddelade att Gabriel Romanus (fp)\r\nåtertagit sin plats i riksdagen från och med den\r\n7 april, varigenom uppdraget som ersättare upphört\r\nför Louise Edlind-Friberg.</pre><pre>3 §  Meddelande om statsministerns fråge-\r\nstund</pre><pre>Talmannen meddelade att statsministerns fråge-\r\nstund skulle äga rum torsdagen den 10 april kl. 14.00.</pre><pre>4 §  Anmälan om inkomna uppteckningar från\r\nEU-nämndssammanträden</pre><pre>Talmannen anmälde att uppteckningar från EU-\r\nnämndens sammanträden måndagen den 3, fredagen\r\nden 14, onsdagen den 19 och fredagen den 21 mars\r\ninkommit.</pre><pre>5 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2002/03:253</pre><pre>Till riksdagen\r\nInterpellation 2002/03:253 av Christer Nylander\r\n(fp) om trafikflyghögskolans framtid\r\nInterpellationen kommer att besvaras den 29 april\r\n2003.\r\nEnligt kammarens tidigare sammanträdesplan\r\nskulle Ulrica Messing besvara interpellationer på\r\neftermiddagen den 8 april 2003. Ulrica Messing har\r\ndärför bundit sig för ett viktigt arrangemang i Örn-\r\nsköldsvik på kvällen den 8 april. Då kammaren med\r\nkort varsel senarelade interpellationsdebatten är hon\r\ndärför dessvärre förhindrad att besvara interpellatio-\r\nnerna den 8 april.\r\nStockholm den 4 april 2003\r\nNäringsdepartementet\r\nUlrica Messing\r\nEnligt uppdrag\r\nÅsa Kastman Heuman\r\nExpeditions- och rättschef</pre><pre>Interpellation 2002/03:258</pre><pre>Till riksdagen\r\nInterpellation 2002/03:258 av Johnny Gylling (kd)\r\nom Vägverket och privatimport av bilar och motor-\r\ncyklar\r\nInterpellationen kommer att besvaras den 29 april\r\n2003.\r\nEnligt kammarens tidigare sammanträdesplan\r\nskulle Ulrica Messing besvara interpellationer på\r\neftermiddagen den 8 april 2003. Ulrica Messing har\r\ndärför bundit sig för ett viktigt arrangemang i Örn-\r\nsköldsvik på kvällen den 8 april. Då kammaren med\r\nkort varsel senarelade interpellationsdebatten är hon\r\ndärför dessvärre förhindrad att besvara interpellatio-\r\nnerna den 8 april.\r\nStockholm den 4 april 2003\r\nNäringsdepartementet\r\nUlrica Messing\r\nEnligt uppdrag\r\nÅsa Kastman Heuman\r\nExpeditions- och rättschef</pre><pre>Interpellation 2002/03:259</pre><pre>Till riksdagen\r\nInterpellation 2002/03:259 av Kalle Larsson (v)\r\nom självmordsrisk enligt utlänningslagen\r\nInterpellationen kommer att besvaras tisdagen den\r\n13 maj 2003.\r\nSkälet till dröjsmålet är utlandsresor.\r\nStockholm den 3 april 2003\r\nUtrikesdepartementet\r\nJan O Karlsson</pre><pre>6 §  Svar på interpellation 2002/03:260 om\r\nsvensk Kubapolitik</pre><pre>Anf.  1  Utrikesminister ANNA LINDH (s):\r\nHerr talman! Erik Ullenhag har mot bakgrund av\r\nbland annat den senaste tidens massarresteringar i\r\nKuba frågat mig hur den svenska regeringen avser\r\nstödja demokratirörelsen i Kuba. Erik Ullenhag har\r\nvidare frågat mig om jag vore beredd att resa till\r\nKuba och träffa företrädare för demokratirörelsen och\r\nslutligen vad den svenska regeringen gör för att EU\r\nska agera beträffande arresteringarna.\r\nJag vill först kommentera massarresteringarna av\r\noliktänkande i Kuba. De utgör ännu ett exempel på de\r\nfortgående kränkningar av de mänskliga rättigheterna\r\nsom begås i Kuba. Vi får nu även rapporter om att\r\nrättegångar har inletts och att de gripna riskerar långa\r\nfängelsestraff, vissa till och med på livstid. Den\r\nsvenska regeringen fördömer kraftfullt detta agerande\r\noch uppmanar de kubanska myndigheterna att släppa\r\nalla personer som har arresterats på grund av sina\r\nåsikter eller politisk verksamhet. Vi har även på stats-\r\nsekreterarnivå framfört våra protester direkt till Ku-\r\nbas ambassadör i Stockholm.\r\nSituationen i Kuba inger stor oro. Den som verkar\r\nför en demokratisering och mänskliga rättigheter och\r\ndärvid framför sina åsikter riskerar fängelsestraff och\r\nanklagelser om landsförräderi. Vidare riskerar man\r\natt exempelvis utestängas från möjligheten till studier\r\noch att få sin egendom beslagtagen.\r\nI denna miljö verkar den gryende demokratirörel-\r\nsen. Under de senaste åren har denna växt sig starkare\r\noch profilerat sig tydligare, inte minst genom det så\r\nkallade Varelaprojektet som syftar till en folkomröst-\r\nning om en demokratisering av det politiska systemet.\r\nDenna rörelse har redan Sveriges stöd. När en av\r\nde mest framträdande dissidenterna, Oswaldo Payá,\r\nvar i Europa träffade han kabinettssekreteraren i\r\nStockholm. Sverige har goda förbindelser med det\r\ncivila samhället och demokratirörelsen på plats i\r\nKuba. Jag vågar påstå att man i Kuba är väl medveten\r\nom Sveriges stöd i strävan efter en demokratisering\r\noch större respekt för mänskliga rättigheter.\r\nDet svenska biståndet till Kuba är avsett att främja\r\nförutsättningar för en systemöppning och för plura-\r\nlism i Kuba. Biståndet omfattar redan nu, som Erik\r\nUllenhag väl känner till, en rad olika demokratipro-\r\njekt och många olika samhällsaktörer i Kuba. Att\r\nutforma ett bistånd av systemöppnande karaktär är en\r\nsynnerligen angelägen uppgift. Samtidigt är det något\r\nav en balansgång mellan den långsiktiga målsättning-\r\nen, pluralism, och strävan att inte försvåra för lokala\r\naktörer att verka i denna riktning på grund av att\r\nstödet görs tydligt. Denna omständighet måste beak-\r\ntas när vissa delar av biståndet ska öka i omfattning.\r\nVi är redo att öka detta bistånd i den mån det kan ske\r\nutan att det är till men för de lokala aktörerna.\r\nVad gäller påtryckningar på den kubanska reger-\r\ningen är det som Erik Ullenhag indikerar av stor vikt\r\nmed koordinering inom EU. Sedan 1996 finns en\r\ngemensam ståndpunkt som grund för EU:s relationer\r\nmed Kuba. Den betonar behovet av demokratiska\r\nreformer och större respekt för mänskliga rättigheter i\r\nKuba. Den senaste tidens händelser understryker\r\nståndpunktens fortsatta relevans för EU:s förbindelser\r\nmed Kuba.\r\nSverige var ett av de mest pådrivande länderna\r\nbakom det EU-uttalande som den 26 mars i år för-\r\ndömde den senaste tidens arresteringar. Sverige ver-\r\nkade även för att EU samma dag skulle överlämna en\r\ndémarche till de kubanska myndigheterna i Havanna,\r\nvilket också skedde. Från svensk sida ser vi för närva-\r\nrande över vad mer som skulle kunna göras inom EU\r\nför att verka för en demokratisering och större respekt\r\nför mänskliga rättigheter i Kuba.</pre><pre>Anf.  2  ERIK ULLENHAG (fp):\r\nHerr talman! Jag vill inledningsvis tacka utrikes-\r\nministern för svaret. Den sannolika bakgrunden till de\r\nmassarresteringar som nu genomförs är de framgång-\r\nar som demokratirörelsen har haft de senaste åren.\r\nDet så kallade Varelaprojektet, som utrikesministern\r\nnämnde och som handlar om en ganska massiv\r\nnamninsamling för demokratiska reformer på Kuba,\r\nhar sannolikt samlat minst 25 000 namnunderskrifter,\r\nvarav 11 000 har lämnats över till regimen.\r\nEtt av Anna Lindhs systerpartier i oppositionen på\r\nKuba bedriver tillsammans med ett av Folkpartiets\r\nsysterpartier ett annat projekt om en MR-stadga för\r\natt vidga förståelsen för mänskliga rättigheter på\r\nKuba.\r\nBiblioteksrörelsen, som kanske är den mest\r\nspännande delen av oppositionen på många sätt och\r\nsom handlar om att människor i andra människors\r\nhem får möjlighet att låna böcker som är förbjudna på\r\nKuba, har växt lavinartat sedan den startade 1998.\r\nDet finns mer än 100 fria bibliotek på Kuba.\r\nSannolikt har Castro bara väntat på ett lämpligt\r\nläge att slå till mot oppositionen eftersom den har\r\nblivit alltmer känd. Jimmy Carters besök på Kuba\r\nledde till att kubanerna hemma i sina vardagsrum\r\nkunde lyssna på hur Carter talade om oppositionen på\r\nKuba, och det störde regimen.\r\nSamma dag som Irakkriget bröt ut inleddes därför\r\nmassarresteringarna. Enligt de senaste uppgifterna är\r\ndet totalt 82 demokratiaktivister som har fängslats.\r\nDet handlar om människor aktiva i liberala partier\r\noch kristdemokratiska partier och det handlar om\r\noberoende journalister.\r\nEn av dem som fängslats är Adolfo Fernandez\r\nSainz. Han jobbade länge som tolk åt regimen på\r\nKuba, blev dissident när han blev besviken och upp-\r\nrörd över att den kubanska regimen teg om hälsoläget\r\npå Kuba. Adolfo har nu dömts till 15 års fängelse för\r\natt han sedan den dagen han lämnade regimen har\r\nförsökt att genom fri debatt upplysa om hur situatio-\r\nnen ser ut på Kuba.\r\nHector Palacios, en av förgrundsgestalterna för\r\nnamninsamlingen dömdes i går till 25 års fängelse.\r\nFör ett par veckor sedan stormade 30 säkerhetspoliser\r\nin i hans hem. Han är gift med Gisela Delgado som är\r\ninitiativtagare till bibloteksrörelsen. Under ett stort\r\nantal timmar vände man upp och ned på hemmet och\r\nbeslagtog böcker som fanns i det fria biblioteket,\r\ndäribland Pippi Långstrump som uppenbarligen är för\r\nfarlig för regimen. När man hade tagit med sig böck-\r\nerna tog man också med sig Hector och fängslade\r\nhonom på Villa Marista.\r\nOswaldo Alfonso, ledaren för Folkpartiets syster-\r\nparti PLDC, dömdes i går till 18 års fängelse för sin\r\nkamp för demokrati och mänskliga rättigheter på\r\nKuba.\r\nDe fördes till celler där förhållandena är närmast\r\ntortyrliknande. De är sex kvadratmeter stora med fyra\r\npersoner i varje. Man sover utan fönster med ständig\r\nstark belysning tänd och under extrem värme.\r\nSverige kan göra en mycket viktig insats, och gör\r\nen hel del. Folkpartiet uppskattar det arbete regering-\r\nen gör på EU-nivå. Vi blev mycket glada, vi som är\r\nengagerade i demokratirörelsen på Kuba, när Jan O\r\nKarlsson vid ett par tillfällen i år gick ut och lovade\r\nett ökat stöd till demokratirörelsen. Han har jämfört\r\nmed det stöd man tidigare gav till ANC. Jag blir dock\r\nlite bekymrad när Anna Lindh nu svarar med mer ord\r\noch mindre konkretion än vad Jan O Karlsson tidigare\r\nhar beskrivit i bland annat TT-intervjuer. Stämmer\r\nJan O Karlssons tidigare uttalanden?\r\nJag vill också ha ett svar på ifall regeringen är be-\r\nredd att genomföra högnivåbesök till Kuba, antingen\r\npå statssekreterar- eller ministernivå, för att dels sätta\r\npress på regimen, dels träffa oppositionen. Detta\r\ningick i interpellationen. Tidigare sådana besök har\r\nvarit mycket framgångsrika för demokratirörelsen.</pre><pre>Anf.  3  ROSITA RUNEGRUND (kd):\r\nHerr talman! Först vill jag tacka Erik Ullenhag för\r\ndenna viktiga interpellation. Jag deltar i debatten för\r\natt stärka stödet för interpellationen, men också för\r\nutrikesministern om det blir så att man kommer fram\r\ntill att man ska göra en konkret handling utifrån da-\r\ngens interpellationsdebatt.\r\nFör ett år sedan när vi behandlade frågan om\r\nKuba i utrikesutskottet ställde sig Kristdemokraterna\r\nbakom en reservation som gällde biståndet till Kuba\r\noch det dilemma som enligt vårt förmenande Sverige\r\nbefann sig i: Å ena sidan ville regeringen inte bidra\r\nmed stöd till kubanska staten om denna inte förbätt-\r\nrade situationen när det gällde de mänskliga rättighe-\r\nterna. Å andra sidan ville regeringen inte öppet bidra\r\nmed stöd till dem som faktiskt arbetar för demokrati.\r\nDen dåvarande majoriteten i utskottet anförde att det\r\nsvenska utvecklingssamarbetet med Kuba under de\r\nnärmaste åren planerade att behålla den dåvarande\r\ninriktningen och med ungefär samma omfattning.\r\nUtrikesministern öppnar visserligen nu i sitt svar\r\npå interpellationen för förändringar, och då till ett\r\nökat bistånd till de demokratiska aktörerna på Kuba.\r\nDär håller jag med Erik, och det här välkomnar Krist-\r\ndemokraterna. Vad man dessutom också kan göra\r\nkonkret är ju att satsa på ekonomiska resurser till de\r\nsvenska organisationer som samarbetar med opposi-\r\ntionen, nu när läget är akut.\r\nHerr talman! Nu är situationen mycket kritisk, och\r\ndet kan bli turbulens i landet både nu och inte minst\r\nden dag då Castro är borta. Vi vet ju, och det är ingen\r\nhemlighet, att Castro använder situationen i Irak som\r\ntäckmantel för att spärra in oppositionen.\r\nAnna Lindh känner oro, och det är förståeligt,\r\nmen det krävs nu en konkret handling av regeringen,\r\nalltså en skarp protest mot de arresteringar och domar\r\nsom utfärdas mot oskyldiga. Min fråga är också: Är\r\nministern beredd att ta initiativ till ett samlat EU-\r\ninitiativ?</pre><pre>Anf.  4  LARS OHLY (v):\r\nHerr talman! Det är viktigt med konsekvens, inte\r\nminst när det gäller försvaret av yttrandefrihet och\r\nrättssäkerhet. Det vi ser på Kuba i dag är oaccepta-\r\nbelt. Vi har sett arresteringar som uppenbarligen inte\r\nhar någon grund, åtminstone inte någon grund som\r\nkan redovisas offentligt. Vi har sett domar som har\r\navkunnats i hemlighet. Vi har sett långa fängelsestraff\r\nför brott som inte har bevisats. Det här måste vi na-\r\nturligtvis fördöma.\r\nSamtidigt måste vi gå vidare och fråga oss: Hur\r\nkommer vi närmare det mål som de flesta har gemen-\r\nsamt, nämligen att demokratisera och öppna det ku-\r\nbanska samhället och samtidigt göra det på ett sätt så\r\natt inte supermakten i världen tar makten över det\r\nkubanska samhället, så som man hade innan Batista-\r\nregimen föll? Vi vet att USA är oerhört aktivt. Vi vet\r\natt man snarast vill ha en lydstat på Kuba och att man\r\ninte är särskilt intresserad i första hand av demokra-\r\ntiska fri- och rättigheter utan mer av att få en regim\r\nsom är vänligt inställd till den amerikanska regimen.\r\nDå är ett grundproblem att den kubanska reger-\r\ningen använder blockaden och den ekonomiska krig-\r\nföring som pågår för att argumentera för alla in-\r\nskränkningar av demokratiska fri- och rättigheter som\r\npågår. Sannolikt har man också ett rätt stort stöd för\r\nden argumentationen, därför att kubaner i allmänhet\r\nvet hur hårt blockaden har slagit mot försörjningen av\r\nmat och mediciner, hur hårt blockaden har slagit mot\r\ndet kubanska samhället och vilka svårigheter som\r\nKuba i dag genomlider på grund av den amerikanska\r\nblockaden, som sker i strid med alla internationella\r\norganisationer och all internationell rättsordning. Det\r\nkubanska samhället behöver öppnas. I det ingår att\r\nden amerikanska illegala blockaden måste avbrytas.\r\nSom en följd av det bör vi också ställa krav på att\r\nnär den amerikanska blockaden har upphört måste det\r\nkubanska samhället demokratiseras. Öppenheten\r\nmåste bli ledstjärna för den kubanska regeringens\r\nagerande. Man måste öppna upp för en fri opposition\r\nsom inte tvingas vända sig till amerikanska företräda-\r\nre för att få tillgång till datorer, Internet eller trycke-\r\nrimöjligheter, utan som faktiskt byggs upp på Kuba\r\nav kubaner som är kritiska till den politiska utveck-\r\nlingen där.\r\nDen här bakgrunden leder också till att jag fak-\r\ntiskt instämmer i ett av de krav och en av de frågor\r\nsom Erik Ullenhag ställer, nämligen: Är det inte dags\r\nför ett svenskt officiellt besök? Är det inte dags för att\r\nåka dit och påvisa vikten av öppenhet, precis som\r\nJimmy Carter gjorde när han träffade såväl regimen\r\nsom oppositionella och också mycket tydligt tog\r\navstånd från USA:s blockad? Är det inte dags att vara\r\nmer aktiv, åtminstone inom den europeiska unionen,\r\nom nu Sverige inte vill agera ensamt? Är det inte\r\ndags att göra mer för att visa att vi inte accepterar\r\nUSA:s ekonomiska krigföring mot ett av världens u-\r\nländer?\r\nDet är viktigt med konsekvens. Därför är det ock-\r\nså viktigt att fördöma de straff som har utdömts mot\r\nfem kubaner i USA. Två gånger livstid plus 15 år -\r\ndet var domen för Gerardo Hernandez. Också i dessa\r\nfall är det domstolar som har dömt utan öppenhet,\r\nstarkt partiska och utan bevisföring som har kunnat\r\nprövas offentligt. USA:s krig mot Kuba är inte bara\r\nekonomiskt utan går också ut över människor som\r\nlever i det amerikanska samhället.</pre><pre>Anf.  5  Utrikesminister ANNA LINDH (s):\r\nHerr talman! Till att börja med vill jag tacka Erik\r\nUllenhag för interpellationen. Det har dessutom blivit\r\nett ännu allvarligare läge efter det att interpellationen\r\nskrevs och vi lämnade vårt svar, vilket gör det ännu\r\nviktigare att uppmärksamma vad som nu sker på\r\nKuba och ännu viktigare att försöka hitta olika initia-\r\ntiv.\r\nJag tror att Erik Ullenhag har rätt: Skälen till går-\r\ndagens stränga domar och de senaste veckornas age-\r\nrande är att demokratirörelsen och oppositionen har\r\nblivit allt starkare och att man dessutom trott att man\r\nskulle kunna agera i skuggan av Irakkriget. Det är\r\nnaturligtvis oerhört tragiskt för dessa individer och ett\r\nstort politiskt problem för hela oppositionen på Kuba.\r\nDet här visste vi då inte förrän i går, så det finns inte\r\nheller återspeglat i mitt svar när det gäller hur stränga\r\nstraffen och domarna blev.\r\nInom parentes kan man säga att det väl är ganska\r\nnaturligt om man i ett sådant land också beslagtar\r\nPippi Långstrump-böcker, för det tror jag är ett gans-\r\nka effektivt vapen mot diktatorer!\r\nErik Ullenhag är dock orolig för att det är mer ord\r\noch mindre konkretion i det jag säger om biståndet.\r\nJa, det är väl helt enkelt så att det är Jan O Karlsson\r\nsom är biståndsminister. När det gäller Jan O Karls-\r\nsons löften kan Erik Ullenhag helt och hållet lita på\r\ndem. Det är han som till syvende och sist kommer\r\nmed detaljerna när det gäller biståndet. Vi är dock\r\nmycket överens om vikten av att man fortsätter att\r\narbeta med demokratibistånd till Kuba, och det är\r\nockså mitt svar.\r\nVi har haft demokratibistånd, det som kallas för\r\nsystemöppnande bistånd, sedan 1995, och de senaste\r\nåren är det i princip hela det bistånd som vi har haft\r\ntill Kuba. Men vi har också den balansgång som jag\r\nockså tar upp i svaret: En del av det biståndet är så-\r\ndant som går till frivilligorganisationer, och där finns\r\nnaturligtvis en risk för dem som arbetar lokalt att\r\nbeskyllas för att ta emot utländskt stöd. Där har vi\r\nhela tiden en balansgång att gå för att värna dem som\r\narbetar inom oppositionen och i sådana organisationer\r\nsom tillsammans med svenska organisationer försö-\r\nker förändra regimen på Kuba.\r\nSka vi då göra ett högnivåbesök? Till detta anslu-\r\nter sig även Lars Ohly. Jag kan nog garantera att om\r\njag som utrikesminister skulle åka till Kuba i dag, då\r\nfår det tyvärr, tror jag, den motsatta effekten. Det\r\nkommer att användas av regimen som ett exempel på\r\natt vi stöder den. Men jag kan mycket väl tänka mig\r\nandra högnivåbesök. Det tror jag kan vara ett bra sätt\r\natt stödja demokratirörelsen. Det gäller dock att hitta\r\nen väg för de här högnivåbesöken, så att det verkligen\r\nblir ett stöd till demokratirörelsen.\r\nVi kommer på måndag att ha ett utrikesminister-\r\nmöte. Jag kommer då att ta upp Kuba och diskutera\r\nmed några av mina kolleger, som jag vet också har\r\nvarit engagerade i Kuba, vad vi kan göra ytterligare\r\noch vad vi eventuellt kan göra gemensamt.\r\nEU har fördömt och sagt att man inte accepterar\r\nHelms-Burton-sanktionerna. Vi kan aldrig acceptera\r\nden typen av olagliga och orättfärdiga sanktioner. Jag\r\ntror dessutom att de definitivt motverkar sitt eget\r\nsyfte. Det är jag helt överens med Lars Ohly om. Här\r\nhar ju EU agerat. EU har röstat. EU har vid i princip\r\nalla överläggningar med USA markerat att man inte\r\naccepterar Helms-Burton-sanktionerna. Men i dags-\r\nläget är det nog inte USA som är det största proble-\r\nmet för medborgarna på Kuba, utan i dagsläget är det\r\nden kubanska regeringen som är det största problemet\r\nför medborgarna på Kuba.</pre><pre>Anf.  6  ERIK ULLENHAG (fp):\r\nHerr talman! Låt mig inledningsvis tacka Lars\r\nOhly för att han i den här debatten tydligt tar avstånd\r\nfrån de övergrepp som sker på Kuba. Jag hoppas att\r\nLars Ohly går hem till sitt parti och pratar med\r\nVänsterns internationella forum, som ska dit på en\r\nresa för att studera lokal demokrati i den kubanska\r\nregimens regi.\r\nJag kan skicka med Lars Ohly, till er biståndsor-\r\nganisation, att det inte finns någon demokrati på\r\nKuba. Det finns ingen intressant lokal demokrati att\r\nstudera. Det intressanta är i så fall att jobba med de-\r\nmokratirörelsen.\r\nDet vore oerhört bra ifall även Vänstern, på sam-\r\nma sätt som Socialdemokraterna, kunde göra upp\r\nmed sitt tidigare Castrokramande. Det är en befrielse\r\natt lyssna till Anna Lindh i jämförelse med hur det\r\nvar att lyssna till Pierre Schori för fem eller tio år\r\nsedan. Det är faktiskt delvis en befrielse att lyssna till\r\nLars Ohly jämfört med att lyssna på en del företräda-\r\nre för det partiet.\r\nLåt mig gå in på de två sakfrågorna. Till att börja\r\nmed gäller det biståndet. Då får man ju ställa sig\r\nfrågan: Hur byggs demokrati? Vi har sett ett antal\r\ndemokratiska transaktioner och övergångar runtom i\r\nvärlden. Ibland har det kommit inifrån regimen,\r\nganska ofta. Ibland har det kommit underifrån som en\r\nmer samhällelig rörelse.\r\nPå Kuba finns ett frö - det är ett ganska stort frö\r\nnu - till att det skulle kunna bli en underifrånrörelse.\r\nDet vore oerhört bra om det var människor på Kuba\r\nsom tog ansvar för demokratiseringen, så att det inte\r\nblir så som Lars Ohly varnar för, att människor utan-\r\nför Kuba tar över makten den dagen demokratisering-\r\nen kommer.\r\nProblemet med det systemöppnande bistånd som\r\nSverige har inriktat sig på är att man i första hand\r\ntänker sig att det ska vara en omvandling inom regi-\r\nmen snarare än ett direkt stöd. Det ges stöd direkt till\r\ndemokratirörelsen på Kuba. Det stöd som ges till\r\ndemokratirörelsen på Kuba ges av den liberala bi-\r\nståndsorganisationen SILC och av Kristdemokrater-\r\nnas biståndsorganisation, men det stöd som officiellt\r\nhar getts hittills har framför allt handlat om system-\r\nöppnande inne i regimen, om utbildning för ekono-\r\nmer och andra.\r\nVi har bland annat från Folkpartiets sida vid ett\r\npar tillfällen försökt föra fram i kontakter med Sida\r\noch UD att det är jättebra att ni utbildar ekonomer.\r\nMen utbilda de oberoende ekonomerna i första hand\r\noch kanske inte i första hand de inom regimen!\r\nSedan gäller det högnivåbesök, att komma på mi-\r\nnisternivå eller statssekreterarnivå till Kuba. Både jag\r\noch Folkpartiet var bara till för några år sedan rätt\r\nskeptiska till att försöka med den typen av besök på\r\nKuba. Det har dock visat sig att de besök som har\r\ngjorts har varit oerhört framgångsrika.\r\nDet som skedde under det ibero-amerikanska\r\ntoppmötet, när en rad av Sydamerikas och Central-\r\namerikas ledare med CNN och journalister i släptåg\r\nträffade demokratirörelsen på Kuba, betydde oerhört\r\nmycket för att göra de här människorna kända. Vad\r\nsom skedde under Jimmy Carters besök, som Castro\r\nville ha som en propagandashow mot embargot, var\r\natt Jimmy Carter fick möjlighet att göra demokratirö-\r\nrelsen känd.\r\nDet är mot den bakgrunden som jag tror att ett\r\nsvenskt högnivåbesök skulle kunna betyda väldigt\r\nmycket. Sverige är ett viktigt land på Kuba, både för\r\nregimen och för vanliga människor.\r\nAllra sist gäller det embargot. Jag är oerhört glad\r\nför att Anna Lindh faktiskt inte nämnde embargot i\r\nsitt svar. Kubadebatten i Sverige och i Europa handlar\r\ni alldeles för hög grad om USA:s embargo. Jag tror\r\ninte på det embargot, men det är viktigt att göra klart\r\natt det inte är embargot som är Kubas problem. Pro-\r\nblemet är att det råder diktatur. Det är inte embargot\r\nsom skapar fattigdomen på Kuba. Det handlar om att\r\nCastro vägrar att införa marknadsekonomi i landet.\r\nDet är inte embargot som har gjort att människor har\r\nfängslats och dömts till mångåriga fängelsestraff.\r\nJag hoppas att Lars Ohly i sitt nästa inlägg ägnar\r\nlite mer tid åt kritik av regimen och lite mindre tid åt\r\nkritik av USA.</pre><pre>Anf.  7  ROSITA RUNEGRUND (kd):\r\nHerr talman! Jag ska inte lägga till så mycket mer.\r\nErik har tagit upp väldigt mycket. Men när det gäller\r\ndet här med systembiståndet har vi sett att det ändå\r\nhar blivit så att de oppositionella arresteras. Och vi\r\nhar sett de här allvarliga domarna som har kommit.\r\nRegeringen arbetar även med forskningsstöd. Det\r\när ju de som är inom systemet som får det här stödet.\r\nKristdemokraterna efterfrågar väl att stödet i större\r\nutsträckning ska gå till oppositionen på Kuba.\r\nUtrikesministern nämnde i sitt svar Pippi Lång-\r\nstrump, att det är ett bra vapen gentemot diktatorer.\r\nJag tolkar det som att utrikesministern ändå ser Kuba\r\nsom en diktatur på det sätt som man har agerat nu.\r\nJag tackar för att jag fick delta i den här debatten\r\noch hoppas att utrikesministern tar ett initiativ, ett\r\nEU-initiativ, och klart stöder dem som är dömda i dag\r\noch dem som är arresterade på Kuba.</pre><pre>Anf.  8  LARS OHLY (v):\r\nHerr talman! När man hör talas om att man har\r\nbeslagtagit Pippi Långstrump undrar jag om vi har\r\nexporterat säpo till Kuba. I och med den åsiktsregi-\r\nstreringsdebatt som vi har haft tidigare vet vi vilka\r\nböcker som säpo brukade beslagta hos vänsterakti-\r\nvister i Sverige. Det är ju ett förlöjligande drag i det\r\nkubanska agerandet, precis som det är ett förlöjligan-\r\nde drag ibland i svenska säpos agerande.\r\nJag blev lite orolig över att Erik Ullenhag beröm-\r\nde mig så mycket. Jag tänkte att nu har vi nog hamnat\r\nfel, men på slutet rätade det upp sig lite grann. Det är\r\nonekligen så att USA dagligdags hotar och terrorise-\r\nrar ön, inte bara genom den lågintensiva krigföring\r\nsom blockaden innebär utan också genom direkt stöd\r\ntill terroristattacker. I Miami finns det ett flertal terro-\r\nristgrupper - det vet Erik Ullenhag också - som inte\r\när värda något som helst stöd vare sig i demokrati-\r\nhänseende eller i något annat hänseende.\r\nFör att inte argumenten mot demokratisering ska\r\nfå bärighet hos det kubanska folket krävs det att lan-\r\ndet öppnas och att vi tar alla chanser att öppna. Där-\r\nför är det bra med resor till Kuba. Därför är det bra\r\nmed kontakter med vanliga kubaner. Därför är det\r\nockså bra med politiska besök på Kuba. En sådan\r\nöppenhet och sådana kontakter kan aldrig vara fel.\r\nMen i dagsläget tror jag, tvärtom, att de allra flesta\r\nkubaner faktiskt ser USA som det största problemet.\r\nMat och mediciner saknas på grund av den ameri-\r\nkanska blockaden sedan mer än 40 år, och den ameri-\r\nkanska blockaden är illegal. Den syftar inte heller i\r\nförsta hand till någon demokratisering - det tror jag\r\ninte att någon kan påstå i dagsläget med tanke på\r\nUSA:s avsikter i andra fall - utan den syftar till att\r\nupprätta en amerikansk lydstat, en mot USA vänlig\r\nregim, oavsett om den har ett folkligt stöd eller inte.\r\nDemokratiseringen på Kuba är viktig, alldeles för\r\nviktig för att man ska överlämna den åt den ameri-\r\nkanska imperialismen.</pre><pre>Anf.  9  Utrikesminister ANNA LINDH (s):\r\nHerr talman! Först vill jag säga till Erik Ullenhag\r\noch Rosita Runegrund att jag är mycket positiv till\r\ndemokratibiståndet. Det demokratiarbete som Folk-\r\npartiet och, Rosita Runegrund, Kristdemokraterna\r\nbedriver bedrivs faktiskt med hjälp av svenskt bi-\r\nstånd. Så det är ju ingen skillnad mellan det bistånd\r\nsom jag talar om och det bistånd som bland annat\r\nErik Ullenhag och Rosita Runegrund arbetar med när\r\ndet gäller demokratiprojekt på Kuba.\r\nVi har försökt att arbeta via enskilda organisatio-\r\nner och dessutom genom att bland annat stödja en del\r\nforskningsprojekt och liknande som vi ändå tror un-\r\nderlättar situationen för demokratirörelsen och plura-\r\nlismen på Kuba.\r\nSedan tror jag att Erik Ullenhag och Lars Ohly har\r\nrätt i att högnivåbesök är bra. Det har blivit ett annat\r\nläge på Kuba. Det kan vara bra med högnivåbesök.\r\nDäremot vill jag gärna återkomma till i vilken form\r\nde ska ske och vem som bör avlägga och göra sådana\r\nbesök.\r\nSlutligen vill jag till Lars Ohly säga att visst är\r\nden amerikanska blockaden illegal. Jag instämmer i\r\ndet. Jag instämmer i att den har motverkat sitt eget\r\nsyfte, motverkat en positiv utveckling på Kuba. Men\r\nden egna regimens inflytande - för Kuba är en dikta-\r\ntur - är trots allt bra mycket större och har större\r\nansvar för situationen på Kuba än den amerikanska\r\nblockaden.</pre><pre>Anf.  10  ERIK ULLENHAG (fp):\r\nHerr talman! Min tidigare glädje över Lars Ohlys\r\ninlägg förändrades lite av hans sista insats.\r\nJag talade med Adolfo Fernandez Sainz när jag\r\nvar på Kuba i början av januari. Han dömdes i går till\r\nett mångårigt fängelsestraff. Han sade till mig: Tala\r\ninte om USA. Tala om det förtryck som Castro står\r\nför på Kuba. Det Castro vill är att vi ska bråka och\r\nträta om USA. Castro vill inte ha en diskussion om\r\ndemokratiseringen på Kuba.\r\nJag talade också med Osvaldo Alfonso på samma\r\nresa. Även han dömdes i går till ett mångårigt fängel-\r\nsestraff. Han sade samma sak: Tala inte om USA.\r\nTala om Castros övergrepp. Detsamma sade Hector\r\nPalacios och Maylen Namer. Varenda en av dem man\r\nträffar på Kuba, och som jobbar för demokrati och\r\nmänskliga rättigheter, säger: Tala inte om USA.\r\nLars Ohly står i Sveriges riksdag och ägnar sig åt\r\natt enbart kritisera USA när problematiken handlar\r\nom tiotals år av diktatur och förtryck som Castro är\r\nskyldig till. USA:s embargo kan diskuteras, men vi\r\nska inte fastna i den diskussionen.\r\nVad det gäller diskussionen om bistånd tror jag att\r\nFolkpartiet och den svenska regeringen egentligen är\r\nganska eniga. Det går en del bistånd via det partinära\r\nbiståndet. Jag hoppas, och det har Folkpartiet också\r\nfört fram, att man ska fördjupa detta arbete och gå\r\nvidare på samma sätt som man har gjort i Vitryssland,\r\nsom ju varit mycket framgångsrikt, och kunna ge\r\nytterligare stöd direkt till projekt på Kuba.\r\nNågot som är mycket spännande är att Olof Pal-\r\nmes Internationella Centrum är intresserat av den här\r\ntypen av arbete. Det kan därför bli fler organisationer\r\nsom jobbar för demokratiseringen.\r\nJag hoppas få ett besked från Anna Lindh ifall hon\r\ninstämmer i de ord som Jan O Karlsson uttalade för\r\nnågon vecka sedan, då han sade: Det är ett mycket\r\nviktigt biståndsmål. Jag vill gärna jämföra det med att\r\nvi under mycket lång tid stödde ANC i Sydafrika med\r\noffentliga medel.\r\nDet är ju ganska ovanligt i biståndspolitiken att\r\ngöra så. Om man på samma sätt som man stödde\r\nANC skulle kunna stödja demokratirörelsen på Kuba,\r\nse till att bygga upp de bibliotek som nu är beslagtag-\r\nna och se till att de människor som fängslats får veta\r\natt Sverige kommer att fortsätta att stödja landet, så\r\nvore det mycket spännande.\r\nAvslutningsvis vill jag tacka för en intressant de-\r\nbatt.</pre><pre>Anf.  11  Utrikesminister ANNA LINDH (s):\r\nHerr talman! Jag vill också tacka för debatten.\r\nDen var väldigt viktig och kom i precis rätt tid. Jag\r\nser gärna gemensamt över vad vi kan göra för att öka\r\nvåra ansträngningar för en större pluralism för demo-\r\nkrati på Kuba.\r\nSjälvklart kan jag instämma i Jan O Karlssons\r\nord. Det handlar om att de som har bra idéer till bra\r\nprojekt som kan öka demokratin på Kuba presenterar\r\nsina förslag för Sida. Jag får ju som minister inte\r\ndirekt lägga mig i Sidas arbete, men jag är övertygad\r\nom att de kommer att lyssna med stor lyhördhet.\r\nDessutom ska vi fortsätta att gemensamt titta på\r\nandra initiativ, till exempel högnivåbesök, som kan\r\nvara ett sätt att påverka utvecklingen på Kuba i en\r\nmer demokratisk riktning.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 14.33 på förslag av tal-\r\nmannen att ajournera förhandlingarna till kl. 15.00 då\r\nbordläggningsdebatt skulle äga rum.\r\nÅterupptagna förhandlingar</pre><pre>Förhandlingarna återupptogs kl. 15.00.</pre><pre>7 §  Bordläggning</pre><pre>Anmäldes\r\nMotioner\r\nmed anledning av prop. 2002/03:85 Vissa elmark-\r\nnadsfrågor\r\n2002/03:N9 Mikael Odenberg m.fl. (m)\r\n2002/03:N10 Maria Larsson m.fl. (kd)\r\n2002/03:N11 Eva Flyborg m.fl. (fp)\r\n2002/03:N12 Ingegerd Saarinen m.fl. (mp)\r\nBordläggningsdebatt</pre><pre>Anf.  12  Näringsminister LEIF PAGROT-\r\nSKY (s):\r\nHerr talman! Det är nu drygt 20 år sedan svenska\r\nfolket röstade för att avveckla kärnkraften och ställa\r\nom energisystemet till förnybara energikällor. Under\r\ntiden som gått sedan dess har energipolitiken till stor\r\ndel präglats av ovisshet och osäkerhet. Det är olyck-\r\nligt i denna för näringslivet och för samhället i övrigt\r\nmycket viktiga fråga.\r\nDen energipolitiska proposition som vi nu lämnat\r\ntill riksdagen är ytterligare ett steg i 1997 års över-\r\nenskommelse mellan Centerpartiet, Vänsterpartiet\r\noch Socialdemokraterna. Detta samarbete har som\r\nmål att bryta osäkerheten och att nå långsiktighet och\r\nstabilitet inom energipolitiken.\r\nEn ledstjärna för samarbetet är att i processen med\r\nomställningen av energisystemet hitta en rimlig och\r\nhållbar balans mellan en trygg energiförsörjning,\r\nindustrins konkurrenskraft och jobben och miljö,\r\nhälsa och klimat.\r\nDe viktigaste beståndsdelarna i propositionen är\r\nen förstärkning av effektbalansen, en lag om ur-\r\nsprungsgarantier, riktlinjer för månadsvis elmätning\r\noch frågan om Barsebäck 2.\r\nLåt mig börja med den sistnämnda.\r\nI och med regeringens uppgörelse med Center-\r\npartiet och Vänsterpartiet om att Barsebäcks andra\r\nreaktor ska ingå i förhandlingarna med industrin om\r\nhela kärnkraftsavvecklingen hoppas jag att den tid\r\nsnart är förbi när vi måste ägna oss åt ändlösa och\r\nfruktlösa diskussioner om tidtabeller och årtal för\r\navvecklingen här i Sveriges riksdag. Tillsammans\r\nmed förra årets energipolitiska beslut har vi nu skapat\r\nförutsättningar för att avveckling ska kunna ske på ett\r\nsamhälls- och företagsekonomiskt förnuftigt sätt.\r\nFörhandlingarna med industrin bäddar för en planerad\r\noch ordnad utfasning av kärnkraften samtidigt som\r\nannan miljövänlig energiproduktion tas i drift och\r\nelförsörjningen tryggas.\r\nDet leder mig in på en annan central del i propo-\r\nsitionen: åtgärderna för att stärka effektbalansen. De\r\nsenaste åren har vid några tillfällen då det rått extre-\r\nma väderförhållanden elförbrukningen varit så stor att\r\nde samlade produktionsresurserna nästan inte räckt\r\ntill för att upprätthålla balansen i elsystemet. För att\r\nkomma till rätta med detta har Svenska Kraftnät un-\r\nder senare år på uppdrag av regeringen slutit avtal\r\nmed ett antal elproducenter om att ställa vissa effekt-\r\nreserver till elsystemets förfogande.\r\nRegeringen föreslår nu att Svenska Kraftnät under\r\nen övergångsperiod får ansvaret för att en effektreserv\r\nom högst 2 000 megawatt finns tillgänglig. Svenska\r\nKraftnät får fullgöra denna uppgift genom att träffa\r\navtal dels med elproducenter om ytterligare produk-\r\ntionskapacitet, dels med stora elanvändare om mins-\r\nkad elförbrukning. På sikt, senast vid utgången av\r\nfebruari 2008, ska en marknadsbaserad lösning be-\r\nträffande effektreserven ha utvecklats.\r\nSist men inte minst är propositionens förslag att\r\nelbolagen blir skyldiga att läsa av elförbrukningen\r\nminst en gång i månaden för samtliga kunder. Detta\r\nkommer att nå full effekt först år 2009 men kommer\r\nsuccessivt att ge människor större möjligheter att\r\npåverka sin elförbrukning och sina elkostnader. Det\r\nkommer också att dämpa efterfrågan vid extrema\r\nförhållanden, till exempel kalla vinterdagar då priset\r\när högt.\r\nSka vi nå stabilitet för näringslivet och hushållen\r\nmåste vi arbeta blocköverskridande med en politisk\r\nmajoritet som håller över åren. I den energipolitiska\r\ndebatten råder det stor spännvidd i riksdagen. Det\r\nfinns å ena sidan de som hävdar att kärnkraften inte\r\nutgör något problem och att vi kan fortsätta med\r\ndriften av kärnkraftverken utan hänsyn till folkom-\r\nröstningsbeslutet eller den långsiktiga energiförsörj-\r\nningen. Andra förordar å andra sidan en motsatt\r\nståndpunkt. De vill att kärnkraften ska göras olönsam\r\ngenom höga skatter. Men om vi på detta sätt skulle\r\nsvälta ut kärnkraften skulle det få helt oacceptabla\r\nkonsekvenser för miljö, sysselsättning och välfärd.\r\nKärnkraftverken skulle av rent företagsekonomiska\r\nskäl tvingas stänga långt innan alternativ elproduktion\r\nfinns tillgänglig.\r\nIngen av dessa falanger i kammaren skulle dock\r\nvara långsiktigt hållbar. De skulle inte bli stabila och\r\nrespekteras. De skulle ge instabilitet och skapa en\r\nenergipolitisk pingpongmatch. Vi skulle hamna i en\r\nsituation där energipolitiken vart fjärde år riskerade\r\natt rivas upp och vändas 180 grader, från en utbygg-\r\nnad till en omedelbar avveckling, och fyra år senare\r\nen ny rockad. Det vore enligt min mening förödande\r\nför näringslivet och för hushållen.\r\nDet är därför det är så angeläget för mig att vi ar-\r\nbetar gemensamt med de politiska partier som fak-\r\ntiskt visat sig villiga att ta ansvar för energipolitiken i\r\nstället för att sitta på läktaren.\r\nDen proposition som vi nu har lämnat till riksda-\r\ngen innebär att vi står bättre rustade än någonsin\r\ntidigare för att den nödvändiga förnyelsen av vårt\r\nelproduktionssystem ska kunna ske på ett sätt som\r\nhåller nere de samhällsekonomiska kostnaderna och\r\nminskar riskerna för störningar i elproduktionen.</pre><pre>Anf.  13  MIKAEL ODENBERG (m):\r\nHerr talman! Låt mig inledningsvis säga att det\r\nfanns något lätt patetiskt över näringsministerns in-\r\nledning här i dag. Jag tror att den kan sammanhänga\r\nmed en brist på perspektiv bakåt i tiden. För sex år\r\nsedan var Leif Pagrotsky ännu inte påtänkt som mi-\r\nnister. Vid den tidpunkten satt jag i förhandlingar\r\nmed en av hans företrädare, näringsminister Anders\r\nSundström, om energipolitiken vilka så småningom\r\nskulle leda fram till det som blev 1997 års energipo-\r\nlitiska uppgörelse.\r\nI slutskedet av dessa förhandlingar kastades jag ut\r\nfrån förhandlingsrummet tillsammans med förhand-\r\nlarna från Folkpartiet och Kristdemokraterna. Det var\r\nsynd. Det var inte synd om Moderaterna, om Folk-\r\npartiet eller om Kristdemokraterna, men det var synd\r\nom Sverige. Detta ledde nämligen till att vi fick en\r\nenergipolitisk uppgörelse mellan Socialdemokraterna,\r\nCentern och Vänstern som inte gav någon långsiktig\r\nstabilitet och som inte gav de långsiktiga spelregler-\r\nna.\r\nI stället fick vi en ännu inte använd kärnkraftsav-\r\nvecklingslag. Vi fick miljardrullning i olika energi-\r\npolitiska stöd. Vi fick ett beslut om förtida stängning\r\nav Barsebäck 1 till priset inte av den förnybara energi\r\nsom det stod talat om på valsedlarna i 1980 års folk-\r\nomröstning utan av en ökad import av smutsig, kol-\r\nbaserad el från Danmark.\r\nJag kritiserade denna uppgörelse i debatter här i\r\nkammaren med Anders Sundström, men han var\r\njättestolt. Han var nöjd. Han hade skapat långsiktig-\r\nhet och stabilitet. Han lät nästan som ett eko av när-\r\ningsminister Pagrotsky.\r\nDärför var det så kul att läsa den artikel i Dagens\r\nIndustri som Leif Pagrotsky skrev för en vecka sedan,\r\ndär jag till min förvåning ser att han ger mig rätt i all\r\nmin kritik mot Anders Sundström och 1997 års upp-\r\ngörelse. Han skriver att han så fort han tillträdde som\r\nnäringsminister i höstas minsann slogs av den osä-\r\nkerhet som rådde i energipolitiken. Han fann det\r\n\"nödvändigt att finna en helhetslösning som ger för-\r\nutsägbarhet och långsiktighet för kraftindustrin och\r\ndärmed för hela det svenska näringslivet\".\r\nInte ens jag gav Anders Sundström ett tydligare\r\nunderbetyg än så i de debatter vi hade i kammaren\r\n1997.\r\n1997 års energipolitiska uppgörelse var i allt vä-\r\nsentligt en uppgörelse om en eller två reaktorer i\r\nBarsebäck. Det utlovades egentligen ingenting annat\r\nefter 2001 än fortsatt årtalsexercis, fortsatt schack-\r\nrande med kontrollstationer, överläggningar och för-\r\nhandlingar. Därmed - och det är grunden för vår\r\nkritik - har regeringen lyckats skapa en bestående\r\nosäkerhet om vilka förutsättningarna är för att inve-\r\nstera i industriell verksamhet i Sverige. Det menar vi\r\nkostar det svenska folkhushållet stora pengar.\r\nDet är detta som är det patetiska. Här dyker när-\r\ningsminister Leif Pagrotsky upp i kammaren som\r\nännu en i raden av näringsministrar och energiminist-\r\nrar som har skapat långsiktiga spelregler. Den tradi-\r\ntionella årtalsexercisen ska nu ersättas av överens-\r\nkommelser mellan regeringen och kraftindustrin av\r\ntysk förebild. Det framgick också av Leif Pagrotskys\r\ninledning att han hoppas slippa behöva kohandla med\r\nCentern och Vänstern om den exakta stängningstid-\r\npunkten för Barsebäck 2. Det ska nu inordnas i för-\r\nhandlingarna.\r\nSom recension måste jag säga att ansatsen verkar\r\ninte riktigt seriös när Leif Pagrotsky samtidigt hotar\r\nmotparten i den proposition som är lagd på riksda-\r\ngens bord. Där sägs att om inte motparten passar sig\r\noch snabbt ser till att förhandla fram stängningen av\r\nBarsebäck 2 - som i varje fall samarbetspartierna vill\r\nha - då ska regeringen minsann tillämpa den tvångs-\r\nlagstiftning som riksdagen tidigare har stiftat. Det är\r\nGudfadernbeteende. Att hota med ett erbjudande som\r\nyou can't resist är inte riktigt seriöst, om det stora\r\nmålet är att skapa ett förtroendefullt samarbetsklimat\r\nmellan statsmakterna och kraftindustrin.\r\nHerr talman! Avregleringen av elmarknaden har\r\ngivit oss förutsättningarna, som jag har sagt så många\r\ngånger i denna kammare, att lägga ansvaret för ut-\r\nveckling och miljöanpassning av den svenska elpro-\r\nduktionsapparaten där det ansvaret hör hemma. Det är\r\nhos kraftindustrin själv. Så fort man avviker från det\r\ngenom att fatta politiska detaljbeslut i riksdagen eller\r\nvia trepartiuppgörelser eller genom konstiga förhand-\r\nlingar åsamkar man folkhushållet samhällsekonomis-\r\nka kostnader. Jag vill hävda att hela förhandlingskon-\r\nceptet bygger på den felaktiga förutsättningen att det\r\nskulle vara möjligt att med någon sorts korporativt\r\nbeslutsfattande i förhandlingar mellan statsmakten\r\noch industrin i dag binda framtida generationer och\r\nbeslutsfattare. Jag hävdar att det inte är möjligt. Jag\r\nska gärna önska generaldirektör Bylund lycka till i\r\nhans förhandlingar, men jag vill erinra om att 1980\r\nårs folkomröstning byggde på exakt samma felaktiga\r\nföreställning om att det skulle vara möjligt att med\r\nbeslut i riksdagen 1980 låsa dagens beslutsfattare. Vi\r\nser var vi är! Ingenting som låg till grund för 1980 års\r\nfolkomröstning är längre för handen.</pre><pre>Anf.  14  EVA FLYBORG (fp):\r\nHerr talman! För snart 25 år sedan röstade vi i\r\nSverige om kärnkraftens vara eller inte vara. Sedan\r\ndess, herr talman, har ungefär två och en halv miljo-\r\nner nya röstberättigade svenskar tillkommit som då\r\ninte fick säga sin mening. Deras röster räknas tydli-\r\ngen inte i den här debatten, inte heller min egen efter-\r\nsom jag inte fick delta i den folkomröstningen.\r\nSedan dess, herr talman, har en teknisk utveckling\r\nägt rum utan egentligen något motstycke i modern\r\ntid. Jämför till exempel var mobiltelefonerna stod för\r\n25 år sedan.\r\nSedan dess har ett stadigt opinionsstöd, för närva-\r\nrande 65-70 %, sällat sig till skaran som vill ha kvar\r\nkärnkraften eller till och med utveckla den. Sedan\r\ndess, herr talman, har vi tyvärr inte kommit dit vi\r\nönskade och trodde att vi skulle komma med de alter-\r\nnativa energikällorna. Sedan dess, herr talman, ökar\r\nenergiefterfrågan och förbrukningen i Sverige och de\r\nnordiska länderna stadigt med ca 2 % per år.\r\nEnligt Kyotoprotokollet måste världen minska ut-\r\nsläppen av koldioxider med ca 75 %. Hur står det i\r\nsamklang med den proposition vi diskuterar i dag?\r\nEnligt propositionen kommer en stängning av Barse-\r\nbäck 2 att påverka klimatet och miljön påtagligt ne-\r\ngativt. Man talar till och med i propositionen om 2,8\r\nmiljarder ton koldioxid mer om Barsebäck 2 stängs.\r\nDet skulle vara intressant att se en siffra för samtliga\r\nkärnkraftverk och vad det gör för de så viktiga och\r\nfarliga utsläppen av koldioxid i vår miljö.\r\nHur menar egentligen regeringen att detta bidrar\r\ntill en minskning av koldioxidhalten? När vi talar om\r\nbioenergi låter det hela tiden som att den är räddning-\r\nen och alltid är bra. Då ska man komma ihåg att i till\r\nexempel Kungliga Vetenskapsakademiens beräkning-\r\nar och underlag framgår att bioenergi är att betrakta\r\nsom fossilt bränsle vad gäller rök, avgaser och avfall.\r\nVi hoppas att vi renar dem på ett bra sätt, men vi vet\r\ninte.\r\nHerr talman! Hur kan dagens proposition bidra till\r\nen god och säker tillgång till miljövänlig och billig\r\nenergi till hushållen och till industrin? Herr talman!\r\nDen kan inte det. Det går inte att här i dag fatta beslut\r\nsom ska binda en kommande riksdag och regering 25\r\når fram i tiden. Var går egentligen gränsen för folk-\r\nomröstningsresultat? Hur länge ska vi bry oss om\r\ndem? Hur länge ska vi anse oss vara bundna? Är det\r\n23 år som i dag, eller möjligtvis 40 år, kanske 60 år?\r\nHerr talman! Spelar det ingen roll alls vad som hän-\r\nder i vår omvärld? Riksdagen kan, tyvärr, liknas vid\r\ndet gamla uttrycket inom Försvarsmakten att när\r\nkartan och verkligheten inte stämmer är det alltid\r\nFörsvarsmaktens karta som är riktig. Detta är politiskt\r\növerenskomna beslut som inte har någon grund i\r\nverkligheten i Sverige i dag. Energibehovet ökar. Vi\r\nkommer att behöva minska koldioxidutsläppen. Vi\r\nbehöver mer god och säker tillgång till energi, och vi\r\ngör allting precis tvärtom. Vi stänger den rena och\r\nsäkra svenska kärnkraften till förmån för olje- och\r\nkolbaserad elproduktion antingen i Sverige eller till\r\nexempel i Danmark.\r\nVad gäller det som står i propositionen om att\r\nkärnkraftverk och anläggningar ligger felaktigt place-\r\nrade, till exempel Barsebäck i Skåne, jag förmodar\r\nmot Danmark och Köpenhamn, ska vi komma ihåg\r\natt på den tiden var danskarna med när vi fattade\r\nbesluten om det svenska kärnkraftsprogrammet. Det\r\när något, herr talman, som man inte brukar nämna så\r\nofta. Det framgår i gamla regeringsbeslut och i korre-\r\nspondensen med den danska regeringen. Man var\r\nförgrymmad. Från början var det tänkt att det skulle\r\nvara ett kärnkraftverk på den svenska sidan och ett\r\nkärnkraftverk på den danska sidan. Vi skulle tillsam-\r\nmans bilda en kärnkraftsregion. Därefter kantrade en\r\ndel av opinionsstödet i Danmark och man ändrade\r\nsig. Men var ändå till en början sur över att verket låg\r\nså långt från Köpenhamn - man ville ha det närmare.\r\nDe krokodiltårar man framför nu för tiden är inte\r\nriktigt äkta. Låt oss komma ihåg hur besluten tillkom,\r\noch låt oss ha en något mer sansad debatt om placer-\r\ningen av Barsebäck 2.\r\nHerr talman! Det går inte att fatta beslut som ska\r\nbinda riksdagen 25 år fram i tiden, eller 30, 40 eller\r\n50. Det här är en överenskommelse och proposition\r\nsom alltigenom skadar Sverige, Sveriges ekonomi,\r\nchansen till livskraftiga jobb framöver och i sista\r\nhand välfärden.</pre><pre>Anf.  15  MARIA LARSSON (kd):\r\nHerr talman! Också jag noterade att det var en\r\nstolt näringsminister som stod här i talarstolen och\r\nsade att nu ska den osäkerhet som har rått på elmark-\r\nnaden undanröjas. Jag tycker att Mikael Odenbergs\r\nexposé över historien var alldeles utmärkt för att\r\nbelysa att vi kanske inte ska vara alltför hoppfulla,\r\ninte heller inför den framtid som väntar. Men det var\r\nvälgörande att ministern ändå valde att ge underbetyg\r\nåt sig själv för den energipolitik som har förts genom\r\nåren.\r\nHerr talman! Efter lång tid av åtalsexercis har nu\r\nregeringen tillsammans med stödpartierna beslutat att\r\nuppdra åt Banverkets chef, Bo Bylund - som tydligen\r\nhar för lite att göra - att förhandla med kraftindustrin\r\nom en stängning av Barsebäck 2. Riksdagsbeslut\r\nförvandlas alltså till förhandlingsmateria mellan någ-\r\nra partier och näringen själv. Det här är ur demokra-\r\ntisk synvinkel anmärkningsvärt. Uppgörelsen ska\r\nvara klar den 1 april 2004. Sex månader senare kan\r\nreaktorn komma att stängas.\r\nFör att stänga Barsebäck 2 har regeringen upp-\r\nställt fyra villkor som ska vara uppfyllda. Det handlar\r\nom att säkra effektbalansen. Det handlar om att inte\r\nfå ett markant höjt elpris. Det handlar om att bortfal-\r\nlet ska kompenseras så att tillgång på el fortsatt finns.\r\nSist men inte minst handlar det om att inte försämra\r\nmiljön.\r\nRegeringen påstår att två villkor ej är uppfyllda,\r\nnämligen effektbalansen och miljömålen, men känner\r\nsig tämligen tillfreds med resten. Jag vill påstå att\r\nregeringen och samarbetspartierna medvetet mörkar i\r\nfrågan som handlar om huruvida bortfallet av energi\r\när kompenserat. Så är nämligen inte fallet.\r\nHerr talman! I rapporterna, som har tagits fram på\r\nregeringens eget initiativ, kan konstateras att inte ens\r\nbortfallet av Barsebäck 1 har kompenserats. Vi har\r\nsatt i gång ett dyrt och omfattande omställningspro-\r\ngram, men det har inte gett mer än 3 terawattimmar\r\nsedan beslutet togs om att stänga Barsebäck.\r\nElkonsumtionen har däremot sedan 1997 och fram\r\ntill 2001 ökat med 8 terawattimmar. Stängningen av\r\nBarsebäck 1 har medfört ett bortfall på minst 4 tera-\r\nwattimmar per år, och om vi nu stänger Barsebäck 2\r\nfaller ytterligare drygt 4 terawattimmar bort. Det\r\ninnebär att vår energibalans totalt sett blir 16-17\r\nterawattimmar sämre än 1997.\r\nKonsulterna som regeringen har anlitat konstate-\r\nrar att tre saker händer vid en avveckling av Barse-\r\nbäck 2.\r\nFör det första: Man kommer att behöva mer kol-\r\nkraftsimport. Den kommer företrädesvis att ske från\r\nDanmark, vilket kommer att öka utsläppen av koldi-\r\noxid och påskynda växthuseffekten. 3 300 kiloton\r\nkoldioxid ytterligare per år har man beräknat, visser-\r\nligen utanför Sveriges gränser, men vårt ansvar\r\nsträcker sig längre än till landets gränser när det gäll-\r\ner miljöfrågor.\r\nFör det andra: Man kan inte garantera elförsörj-\r\nningen under toppar vintertid. Effektvillkoret är inte\r\nuppfyllt. Marginalerna är i princip redan obefintliga,\r\nsäger man i den ena rapporten. Effektbalansen försö-\r\nker regeringen nu rätta till genom att öka reserven,\r\nvilket är nödvändigt - vi understöder det förslaget.\r\nMen det är en följd av brist på långsiktig energipoli-\r\ntik.\r\nFör det tredje: Priset kommer att öka kraftigt vissa\r\ntider på året, speciellt för den elintensiva industrin.\r\nVillkoren är alltså inte uppfyllda och kommer\r\nknappast att bli det inom ett år.\r\nRegeringen kommer tillsammans med Vänster-\r\npartiet och Centerpartiet, om man stänger Barse-\r\nbäck 2 år 2004, att ytterligare försämra för miljön och\r\nlyckas med den bedriften samtidigt som man pressar\r\nupp elpriserna för landets fem miljoner elkonsumen-\r\nter.\r\nRegeringen försöker att inte låtsas om att de här\r\nvillkoren inte heller är uppfyllda. Jag vet inte om man\r\nhelt enkelt har en vilja att föra väljarna bakom ljuset,\r\nmen även om det skulle lyckas vet vi att det med\r\naldrig så kreativ bokföring går att lura naturen.\r\nHerr talman! Kristdemokraterna vill avveckla\r\nkärnkraften, men vi är inte beredda att medverka till\r\nen förtida stängning av Barsebäck 2 som innebär att\r\nbortfallet skulle kompenseras genom ytterligare im-\r\nport av kolkraft, med onödiga utsläpp av växthusga-\r\nser.</pre><pre>Anf.  16  ESKIL ERLANDSSON (c):\r\nHerr talman! De tre partier som sedan 1997 har\r\nsamarbetat på energiområdet är nu överens om ut-\r\ngångspunkterna för den fortsatta omställningen av\r\nvårt energisystem. Jag tycker, herr talman, att det är\r\nskönt att vi har kommit ytterligare en bit på vägen\r\nmot ett nytt energisystem. Jag tycker att det är skönt,\r\ndärför att några av nyckelorden när det gäller energi-\r\nomställningen är långsiktighet och stabilitet. Männi-\r\nskor, företag, institutioner och verksamheter över\r\nhuvud taget måste veta villkoren och vad som gäller\r\nnär man gör sina val av energisystem. Det får man i\r\noch med den stabilitet som råder när vi kommer över-\r\nens.\r\nJag vill i sammanhanget säga att de här överens-\r\nkommelserna bygger på förtroende mellan parterna.\r\nDet tycker jag också är skönt att vi har.\r\nSå går jag över till den kanske stora frågan i det\r\nhär sammanhanget, och det är frågan om stängningen\r\nav Barsebäck 2. Vi har i propositionen blivit överens\r\nom att Barsebäck 2 ska förhandlas och hanteras till-\r\nsammans med förhandlingarna om de övriga kvarva-\r\nrande reaktorerna och frågan om energiomställningen\r\ni dess helhet. Om - jag säger om - en förhandlings-\r\nlösning för stängning av Barsebäck 2 inte kan åstad-\r\nkommas har regeringen ambitionen, som man har\r\nuttryckt i propositionen, att besluta om en stängning\r\nav reaktorn med stöd av den lag som finns på områ-\r\ndet, och detta efter att tillräckliga åtgärder har vidta-\r\ngits och genomförts.\r\nDe här åtgärderna finns noga beskrivna i proposi-\r\ntionen, vilket jag också är glad över. De innebär att\r\nman ger Svenska Kraftnät, som näringsministern har\r\nredovisat här i talarstolen, ett uppdrag att ta fram den\r\neffektreserv som behövs för att alla villkor och alla\r\ndelar i den lagstiftning och de beslut som riksdagen\r\nhar tagit ska vara uppfyllda.\r\nJag anser, herr talman, att den globala energiför-\r\nsörjningen är en av vår tids stora utmaningar. Och hur\r\nska vi då globalt komma till rätta med de problem\r\nsom vi har globalt? Jag skulle vilja introducera ett\r\nnytt ord i sammanhanget, och det är \"negawatt\". Den\r\nmegawatt, den energi, som sparas och som inte an-\r\nvänds är nyckeln för att vi i framtiden ska klara av\r\nvår energiförsörjning. Även på det här området finns\r\ndet beskrivet i propositionen ytterligare åtgärder för\r\natt vi ska hushålla på ett bättre sätt med den energi\r\nsom vi måste använda.\r\nÄven om energiförsörjningen är ett globalt ämne\r\nfinns det mycket vi kan göra på nationell nivå. Vi har\r\nvår uppvärmningssektor till exempel, där vi ännu\r\ninte, enligt min uppfattning, har utnyttjat hela den\r\npotential som finns i fjärrvärme och kraftvärme. Där\r\nskulle vi kunna använda än mer biobränslen och göra\r\ndet på ett mer miljömässigt sätt än vad som är för-\r\nhanden för närvarande.\r\nGenom det här årets energiproposition har av-\r\nvecklingen av kärnkraften närmat sig realiseringssta-\r\ndiet. Regeringens förhandlare har alltså fått ett ytter-\r\nligare uppdrag, där vi tillsammans säger att en för-\r\nhandlingslösning är det bästa alternativet. En mark-\r\nnadsmässig avveckling blir det därtill, vilket ju borde\r\nattrahera flera partier i den här kammaren.\r\nFör Centerpartiets del vill jag säga att vi vill gärna\r\nkomma bort från modellen med ständiga politiska\r\nprövningar av kärnkraftsavvecklingen, som vi ju i sak\r\när överens om i den här kammaren - hoppas och\r\nförutsätter jag. Den metoden har visat sig mycket\r\nkostsam och inte speciellt verksam, med Barsebäcks-\r\nverken som alltid diskuteras här i kammaren som\r\nsolklara exempel.\r\nEn förhandlingslösning gör det möjligt för indu-\r\nstrin att ställa om sin energiproduktion och arbeta\r\nlångsiktigt och samtidigt göra det på marknadsmässi-\r\nga villkor.\r\nSamtidigt som politiken ligger fast ger vi inte ef-\r\nter för partsintressen. Vi försöker förankra vår politik\r\ni verkligheten.</pre><pre>Anf.  17  MIKAEL ODENBERG (m) replik:\r\nHerr talman! Om man lyssnar på Eskil Erlandsson\r\nfår man intrycket att det mest försonande draget i den\r\ntrepartiuppgörelse som ligger bakom propositionen\r\ntill riksdagen är att det har rått ett stort förtroende\r\nmellan parterna. Det säger någonting. I Eskil Erlands-\r\nsons värld är parterna just Centern, Socialdemokra-\r\nterna och Vänsterpartiet, de partier vars företrädare\r\nlåser in sig i slutna sammanträdesrum och förhandlar\r\nhit och dit: Är årtal uppnådda? Är villkor uppfyllda?\r\nFör oss andra är det inte Centern, Vänstern och\r\nSocialdemokraterna som är de viktiga parterna. De\r\nviktiga tre parterna är miljön, industrin och det\r\nsvenska folket.\r\nMan måste elda 3 ton stenkol i minuten bara för\r\natt ersätta den el som faller bort från en reaktor i\r\nBarsebäck. Det innebär en belastning på vår miljö\r\nmed den energipolitik som den här uppgörelsen inne-\r\nbär. Det innebär en svår belastning för industrin när\r\nman skapar osäkerhet om de långsiktiga förutsätt-\r\nningarna för att investera i industriell verksamhet i\r\nSverige. Det är en belastning för oss alla i form av\r\nuteblivna jobb, till följd av den osäkerheten. Det\r\nläggs också en börda på allas våra elräkningar.\r\nFrån min utgångspunkt hade det varit bättre om\r\nera förhandlingar hade havererat. Det hade visserligen\r\nskapat en ännu större osäkerhet om framtiden, men\r\ndet hade varit bättre än en säkerhet om att vi ska gå\r\nvidare och med öppna ögon förtidsavveckla elpro-\r\nduktionsresurser som står till det svenska folkets\r\nförfogande utan att ha något bättre att sätta i stället.</pre><pre>Anf.  18  ESKIL ERLANDSSON (c) replik:\r\nHerr talman! Jag förutsätter att Mikael Odenberg\r\noch det moderata partiet också vill ställa om energi-\r\nsystemet, men jag kanske har missuppfattat det. Jag\r\nser fram emot att få läsa om det moderata alternativet\r\ni den motion som jag förmodar att ni kommer att\r\npresentera med anledning av den proposition som\r\nregeringen nu har lagt på riksdagens bord.\r\nSå här långt har jag emellertid inte sett så många\r\nkonkreta, handfasta förslag på hur vi ska ställa om\r\nvårt energisystem till ett mer miljövänligt sådant.\r\nMikael Odenberg kan väl inte påstå att det energisy-\r\nstem vi använder oss av i den västliga delen av värl-\r\nden i dag är särskilt miljövänligt.\r\nJag hoppas och förutsätter att jag kan läsa om\r\ndetta i den moderata motionen, som sagt.</pre><pre>Anf.  19  MIKAEL ODENBERG (m) replik:\r\nHerr talman! Jag vet inte hur många gånger jag\r\nhar stått här i kammaren och försökt säga att vi med\r\navregleringen av elmarknaden har givit förutsättning-\r\narna för att lägga ansvaret för omställningen av ener-\r\ngisystemet där det ansvaret hör hemma, nämligen i\r\nindustrin. Jag kan inte hjälpa om Eskil Erlandsson\r\ninte hör vad jag säger eller om Eskil Erlandsson inte\r\nförstår vad han läser när han tittar i våra motioner.\r\nI vilken annan industribransch klarar man framti-\r\ndens omställning av branschen genom trepartiför-\r\nhandlingar mellan Centern, Vänstern och Socialde-\r\nmokraterna? I vilken annan industribransch närmar\r\nman sig framtiden och ställer om branschen efter\r\nförhandlingar mellan Näringsdepartementet och indu-\r\nstrin? Kan Eskil Erlandsson besvara de frågorna?</pre><pre>Anf.  20  ESKIL ERLANDSSON (c) replik:\r\nHerr talman! Samhället har alltid att ange förut-\r\nsättningar för olika typer av verksamheter, oftast\r\ngenom lag. Så ska vi göra även i detta sammanhang.\r\nVi ska ange förutsättningarna och villkoren för under\r\nvilka förutsättningar som verksamheter får bedrivas\r\npå energiområdet. Därom tycker jag att vi måste vara\r\növerens, Mikael Odenberg och jag. De förutsättning-\r\narna ska bland annat innehålla att verksamheten\r\nmåste vara miljömässig. Det innebär att den värld\r\nsom vi lämnar efter oss ska vara minst lika bra, helst\r\nbättre, än den värld vi lever i nu i det avseendet.</pre><pre>Anf.  21  MARIA LARSSON (kd) replik:\r\nHerr talman! Jag skulle vilja fråga Eskil Erlands-\r\nson två korta frågor. Den första är: Stämmer den bild\r\nsom näringsminister Pagrotsky ger av hur energi-\r\nmarknaden har fungerat de senaste åren med Eskil\r\nErlandssons bild, nämligen att den har präglats av\r\nosäkerhet? Det vore intressant att få höra Eskil Er-\r\nlandssons inställning till näringsministerns uttalande.\r\nEskil Erlandsson har suttit i förhandlingar och\r\nsitter naturligtvis inne med mycket mer information\r\nän vi vanliga meniga i kammaren. Jag vill fråga vil-\r\nken bedömning Eskil Erlandsson gör utifrån en sådan\r\ninitierad bedömningsgrund: Kommer Barsebäck 2 att\r\nstängas av 2004?</pre><pre>Anf.  22  ESKIL ERLANDSSON (c) replik:\r\nHerr talman! Den omreglering av elmarknaden\r\nsom gjordes i mitten av 90-talet var synnerligen lyck-\r\nad så till vida att energipriserna föll och det drama-\r\ntiskt, speciellt elenergipriserna. Det innebar en osä-\r\nkerhet för många, bland annat för producenterna. Jag\r\ntycker att det är bra att de föll, samtidigt som jag\r\ntycker att det är bra att energipriserna nu har stigit\r\nlite. Det visar att marknaden ändå fungerar. Som\r\nmarknadsliberal i det avseendet tycker jag att det är\r\nbra. Men det är klart att en del upplever att energi-\r\nmarknaden blir osäker. Det bygger på att den nu inte\r\när reglerad på ett sätt som den en gång var, före\r\n1995-96.\r\nRegeringens ambition är att Barsebäck 2 ska vara\r\navvecklat 2004. Det ska inte jag säga, det ska egentli-\r\ngen näringsministern säga. Jag representerar inte på\r\nnågot sätt regeringen. Men så är det utifrån de diskus-\r\nsioner vi har fört. I första hand ska det ske genom att\r\nvi träffar en överenskommelse på marknadsmässiga\r\nvillkor genom den förhandlingsman som regeringen\r\nhar tillsatt. Finns inte detta är lagstiftningen sådan att\r\ndet är möjligt att stänga Barsebäck 2 med hjälp av\r\nlagen.</pre><pre>Anf.  23  MARIA LARSSON (kd) replik:\r\nHerr talman! Avregleringen och omställningen\r\nhar till stora delar varit bra när det gäller de mark-\r\nnadsbaserade lösningarna. Det är vi beredda att in-\r\nstämma i. Men vi har kritiserat den ryckighet varmed\r\nenergipolitik har bedrivits genom åren. Det har också\r\nskapat stor osäkerhet på marknaden. Det har varit\r\nriktat mot industrin. Det har också varit riktat mot\r\nvanliga elkonsumenter i hushållen. Det handlar om en\r\nryckighet när det gäller bidragsgivning och en oför-\r\nmåga att hitta effektiva energieffektiviseringar. Här\r\nfinns det mycket i historien där jag tycker att det har\r\nvarit en misslyckad politik. Den är Eskil Erlandsson\r\nockså i allra högsta grad ansvarig för. Jag tror att det\r\nockså var inbegripet i näringsministerns inlednings-\r\nanförande, att han tyckte att det kanske kunde ha\r\ngjorts bättre genom historien.\r\nBarsebäck ska stängas 2004, det är Eskil Erlands-\r\nsons uppenbara inriktning för politiken. Jag hade lite\r\nsifferexercis som jag tycker tydligt visade att vi inte\r\nkommer att ha kunnat ersätta det bortfall av kapacitet\r\nsom det innebär om Barsebäck 2 skulle stängas. Kan\r\nEskil Erlandsson i det läget tänka sig att importera\r\nkärnkraft, kanske från Finland eller Ryssland? Där är\r\nnybyggen på gång. Eller är det mera smakligt med\r\nimport av kol- och oljekraft från Danmark? Eller får\r\nmarknaden göra upp det själv? Vad skulle Eskil Er-\r\nlandsson föredra? En  brist kommer ju att uppstå, det\r\när uppenbart när man läser konsultrapporterna. Fram\r\ntill april 2004 är det inte särskilt lång tid. Det är exakt\r\nett år.\r\nOm Eskil Erlandssons fromma förhoppningar ska\r\ninfrias kommer det att innebära att det måste kom-\r\npenseras på något sätt. Då är min fråga: Med vad?</pre><pre>Anf.  24  ESKIL ERLANDSSON (c) replik:\r\nHerr talman! Maria Larsson måste vara medveten\r\nom att vi i dag inte längre har en svensk elenergi-\r\nmarknad. Vi har inte ens en nordisk elenergimarknad.\r\nVi har en nordeuropeisk elenergimarknad. Det inne-\r\nbär att denna vara, alltså elenergin, flödar länder och\r\nkunder emellan på ett sätt som den inte gjorde i en\r\ntidigare värld. Därför går det ju inte att svara på Ma-\r\nria Larssons fråga. Självklart köper en konsument en\r\nsak där den är som billigast om den är av samma\r\nkvalitet och så vidare.\r\nDet är en mycket stor förändring som har inträffat\r\npå det här området under en ganska kort tid, och\r\nförmodligen kommer detta att fortsätta eftersom om-\r\nregleringar av elenergimarknaden faktiskt är för han-\r\nden i ganska stora delar av Europa för närvarande.\r\nI den andra delen skulle jag vilja säga att Maria\r\nLarsson och den här kammaren så sent som i förra\r\nveckan beslutade om ett system, en kvotbaserad certi-\r\nfikathandel, så kallade gröna certifikat. Det innebär\r\natt vi tillför ny produktionskapacitet. Det kommer att\r\ninnebära att vi får ny, grönare el i vårt elenergisy-\r\nstem. Det är bara ett exempel. Detta gör vi i stället för\r\natt göra som vi för närvarande gör och så här långt\r\nhar gjort, nämligen att över skattsedeln och statsbud-\r\ngeten subventionera eller inte subventionera.\r\nBeroende på hur mycket sjukskrivningar och hur\r\nmycket läkemedelskostnader det har varit har vi\r\ntvingats, beroende på budgetläget, att skjuta pengar\r\nlite fram och tillbaka. Det är inget bra system. Därför\r\napplåderar jag det system som riksdagen beslutade\r\nom i förra veckan, nämligen detta med gröna certifi-\r\nkat.</pre><pre>Anf.  25  EVA FLYBORG (fp) replik:\r\nHerr talman! Vi har ju fört den här debatten i\r\nganska många omgångar i ganska många år. Vi har\r\nmötts i ett antal debatter, artiklar och meningsutbyten\r\npå olika håll. Jag har egentligen bara en kontrollfråga\r\ntill Eskil Erlandsson.\r\nSMHI genomförde en undersökning på uppdrag\r\nav länsstyrelsen i Skåne år 2001, alltså för två år\r\nsedan. Där ville man undersöka hur luftkvaliteten i\r\nSkåne skulle påverkas om man stängde en reaktor i\r\nBarsebäck, alltså den som nu redan är stängd. Den\r\nhär rapporten visade att utsläppen av kväveoxider\r\nskulle öka med 14 000 ton per år. Utsläppen av sva-\r\nveloxider skulle öka med 18 000 ton per år.\r\nDe här utsläppen skulle medföra en ökning av\r\nkvävenedfallet med 128 ton och av svavelnedfallet\r\nmed 460 ton per år - bara över Skåne. Då vill jag\r\nbara kontrollera att jag har uppfattat det rätt, att Cen-\r\ntern står bakom den här propositionen, som inklude-\r\nrar den försämrade luftmiljön med ökade allergier\r\noch så vidare i Skåne som redovisas här. Det gäller\r\näven den siffra jag nämnde tidigare, som propositio-\r\nnen redovisar. Det var 2,8 miljarder ton.</pre><pre>Anf.  26  ESKIL ERLANDSSON (c) replik:\r\nHerr talman! Momentant, tillfälligt, kan det bli en\r\nförsämrad miljö, ja. Men bland annat beroende på det\r\nsystem som jag hade en dialog med Maria Larsson\r\nom tidigare, nämligen systemet med gröna certifikat,\r\nkommer vi att tillföra Sverige mer grön el. Det för-\r\nbättrar i sig miljön. Men vi är medvetna om att det\r\nmomentant, tillfälligt, när Barsebäck 2 stängs kan bli\r\nen försämrad miljö.</pre><pre>Anf.  27  EVA FLYBORG (fp) replik:\r\nDå har jag fått ett förtydligande av att det här\r\ngäller och att det här är bra. Men vad innebär då\r\n\"momentant\"? Det är en ganska viktig fråga. Vilket\r\nbesked ger vi till oroliga föräldrar i Skåne när vi\r\nkommer att behöva tala om att kvävenedfallet ökar\r\nmed 128 ton och svavelnedfallet med 460 ton per år\r\nbara över Skåne? Vad säger vi till de här föräldrarna?\r\nHur långt är \"momentant\"? Det kanske är av visst\r\nintresse för dem som drabbas.</pre><pre>Anf.  28  ESKIL ERLANDSSON (c) replik:\r\nHerr talman! De gröna certifikaten innebär ju att\r\nvi från den 1 maj kommer att få drygt 7 % grön el i\r\nvåra kontakter. Denna siffra ökar med ungefär 1 %\r\nvarje år, som Eva Flyborg väl känner till.</pre><pre>Anf.  29  INGEGERD SAARINEN (mp):\r\nHerr talman! Den modell för kärnkraftsavveckling\r\nsom s, v och c har kommit överens om, som bygger\r\npå samarbete mellan staten och kraftindustrin, tror\r\ninte Miljöpartiet är en framkomlig väg. Industrins\r\nintresse av att gå in på några förhandlingar över hu-\r\nvud taget kan uteslutande förklaras med att den har\r\nförhoppningar om att tilltvinga sig ytterligare fördelar\r\nförutom att slippa sina försäkringskostnader.\r\nIndustrin vill framför allt slippa miljöskatten på\r\nkärnkraft, som nu är 2,8 öre per kilowattimme. Enligt\r\nupprepade uttalanden från Vattenfall och övrig kraft-\r\nindustri\r\nkommer denna skatt, om den får vara kvar, att\r\ntvinga fram en stängning av några äldre reaktorer\r\ninom två år. Att släppa denna väl motiverade skatt till\r\nförmån för en luddig överenskommelse om vad som\r\nska hända om 20 till 30 år är inte en klok politik. Och\r\ninte bara det: Den här skatten är en mycket viktig del\r\nav våra budgetuppgörelser med regeringen. Om den\r\ntogs bor vore det något som Miljöpartiet skulle se\r\nmycket allvarligt på.\r\nVi betvivlar att förhandlingarna med kärnkraftsin-\r\ndustrin är en långsiktig lösning. Avtalet kan inte ga-\r\nranteras hålla över de sex mandatperioder det kan bli\r\nfråga om. Om industrin ser chansen kommer den att\r\nkräva ännu mer. Om det inträffar en olycka någon-\r\nstans kommer riksdagen inte att acceptera ett avtal\r\nsom ger reaktorägarna rätt att driva reaktorerna i\r\nkanske ytterligare 20 år. Om avtalet skulle stå fast\r\nunder sådana omständigheter är det demokratin som\r\nförhandlats bort.\r\nDet finns en klar risk att resultatet av avtalet blir\r\nen avtalad avveckling som tar längre tid än vad kraft-\r\nföretagen egentligen förväntade sig att deras reaktorer\r\nskulle gå utan avtal. Kraftindustrin talar nu om att\r\nderas reaktorer ska hålla i minst 60 år. Men i den\r\nverkliga världen har över hundra reaktorer stängts, i\r\nregel efter att ha gått mindre än 25 år. Om regeringen\r\nförhandlar fram en avveckling, så att säga, som utgår\r\nfrån en medellivslängd på 35 eller 40 år, så har indu-\r\nstrin inte givit upp någonting. Däremot hoppas de få\r\n1,8 miljarder per år i minskad skatt.\r\nMiljöpartiet har en strategi för hur avvecklingen\r\nav kärnkraft ska gå till. Vi tror att miljöskatten på\r\nkärnkraft är ett effektivt styrmedel. Vi vill också att\r\nkärnkraften får ett obegränsat skadeståndsansvar\r\ngentemot offren vid en olycka och ett kraftigt ökat\r\nförsäkringsansvar. Detta har fördelen att det ger en\r\nparallell granskning av vissa reaktorers säkerhet från\r\nförsäkringsbolagens sida. De kanske inte alls vill\r\nförsäkra en farlig reaktor, och de kanske vill ha en\r\nhögre premie från en äldre, sämre konstruerad och\r\nsämre skött reaktor än från en nyare och bättre skött.\r\nOavsett detta behöver säkerhetskraven höjas.\r\nDe äldre svenska reaktorerna är sämre än världs-\r\ngenomsnittet vad gäller tillgänglighet och snabbstopp.\r\nDet finns också tecken som tyder på att de har opro-\r\nportionerligt många incidenter. Om inte kraftbolagen\r\noch Kärnkraftsinspektionen själva snarast höjer rib-\r\nban bör regeringen meddela nya instruktioner till\r\ninspektionen och besluta om eventuella erforderliga\r\npersonalförstärkningar. Den nu pågående reaktorsä-\r\nkerhetsutredningen borde få tilläggsdirektiv så att den\r\nkan göra ett minst lika grundligt arbete som den förra\r\nreaktorsäkerhetsutredningen, som var 1979.\r\nVi anser att det finns goda möjligheter att spara el.\r\nDe skäl som regeringen och dess samarbetspartier\r\ndenna gång använder för att inte stänga Barsebäck är\r\nohållbara. Barsebäck 2 kan faktiskt undvaras direkt.\r\nHela 2002 klarade vi oss med tio reaktorer eftersom\r\nOskarshamn 1 var stängd hela året. Ytterligare en\r\nreaktor kan sparas in genom att låta nio reaktorer gå\r\nför fullt i stället för att sänka effekten på tio, som\r\nfallet var 2002 och som det har varit i stort sett alla\r\ntidigare år.\r\nYtterligare en reaktor kan sparas in genom att\r\nvärmeverk betalar full elskatt för sina elpannor. Den\r\nsvenska metoden att använda skattegynnad el för att\r\nvärma fjärrvärme är unik. Det är den exakta motsat-\r\nsen till varför fjärrvärmen byggdes, nämligen för att\r\nge underlag för en effektiv elproduktion. Den nuva-\r\nrande skattenedsättningen är också en effektiv spärr\r\nmot solvärme i fjärrvärmen.\r\nSverige är i genomsnitt en exportör av el. När vi\r\nimporterar så importerar vi mest norsk vattenkraft.\r\nDet går att spara el i Sverige. Det är inte konstigt med\r\ntanke på att förbrukningen per capita i Sverige är 2,6\r\ngånger högre än i resten av EU.</pre><pre>Anf.  30  LENNART BEIJER (v):\r\nHerr talman! Det är lika intressant varje gång att\r\nlyssna på de ständiga energipessimisterna, moderater,\r\nfolkpartister och kristdemokrater. Det är precis som\r\natt allting ska vara som det alltid har varit. Varje\r\nförsök att förändra någonting som vi vet om måste\r\nförändras anses som felaktigt på det ena eller andra\r\nsättet.\r\n1997 års uppgörelse innebar att vi efter väldigt\r\nmånga år lyckades stänga en reaktor i Barsebäck. Vi\r\nsatte in ett bidragsprogram för att få fart på vindkraft\r\noch andra förnyelsebara energislag och pengar för att\r\nfå en ökad forskning. Det ställdes också fyra villkor\r\nför att stänga Barsebäck 2. Det har tagit några år extra\r\nför att få dessa villkor uppfyllda. Nu ser vi att från\r\noch med våren nästa år har vi uppfyllt de fyra villko-\r\nren. Åtminstone vi tre partier som tar ansvaret för\r\nenergiomställningen är överens om att vi då kan\r\nstänga också Barsebäck 2.\r\nDet nya som har tillkommit under åren är att vi nu\r\ngår i förhandling med kraftindustrin. Vi försöker\r\nkomma ifrån en situation där riksdagen ska besluta\r\nom varje nedläggning av reaktorer. I stället ser vi till\r\natt politiken och kraftindustrin gör ett gemensamt tag\r\nför att få en avstängning av de tio återstående reakto-\r\nrerna på ett sätt som båda parter kan vara överens om.\r\nDet handlar naturligtvis om att energiförsörjningen\r\nska fungera i fortsättningen men att vi ändå tar stegen\r\nframåt. Det måste vara en bra modell där kraftindu-\r\nstrin deltar aktivt i omställningsarbetet i stället för att\r\nstå vid sidan av.\r\n1997 års uppgörelse fortsätter nu med marknads-\r\ninriktade åtgärder. Tidigare var bidragsmetoden väl-\r\ndigt viktig. Där har vi sett att den dels kanske inte var\r\nvärldens effektivaste, dels har använts under en tid\r\nnär elpriset har varit väldigt lågt. Det har inte hjälpt\r\ntill att få till stånd de åtgärder som vi är intresserade\r\nav.\r\nNu införs förhoppningsvis en ny kraftvärmebe-\r\nskattning relativt snart som får fart på karftvärmens\r\nutveckling. Elcertifikaten har vi diskuterat. Det kom-\r\nmer naturligtvis att vara väldigt intressant att se hur\r\ndetta kan spela roll när vi ska få in det förnyelsebara\r\nmycket mer i vårt elsystem. Att vi måste ha en funge-\r\nrande effekthandel vet vi allihop om. Det måste vara\r\nnågonting som marknaden i sig klarar utan att staten\r\nska in och upphandla reservkraft för att klara de\r\neventuella toppar som sker kalla dagar på vintern.\r\nDet finns en oro från vindkraftens sida att elcerti-\r\nfikaten inte kommer att vara tillräckliga för att vind-\r\nkraften ska byggas ut såsom vi har tänkt oss. Det\r\nmåste vi naturligtvis följa. Skulle det vara på det\r\nsättet att vårt banksystem inte fungerar och över hu-\r\nvud taget möjligheten att bygga ut vindkraften försvå-\r\nras påtagligt måste naturligtvis andra åtgärder vidtas\r\ndärvidlag. Det är alldeles självklart att vindkraften\r\nmåste ta en stor del av procenten i framtiden.\r\nHerr talman! Det är viktigt att Barsebäck 2 stängs\r\nnästa sommar för att vi ska få en fungerande elmark-\r\nnad och fart på omställningsarbetet.</pre><pre>Anf.  31  MARIA LARSSON (kd) replik:\r\nHerr talman! Jag noterar att Lennart Beijer har fått\r\nkalla fötter när det gäller vindkraften och måste även\r\ni dagens anförande reservera sig mot sitt eget beslut\r\nföregående vecka. Det var eftertänksamt men kanske\r\nlite sent. Det fanns förslag på bordet från vindkraften\r\nom smärre justeringar i den proposition som Lennart\r\nBeijer valde att rösta igenom förra veckan. Att tänka\r\nefter före är alltid klokt. Det är ett råd hädanefter.\r\nJag tänkte ta upp en annan sak som vi inte har\r\ndiskuterat närmare, nämligen den mätreform som\r\nockså ligger i dagens proposition som vi har bord-\r\nläggningsdebatten om. Den innebär att alla kunder\r\nfrån år 2009 ska åläggas att ha en mätanläggning där\r\nman också kan ha månadsvis avläsning. Det kommer\r\natt vara ytterligare en reform som belastar den enskil-\r\nde konsumenten med en ganska stor kostnad.\r\nEnergimyndigheten har sett att det här finns en\r\nmiljövinst att göra för stora kunder som har en års-\r\nförbrukning på över 8 000 kilowattimmar. Men man\r\nhar inte bedömt att miljönyttan är särskilt stor för de\r\nmindre kunderna. Ändå väljer regeringen med stöd-\r\npartier att göra detta till ett obligatorium.\r\nMin fråga är: Vad är miljönyttan av att en hyres-\r\ngäst i en tvåa, en ensamstående mamma som kanske\r\nhar en vårdbiträdeslön, ska göra denna investering på\r\ni runda tal 2 000 kr och betala för de gröna certifika-\r\nten som kommer att kosta betydligt mer för elen? Är\r\ninte detta att ålägga många människor med dålig\r\nekonomisk möjlighet ett obligatorium som gör väldigt\r\nlite miljönytta? Har inte Lennart Beijer haft några\r\nsom helst betänkligheter mot detta?</pre><pre>Anf.  32  LENNART BEIJER (v) replik:\r\nHerr talman! Vad gäller vindkraften tycker jag att\r\ndet är så pass viktigt att vi får en fortsatt kraftig ut-\r\nbyggnad av vindkraften. Vi vet allihop om att det har\r\nfunnits en oro i 10-15 år från vindkraftens sida. Nu\r\nfortsätter oron om de nya elcertifikaten, som vi vet\r\nom att de tycker är bra. De är rädda för att övergång-\r\nen blir besvärligt. Vi måste naturligtvis ha det under\r\nluppen och följa utvecklingen. Jag är inte alldeles\r\nsäker på att de har rätt. Men skulle de ha det tycker\r\njag att man ska vara beredd att vidta åtgärder.\r\nVad gäller månadsmätningen är det en ganska\r\nlång period fram till år 2009. Från början hade vi\r\nuppe den diskussion som Maria är inne på. Man\r\nskulle låta bli de riktigt små kunderna. Men det visa-\r\nde sig att det kanske är dumt. När man i ett område\r\nändå sätter in månadsmätning kan det vara ett antal\r\nmindre kunder som finns på avsnittet. Då är det till\r\nfördel också ekonomiskt att de får vara med. Annars\r\när det klart att de små kunderna kommer in i systemet\r\nsist, om man ser generellt på det hela. Det är natur-\r\nligtvis en fördel att samtliga kunder har månadsmät-\r\nning.\r\nJag vill tillägga att vi kanske måste göra ännu mer\r\nsaker för att få intresse hos de små kunderna att spara\r\nel, nämligen att gå ifrån fasta till rörliga elpriser. Det\r\ntror jag skulle få också pensionärer i små lägenheter\r\nintresserade av att vara effektiva med sin elanvänd-\r\nning.</pre><pre>Anf.  33  MARIA LARSSON (kd) replik:\r\nHerr talman! Vi hade ganska mycket fakta på\r\nbordet när vi fattade beslut förra veckan, apropå\r\nvindkraften. Det förvånar mig att Lennart Beijer inte\r\nanvände allt detta förstånd som han i dag tycks ha\r\nförvärvat för att agera annorlunda i den frågan.\r\nMan säger att man följer utvecklingen noga en\r\nvecka efter beslutet. Det är senpåkommet. Lennart\r\nBeijer borde ha tänkt efter före. Jag uppfattar att Len-\r\nnart Beijer uppenbarligen är oroad över precis det\r\nsom jag sade. Det kommer att läggas en död hand\r\növer vindkraften framöver. De gröna certifikaten\r\nkommer att innebära energibyten men inte mer.\r\nNär det gäller mätreformen tycker jag att man\r\nskulle ha nöjt sig med att göra det till en frivillighet\r\nför de små kunderna, vilket inte hindrar att man kan-\r\nske kan dra fram ledningarna.\r\nProblemet är att man låter kunderna bära hela den\r\nhär kostnaden. Därför belastas inte statsbudget eller\r\nutgiftstak på något sätt. Dock belastar det alla männi-\r\nskor i det här landet - såväl fattiga som rika.\r\nNär man inser att miljönyttan är så liten, är då\r\ndetta en rimlig belastning - åtminstone sett till kost-\r\nnadsbilden i dag? Det blir en väldigt liten miljövinst\r\nmen ett stort hål i plånboken för många människor i\r\nvårt land. Därför tycker jag att man skulle ha valt en\r\nförsiktigare väg och inte infört ett obligatorium för de\r\nsmå kunderna. Jag tror att man i stället skulle ha\r\nsatsat på betydligt effektivare åtgärder som verkligen\r\nhade gett förbättringar också på miljösidan.</pre><pre>Anf.  34  LENNART BEIJER (v) replik:\r\nHerr talman! Vindkraftens och den småskaliga\r\nvattenkraftens problem har funnits i väldigt många år.\r\nInförandet av elcertifikat ger i alla fall en möjlighet\r\nför dessa att åter träda in på banan. Det kommer na-\r\nturligtvis att vara där som man i väldigt stor utsträck-\r\nning använder elcertifikaten. Ett problem är möjligen\r\nden korta tiden från införandet av certifikaten och\r\nfram till dess att det hela når vindkraften fullt ut.\r\nVårt problem är att få kreditsystemet, våra banker,\r\natt anamma och tro på den här utvecklingen och att\r\ninse att det faktiskt handlar om vettiga satsningar. Det\r\när det som vi, såvitt jag förstår, inte har lyckats med.\r\nJag känner en stor optimism och tror att vi klarar\r\nockså den saken. Varje gång ett nytt system införs\r\nfinns det alltid en oro i lägret. Men det man oroar sig\r\nför hoppas jag att vi ska slippa se blir verklighet.\r\nMaria Larsson nämnde de små kunderna. Ja, vad\r\nvi än gör är det alltid kunderna som får betala - det\r\nvet vi. Vi vet också att tidsutdräkten här sträcker sig\r\nfram till år 2009. Det betyder att det under åren fram\r\ntill dess naturligtvis kommer billigare varianter, billi-\r\ngare sätt att installera de här mätarna. I slutändan\r\nkommer detta självfallet att gynna de små kunderna.\r\nÖver huvud taget är det bra med månadsavläsning,\r\nockså för små kunder.</pre><pre>Anf.  35  Näringsminister LEIF PAGROT-\r\nSKY (s):\r\nHerr talman! Vad jag tycker är det allra viktigaste\r\ni den här propositionen och som jag till en del nämn-\r\nde om inledningsvis - något som också blivit intres-\r\nsant för några av mina meddebattörer - är frågan om\r\nlångsiktighet och stabilitet i energipolitiken. Jag me-\r\nnar att detta är viktigt därför att det är vad vårt när-\r\ningsliv och våra människor behöver. Den som ska\r\ninvestera långsiktigt i en pappersmaskin behöver veta\r\nvad som gäller.\r\nI 30 års tid har svensk energipolitik präglats av\r\nmotsatsen till långsiktighet och stabilitet. Några har\r\nförsökt sig på det lustiga debattknepet att säga att det\r\när vad som gällt sedan i våras eller under den senaste\r\ntiden. Men var och en vet vad det här handlar om.\r\nSedan mitten av 1970-talet har ingen som investe-\r\nrar kunnat veta hur energipolitiken ser ut bortom\r\nnästa val. Somliga av oss minns hur det var 1976.\r\nOch vi minns hur det var 1978, då den borgerliga\r\nregeringen sprack. Trots en stark parlamentarisk\r\nmajoritet kunde regeringen inte fungera. Den var helt\r\nförlamad på grund av kärnkraften. Inför 1979 års val\r\nkunde inga besked ges. Sedan var det val 1982, 1985,\r\n1988 och så vidare - aldrig någon stabilitet; ingen\r\nkunde veta vad som skulle hända efter valet.\r\nVi driver nu en linje inriktad på att skapa stabilitet\r\noch trygghet. Då gäller för mig två saker: dels att den\r\nbaseras på en majoritet över blockgränsen, dels att\r\nden har ett politiskt innehåll som inrymmer respekt\r\nför jobben och oron för tillväxten och respekt för de\r\nmänniskor som känner en oro för miljön och hälsan.\r\nNågon annan metod för att åstadkomma stabilitet\r\nfinns inte för mig, utan detta står i centrum för den\r\nenergipolitik som jag vill verka för och som vi soci-\r\naldemokrater och våra partner sedan 1997 har verkat\r\nför.</pre><pre>Anf.  36  MIKAEL ODENBERG (m) replik:\r\nHerr talman! Jag kan instämma i det långsiktig-\r\nhetens lov som Leif Pagrotsky här sjöng. Jag gjorde\r\nmig inte skyldig till något billigt debattknep när jag\r\nkonstaterade att vi bakåt i tiden inte haft någon lång-\r\nsiktighet. Vad jag försökte förmedla var uppfattning-\r\nen att inte heller Leif Pagrotsky innebär någon lång-\r\nsiktighet eller stabilitet - lika lite som Anders Sund-\r\nström gjorde det. På den punkten instämmer jag i Leif\r\nPagrotskys hänsynslöst hårda recension av företräda-\r\nren.\r\nProblemet med den uppläggning som nu gäller är\r\nvanföreställningen att det skulle kunna vara möjligt\r\natt skapa den åtråvärda stabiliteten och långsiktighe-\r\nten genom de överläggningar mellan staten och ener-\r\ngibranschen som nu sätts i gång.\r\nI mitt förra inlägg pekade jag på att 1980 års folk-\r\nomröstning också byggde på villfarelsen att man\r\n1980 kunde fatta bindande beslut om hur politikerna\r\nskulle göra 25 år senare.\r\nÅr 1987 hade vi ett oåterkalleligt beslut. Men det\r\nhöll inte. Det gick ju inte ens fem år innan man var\r\ntvungen att återkalla det.\r\nVad får Leif Pagrotsky att tro att man i dag med\r\nen förhandlingsöverenskommelse mellan stat och\r\nnäringsliv kan skapa stabilitet och binda morgonda-\r\ngens generationer och beslutsfattare vid beslut som\r\nfår betydelse för de beslut som de om 20-25 år ska\r\nfatta? Sanningen är att överenskommelsen, om den\r\nkommer till stånd, inte kommer att vara värd mer än\r\ndet papper som den är skriven på om - eller när -\r\nverkligheten kommer i kapp, och det gör den.</pre><pre>Anf.  37  Näringsminister LEIF PAGROT-\r\nSKY (s) replik:\r\nHerr talman! Min åsikt är att vi bygger en stabili-\r\ntet genom att utforma politiken så att den väcker\r\nrespekt, att den står på starka ben och att den politiskt\r\när fast förankrad på båda sidor om blockgränsen.\r\nJag konstaterar att så har det inte varit. Vid varje\r\nval har två regeringsalternativ stått mot varandra - ett\r\nsocialdemokratiskt alternativ och ett borgerligt alter-\r\nnativ där vi inte vetat vad det varit för energipolitik\r\neftersom de borgerliga partierna sinsemellan haft så\r\ndiametralt olika åsikter om energipolitiken. Jag tycker\r\natt det är en dålig grund för ett så långsiktigt politik-\r\nområde som det här gäller.\r\nDen koalition som ni vid varje val erbjudit väljar-\r\nna - 1982, 1985, 1988, 1991, 1994 och 1998 - har\r\ninnehållit partier som dels vill bygga ut kärnkraften,\r\nsom Folkpartiet vill, dels vill avveckla kärnkraften,\r\nsom Kristdemokraterna och Centerpartiet vill. Väljar-\r\nna, investerarna, näringslivet och medborgarna har\r\ninte kunnat veta vad som över huvud taget ska gälla.\r\nJag har noterat att 1991, då olyckan var framme\r\nför Sverige och de borgerliga partierna vann valet,\r\nkoncentrerades uppmärksamheten i Öresundsregio-\r\nnen i stället för på Barsebäck på frågan om en bro.\r\nDetta demonstrerade hur en fråga kan tas som gisslan\r\nför den politiska stabiliteten, hur oförutsägbarheten\r\nfungerar. Jag vill bort från detta, och då krävs den typ\r\nav politik som vi nu driver.\r\nKanske finns det något annat förslag om hur det\r\nskulle kunna gå till. Det vore intressant att i så fall få\r\nhöra det. Den utkantspolitik som Moderaterna driver\r\nkan aldrig vara en förutsättning för att få en politik\r\nsom gäller under 20 eller 30 år eller som har den\r\nlivslängd som en normal investering i svensk industri\r\nhar. Men jag har kanske fel, så låt mig i så fall höra\r\nhur den rätta bilden ser ut. Hur ser alltså politiken för\r\nstabilitet ut enligt det moderata alternativet?</pre><pre>Anf.  38  MIKAEL ODENBERG (m) replik:\r\nHerr talman! Jag kan bekräfta att näringsminister\r\nLeif Pagrotsky har fel, alldeles fel. Hans politik väck-\r\ner inte respekt.\r\nI Dagens Industri skriver i dag en framträdande\r\nkoncernchef i ett stort kraftföretag. Där recenseras en\r\npolitik som bygger å ena sidan på silkeshandsken, på\r\nerbjudandet om förhandlingar - kära industri, ta nu\r\nchansen! - och å andra sidan på följande: Tar ni inte\r\nchansen kommer jag med en lag, om man hårdrar.\r\nDet är inte så man grundlägger ett bra samarbetskli-\r\nmat. Det är inte så man grundlägger goda förutsätt-\r\nningar.\r\nÄven om Socialdemokraterna med uppgörelsen\r\nmed Centern och Vänsterpartiet byggt någon sorts\r\nbro över blockgränsen vill jag hävda att det inte ska-\r\npar någon stabilitet. Det har vi sett med detta eviga\r\nspring ut och in i sammanträdesrummen, i förhand-\r\nlingsrummen, schackrandet och årtalsexercisen. Det\r\nsägs att det nu är slut, det återstår väl att se.\r\nDet hade varit möjligt för Socialdemokraterna att\r\nträffa en stabil överenskommelse över blockgränsen.\r\nDet har funnits ett erbjudande från oss, från Folkpar-\r\ntiet, från Kristdemokraterna. Det hade varit möjligt\r\nför Socialdemokraterna om de hade velat att träffa en\r\nuppgörelse öven blockgränsen om en bred, i folkdju-\r\npet, i fackföreningsrörelsen och i industrin starkt\r\nförankrad energipolitik. Den hade gett säkra och\r\ntrovärdiga spelregler inför framtiden. Det gör inte\r\nLeif Pagrotskys proposition. Han är bara ännu en i\r\nraden av de där patetiska energiministrar som tror att\r\nde har åstadkommit något stabilt och långsiktigt.\r\nVälkommen i gänget!</pre><pre>Anf.  39  Näringsminister LEIF PAGROT-\r\nSKY (s) replik:\r\nHerr talman! Jag konstaterar att Mikael Odenberg\r\nsom representant för det största borgerliga partiet\r\navstår från möjligheten att ta en ledarroll inom oppo-\r\nsitionen och redovisa hur en alternativ, långsiktigt\r\nstabil energipolitik ser ut, en långsiktigt stabil politik\r\nsom har förutsättningar att överleva ett val, eller kan-\r\nske två. Det var tomt på detta och i stället det vanliga\r\ngnölet över att det vi gör är patetiskt, att vi är patetis-\r\nka, eller vad det nu var för någonting. Jag tycker att\r\ndet är torftigt och tomt.\r\nVi gör ett försök, vi tror att det är till fördel för\r\nSverige. Jag tror att det är till fördel för Sverige om vi\r\nfaktiskt undanröjer hindret för en borgerlig regering,\r\ndärför att den oreda som råder i det borgerliga blocket\r\ninför varje val tror jag är till skada för Sverige. Vi\r\nhjälper gärna till med detta genom att föra den här\r\nfrågan bort från dagordningen. Men jag hade väntat\r\nav er, som tongivande borgerliga politiker som gör\r\nanspråk på att leda det borgerliga alternativet till\r\nsvensk politik, att ni skulle anvisa ett paket som fun-\r\ngerar. I stället är det bara tomt och det gamla vanliga\r\ngnölet på socialdemokratin.\r\nJag vill gärna upprepa: Jag tror att vi behöver en\r\npolitik som väcker respekt både hos dem som ogillar\r\nkärnkraften, som är rädda för dess hälsoeffekter och\r\ndess miljöeffekter och de långsiktiga effekterna med\r\navfall och annat och hos dem som är oroliga för jobb-\r\nen. Bara så tror jag att vi kan åstadkomma den poli-\r\ntiska stabilitet som jag vill ha. Jag tror att det kräver,\r\noavsett vad vi tycker i sakfrågan, att vi stänger också\r\nBarsebäck 2 så snart som möjligt. Jag för min del är\r\nrätt optimistisk om att vi, när vi kommer fram till vår\r\navstämningstidpunkt nästa år när vi ska läsa av de\r\nåtgärder som vi nu sätter in vad gäller effektbalansen,\r\när i ett läge då vi kan fatta beslut om en snabb stäng-\r\nning av Barsebäck 2. Det tror jag gagnar stabiliteten\r\noch långsiktigheten i energipolitiken.</pre><pre>Anf.  40  EVA FLYBORG (fp) replik:\r\nHerr talman! Leif Pagrotsky säger sig vilja hjälpa\r\ntill att reda upp det borgerliga regeringsalternativet\r\ntill gagn för Sverige. Det är väl att en regeringsföre-\r\nträdare inser att det skulle vara bra för Sverige om vi\r\nfick en borgerlig regering. Det är bara så jag kan\r\ntolka näringsministerns försök att hjälpa till, och det\r\nkanske man skulle kunna tänka sig.\r\nI själva verket har vi tre partier som säger att de\r\ntar ansvar. Vi hör näringsministern även i dag tala om\r\nstabilitet som en viktig komponent i olika beslut. Ja,\r\nmen stabilt rätt åt avgrunden eller åt fel håll är verkli-\r\ngen ingenting att föredra. Nej, då är det bättre att\r\ntänka efter före innan man springer. För vad hjälper\r\ndet att man springer om man springer åt alldeles fel\r\nhåll?\r\nJag tycker att dagens debatt, och även tidigare,\r\negentligen är en alldeles lysande uppvisning och\r\nrepetition av Henry Fords klassiska valfrihet när man\r\nskulle köpa en bil: Var så god och välj absolut vilken\r\nfärg ni vill bara ni väljer svart.\r\nDet är ungefär det besked man har till industrin:\r\nStäng frivilligt eller stäng genom tvång, men stäng.\r\nDet är som att fråga en dödsdömd: Får det lov att vara\r\nhängning eller skjutning? Slutresultatet blir detsam-\r\nma.\r\nVad vi i Folkpartiet har talat om ganska länge och\r\nvad vi står för är att vi inte vill lägga oss i hur vi pro-\r\nducerar energin så länge man upprätthåller säkerhe-\r\nten, högt ställda miljökrav och så vidare. Vi tycker att\r\nstängningen av Barsebäcks kärnkraftverk egentligen\r\när ett svek mot välfärden. Utan en god och bra till-\r\ngång till billig energi har vi inte heller förutsättning-\r\narna för den industri som vi har här i Sverige på det\r\ngoda sättet. Då har vi inte heller skatteunderlaget för\r\natt ta ansvaret för en god och solidarisk välfärd. Ge-\r\nnom att stänga kärnkraftverk i förtid genom enorma\r\nkostnader för samhället undandrar vi faktiskt möjlig-\r\nhet att vårda våra gamla, att ge skolböcker åt våra\r\nbarn och så vidare.</pre><pre>Anf.  41  Näringsminister LEIF PAGROT-\r\nSKY (s) replik:\r\nHerr talman! Folkpartiet vill bygga ut kärnkraften.\r\nDet är solklart, det är tydligt. Eva Flyborg väljer att\r\navstå från att säga det här och nu. Jag konstaterar att\r\nvi har olika prioriteringar i politiken. Jag vill priorite-\r\nra långsiktighet och stabilitet på ett område där jag\r\ntycker att det är särskilt viktigt. Jag konstaterar att\r\nEva Flyborg struntar i detta och väljer en extremist-\r\npolitik som aldrig kan skapa stabilitet i svensk politik.\r\nJag skulle vilja fråga Eva Flyborg: Hur ser Eva\r\nFlyborgs parlamentariska strategi ut för att genomföra\r\nden energipolitiska drömmen? Ni ville ju bilda re-\r\ngering med Miljöpartiet. Hur gick det till i förhand-\r\nlingarna när ni diskuterade detta? Var ni överens om\r\nvilken energipolitik som skulle gälla under den man-\r\ndatperiod vi nu är inne i? Ni var långt komna, och ni\r\nbeklagade när Centerpartiet lämnade förhandlingarna,\r\nför ni trodde att de skulle gå i mål. Hur byggde ni\r\nstabilitet i energipolitiken? Jag tror att vi är många\r\nsom är väldigt nyfikna på detta, för det finns inte ett\r\nuns av vilja att skapa långsiktighet i det politiska\r\nupplägg som ni har i energipolitiken så som det tar\r\nsig uttryck i den här debatten. Låt oss höra nu. Jag\r\nska avstå 30 sekunder av min talartid för att få lyssna\r\nsärskilt i denna viktiga fråga.</pre><pre>Anf.  42  EVA FLYBORG (fp) replik:\r\nHerr talman! Det är idel goda gärningar från när-\r\ningsministern i dag. Jag önskar att han hade samma\r\ninställning vad gäller energipolitiken. Den ingår fak-\r\ntiskt som en del i en god näringspolitik, där jag nyss\r\nförsökte fastslå sambandet mellan en god tillgång på\r\nel och en välfärdspolitik för att kunna ta ansvar.\r\nVad gäller Miljöpartiet var det alldeles utmärkta\r\nförhandlingar vi hade. Näringsministern kanske\r\nskulle kunna fråga dem själva. De ingår ju i det re-\r\ngeringsunderlag som han själv företräder, inte just i\r\ndenna fråga där regeringen måste hoppa från tuva till\r\ntuva i olika fall. I det här fallet är det Centerpartiet\r\nman har valt.\r\nDe här frågorna debatterar vi ofta, mycket och\r\nlänge. För en uthållig energipolitik borde vi faktiskt\r\nta varning av det som till exempel toppmötet i Johan-\r\nnesburg uttalade i somras och som jag tycker är gans-\r\nka allvarligt, men det har man över huvud taget inte\r\nvalt att diskutera. Där sade man - jag kommer inte\r\nexakt ihåg ordalydelsen - i princip så här: För en\r\nuthållig utveckling i världen kan man inte på något\r\nsätt utesluta kärnkraften.\r\nDet innebär egentligen att om utvecklingsländerna\r\nska ha chans till samma goda utveckling som vi själ-\r\nva haft, med den industri som trots allt kräver väldigt\r\nmycket energi, kan man inte utesluta kärnkraften. Då\r\nblir det för mycket föroreningar i miljön och så vida-\r\nre. Att säga att vi går åt bakvänt håll är ganska an-\r\nmärkningsvärt. Just ordet \"stabilitet\" kommer jag\r\nihåg att Göran Persson använde om Kinas diktatur.\r\nAtt någonting är stabilt behöver inte vara detsamma\r\nsom att någonting är bra, att springa stabilt åt ett håll\r\nmen åt fel håll är faktiskt inte att springa åt rätt håll.</pre><pre>Anf.  43  Näringsminister LEIF PAGROT-\r\nSKY (s) replik:\r\nHerr talman! Jag får be att ta tillbaka mina 30 se-\r\nkunder, för det blev inget svar på frågan hur energi-\r\npolitiken var tänkt att lösas.\r\nJag förstår inte hur Folkpartiets strategi ser ut. Ni\r\nhade förhandlingar med Miljöpartiet. De gick bra, ni\r\nskulle sitta i regering ihop. Ni var överens om väldigt\r\nmycket, och ni hade förhandlat i flera dagar. Eftersom\r\nenergipolitiken är viktig för er båda utgår jag från att\r\nden avhandlades tidigt i förhandlingarna. Varför är\r\ndet så hemligt? Varför får vi inget veta? Var det ni\r\nsom sålde ut er extremistposition eller var det Miljö-\r\npartiet? Eva Flyborg brukar prata om öppenhet och\r\ntransparens i offentlig verksamhet, men här är det på\r\nnågot vis slingerbulten som gäller. Det var inget svar\r\növer huvud taget. Jag och många andra är väldigt\r\nnyfikna.\r\nFolkpartiet har den mest extrema positionen. Inte\r\nens Moderaterna kommer i dagens debatt i närheten\r\nav den. Jag tycker att den är utmanande och provoce-\r\nrande, även om industrin till en början skulle vara\r\nintresserad av att få beslut i den riktning som Folk-\r\npartiet här driver, tror jag att den skulle känna sig\r\nlurad om det plötsligt blev en politik i Sverige som\r\nvar så splittrande, som blev så kortsiktig och som\r\nskapade sådana motsättningar att det som industrin\r\nbehöver för sin planering, för sina investeringar och\r\nför jobben i Sverige bara försämrades. Tänk på det\r\nEva Flyborg! Hon pratar så mycket om tillväxt, jobb\r\noch välfärd. Den extremistlinje som ni driver är till\r\nskada för jobben, till skada för tillväxten och till ska-\r\nda för de offentliga finanserna i Sverige.</pre><pre>Anf.  44  EVA FLYBORG (fp) replik:\r\nHerr talman! Det är skönt att få sista ordet. Jag\r\nönskar att Folkpartiet hade kunna få det i de energi-\r\npolitiska diskussionerna. Då hade vi kunnat fastslå\r\nsamma sak, det vill säga att Miljöpartiet inte ingår i\r\nden uppgörelse som näringsministern och hans kom-\r\npisar och träffat, utan det Socialdemokraterna, Väns-\r\nterpartiet och Centerpartiet som ingår i den uppgörel-\r\nsen. Varför han frågar oss hur vi ställer oss till det här\r\ntycker jag är lite märkligt. Han kan ju fråga själv. De\r\ningår ju i hans eget regeringsunderlag.\r\nJag vill ändå invända mot detta med extremistpo-\r\nsition. Är det så att näringsministern verkligen menar\r\natt 65-70 % av svenska folket är extremister? Då\r\ntycker jag att han har hoppat i alldeles galen tunna.\r\n65-70 %, en stor majoritet av svenska folket, vill\r\nbevara kärnkraften och till och med bygga ut den.\r\nDet är sant att svenska folket står bakom mig i\r\nden här frågan. Det kan man ju säga att svenska fol-\r\nket gör också bakom regeringen, långt bakom, herr\r\nnäringsminister.</pre><pre>Anf.  45  MARIA LARSSON (kd) replik:\r\nHerr talman! Här har sjungits långsiktighetens\r\nlov. Jag var på en samling i lördags där jag - efter att\r\nlite kritiskt ha beskrivit elcertifikaten, eftersom vi\r\nhade önskat ett annat system - fick frågan: Om ni\r\nkommer till makten i nästa val är ni då beredda att\r\nriva upp den reformen? Då svarade jag: Nej, inte som\r\nett förstahandsalternativ, därför att jag tycker att det\r\nhar varit nog med ryckighet i energipolitiken. Här\r\nmåste vi samla krafterna för att nå största möjliga\r\nstabilitet. Sedan tror jag att man kan komma att behö-\r\nva skruva på systemet, men att ha olika regeringar\r\nsom avlöser varandra - vilket alltför sällan sker -\r\nskulle innebära katastrofala följder för den långsik-\r\ntighet som måste prägla energipolitiken.\r\nDet var mitt svar. Jag är beredd att instämma i\r\nlångsiktighetens lov. Men jag skulle också vilja\r\nsjunga långsamhetens lov. Jag anförde i mitt tal att\r\njag tycker att regeringen har räknat fel. Jag tycker att\r\nregeringen mörkar när det gäller det bortfall som\r\nkommer att vara ett faktum också 2004. Bortfallet ska\r\nuppgå till tre terawattimmar. I själva verket handlar\r\ndet om fyra terawattimmar, samtidigt som konsum-\r\ntionen har ökat med åtta terawattimmar. Det går inte\r\nihop. Det innebär att vi kommer att få kompensera\r\nbortfallet med import, och då är det bara att välja.\r\nEskil Erlandsson gjorde det lätt för sig när han\r\nsade att vi inte själva kan bestämma på en avreglerad\r\nmarknad. Nej, men då handlar det om import av\r\nkärnkraft, kolkraft och allt sådant som vi försöker att\r\nbli kvitt. Sådan är verkligheten. Det är därför som jag\r\nsjunger långsamhetens lov. Ha inte för bråttom med\r\navvecklingen. Vi måste kunna ersätta den kraft som\r\nbortfaller på vettig sätt med tanke på miljön.</pre><pre>Anf.  46  Näringsminister LEIF PAGROT-\r\nSKY (s) replik:\r\nHerr talman! Det är trevligt att det är fler som\r\nhyllar långsiktigheten. Om vi nu pratar om det långa\r\nperspektivet kan jag påminna om att Kristdemokra-\r\nterna ju var det parti som engagerade sig för linje 3 i\r\nfolkomröstningen 1980 som krävde avveckling av de\r\ndå fem reaktorerna och att man inte skulle ta några\r\nnya i drift samt att detta skulle ske ganska snabbt. Jag\r\nkommer inte ihåg hur lång tid det var fråga om, men\r\njag tror att det var tio år.\r\nAv motionen som riksdagen i dag bordlägger\r\nframgår det att Kristdemokraterna fortfarande vill\r\navveckla kärnkraften. Det borde alltså finnas en na-\r\nturlig värdegrund för samarbete i dessa frågor. Vi har\r\nsamma grundsyn, och jag förmodar att den baseras på\r\nrespekt för folkomröstningsresultatet.\r\nI stället konstaterar jag att Kristdemokraterna\r\nsamarbetar i dessa frågor med utkantspartierna, Folk-\r\npartiet och Moderaterna, som inte vill avveckla utan\r\nsom vill bygga ut kärnkraften. Det gäller i alla fall\r\nFolkpartiet - hur det är med Moderaterna är jag inte\r\nlika klar över.\r\nHär handlar det inte om tempo, om takten är lång-\r\nsam eller inte, utan här handlar det om färdriktning.\r\nOch jag vill fråga Maria Larsson: Vore det inte trev-\r\nligare att vara i ett avvecklingssällskap än i ett ut-\r\nbyggnadssällskap i energipolitiken? Jag är säker på\r\natt det, om vi hade den typen av diskussioner, skulle\r\nfinnas möjlighet för ett givande och ett tagande i\r\nolika riktningar och man skulle hitta former för att få\r\nbåde det ena och andra att fungera.\r\nNär det gäller tempofrågorna och långsamheten\r\nhar vi sedan 1980 stängt en reaktor. Vi hoppas att vi\r\när kapabla att fatta beslut om att stänga av ytterligare\r\nen reaktor nästa år. Men inte skulle man kunna kalla\r\ndet för någon racerfart, så kanske till och med det\r\nkravet kan anses vara uppfyllt.</pre><pre>Anf.  47  MARIA LARSSON (kd) replik:\r\nHerr talman! Kristdemokraterna står för en politik\r\ndär vi på sikt vill avveckla kärnkraften, men vi vill\r\ngöra det i en takt där vi kan ersätta kärnkraften på ett\r\nvettigt och bra sätt. Det har varit grunden för vår\r\npolitik genom alla dessa år. Jag tror att vi har varit\r\nbärare av den största långsiktigheten i politiken. En\r\ndel har anklagat oss för att ha svängt, vänt kappan\r\nefter vinden eller ändrat våra beslut, men vi har haft\r\njust långtsiktigheten som mål och perspektiv.\r\nMan kan inte utgå ifrån ett fattat beslut och genast\r\nsäga att man ska riva upp det. Det handlar om lång-\r\nsiktiga investeringar, om att ta hänsyn till en nationell\r\nbasindustri som är energikrävande och så vidare.\r\nOm jag vore näringsminister och hade ansvaret\r\nför energifrågorna skulle jag ha gjort precis det som\r\nMikael Odenberg sade, samlat betydligt fler partier än\r\ndem som i dag står bakom dagens energiuppgörelse\r\noch dem som samlades 1997. Vi hörde en liten histo-\r\nrisk exposé över hur det gick till då. Men det hade\r\nfunnits möjlighet till andra lösningar. Det är att be-\r\nklaga att så inte skedde, med det skedde ganska\r\nmycket i dessa förhandlingar som definitivt inte kan\r\ntillskrivas Kristdemokraterna utan snarare berodde på\r\natt Socialdemokraterna, Vänsterpartiet och Center-\r\npartiet fann för gott att ställa sig vid sidan och göra\r\nupp om saken utan att ta de hänsyn som vi vid det\r\ntillfället ansåg var helt nödvändiga.</pre><pre>Anf.  48  Näringsminister LEIF PAGROT-\r\nSKY (s) replik:\r\nHerr talman! Maria Larsson pratade än en lång-\r\nsiktighet. Men hur ska en långsiktig, stabil energipo-\r\nlitik för avveckling genomföras tillsammans med\r\nFolkpartiet och Moderaterna som vill bygga nya\r\nkärnkraftverk? Maria Larsson undviker själva grund-\r\nfrågan, det fundamentala. Det handlar inte om tempo,\r\ninte om långsamhet eller snabbhet, utan det handlar\r\nom riktning. Ska man gå mot fler eller mot färre\r\nkärnkraftverk? Detta är den grundläggande frågan.\r\nJag konstaterar att trots retoriken om avveckling\r\noch trots snacket om ansvar för att fullfölja folkom-\r\nröstningsresultatet är den väg som Kristdemokraterna\r\nväljer den väg som hänger ihop med Folkpartiet och\r\nModeraterna. Det går inte ihop för mig, och det be-\r\nklagar jag. Det finns ju en alternativ väg för Kristde-\r\nmokraterna, även om långsamheten inte får drivas så\r\nlångt att den innebär att man går in i evigheten med\r\navvecklingen.\r\nJag är inte lika dragen åt det eviga perspektivet\r\nsom Maria Larsson kanske är. Men vi borde kunna\r\nbygga ett samarbete kring den färdriktning som vi är\r\növerens om. Nu har vi 2003. Jag konstaterar att Maria\r\nLarsson hellre pratar om 1997, men erbjudandet finns\r\ndär. Välj väg! Är det avveckling eller är det mer\r\nkärnkraft med fler aggregat och mer avfall som är\r\nKristdemokraternas huvudvägval i den här frågan?</pre><pre>Överläggningen var härmed avslutad.</pre><pre>Motionerna bordlades.\r\nAjournering</pre><pre>Kammaren beslutade kl. 16.30 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>8 §  Svar på interpellation 2002/03:246 om risk-\r\nkapitalförsörjningen för små företag</pre><pre>Anf.  49  Näringsminister LEIF PAGROT-\r\nSKY (s):\r\nHerr talman! Agne Hansson har ställt tre frågor\r\ntill mig som rör riskkapitalförsörjningen för små\r\nföretag. Första frågan handlar om vilka åtgärder jag\r\ntänker vidta för att Sveriges Kreditgarantiförening för\r\nLokal Utveckling (SKGF) ska få fortsatt informa-\r\ntionsuppdrag för åren 2003 och 2004. Andra frågan\r\nhandlar om vilka åtgärder jag är beredd att vidta för\r\natt SKGF ska ha tillräckliga resurser för sin verksam-\r\nhet. Tredje frågan slutligen handlar om vilka åtgärder\r\ni övrigt jag är beredd att vidta för att stödja kreditga-\r\nrantiföreningarnas verksamhet.\r\nSmåföretagare som har behov av lån och krediter\r\nkan vända sig till så kallade kreditgarantiföreningar.\r\nDessa riskkapitalinstitut bygger på ett lokalt och\r\nregionalt engagemang och syftar till att underlätta\r\nfinansiering av företag i regionen. Ofta är kreditga-\r\nrantiföreningar bildade av lokala intressenter.\r\nI juridisk mening betraktas föreningarna som kre-\r\nditmarknadsbolag och måste ha Finansinspektionens\r\ntillstånd för att driva verksamhet.\r\nRegeringen är positiv till och stöder framväxten\r\nav lokala och regionala kreditgarantiföreningar. I\r\npropositionen En politik för tillväxt och livskraft för\r\nhela landet beslutades om särskilda resurser för detta\r\nändamål. Under perioden 2002 till 2004 lämnas totalt\r\n3 miljoner kronor i projektstöd för information om\r\nhur man startar kreditgarantiföreningar. Bidragen\r\nlämnas till de berörda lokala aktörerna.\r\nSveriges Kreditgarantiförening för Lokal Utveck-\r\nling beviljades i juni förra året 500 000 kr för infor-\r\nmationsinsatser. Enligt beslutet skulle SKGF lämna\r\nen redovisning och utvärdering av gjorda insatser\r\nsamt redovisa en plan för fortsatt arbete. Den slutliga\r\nredovisningen lämnades av SKGF för bara någon\r\nvecka sedan.\r\nJag tycker att det är rimligt att avvakta med att ta\r\nställning till ett nytt beslut om finansiering innan vi\r\ntagit del av redovisningen och utvärderingen. Reger-\r\ningen kommer att besluta om de resterande medlen\r\noch hur dessa ska användas.\r\nSKGF kommer också framöver att ha en central\r\nroll för framväxten av kreditgarantiföreningsverk-\r\nsamheten. Det var mina svar på Agne Hanssons två\r\nförsta frågor som gällde specifikt SKGF.\r\nDen tredje frågan handlar om kreditgarantiföre-\r\nningar generellt. Jag anser att de medel som regering-\r\nen avsatt inte ska vara den huvudsakliga finansie-\r\nringskällan för de kreditgarantiföreningar som växer\r\nfram. Statens insatser ska enbart underlätta spridandet\r\nav information.\r\nKreditgarantiföreningar är inte en offentlig in-\r\nstans. De måste bygga på ett lokalt och regionalt\r\nengagemang och ansvarstagande. För en långsiktig\r\noch hållbar verksamhet krävs att föreningarna själva\r\nkan skapa dessa grundförutsättningar.</pre><pre>Anf.  50  AGNE HANSSON (c):\r\nHerr talman! Jag ber att få tacka näringsministern\r\nför svaret. Det är klart att jag kan gnälla lite över att\r\ndet är lite defensivt och undvikande och säga att jag\r\ngav ministern en möjlighet att verkligen gå till histo-\r\nrien som den kraftfulla ministern och en pionjär för\r\natt bygga upp den här verksamheten som är så viktig\r\nför tillväxten och framför allt för den regionala ut-\r\nvecklingen i landet. Men jag vill ändå ha ett positivt\r\nanslag här. Jag noterar att ministern säger att han är\r\npositivt inställd till och stöder framväxten av lokala\r\noch regionala kreditgarantiföreningar. Det tycker jag\r\när en väldigt bra start. Det innebär att det finns en\r\nbred politisk majoritet för att fortsätta den här verk-\r\nsamheten.\r\nJag är också överens med näringsministern om att\r\nnär de här kreditgarantiföreningarna, som byggs upp\r\nlokalt, väl är uppbyggda ska de vara självgående och\r\nfungera så att företagarna hjälper varandra att se till\r\natt riskkapital finns. Det har vi goda erfarenheter av\r\nhemma i norra Småland där den första kreditgaranti-\r\nföreningen bildades.\r\nMen det här är inte tillräckligt. Det räcker inte att\r\nbara vara positiv, utan det krävs framför allt två sa-\r\nker. Det krävs utbildning och information för att fler\r\nföreningar ska bildas. Det krävs också ett grundkapi-\r\ntal så att man har en stark soliditet så att verksamhe-\r\nten kan fungera. Dessutom krävs det tillstånd från\r\nBankinspektionen, men det är ju i och för sig inte\r\nregeringens ansvar.\r\nDet är där jag tycker att det har hänt väldigt lite på\r\ndet här området. Det har varit trögt för pionjärerna att\r\njobba. Bankinspektionen säger varken bu eller bä,\r\nmen de förbjuder inte heller verksamheten. Regering-\r\nen har inte gett besked till SKGF om de har fortsatt\r\ninformationsuppdrag eller inte. Redovisningen kom\r\nin nu, säger näringsministern. Den startade redan den\r\n15 november, och man har lämnat in en plan för åren\r\n2003 och 2004 och ligger i startgroparna, men nu\r\nsaknas det pengar. Det var därför som jag tänkte att\r\nnär näringsministern nu fick ta över de här frågorna,\r\nför han har inte haft ansvaret för dem hela tiden,\r\nskulle det hända någonting snabbt.\r\nJag skulle vilja fråga näringsministern vad han\r\nmenar när han säger att de har en viktig roll i framti-\r\nden. Har SKGF ett fortsatt informationsuppdrag för\r\natt se till att de nybildade föreningarna kommer i\r\ngång? Kommer de 2 ½ miljoner som är kvar snart?\r\nVarför kommer de inte? Kommer de nästa vecka,\r\nnästa månad eller om ett år? Då är det ju för sent.\r\nDet finns ju en möjlighet, och det har också re-\r\ngeringen sagt, att de 2 ½ miljonerna kan bli 5 miljo-\r\nner om man har privat medfinansiering. Vad är re-\r\ngeringen beredd att göra för att se till att denna med-\r\nfinansiering kommer till stånd så att den får en dubbel\r\neffekt på den här verksamheten?</pre><pre>Anf.  51  Näringsminister LEIF PAGROT-\r\nSKY (s):\r\nHerr talman! Jag kan konstatera att vi är överens\r\nom grundsynen i de här frågorna. Jag tycker att kre-\r\nditgarantiföreningar är en mycket bra sak. Jag väl-\r\nkomnar att det uppstår den här typen av sammanslut-\r\nningar av företagare som är beredda att stötta och\r\nhjälpa varandra i den här viktiga verksamheten, ofta i\r\nden tidiga fasen av nyföretagande.\r\nVi måste ha respekt för att detta är en verksamhet\r\nsom är ganska ny. Det tar tid att komma in i den och\r\natt utveckla former. Det kräver utbildning och det\r\nkräver information. Just för den fasen har vi pengar\r\ntillgängliga som vi delar ut. Nu när vi har fått kom-\r\npletta underlag är jag beredd att mycket snart, för-\r\nhoppningsvis inom den närmaste månaden, kunna\r\nfatta beslut om en fortsättning. Enligt vad jag har tagit\r\nreda på är också Finansinspektionen snart färdig med\r\nsin behandling, och även de räknar med att ha ett\r\nbeslut på plats inom den närmaste månaden. Därför\r\nfinns alla förutsättningar för att den här verksamheten\r\nkan rulla i gång på lite bredare front och med lite\r\nhögre aktivitet.\r\nMen, som sagt, jag tycker att det är ett mycket bra\r\nexempel på ett lokalt initiativ, lokalt ansvarstagande\r\noch ett lokalt engagemang. Det är en verksamhet som\r\nbedrivs i föreningarnas egen regi och där vi från sta-\r\ntens sida kan hjälpa till lite på marginalen genom att\r\nstötta. Men det fina i den här kråksången är just det\r\negna ansvarstagandet. Det välkomnar jag mycket\r\nstarkt, och jag är beredd att hjälpa till på olika sätt för\r\natt den här verksamheten ska kunna växa.\r\nAgne Hansson sade att jag kunde ha blivit pionjär\r\npå det här området. Jag skulle gärna ha blivit det, men\r\njag måste i rättvisans namn medge att det var min\r\nföreträdare som inrättade detta. Pengarna finns redan\r\navsatta, och om någon ska vara pionjär är det nog\r\nredan upptaget. Jag avser dock att göra mitt till för att\r\ndetta ska kunna expandera och få en bra form.</pre><pre>Anf.  52  AGNE HANSSON (c):\r\nHerr talman! Den chansen fanns om ministern\r\nhade sagt: Det här är knöligt och har tagit lite tid, och\r\nde som har varit före mig har famlat lite. Men nu är\r\njag beredd. Nu har jag fått ansvaret. Nu ska det hända\r\nsaker. Nu ska SKGF få fortsatt informationsuppdrag\r\nför att omedelbart bilda nya kreditgarantiföreningar.\r\nJag är beredd att ge de 2 ½ miljoner som ska förme-\r\nras. Det går jag till regeringen med på torsdag, och\r\nsedan verkar jag för privat medfinansiering på ytterli-\r\ngare 2 ½ miljon kronor. Jag tänker verkligen sätta fart\r\npå Bankinspektionen.\r\nDetta hade jag naturligtvis önskat. Men jag tycker\r\natt ministern har varit ganska positiv under tiden.\r\nPengarna kommer, och de kommer snart. Det är ändå\r\nett väldigt viktigt besked som jag välkomnar.\r\nDet finns en sak till som jag skulle vilja beröra i\r\ndet här sammanhanget. Det kommer också hemifrån\r\nnorra Småland, från Kalmar läns regionförbund. Det\r\ngäller möjligheten för dessa kreditgarantiföreningar\r\natt utnyttja EU:s strukturfondspengar. Tyvärr har vi\r\nvarit dåliga på detta i Sverige. När jag tittade på stati-\r\nstiken för strukturfondspengar till just riskkapital-\r\nbildning såg jag att tre medlemsländer hade en nolla i\r\nkolumnen. Sverige är ett av dessa.\r\nPortugal har utnyttjat 1 miljard euro på det här\r\nområdet.\r\nSå länge vi har det här systemet ska vi naturligtvis\r\nutnyttja det. Nu är min fråga om regeringen tänker\r\nagera som svar på regionförbundets skrivelse. Är\r\nministern och regeringen nu beredda att öppna möj-\r\nligheten - för denna tveksamhet har ju funnits - för\r\nkreditgarantiföreningarna att utnyttja de struktur-\r\nfondsmedel som vi har för att få tillgång till mer risk-\r\nvilligt kapital? Då vore vi ytterligare på väg mot att\r\nkunna tillgodose en rad av de lokala projekt som\r\nfinns ute i bygderna, som vill starta, som vill investe-\r\nra och som vill vara med och öka tillväxten i hela\r\nEuropa. Det är ganska rimligt att vi då också använ-\r\nder den här medfinansieringen.\r\nMin slutsats är alltså att jag är säker på att få ett\r\npositivt svar även på den frågan.</pre><pre>Anf.  53  Näringsminister LEIF PAGROT-\r\nSKY (s):\r\nHerr talman! Innan man kan komma i gång med\r\nen verksamhet i kreditgarantiföreningarna måste man\r\nha tillstånd av Finansinspektionen. Sedan kraschen på\r\nmarknaden i början av 90-talet när det visade sig\r\nfinnas institutioner som inte var tillräckligt stabila\r\noch inte hade tillräckligt goda rutiner för att övervaka\r\nsaker och ting har Finansinspektionen skärpt sin\r\nverksamhet på detta område kraftigt. Det tycker jag\r\natt vi måste ha respekt för. Det gör att deras arbete på\r\nområdet är grundligare och tar lite mer tid. Nu närmar\r\nde sig slutet, men innan de är färdiga med detta kan\r\ningen verksamhet bedrivas annat än information och\r\nupplysning. Man kan inte låta detta övergå i någon\r\nkonkret kreditverksamhet. Det tror jag att vi måste ha\r\nrespekt för.\r\nJag tror dock att vi nu närmar oss ett riktigt start-\r\ndatum, så att säga.\r\nVi har nu fått in fullständigt underlag för att vär-\r\ndera om den ansökan om mer pengar som vi har fått\r\när av den arten att den förtjänar ett bifall eller av den\r\narten att pengarna ska avslås. Jag har inte gjort den\r\nprövningen. Den håller på nu. Jag har dock redovisat\r\nmin grundsyn att detta är en viktig, angelägen och\r\nsympatisk verksamhet och ett viktigt bidrag till före-\r\ntagsamheten i Sverige som jag har en god grundsyn\r\npå.\r\nVad gäller hanteringen av EG:s strukturfonder är\r\ndet ju självständiga myndigheter som har att hantera\r\nansökningarna och att värdera om dessa stämmer med\r\nregelsystemet eller inte. Det har vi från regeringens\r\nsida ingen möjlighet att blanda oss i. I den mån jag\r\nskulle försöka och lyssna på Agne Hansson i den här\r\nfrågan är jag rädd att jag skulle hamna i KU mycket\r\nsnabbt. Jag väljer i försiktighetens namn att vara\r\nåterhållsam i detta hänseende.\r\nDet gäller också försöken att påverka Finansin-\r\nspektionen att göra på det ena eller andra sättet i sin\r\nbehandling av SKGF:s ansökan.\r\nJag är dock optimistisk. Jag tror att detta kommer\r\natt gå bra. Det välkomnar jag.</pre><pre>Anf.  54  AGNE HANSSON (c):\r\nHerr talman! Jag tolkar näringsministern så att de\r\nhär pengarna kommer väldigt snart. Det tror jag är ett\r\nväldigt viktigt besked för den fortsatta verksamheten.\r\nSedan vill jag inte fösa näringsministern inför\r\nKU:s skrank. Det var inte det jag var ute efter. Jag\r\ntror att den debatt vi haft här i dag och de besked vi\r\nhar fått kanske medverkar till att även Bankinspek-\r\ntionen kan få tummen ur i de här frågorna. Jag har\r\nockså respekt för att de måste vara restriktiva i sin\r\ntillståndsgivning utifrån vad som har hänt, och det är\r\nbra att de är det. Men det är också det som är finessen\r\nmed de här kreditgarantiföreningarna när bankerna\r\noch kreditinstituten tvekar, och när företagarna själva\r\ni föreningsform medverkar till riskkapitalbildningen\r\ntycker jag inte att Bankinspektionen borde vara så\r\norolig.\r\nSåvitt jag har förstått har ju inte Bankinspektionen\r\nsatt stopp för den verksamhet som redan pågår. Man\r\nfår välkomna att det kommer positiva besked därifrån\r\nockså.\r\nNär det gäller EU:s strukturfonder måste jag ändå\r\nställa frågan var proppen sitter när vi inte kan utnyttja\r\ndessa på ett så positivt och effektivt sätt som till ex-\r\nempel Portugal har gjort. Jag vet att det ligger en\r\nskrivelse från Kalmar läns regionförbund till reger-\r\ningen. Man har stött på patrull hos de myndigheter\r\nsom självständigt ska värdera detta, som näringsmi-\r\nnistern har sagt. De vågar inte och vet inte hur de här\r\nreglerna fungerar och vill ha ett förtydligande besked\r\nfrån regeringen. Jag kan inte förstå annat än att de\r\nborde kunna få detta och gå i gång efter den här de-\r\nbatten.</pre><pre>Överläggningen var härmed avslutad.</pre><pre>9 §  Svar på interpellation 2002/03:252 om pri-\r\nvatisering av vattenförsörjning och vattenresur-\r\nser</pre><pre>Anf.  55  Näringsminister LEIF PAGROT-\r\nSKY (s):\r\nHerr talman! Gustav Fridolin har ställt en fråga\r\nrörande de pågående tjänstehandelsförhandlingarna i\r\nWTO och vattendistribution.\r\nVatten är grunden för allt liv. Varje människa har\r\nrätt till en grundläggande materiell nivå, och däri\r\ningår givetvis vatten. Frågan om hur gemensamma\r\nvattentillgångar ska fördelas och förvaltas är därför\r\nmycket viktig. Enligt FN:s målsättning ska antalet\r\nmänniskor som saknar tillgång till vatten och sanitet\r\nhalveras till år 2015.\r\nI Sverige är utgångspunkten att det är en uppgift\r\nför det allmänna att tillhandahålla vattenförsörjning\r\noch rening av avloppsvatten. I många andra länder\r\nhar man valt att ta hjälp av den privata sektorn för att\r\nleverera rent vatten.\r\nBristande konkurrens kan göra privatiseringar\r\nmeningslösa och till och med negativa. Enskilda\r\norganisationer och massmedier har rapporterat om\r\ndåliga erfarenheter från privatisering, bland annat från\r\nvissa städer i Sydafrika, Ghana och Bolivia.\r\nInget land har ännu gjort några åtaganden för\r\nvattendistribution i WTO:s avtal för handel med\r\ntjänster, GATS. De exempel på misslyckade reformer\r\nsom ibland nämns är därför en följd av andra hän-\r\nsynstaganden eller brist på hänsynstaganden. Väljer\r\nett land att privatisera är tillräcklig kunskap hos lan-\r\ndets myndigheter och närvaron av regler som säker-\r\nställer alla människors tillgång till vatten av central\r\nbetydelse.\r\nGATS roll är att åstadkomma icke-diskriminering\r\noch konkurrens på redan privata tjänstemarknader.\r\nOffentliga tjänster omfattas inte enligt gängse tolk-\r\nning av avtalet. Om en tjänst ska vara privat eller\r\noffentlig är upp till varje land att besluta.\r\nPå vattenområdet handlar GATS om vattendistri-\r\nbution och avloppshantering. GATS handlar inte om\r\ntillgång till vattentäkter eller handel med vatten i sig.\r\nDet är driften av den infrastruktur som är nödvändig\r\nför att distribuera vatten och kunskapen om hur vatten\r\nrenas och distribueras som förhandlingarna gäller.\r\nDet stämmer att EU i så kallade kravlistor fört\r\nfram generella önskemål i de pågående tjänstehan-\r\ndelsförhandlingarna om att tillåta konkurrens från\r\neuropeiska tjänsteleverantörer om det finns en privat\r\nmarknad. EU har inte idkat påtryckningar för en pri-\r\nvatisering av vattensektorn i något land. Det står\r\nuttryckligen i kravlistorna att önskemålen på intet sätt\r\nsyftar till privatiseringar i någon sektor.\r\nÖkad konkurrens på marknader som redan är pri-\r\nvata ligger i både vårt och u-ländernas intresse.\r\nSvenska företag är kunniga inom vattenreningssek-\r\ntorn. På de marknader där privata aktörer är välkom-\r\nna borde dessa företag få bidra med sina kunskaper.\r\nMen det är upp till u-länderna att bestämma om de\r\nvill öka konkurrensen eller inte. De är fria att behålla\r\nprivata monopol ifall de föredrar det. Men jag hoppas\r\natt kritiken mot GATS i vissa i-länder inte ska göra u-\r\nländer rädda för konkurrens om resultatet blir fler\r\nprivata monopol.\r\nGATS-avtalet innebär inte heller att ett land måste\r\navreglera en marknad. Tvärtom. Särskilt på vattenom-\r\nrådet är det viktigt med en väl fungerande nationell\r\nlagstiftning som säkerställer rimliga priser och vatten-\r\nförsörjning för hela befolkningen.\r\nRegeringen ger löpande information till allmän-\r\nheten om Sveriges ställningstaganden i förhandling-\r\narna. I Utrikesdepartementets referensgrupp för\r\nWTO-frågor ges dessutom tillfälle för deltagare från\r\nfrivilligorganisationer, fackföreningar och näringsliv\r\natt lämna synpunkter.\r\nJag håller med om att EU:s hemlighetsmakeri\r\nkring GATS ställer till problem i onödan. EU-\r\nkommissionen borde offentliggöra alla EU:s doku-\r\nment i förhandlingarna. Det har vi från svensk sida\r\nvid flera tillfällen påtalat för kommissionen, men\r\ntyvärr motsätter sig flera andra EU-länder detta.\r\nInsatser från den privata sektorn inom vattenför-\r\nsörjning och vattenrening ska inte uteslutas utan kan\r\nbehövas om vi ska klara de mål som FN satt upp.\r\nDetta måste dock göras inom offentligt satta ramar,\r\ndet vill säga genom vettiga regleringar som ser till att\r\nalla får tillgång till vatten till ett rimligt pris. Genom\r\nmålmedvetet utvecklingssamarbete arbetar Sverige\r\nför att stärka u-länderna på det viktiga vattenområdet.\r\nGATS-förhandlingarna kan fungera som ett komple-\r\nment i dessa ambitioner.</pre><pre>Anf.  56  GUSTAV FRIDOLIN (mp):\r\nHerr talman! Tack näringsministern för svaret.\r\nDet år vi nu är inne i, 2003, är utropat av FN till\r\nvärldsvattenåret. En av de stora segrarna i Johannes-\r\nburg var utfästelsen att man till år 2015 skulle halvera\r\nvattenbristen i världen. Det var ytterst bra och positivt\r\nframför allt för de två miljoner barn som varje år\r\nberäknas dö efter att ha blivit förgiftade av giftigt\r\nvatten.\r\nMot bakgrund av dessa fina satsningar och utfäs-\r\ntelser måste man fråga sig vilken väg man ska gå. Är\r\nprivatiseringar av vattenresurserna rätt väg, det vill\r\nsäga att rättigheten till vatten underställs profitintres-\r\nsen? Det kan vara olika. Men EU tycks många gånger\r\ntro att det alltid är rätt väg. Det var mot bakgrund av\r\ndetta som jag skrev interpellationen, och det är mot\r\nbakgrund av detta som jag har fått näringsministerns\r\nsvar.\r\nEfter att ha hört svaret i kammaren finns det några\r\nsaker jag vill kommentera.\r\n1. Vi måste slå fast att de dåliga erfarenheter som\r\nvi har sett, som jag har påtalat i min interpellation och\r\nsom Pagrotsky lyfte fram i sitt svar inte beror på\r\nslumpen. De kommer sig av att världsmarknaden\r\ndomineras av ett mycket litet antal aktörer. I de fatti-\r\nga länderna är det i princip bara två företag som do-\r\nminerar marknaden helt. Resultatet har blivit att kon-\r\nstruktionerna för vattentjänsterna har sålts till mycket\r\nlåga priser och att villkoren har varit mycket ofördel-\r\naktiga för den fattiga världen.\r\n2. GATS medför - inte enligt mig utan enligt\r\nWorld Development Movement och analyser från\r\nGreenwichs universitet - att valfriheten riskerar att\r\nupphöra i och med GATS-avtalet eftersom kravet på\r\navregleringar av vattenmarknaden blir obligatoriskt\r\noch gör att vissa nationella lagar som är till för att\r\nskydda den inhemska produktionen eller verksamhe-\r\nten blir omöjliga att ha kvar om man fortfarande vill\r\nvara med i GATS. I de förhandlingar som har offent-\r\nliggjorts framgår att kravet på avregleringar av miljö-\r\ntjänster från EU:s sida har ställts på sju av de allra\r\nfattigaste länderna och 14 av de 41 länder som har de\r\nlägsta inkomsterna.\r\nNär man hör detta är det särskilt viktigt att ha i\r\nåtanke under vilka omständigheter som dessa fattiga\r\nländer agerar. De har stora skulder mot omvärlden\r\noch kan frestas till att använda koncessionsavgifter\r\nför att betala av dem. Man har svårt att hävda sig i\r\ninternationella förhandlingar. Det är oomtvistat vilka\r\nsvårigheter de fattiga länderna har i olika WTO-\r\nrundor.\r\n3. De privata monopolen är mycket farliga. Där\r\nverkar det att finnas en samsyn mellan mig och Leif\r\nPagrotsky. Vi måste komma ihåg att de i huvudsak är\r\nkonsekvensen av att övriga tjänster har avreglerats på\r\nen marknad med få aktörer och också dåliga förhand-\r\nlingsvillkor för enskilda stater, ofta småstater som\r\nBolivia.\r\nFrågan handlar inte enbart om detta utan snarare\r\nom det går att behålla offentliga monopol om man\r\nanser att det är samhällsekonomiskt mest lönsamt. Vi\r\nmåste i denna debatt kunna enas om att rätt väg alltid\r\nska vara att nationellt självbestämmande ska gälla för\r\nhur man vill sköta sin vattenförsörjning. Ska det ske\r\nnågra som helst privatiseringar när det gäller vatten\r\nmåste de ske på frivillig väg utan påtryckningar från\r\nEU eller annat håll. I de länder där man har valt andra\r\nsystem för att lösa sina problem med vattendistribu-\r\ntionen eller valt att exempelvis ge offentligt stöd till\r\nvissa konsumenter måste man få fortsätta om man vill\r\ndet.\r\nDärför vill jag i denna första debattrunda fråga\r\nPagrotsky om han kan garantera att Sverige gentemot\r\nEU driver linjen att EU på inget sätt ska lämna krav\r\neller utöva påtryckningar som kan leda till ökad vat-\r\ntenprivatisering.</pre><pre>Anf.  57  Näringsminister LEIF PAGROT-\r\nSKY (s):\r\nHerr talman! Låt mig klart och tydligt slå fast att\r\nmin åsikt är att det är bra med offentligt ansvar för\r\nvattenförsörjningen. Jag tycker att det är den naturliga\r\nordningen. Så tycker jag att det ska vara i Sverige,\r\noch så tänker jag agera i de sammanhang där jag har\r\nnågot inflytande över detta. Det är min principupp-\r\nfattning, och den gäller för hur jag agerar på olika\r\nhåll.\r\nMen det är inte min sak att bestämma hur man ska\r\ngöra i andra länder. Jag kommer inte att medverka till\r\natt tvinga andra länder att göra med sitt vatten vad jag\r\ntycker är en dålig lösning i Sverige. Jag konstaterar\r\natt EU har inget mandat från sina medlemsländer,\r\neller från Sverige, att driva den typen av krav. EU\r\ndriver inte heller den typen av krav.\r\nI de länder som har valt en annan ordning för sin\r\nvattenförsörjning än den vi har, en privat medverkan\r\neller privat ansvar för detta, ska försörjningen vara\r\nicke-diskriminerande. De får inte säga - som vissa\r\nländer gör - att det får bara vara anbudsgivare från\r\nUSA. Då är det rimligt att vi får vara med med våra\r\nföretag på de marknaderna. Det handlar inte om att\r\ntvinga någon med offentligt ansvar för vattendistri-\r\nbutionen att på grund av våra intressen ge upp det\r\nansvaret. Det är mig främmande, och det ska inte vara\r\nså.\r\nJag kan konstatera att jag rimligen står på säkrare\r\ngrund än Miljöpartiet. Jag har en snävare syn på vad\r\nvi bör överlåta i privat ägo än vad Miljöpartiet har.\r\nJag erinrar om den debatt vi har haft om utförsäljning\r\nav akutsjukhus. De miljöpartister jag har diskuterat\r\nmed har en friare syn på vattenfrågorna i Sverige än\r\nvad jag har.\r\nDäremot tycker jag att det är uppenbart att det är\r\nett stort problem, när sådana här entreprenader bjuds\r\nut i u-länder, att det är väldigt få aktörer som är in-\r\nblandade, och kanske ännu färre som bjuds in att\r\ndelta. Det kanske är länder som har svåra problem\r\nmed korruption, som gör att de som får de här kon-\r\ntrakten inte är de som är ute efter att göra ett bra jobb\r\nutan kanske har mutat sig fram eller annat - vad vet\r\njag? Det leder lätt till misstänksamhet om att det är\r\nnågonting annat som ligger bakom än viljan att ge bra\r\noch billiga vattendistributionstjänster till befolkning-\r\nen.\r\nJag förbehåller mig rätten att ha en misstänksam\r\ngrundattityd i de här frågorna, och var och en kan lita\r\npå att jag kommer att tillämpa det också i mitt sätt att\r\nsköta Sveriges förhandlingar i de här frågorna.\r\nJag vill påminna om att alla steg vi tar i de här\r\nförhandlingarna är och kommer att vara förankrade i\r\nSveriges riksdag. Hittills är vårt agerande baserat på\r\nde riksdagsställningstaganden som vi nådde i enighet\r\n- åtminstone i de här avseendena var det fullständig\r\nenighet i riksdagen - som baserades på en skrivelse\r\ntill riksdagen som Miljöpartiet, Vänsterpartiet och vi\r\nsocialdemokrater utarbetade tillsammans. Jag räknar\r\nmed att den enigheten kommer att bestå och att vi i de\r\nfrågor som det gäller här har en bred samsyn i Sveri-\r\nge om hur de internationella förhandlingarna ska\r\nbedrivas, även om vi till äventyrs har olika åsikter om\r\nhur vi bör ha det i Sverige. Enigheten finns om att det\r\nhär är frågor som varje land ska bestämma över självt\r\noch att man inte ska utsättas för påtryckningar i de\r\ninternationella förhandlingarna om huruvida det ska\r\nvara ett privat eller ett offentligt ansvarstagande för\r\nvattendistributionen.</pre><pre>Anf.  58  GUSTAV FRIDOLIN (mp):\r\nHerr talman! Tack för svaret, näringsministern.\r\nJo, vi delar samma principiella grunduppfattning\r\nom vattenförsörjning och kommer att fortsätta att\r\ngöra det.\r\nVi kan lämna Sverige och den svenska situationen\r\nnär man diskuterar GATS-avtalet och ser hur det kan\r\ntänkas slå mot de fattiga länderna, vilket var vad min\r\ninterpellation handlade om.\r\nRisken med GATS är att de fattiga länderna kan\r\ntvingas privatisera sina marknader. Flera institut - vi\r\npratar om Greenwichs universitet - har påtalat att om\r\nde här kraven går igenom rätt av kan det leda till att\r\nvalfriheten försvinner, att påtryckningarna blir för\r\nstarka mot länder som i dag är alldeles för svaga i\r\nolika förhandlingsrundor och därmed tvingas privati-\r\nsera sitt vatten. Risken med det är att ännu fler får\r\nförgiftat vatten och att ännu fler står utan vatten. Vi\r\nkan se det i de länder som i dag inte har lyckats avtala\r\nin ett särskilt skydd för de svagaste vattenkonsumen-\r\nterna där vattnet är privatiserat, hur konsekvenserna i\r\npraktiken har blivit stängda kranar med hänglås för\r\ndem utan pengar.\r\nVi måste också komma ihåg att när vi pratar om\r\nicke-diskriminering är det någonting som ofta låter\r\nväldigt fint men som vid varje tillfälle måste analyse-\r\nras väldigt noga. Innebär en total icke-diskriminering\r\npå de marknader som har blivit privata i det här fallet\r\natt man slår ut de alternativ som finns, i till exempel\r\nIndien, med sociala kooperativ som sköter vattenför-\r\nsörjningen? Innebär icke-diskriminering att de stora\r\nmultinationella, ofta Europabaserade, företagen slår\r\nut den vattenförsörjning som är socialt balanserad\r\nmen som kanske inte råkar vara offentlig, som är\r\nfallet med vissa sociala kooperativ i Indien?\r\nVi måste nog också i den här debatten våga peka\r\npå att risken är stor att de krav EU driver inte är rik-\r\ntigt de krav vi alltid för fram. Både jag och Leif Pag-\r\nrotsky har kritiserat hemlighetsmakeriet. Pagrotsky\r\ngjorde det på ett utmärkt sätt i det svar som lämnades\r\ntill mig. Men det innebär också att för att få klarhet\r\nbehövs den här typen av interpellationsdebatter, den\r\nhär typen av utbyten och den här typen av samtal för\r\natt man ska få någon riktig idé om vad det egentligen\r\när som pågår.\r\nJag är rädd för påtryckningar som kommer att\r\nleda till ökad vattenprivatisering. Jag är rädd för att\r\nflera stora länder inom EU har ekonomiska intressen\r\nav vattenprivatisering i de fattiga länderna och har\r\nstora företag som har de intressena. Jag tycker att jag\r\nhar grund för den rädslan.\r\nJag skulle också vilja säga att den osäkerhet som\r\nkan tänkas råda kring vad GATS kan leda till gör att\r\ndet skulle kunna bli omöjligt för ett land som har\r\nprivatiserat sina marknader att gå tillbaka. Det har ju\r\nhänt i något fall. Trinidad sade upp ett avtal när avta-\r\nlet löpte ut, och efter det har vattenförsörjningen inte\r\nfungerat bra men något bättre. Kommer man med\r\nGATS-avtalet att ha möjlighet till det? Eller kommer\r\nde förslag till skrivningar som har blivit offentliga,\r\nsom handlar om att man har en ambition att öka libe-\r\nraliseringen, att göra det svårt, särskilt för ett land\r\nsom sitter i en dålig förhandlingssits?\r\nJa, det ställs väldigt många frågor. Men det ställs\r\negentligen bara ett uttryckligt krav, och det vill jag\r\nverkligen återupprepa gång på gång till riksdagspro-\r\ntokollet: Sverige måste i EU tydligt agera för att EU:s\r\nmöjligen penningintressanta och penningintresserade\r\nstormakter inte ser till att påtrycka vattenprivatisering\r\nför de fattiga länderna.</pre><pre>Anf.  59  Näringsminister LEIF PAGROT-\r\nSKY (s):\r\nHerr talman! Jag ska svara kort, kärnfullt, klart\r\noch tydligt på den viktiga fråga som Fridolin ställer.\r\nJag kan inte garantera hur till exempel USA agerar\r\nmot u-länder i de här förhandlingarna. Men jag har\r\nsett till, och Sverige har varit med om att se till, att\r\nEU för sin del inte har något mandat att pressa på\r\nnågot land att privatisera eller avreglera vattendistri-\r\nbutionstjänster eller vattenreningstjänster inom ramen\r\nför GATS-förhandlingarna. Vi kommer att ha en\r\nkontinuerlig dialog här i kammaren där det kommer\r\natt vara möjligt att kontinuerligt värdera om det här\r\nsom vi har sagt kommer att genomföras under för-\r\nhandlingarna.\r\nNu har våra förhandlare från kommissionen inget\r\nmandat att driva en viss linje. Jag är övertygad om att\r\nde inte kommer att överskrida sitt mandat. Men dyker\r\nden typen av tecken upp är det lätt för oss medlems-\r\nländer att protestera och sätta käppar i hjulen, därför\r\natt ett förhandlingsresultat av den innebörden kom-\r\nmer medlemsländerna med all sannolikhet inte att\r\nacceptera. Det ingår inte i vår politik, och det finns\r\ningen anledning för våra tjänstemän som sitter vid\r\nförhandlingsbordet i detta tidiga skede att driva nå-\r\ngonting som inte är EU:s åsikt och EU:s linje. Där\r\nkan vi tillsammans vara poliser och se till att det blir\r\npå det viset. Men jag känner som sagt var ingen\r\nmisstanke om att de inte lojalt kommer att följa de\r\nmandat som vi har beslutat.</pre><pre>Anf.  60  GUSTAV FRIDOLIN (mp):\r\nHerr talman! Det känns skönt att den misstanken\r\ninte finns. Men då måste jag slutligen ställa frågan i\r\nmitt sista inlägg om man inte ska se de kravlistor som\r\nhar läckt ut inte som någon form av påtryckning,\r\nnågon form av bevis eller hint om att det kan komma\r\natt ske påtryckningar i samband med GATS-\r\nförhandlingarna. Att EU inte har något öppet mandat\r\natt göra det här i dag ger ju inte den tydliga och klara\r\nlinje som egentligen önskas, eftersom det finns så\r\nmycket hemlighetsmakeri bakom EU:s agerande.\r\nDärför vill jag ha klarlagt att det inte finns några som\r\nhelst idéer om påtryckningar för ökad vattenprivatise-\r\nring.\r\nJag pratar mycket om risken med att privatisera\r\noch utöva påtryckningar för privatiseringar. Men jag\r\nhar också varit inne på två andra saker som jag inte\r\ntycker att jag lika tydligt har fått näringsministerns\r\nkommentar till. Det ena gäller i de fall då det redan\r\nfinns privata marknader eller andra marknader än rent\r\noffentliga: Menar ministern att det är fullständigt\r\nklarlagt i ett sådant fall, även om det kommer in tyd-\r\nligt i GATS-avtalet, att det ska vara öppet och att det\r\nska finnas en icke-diskriminering, att det inte finns en\r\nrisk för att man slår ut sociala kooperativ i länder där\r\nde agerar för att sprida vattenförsörjningen och ge\r\nvatten till alla och i stället släpper fram storföretag,\r\nsom agerar på ett helt annat sätt och agerar så att det\r\nkommer att leda till hänglås på vattenkranarna för de\r\nsvaga och fattiga?\r\nMenar ministern också att avtalet inte på något\r\nsätt riskerar, i och med de krav som EU och andra\r\nkan ställa och tydligen har ställt, att vattensubventio-\r\nner till de ekonomiskt svaga blir omöjliga eller riske-\r\nrar att bli olagliga, vare sig själva nätet råkar vara\r\noffentligt eller privat?</pre><pre>Anf.  61  Näringsminister LEIF PAGROT-\r\nSKY (s):\r\nHerr talman! Subventioner kommer inte att regle-\r\nras i det här avtalet. Om Sverige till exempel vill\r\nsubventionera en tjänst kan Sverige göra det, oavsett\r\nhur man väljer att producera den. Vi kan subventione-\r\nra järnvägstrafik även om den bedrivs i privat regi.\r\nJag ser ingen anledning att räkna med att det kommer\r\natt bli på något annat sätt i den fråga vi diskuterar nu.\r\nVad gäller icke-diskriminering skulle jag vilja be-\r\nskriva vad jag inte vill ska vara tillåtet i handelssy-\r\nstemet. Jag var nyligen i Vietnam och fick där lära\r\nmig att det inte var ovanligt att man vid upphandling\r\nav den här typen av entreprenader och tjänster hade\r\nsom villkor att den som lämnade anbud skulle komma\r\nfrån något av G7-länderna. Vietnam, som vi har lärt\r\noss är en banerförare för de små ländernas rätt, hade\r\nregler som säger att bara stormakter kan göra sig\r\ngällande och företag som ABB var utestängda från att\r\nlämna anbud. Det tycker jag ska vara förbjudet. Där\r\nkänner jag ingen tolerans över huvud taget för den\r\ninskränkning som Vietnam i det här fallet hade.\r\nNu är Vietnam inte medlem i WTO och kan göra\r\nsom man vill. Där kan råda den laglöshet som de har\r\nlust med. Men i de internationella sammanhang där\r\ndet ska vara lag och ordning, ordning och reda och\r\ninte den starkes rätt som gäller är en rimlig princip\r\nlikabehandling oavsett nationalitet.\r\nLokala socialt motiverade kooperativ måste rimli-\r\ngen i de allra flesta fall vara så konkurrenskraftiga\r\noch billiga att det är det som gäller. Nationell diskri-\r\nminering, så att amerikanska företag får lämna anbud\r\nmen inte svenska, kan jag aldrig acceptera.</pre><pre>Överläggningen var härmed avslutad.</pre><pre>10 §  Svar på interpellation 2002/03:254 om\r\nstimulans av nyföretagande</pre><pre>Anf.  62  Näringsminister LEIF PAGROT-\r\nSKY (s):\r\nHerr talman! Åsa Torstensson har frågat mig vad\r\njag avser att göra för att öka nyföretagandet i landet.\r\nLåt mig börja med att säga att för oss som har\r\nhöga ambitioner för välfärden är en god ekonomisk\r\nutveckling ständigt i fokus. Som näringsminister är\r\nmin mest prioriterade uppgift att skapa bästa möjliga\r\nförutsättningar för ett konkurrenskraftigt näringsliv\r\noch livskraftiga företag.\r\nMen att utveckla och förbättra villkoren för de\r\nsvenska företagen kräver en seriös analys, inte popu-\r\nlism. Det håller inte att bara säga: Sänk skatten och\r\nöka utgifterna. Det har prövats tidigare, och vi kom-\r\nmer med fasa ihåg resultatet för företagandet.\r\nEn seriös debatt kräver precision. Den statistik\r\nÅsa Torstensson hänvisar till om ras för nyföretagan-\r\nde är i själva verket siffror över nyregistreringar, som\r\ninkluderar ägarbyten och byte av bolagsform. Stati-\r\nstiken som mäter verkligt nyföretagande visar att\r\nnyföretagandet under 90-talet ökade kraftigt och nu\r\nligger på en stabil nivå runt 35 000 årligen.\r\nEn seriös debatt måste också ha sin utgångspunkt\r\ni det faktum att Sverige det senaste decenniet haft en\r\nmycket god ekonomisk utveckling. Vi har haft en\r\nstarkare tillväxt, en snabbare produktivitetsutveckling\r\noch en högre sysselsättning än omvärlden.\r\nSlagord utan precision tar tid och kraft från den\r\nviktiga diskussionen om hur vi ska skapa ännu bättre\r\nförutsättningar för fler och växande företag.\r\nJust själva steget att starta företag tycker jag för-\r\ntjänar särskild uppmärksamhet. Många företagare kan\r\nvittna om hur viktigt det är att det under den första,\r\nsköra tiden, inte ligger en massa hinder i vägen. Man\r\nska kunna ägna sin tid åt att utveckla sitt företag och\r\nsina produkter och att skaffa kunder. Det ska vara\r\nsmidigt, enkelt och snabbt att skaffa de papper som\r\nbehövs. Man ska inte behöva passa telefontider eller\r\nstå i kö.\r\nDen nya tekniken kommer att spela en viktig roll i\r\nförenklingsarbetet. Sedan den 1 april - förra veckan\r\nalltså - är det möjligt att via en enda webbsida\r\ngenomföra hela processen med att registrera sitt nya\r\nföretag.\r\nFör att minska belastningen på företagen krävs en\r\nkraftsamling från regering och myndigheter. Det\r\nhandlar om förenklingar av internationella och natio-\r\nnella regler, färre och enklare blanketter, bättre servi-\r\nce och tillgänglighet hos myndigheterna, effektivare\r\nadministration inom och mellan myndigheter samt\r\nIT-lösningar som förenklar tillvaron för små företag.\r\nVi är nu i full gång med förberedelser för ett sådant\r\nhandlingsprogram. Dessutom fortsätter och utvecklas\r\nkontinuerligt granskningen av nya, föreslagna regler.\r\nVi sätter också fokus på att stimulera och upp-\r\nmuntra unga människor att i framtiden starta och\r\ndriva företag genom ett nationellt program för entre-\r\nprenörskap.\r\nMajoriteten av nya företag startar som levebröds-\r\nföretag och har en lokal marknad. Svårigheterna med\r\nanskaffning av små krediter är skälet till att regering-\r\nen har infört ett nytt, generellt företagarlån för hela\r\ngruppen nyföretagare och småföretagare. För krediter\r\nunder 50 000 kr har Almi fått möjlighet att finansiera\r\nkapitalbehov utan krav på medfinansiering.\r\nVi kommer också att ägna särskild uppmärksam-\r\nhet åt finansiering i tidiga skeden, så kallad såddfi-\r\nnansiering, och den rådgivning och stöd som behövs\r\npå detta stadium.\r\nJag har här visat några aktuella exempel på vad vi\r\ngör för att stimulera nyföretagande på nationell nivå.\r\nMen minst lika viktigt är alla de verksamheter och\r\naktiviteter som sker i samverkan mellan näringslivet\r\noch olika lokala och regionala aktörer runtom i lan-\r\ndet. Jag vill betona de enskilda företagarnas viktiga\r\nroll i det här sammanhanget. De fungerar ofta som\r\ngoda förebilder och motiverar och stimulerar därmed\r\nandra att starta företag. Jag kommer att noga följa\r\nutvecklingen av såväl nyföretagandet som företagan-\r\ndet i allmänhet.</pre><pre>Anf.  63  ÅSA TORSTENSSON (c):\r\nHerr talman! Jag vill börja med att tacka ministern\r\nför svaret på min interpellation. På grund av eller\r\ntrots statsrådets lätt irriterade tonläge i svaret måste\r\njag kvarhålla mig vid nyföretagandet.\r\nStatsrådet beskriver att han har höga ambitioner\r\nför välfärden och säger också att ett konkurrenskraf-\r\ntigt näringsliv och livskraftiga företag är avgörande\r\nför detta. Samtidigt avfärdar han uppgifter där det\r\nframgår att nyföretagandet minskat kraftigt under\r\nsenare år som populism och icke seriöst.\r\nSå sent som förra året hänvisade ministern och re-\r\ngeringen till den goda tillväxten hos företagarna och\r\nvinsterna och tog dem till intäkt för sin politik. Det\r\nvar också förra året som statsrådet och den övriga\r\nregeringen åkte land och rike runt och gav en massa\r\nlöften inför valet som nu inte kan finansieras. Frågan\r\ntill statsrådet måste då bli om statsrådet inte kan se de\r\ntydliga sambanden mellan löften om utgifter inom\r\nvälfärdssystemet och att man måste möta en kon-\r\njunkturnedgång med åtgärder som stärker företagan-\r\ndet och sysselsättningen. Hur skulle statsrådet annars\r\nkunna få fram de starka finanserna, om man inte\r\nvidtog de åtgärderna i tid?\r\nJag ska dock visa min uppskattning för det stats-\r\nrådet säger om att man från regeringens sida vill\r\nlämna slagordsnivån. Eller det kanske var riktat till\r\ninterpellanten? Vi har tidigare haft en minister som\r\njust pratade i slagord om småföretagarna som vår tids\r\nhjältar. Det är skönt att vi har lämnat den typen av\r\nslagord därhän.\r\nCenterpartiet ser mycket allvarligt på svårigheter-\r\nna att få tillräckliga resurser till vår gemensamma\r\nvälfärd - till barnens skola, till personalen i vården.\r\nCenterpartiet har aldrig varit speciellt benäget att\r\nanvända slagordspolitik eller överbudspolitik. Vi har i\r\nstället valt att lägga fram konkreta och finansierade\r\nförslag för att skapa ökad tillväxt med specifik inrikt-\r\nning på småföretagen. Då krävs förändringar inom\r\nskattesystemet, möjlighet till generationsväxlingar\r\noch ett socialförsäkringssystem som tydligare ser\r\nmänniskan i företaget i stället för att vara generellt\r\ninriktat mot enbart anställda.\r\nHerr talman! Eftersom näringsministern kallar\r\nviss statistik för både missvisande och oseriös måste\r\njag kanske i stället hänvisa till ministerns eget verk.\r\nMan kan, via statistik från Nutek, ta del av det myck-\r\net allvarliga läge som Sverige uppvisar på entrepre-\r\nnörssidan i förhållande till Irland, Finland, Norge och\r\nDanmark. Nutek påvisar också att i jämförelse med\r\nandra länder startar en låg andel av landets befolkning\r\nnya företag.\r\nDärför efterfrågar Nutek en långsiktig politik som\r\nstimulerar entreprenörskapet, som ändrar attityder,\r\nsom ökar färdigheter och möjligheter för enskilda\r\nmänniskor så att man kan få stimulans både i karriär\r\noch i livsstil. Näringsministerns eget verk visar fak-\r\ntiskt att sambanden mellan sänkta skatter och enklare\r\nregler är viktiga incitament för att få fler människor\r\natt starta eget. Man kritiserar också från Nuteks sida\r\nskattesystemet som krångligt och reglerna för få-\r\nmansföretag som tillväxthämmande. Därför måste jag\r\nställa frågan: Var finns de här förslagen om regelför-\r\nenklingar? Annars blir det ju bara slagord från mi-\r\nnisterns sida. Var finns skatteförslagen som stimule-\r\nrar människor att starta eget? Var finns förslag där\r\nman kan stimulera till generationsväxlingar och så\r\nvidare?</pre><pre>Anf.  64  LARS-IVAR ERICSON (c):\r\nHerr talman! Först ska jag säga något om anled-\r\nningen till att jag deltar i denna diskussion. Jag hade\r\nformulerat en skriftlig fråga till ministern med samma\r\ninnebörd som interpellantens: Vad kan göras för att\r\nstimulera nyföretagandet i Sverige? I stället för att\r\nbelasta ministern med dubbelarbete valde jag att delta\r\ni kvällens diskussion. Och det är en viktig diskussion.\r\nVisst finns det anledning att känna oro när Jobs and\r\nSociety redovisar att det i landet under de två första\r\nmånaderna i år registrerats 9 394 företag jämfört med\r\n9 996 motsvarande period år 2002, alltså en minsk-\r\nning med 6 %. Jag märker också av denna minskning\r\ni mina hemkommuner i nordligaste Skåne. Där har\r\nföretagsetableringarna under år 2002 och årets första\r\nmånader minskat väsentligt jämfört med år 2001. Det\r\när alltså en oroväckande trend.\r\nVarför minskar då nyföretagandet? Kan det vara\r\ndet krångliga regelverket? Vi lär ha fått 800 sidor\r\nförra året att lägga till de 22 000 sidor som redan\r\nfanns. Kan det vara osäkerheten? Kan det vara så att\r\nföretagarkandidaten ser farorna framför sig, att under\r\nde första uppbyggnadsåren få leva med låga eller inga\r\negna inkomster och med dåligt skydd när det gäller\r\nsjuk- och föräldraförsäkring? Kan det vara farhågor\r\nför alltför mycket byråkrati, blanketter och statistik\r\nsom tynger? Det är glädjande att ministern aviserar en\r\nförenkling här. Då behöver vi kanske inte ha voter-\r\ningar i fortsättningen när det gäller förenklat regel-\r\nverk för företagande.\r\nI Handelskammartidningen läste jag om en kvin-\r\nnas vedermödor när hon ville starta ett företag. Hon\r\nefterlyste då en person i regeringen som är verkligt\r\ninsatt i och begriper villkoren för entreprenörer och\r\nsmåföretagare. Hon säger: I dag förstår faktiskt inte\r\nregering och lagstiftare ens att de inte förstår situatio-\r\nnen för landets småföretagare.\r\nDet är ju glädjande om det håller på att ske en at-\r\ntitydförändring här. Jag tycker också att det låter\r\nspännande med det nationella programmet för entre-\r\nprenörskap. Jag skulle vilja att ministern utvecklade\r\ndet lite. Vad innehåller det? Kan det vara riktade\r\ninsatser mot skolan, att man under utbildningen av\r\nvåra barn och ungdomar lyfter fram företagande som\r\nnågot positivt och spännande, något som är värt att\r\nsatsa på?\r\nHandlar det om att uppmärksamma den alarme-\r\nrande framtida bristen på hantverkare. Det finns upp-\r\ngifter om att vi inom en tioårsperiod kommer att lida\r\nbrist på 100 000 hantverkare. Hur ska vi får våra barn\r\noch ungdomar att satsa på hantverksyrkena - och\r\ndärmed också bli småföretagare? Handlar det om att\r\nuppmärksamma våra invandrares situation? Vi tror att\r\ndet finns mycket kreativitet hos de människor som\r\nhar kommit till vårt land, och vi bör ju kunna ha rik-\r\ntade insatser mot dem för stimulera deras önskan att\r\nstarta företag.</pre><pre>Anf.  65  Näringsminister LEIF PAGROT-\r\nSKY (s):\r\nHerr talman! Jag har klagat offentligt i olika\r\nsammanhang, och jag gör det gärna här igen, på att\r\ndet råder högkonjunktur för populister som vill ge\r\nkonstiga bilder av verkligheten i Sverige. Det gör jag\r\ninte för att jag vill skönmåla hur det är, utan jag tyck-\r\ner att en diskussion om så viktiga saker som de vi\r\ndiskuterar nu kan utgå från en rimlig verklighetsbe-\r\nskrivning. Utifrån denna kan vi diskutera hur vi ska\r\ngå vidare. Jag syftar då inte på några enskilda leda-\r\nmöter av riksdagen, utan jag syftar på den organisa-\r\ntion som ni har använt för att få ett underlag för era\r\ninterpellationer. De använder braskande rubriker av\r\ntypen \"Rekordlågt nyföretagande\" om siffror som i\r\nsjälva verket ligger 50 % högre än för tio år sedan.\r\nDet menar jag är populism. Det menar jag är oseriöst,\r\noch jag menar att det lägger en dålig grund för dis-\r\nkussioner om vad som behöver göras.\r\nNyföretagandet ligger på nivån 35 000 om året,\r\noch det var 25 000 i början av 90-talet. 1990 var det\r\n27 000. 1991 var det 23 000, tror jag. Och nu är det\r\nalltså 35 000. Även om det alltså nu är så pass mycket\r\nbättre är det min åsikt att det vore bra om det fortsatte\r\natt stiga. Det vore bra om vi kunde identifiera åtgär-\r\nder som minskar hindren och som ökar förutsättning-\r\narna för nyföretagande. Men jag tror inte att den ty-\r\npen av tjoanden som jag just beskrev hjälper mig i det\r\narbetet eller hjälper Sveriges riksdag i det arbetet.\r\nDet finns en del att göra för att komma vidare. Jag\r\ntycker att det finns ett och annat att göra på skatteom-\r\nrådet. Jag tycker också att det finns ett och annat att\r\ngöra när det gäller generationsskiftesfrågorna till\r\nexempel. Jag räknar med att det inför nästa år, till\r\nhöstriksdagen, kommer genomgångar av de här frå-\r\ngorna i budgetpropositionen på det sätt som det bru-\r\nkar göra. Jag hoppas att vi då kommer att ha något att\r\nredovisa på de här områdena.\r\nJag menar att det i den allmänna debatten är en\r\növerbetoning på just skattefrågornas betydelse. Jag\r\ntycker att förenklingsfrågorna är väl så viktiga. Jag\r\nhar givit uttryck för min prioritering, att det ska bli\r\nenklare just under det första skedet, när företagen\r\nstartar, när de är som bräckligast. Då behöver företa-\r\ngarna sin tid mer än någonsin till att skaffa kunder\r\noch finslipa sina produkter och tjänster. Då ska vi\r\nprioritera att förenkla de ingrepp i vardagen som vi\r\nlägger på dem med blanketter och annat.\r\nJag konstaterar att riksdagen och riksdagens majo-\r\nritet där har en annan åsikt än jag. Jag vill prioritera\r\ndetta, men riksdagsmajoriteten bestående av de bor-\r\ngerliga och Miljöpartiet har bestämt att i stället för\r\nprioritering ska man göra motsatsen: Man ska satsa\r\npå allt. Man ska gå igenom allt som finns. Det finns\r\nsäkert mycket att göra där, men vi klarar inte att både\r\navstå från att prioritera och göra allt och samtidigt\r\nprioritera och göra det som jag tycker är viktigast. Jag\r\nbeklagar det.\r\nVad gäller riktade insatser för entreprenörskap vill\r\njag säga att vi sätter av speciella pengar till riktade\r\nsatsningar i skolan på invandrare och gentemot kvin-\r\nnor, grupper som jag tycker att det är strategiskt vik-\r\ntigt att peka ut för att stimulera fram ett ökat företa-\r\ngande. Det gäller självklart våra ungdomar. Jag del-\r\ntog själv för mindre än två veckor sedan i ett arran-\r\ngemang i Göteborg, där gymnasister ställde ut sina\r\nföretagsidéer på Svenska mässan. Också invandrare\r\noch kvinnor är starkt underrepresenterade i nyföreta-\r\ngarnas skara. Där har vi ambitiösa riktade insatser i\r\narbetet.</pre><pre>Anf.  66  ÅSA TORSTENSSON (c):\r\nHerr talman! Då kan vi med förväntan se fram\r\nemot höstens budget, där vi kan se konkreta förslag\r\nsom skulle rikta sig till företagarna, till småföretagar-\r\nna. Förslag är naturligtvis alltid välkomna när de\r\nkommer, men med tanke på den situation som nuva-\r\nrande regering sitter i med en budget där man har\r\nlöften vars finansiering överstiger intäkterna är det\r\nklart att det hade suttit bra om man också hade haft en\r\nsådan omvärldsanalys att man mött detta med åtgär-\r\nder i tid.\r\nVad gäller regelförenklingar och skattesystemet är\r\ndet just dessa två som Nutek ringar in. Om jag nu\r\nhåller mig till regeringens och ministerns eget verk\r\ngäller det båda dessa delar. Även om ministern anser\r\natt skatteområdet är överdramatiserat eller överprio-\r\nriterat från vår sida är det just de två delarna som\r\nNutek i sig har prioriterat. Då blir följdfrågan om\r\nministern har en annan åsikt än Nutek i det samman-\r\nhanget.\r\nMinistern sade också i det första anförandet att\r\nman måste prioritera så att företagare och nyföretaga-\r\nre inte behöver stå i kö. Det är just det som sker i det\r\ndagliga livet för människor. Jag har här ett mejl där\r\ndet står följande: \"För knappt tre veckor sedan starta-\r\nde jag tillsammans med några andra ett nytt företag.\r\nSamtidigt ansökte vi om att få F-skattsedel. Beskedet\r\nvi fick initialt var att det skulle ta 4-6 veckor att få F-\r\nskattsedel. - - - När vi i måndags kontaktade Skat-\r\ntemyndigheten fick vi besked om att vår ansökan om\r\nF-skattsedel inte har behandlats. Det kan komma att\r\ndröja ytterligare 8 veckor innan de kan handlägga\r\nansökan. Vilket innebär att vi inte kommer att kunna\r\nfakturera våra uppdragsgivare förrän i maj sista hal-\r\nva.\"\r\nDetta är naturligtvis oacceptabelt för just nyföre-\r\ntagandet och för företagandet. Det är den kultur som\r\nfinns och som man möter i det praktiska arbetet. Man\r\nhänvisar till att så mycket har gjorts och att så mycket\r\nnu är i gång. Men sådana här saker finns fortfarande i\r\nhandläggningen. Det vore intressant att höra vad\r\nministern anser om det.</pre><pre>Anf.  67  LARS-IVAR ERICSON (c):\r\nHerr talman! I förra veckan såg jag tidningsupp-\r\ngifter i husorganet Norra Skåne. Där framgick det att\r\nnäringsministern menade att sänkt bolagsskatt skulle\r\nlösa problemen för många hårt trängda småföretag.\r\nMenar verkligen ministern att det är bolagsskatten\r\nsom är huvudproblemet?\r\nÄr det inte i stället så att andra skatter, socialför-\r\nsäkringsvillkor och lagregler tynger företagen och\r\ndärmed verkar avskräckande på dem som funderar på\r\natt starta företag? Jag tänker på bördor i form av ar-\r\nbetsgivaravgifter, ansvar för sjuklön åt de anställda\r\noch skatt i samband med generationsskiften. Är det\r\ninte där man måste sätta in insatserna i stället?\r\nSverige har ca 500 000 företagare. De ger arbete\r\nåt många människor och utgör grunden för samhälls-\r\nekonomin. Jag tycker att de förtjänar större uppmärk-\r\nsamhet. Får de större uppmärksamhet och stöd får vi\r\nockså fler människor att starta nya företag.</pre><pre>Anf.  68  Näringsminister LEIF PAGROT-\r\nSKY (s):\r\nHerr talman! Min åsikt är att vi ska prioritera för-\r\nenklingsarbetet vad gäller nystartade företag. Jag\r\nkonstaterar att centerpartisterna i riksdagen röstade\r\nför en annan ordning, nämligen att vi inte ska priori-\r\ntera utan göra på ett annat sätt. Vi ska sprida vår\r\nenergi över alla tänkbara områden samtidigt. Jag\r\nkonstaterar att man måste välja. Om riksdagen vill att\r\nvi ska låta bli att välja kanske vi måste välja det. Jag\r\nvill helst satsa på det som är viktigast för de nystarta-\r\nde företagen.\r\nDet finns stora problem vad gäller väntetiderna på\r\nF-skattsedel. Också jag får många brev om detta. Jag\r\ntycker att det är orimliga väntetider som redovisas. I\r\nvissa delar av landet har skattemyndigheterna pro-\r\nblem med att de har en anhopning av arbete under\r\nvissa delar av året i förhållande till den personal man\r\nhar, och det blir väntetider på sådana blanketter. Det\r\när precis det som jag tycker att vi ska prioritera att\r\ngöra någonting åt. Jag vill anstränga mig för detta.\r\nJag vill engagera mig för detta. Jag tycker att det inte\r\nbör få hålla på så här under lång tid, i stora delar av\r\nlandet och under stora delar av året. Men det kräver\r\nkoncentration och engagemang.\r\nTill slut till frågan om vilka skatter som är viktiga.\r\nJag konstaterar för min del att skattefrågan är över-\r\ndramatiserad. När man lyssnar på den allmänna de-\r\nbatten får man ibland intryck av att skatten alltings fel\r\ni Sverige, inklusive klimatet. Det finns ingen ände på\r\nallt elände som skatterna ställer till med. Jag delar\r\ninte den åsikten. Det betyder inte att jag tycker att allt\r\när frid och fröjd. Det finns en del som man kan jobba\r\nvidare med. Men det gäller att ha proportionerna\r\nklara för sig.\r\nJag konstaterar att Centerpartiet prioriterar att av-\r\nskaffa förmögenhetsskatten. Jag konstaterar också att\r\nväldigt få unga människor som funderar på att starta\r\neget företag hindras av för hög förmögenhetsskatt i\r\nsitt nystartande av företag. Jag tror att Centerpartiet är\r\nfel ute när man väljer förmögenhetsskatten som me-\r\ntod att stimulera nyföretagandet, särskilt bland ung-\r\ndomar, kvinnor och invandrare. Det är de grupper\r\nsom vi just nu hörde Centerpartiet kräva insatser för.\r\nDet måste vara någorlunda balans mellan vad ni\r\nidentifierar för problemområden som ni vill angripa\r\noch de instrument ni själva identifierar.\r\nJag menar att vad gäller skatterna är det väl så\r\nviktigt att göra det enklare och mindre krångligt. Nu\r\nkan också småföretagare och egenföretagare ha en\r\nförenklad självdeklaration. Det tror jag är en väldigt\r\nviktig reform för många småföretagare. Den vägen\r\ntycker jag att vi ska gå vidare på. Då tror jag att vi gör\r\nSveriges småföretagare och inte minst nyföretagare\r\nen tjänst.</pre><pre>Anf.  69  ÅSA TORSTENSSON (c):\r\nHerr talman! Centerpartiet har i riksdagen mycket\r\ntydligt varit ett av de fem partier som har sagt att\r\nregeringen ska prioritera förenklingsarbetet. Det var\r\njust avsaknaden av prioriteringen från regeringens\r\nsida som gjorde att det blev en ny majoritet.\r\nSkatter och enklare regler är två delar som är\r\nmycket viktiga att ha som två morötter. Jag håller\r\nmed ministern om att förenklingsarbetet är avgörande\r\nför den enskilde företagaren. Men det är lika viktigt\r\natt vi hittar rätt inriktningar på rätt skatter så att man\r\nstimulerar de enskilda människorna att ge sig in i ett\r\neget företagande och också stimulerar en genera-\r\ntionsväxling. Därför är arvs- och gåvoskatterna en\r\nviktig del i prioriteringen.\r\nNär vi talar om företagaren är det lätt att se före-\r\ntagaren som en mogen man som har sparat pengar på\r\nbanken. Det är också viktigt att se över möjligheterna\r\nför unga, kvinnor och invandrare att träda in på banan\r\nsom egenföretagare. Vi måste vara införstådda med\r\natt många av de företagare vi har i dag är födda på\r\n40-talet och snart kommer att avveckla sin verksam-\r\nhet. Det är också viktigt att se att det finns unga, nya\r\nsom man måste ge stimulans för att de ska våga ge\r\nsig in i detta. Där är socialförsäkringssystemet en\r\nviktig faktor för att unga och kvinnor ska ge sig in i\r\nföretagandet och våga ta med sig sina tankar i ett eget\r\nföretagande.\r\nJag vill tacka ministern för den tid han har ägnat\r\nfrågan i kväll.</pre><pre>Anf.  70  Näringsminister LEIF PAGROT-\r\nSKY (s):\r\nHerr talman! Det är viktigt att det finns politiker\r\nsom förstår småföretagarnas och nyföretagarnas situ-\r\nation. Det tycker jag också. Vilken förståelse för de\r\nnya företagarnas situation ger att kräva avskaffad\r\nskatt på aktieutdelning och avskaffad förmögenhets-\r\nskatt uttryck för?\r\nDen sista diskussionen om socialförsäkringssy-\r\nstemet lämnar också en och annat fråga obesvarad.\r\nJag känner sympati för Åsa Torstenssons sista utta-\r\nlande att för att människor ska våga starta företag är\r\ndet viktigt att socialförsäkringssystemet är så kon-\r\nstruerat att man inte ger upp sin sociala trygghet och\r\natt man har rätt till pension, sjukförsäkring och så\r\nvidare även om man hoppar av ett löntagarjobb och\r\nstartar eget.\r\nI början av debatten tyckte jag att jag hörde att\r\nförsäkringspremierna var för höga för nyföretagare\r\noch småföretagare och att det var ett av problemen.\r\nMan får bestämma sig. Vill man ha mer eller mindre\r\nav försäkringsskydd? Jag tyckte att jag hörde båda\r\ndelarna. Det ska vara bättre skydd och mindre skydd.\r\nDet är naturligen så att försäkringspremierna och\r\nförsäkringsförmånerna ska hänga ihop. Jag kan väl\r\ninte tolka det så att man ska sänka pensionsförsäk-\r\nringspremien och höja pensionen?\r\nÅterigen: Jag har stark sympati för den del av\r\ndetta som innebär att också småföretagare och nyfö-\r\nretagare ska ha ett starkt socialt skyddsnät för att\r\nminska risktagandet när det gäller att starta företag\r\noch för att få fler människor att vilja komma över\r\ntröskeln. Det behöver vi alla i Sverige. Det vore bra\r\noch välkommet och en riktning som jag tycker att vi\r\nska arbeta i.\r\nI övrigt tackar jag för en angenäm debatt.</pre><pre>Överläggningen var härmed avslutad.</pre><pre>11 §  Svar på interpellation 2002/03:257 om\r\nbilstödet</pre><pre>Anf.  71  Statsrådet BERIT ANDNOR (s):\r\nHerr talman! Ulrik Lindgren har frågat mig vad\r\njag avser att vidta för åtgärder med anledning av\r\nriksdagens tillkännagivande om att effektivisera och\r\nförbättra tillämpningen av bilstödet och för att an-\r\nslagna medel ska täcka behoven av bilstöd.\r\nJag delar uppfattningen att bilstödet för många\r\nfunktionshindrade är ett viktigt stöd som bidrar till en\r\nökad livskvalitet och skapar förutsättningar för del-\r\naktighet i samhället.\r\nDet senaste året har regeringen undersökt möjlig-\r\nheterna att effektivisera och förbättra tillämpningen\r\ninom nuvarande ramar. Detta arbete har dock visat att\r\nbilstödet är i behov av en mer grundlig genomgång\r\nsom kräver att man även ser över sambanden mellan\r\nbilstöd och färdtjänst.\r\nFrågan är för närvarande föremål för diskussion i\r\nberedningen av tilläggsbudget och vårproposition.\r\nMin ambition är att finna en långsiktigt hållbar lös-\r\nning för bilstödet. Jag avser därför att återkomma\r\nmed förslag i regeringens vårproposition</pre><pre>Anf.  72  LINNÉA DARELL (fp):\r\nHerr talman! Bilstödet är ett utmärkt medel för att\r\nge personer med allvarliga funktionsnedsättningar\r\nmöjlighet till delaktighet i samhällslivet, möjlighet till\r\nett yrkesliv och, inte minst, en bättre livskvalitet.\r\nHäromveckan debatterade statsrådet Andnor och\r\njag just frågan om funktionshindrades möjligheter till\r\ndelaktighet utifrån ett tillgänglighetsperspektiv. Bil-\r\nstödet är i högsta grad ett medel för att öka tillgäng-\r\nligheten och därmed delaktigheten i samhällslivet.\r\nSkrivningen i budgetpropositionen i höstas var när\r\ndet gäller anslagsnivån så luddig att den föranledde\r\noss i Folkpartiet att i vår motion skriva att det är\r\nomöjligt att utifrån det underlag som finns bedöma\r\nvad regeringens förslag innebär för de funktionshind-\r\nrade.\r\nVi har också i tidigare motioner påtalat att det be-\r\nhövs genomgripande förbättringar både vad gäller\r\nbidragsnivån och vad gäller bilstödets konstruktion\r\noch tillämpning.\r\nAtt jag valde att delta i diskussionen i kväll har\r\negentligen att göra med att jag helt nyligen fått be-\r\nskrivningar av hur verkligheten kan se ut för funk-\r\ntionshindrade som söker bilstöd. Utöver att pengarna\r\ninte räcker hela året är det också så att försäkrings-\r\nkassorna informeras sent om den ekonomiska situa-\r\ntionen.\r\nDet kan betyda att den som beviljats bilstöd tar\r\nkontakt med en bilhandlare och bestämmer sig för ett\r\nbilköp. Bilhandlaren fakturerar försäkringskassan.\r\nMen då är pengarna slut. Det finns till och med sig-\r\nnaler som tyder på att människor har fått lösa den\r\nuppkomna situationen med ett privat lån i väntan på\r\natt det blir nytt år och nya pengar. Detta skapar inte\r\nnågon tilltro hos människor vare sig för myndighets-\r\nbeslut eller för politiska beslut.\r\nNär nu statsrådet säger att det här kommer i vår-\r\npropositionen är min fråga: Kan antingen de som nu\r\nhar fått besked men som inte riktigt vet om det finns\r\npengar när de köpt sin bil eller de som har fått besked\r\nom att de får vänta till nästa år hoppas på att vårpro-\r\npositionen innehåller pengar som täcker det här året\r\nså att det inte blir nämnda lucka och bekymmer för\r\nenskilda människor?</pre><pre>Anf.  73  Statsrådet BERIT ANDNOR (s):\r\nHerr talman! Jag delar Linnéa Darells beskrivning\r\nav vikten av att ha ett bilstöd som fungerar bra just\r\ndärför att det är så centralt och viktigt för funktions-\r\nhindrade att kunna leva ett liv som alla vi andra. Där\r\när vi helt överens.\r\nSom jag sade i mitt svar har regeringen under det\r\ngångna året försökt att se om det går att utveckla\r\nbilstödet inom givna ramar. Vi har nu konstaterat att\r\ndet inte är möjligt, utan vi måste ha en grundligare\r\ngenomgång och översyn av bilstödet - också relaterat\r\ntill hur färdtjänsten fungerar.\r\nTill frågan om medel, om de ekonomiska ramarna\r\nför bilstödet, måste jag be att få återkomma i sam-\r\nband med att regeringen nästa vecka presenterar vår-\r\npropositionen.</pre><pre>Anf.  74  ULRIK LINDGREN (kd):\r\nHerr talman! Först vill jag be om ursäkt för min\r\nsena ankomst.\r\nJag får tacka för svaret men jag tycker förstås att\r\ndet är lite kort och rumphugget. Det är ju bara knappt\r\nen vecka till vårpropositionen kommer. Men besked\r\nborde kanske kunna komma även om vårpropositio-\r\nnen ännu inte är framlagd. Vi är ju vana vid att det nu\r\nför tiden ett gott stycke i förväg kommer en hel del ur\r\nvårpropositionen, så varför kan inte lite grann även i\r\ndet här ämnet komma i förväg?\r\nBetydelsen för den enskilde funktionshindrade att\r\nfå en bil avpassad till de unikt egna behoven kan\r\nknappast överdrivas. Att trots avsevärda fysiska han-\r\ndikapp med bilens hjälp kunna ta sig var som helst,\r\nfrån att ta sig till jobbet eller att göra enkla ärenden\r\npå stan till att skjutsa ungarna, något som tidigare\r\nvarit omöjligt, blir plötsligt en naturlig del av det\r\ndagliga livet - kort uttryckt: en så kallad normalise-\r\nring, alltså att samhället inte \"handikappar\" utan\r\nanpassas och görs tillgängligt för att även den funk-\r\ntionshindrade ska kunna leva som vi övriga så kallade\r\nnormala.\r\nDet är många som kan berätta om bilstödet som\r\nen stor och positiv förändring. Men, som säkert är\r\nbekant för ministern, finns det också en tilltagande\r\nfrustration och ilska hos handikapporganisationerna\r\noch bland många enskilda som drabbats av den ord-\r\nning som gällt sedan 1997, då vi fick begränsningen\r\natt de medel som anslås för ändamålet, i det här fallet\r\nför bilstöd, ska rymmas inom ramen för respektive\r\nbudgetår.\r\nEfter år 1997 har i regel mer pengar anslagits un-\r\nder budgetåret för att pengarna ska räcka till under\r\nåret. År 2002 beviljades 164 miljoner i anslag. Sedan\r\nkom ytterligare 50 miljoner på våren. Pengarna har\r\nändå inte räckt. År 2002 tog pengarna, inklusive\r\npengarna i vårbudgeten, slut den 4 oktober. År 2001\r\ntog pengarna slut i november. Dessutom kan jag\r\nnämna ryckigheten. Detta med att redan från början\r\nanslå för lite pengar och den därmed följande osäker-\r\nheten har naturligtvis försvårat handläggningen för\r\nförsäkringskassan och för de sökande.\r\nKristdemokraterna har anslagit 20 miljoner mer\r\nän regeringen för år 2003 - förutom att vi bejakat att\r\nmer pengar har skjutits till under året i vårpropositio-\r\nnen. Nu menar vi dock att man faktiskt måste komma\r\nfram till att den faktiska funktionsnedsättningen ska\r\nutgöra en grund för rätt till bilstöd.\r\nFrågan är om minister Berit Andnor kan lyfta på\r\nlocket lite grann när det gäller vårpropositionens\r\ninnehåll och säga vad regeringen egentligen avser att\r\ngöra i vårpropositionen. Min förhoppning här och nu\r\när att statsrådet ska berätta mer än det som sägs i det\r\nkorthuggna svaret.\r\nDen andra delen av min interpellation gäller riks-\r\ndagens uppdrag till regeringen. När kommer någon-\r\nting om detta? Det fanns ett uppdrag att återkomma\r\ntill riksdagen med en redovisning under 2002, och det\r\nblev inte så, som vi vet. Vi har inte nu en kvart in på\r\ndetta år sett någonting heller i ärendet.\r\nSocialutskottet avstyrkte i höstas motioner om bil-\r\nstödet med hänvisning till att frågan bereds i Reger-\r\ningskansliet och att regeringen avser att snarast åter-\r\nkomma i frågan. Så hette det då. Vi vet att inget\r\negentligen har förändrats sedan 1997 och inte heller\r\nunder 2002. Frågan är vad som menas med \"snarast\".\r\nOrden tappar lite grann av sin betydelse.\r\nJag emotser förstås lite mer besked än vad som\r\nhittills har visats.</pre><pre>Anf.  75  LINNÉA DARELL (fp):\r\nHerr talman! Det är gott och väl att vi är överens.\r\nSå var det också sist vi diskuterade tillgänglighet; vi\r\när väldigt överens om att det är viktigt. Men det är\r\nregeringen och statsrådet som har ansvaret för att\r\ndenna enighet om syfte och mål, i det här fallet med\r\nbilstödet, ska leda till att människor får möjlighet till\r\ndenna tillgänglighet och delaktighet. Då är det väl\r\nrimligt att vi också får ett svar, dels vad gäller det\r\nuppdrag som faktiskt finns, dels på de frågor som nu\r\nställs från många människor.</pre><pre>Anf.  76  Statsrådet BERIT ANDNOR (s):\r\nHerr talman! Låt mig säga att regeringen nu har\r\nundersökt möjligheten att inom de nuvarande ramarna\r\nför bilstödet utveckla det och också ta hänsyn till de\r\nsynpunkter som har framkommit. Jag kan konstatera\r\natt det krävs en mer grundlig översyn av bilstödet, där\r\nvi väger in och tar hänsyn till situationen i dag och\r\nhur färdtjänsten fungerar. Vi väger av det i ett sam-\r\nmanhang.\r\nFrågan om medel till bilstödet kan jag bara uppre-\r\npa det jag sade tidigare, nämligen att jag har för av-\r\nsikt att återkomma i samband med att vårpropositio-\r\nnen presenteras den 15 april. Det där brukar vara en\r\nväldigt god regel som i alla fall jag brukar hålla mig\r\ntill. Jag vet inte vad Ulrik Lindgren är van vid. För\r\negen del brukar jag inte ge mig in i att avslöja något\r\nförrän vårpropositionen är framlagd.</pre><pre>Anf.  77  ULRIK LINDGREN (kd):\r\nHerr talman! Minister Berit Andnor! Avslöja - jag\r\ntänker naturligtvis på den presskonferens som har\r\nvarit med regeringen och stödpartierna och där ni har\r\nlyft på locket ganska mycket och ymnigt om vad som\r\nkomma ska. Så jag tänkte att även ministern kanske\r\nhar något att komma med i dag, i synnerhet som det\r\nbara är en vecka kvar tills propositionen framläggs.\r\nJag tycker att det också är viktigt med den prin-\r\ncipfråga som denna fråga inrymmer. Vi är många\r\nsom i namn av normalisering har bejakat en rättig-\r\nhetssyn inom handikappolitiken. Ofta gäller det för\r\nkommunerna att om de inte lever upp till eller rentav\r\nobstruerar mot rättighetslagarna inom handikappoliti-\r\nken kan de få vitesförelägganden. Kommunerna kan\r\ninte hänvisa till ekonomiska svårigheter som motiv\r\ntill avslag, utan har den enskilde den lagliga rätten till\r\nen åtgärd ska kommunen verkställa detta. Alla poli-\r\ntiska partier står bakom den här ordningen. Men nu\r\ngäller det ett statligt åtagande, bilstödet, och då kan vi\r\nlägga märke till att rättighetssynen tydligen inte gäll-\r\ner. Bilstöd beviljas om det finns pengar, som det står i\r\nförordningen: Inom ramen för de medel som anslagits\r\nför bilstöd till handikappade lämnas bidrag till att\r\nanskaffa motorfordon. Annars blir det inga pengar.\r\nFrågan är om ministern har någon kommentar till\r\nde skilda principer som gäller för kommunerna re-\r\nspektive staten.\r\nDet finns en lång historia av förspel till detta. Mi-\r\nnister Berit Andnor säger nu - man har kommit till\r\nklarhet om det - att det fordras en grundlig översyn.\r\nMen det är ingen ny insikt egentligen, utan behovet\r\nav en grundlig genomgång har upprepats alltsedan\r\nförordningen förändrades 1997. Sex års tid har re-\r\ngeringen faktiskt haft på sig i denna fråga att göra en\r\ngrundlig översyn. Det är lite sent att säga att en\r\ngrundlig översyn är någon form av ny upptäckt.</pre><pre>Anf.  78  Statsrådet BERIT ANDNOR (s):\r\nHerr talman! Jag vill upprepa det jag sade inled-\r\nningsvis: Bilstödet är ett mycket viktigt och centralt\r\nstöd för väldigt många. För funktionshindrade bidrar\r\ndet till en ökad livskvalitet och till att de så att säga\r\nkan närma sig det liv som vi alla andra lever. Det är\r\nalltså centralt och viktigt. Jag kan konstatera, precis\r\nsom Linnéa Darell sade tidigare, att det finns behov\r\nav att titta över det här lite mera grundligt. Jag har för\r\navsikt att se till att det blir genomfört och komma\r\ntillbaka till riksdagen.\r\nI medelsfrågan får jag återkomma i samband med\r\natt vi presenterar vårpropositionen i nästa vecka.</pre><pre>Anf.  79  ULRIK LINDGREN (kd):\r\nHerr talman! Minister Andnor! Jag tycker att det\r\nvärt att rekapitulera historien för att understryka att\r\ndet inte kan röra sig om en plötslig ny insikt om att\r\nman behöver göra någonting.\r\nSom ett svar på en fråga i december 2002 av riks-\r\ndagsledamoten Nils-Erik Söderqvist svarade minister\r\nAndnor att regeringens ambition är att pengarna ska\r\nräcka och att regeringen ska återkomma till riksda-\r\ngen. Ungefär på det viset har det låtit år efter år - i\r\njanuari 2001 i ett svar från socialminister Lars Eng-\r\nqvist på en fråga av riksdagsledamoten Anita Sidén, i\r\napril 2000 i ett svar från socialminister Lars Engqvist\r\npå en fråga av riksdagsledamoten Lars Gustafsson. År\r\n1999, alltså för fyra sedan, i en interpellation av riks-\r\ndagsledamoten Lena Olsson svarade Lars Engqvist att\r\ndet är väl ingen som är nöjd med ett system som\r\ninnebär att pengarna tar slut i september innevarande\r\nbudgetår. Det är ingen som tycker att det är bra att\r\nden som får besked inte får pengarna, eller ännu vär-\r\nre, att den som väntar på besked inte får något be-\r\nsked. För fyra år sedan, minister Andnor!\r\nMöjligheten finns nu att du som minister, till\r\nskillnad från dina företrädare, tar chansen att antingen\r\nlåta den faktiska funktionsnedsättningen utgöra grun-\r\nden för bilstödet, som ju egentligen alla önskar, eller\r\nåtminstone, om det inte går för sig, fatta ett tydligt\r\nöppet prioriteringsbeslut om hur det ska vara. Detta i\r\nstället för dagens svåra förvirring, som Lars Engqvist\r\nsäger, att den som får besked inte får pengarna, eller\r\nännu värre, att den som väntar på besked inte får\r\nnågot besked, det vill säga en dold prioritering som\r\nman lämnar över till förvaltande apparat att hantera\r\npå något sätt. Det är inte att uppträda öppet som poli-\r\ntiker och ta ansvar för den prioritering som faktiskt\r\nbör ske.\r\nVi vill se att den faktiska funktionsnedsättningen\r\nska utgöra grunden för rätt till bilstöd.</pre><pre>Anf.  80  Statsrådet BERIT ANDNOR (s):\r\nHerr talman! Låt mig med anledning av det sista\r\nsäga, Ulrik Lindgren, att är det några som tar ansvar\r\noch vågar prioritera är det den socialdemokratiska\r\nregeringen som har gjort det och kommer att göra det\r\nframöver, det kan jag lova. Det är inga problem med\r\ndet. Jag har sagt det tidigare, och jag upprepar att\r\nfrågan om medel till bilstödet kommer att lyftas upp i\r\nsamband med att vårpropositionen redovisas i nästa\r\nvecka. Det är en god ordning, och den håller jag fast\r\nvid.\r\nNär det gäller bilstödet vill jag också göra den\r\nkommentaren att det vi har sett, när vi har följt upp\r\nbilstödet under de senaste åren, är att det har föränd-\r\nrats i användning och också utvecklats över tiden. Att\r\nge sig in i och ändra i de bestämmelser som rör bil-\r\nstödet kräver noggranna överväganden just därför att\r\ndetta är en så central och viktig fråga för många\r\nfunktionshindrade. Jag tycker också att det finns\r\nanledning att ha stor respekt för att det görs en\r\ngrundlig översyn där man också väger in hur färd-\r\ntjänsten fungerar. Det ska enligt min uppfattning\r\nfungera bra.\r\nJag har för avsikt att återkomma i denna fråga, det\r\nkan jag lova Ulrik Lindgren.</pre><pre>Överläggningen var härmed avslutad.</pre><pre>12 §  Svar på interpellation 2002/03:218 om\r\nsatsningar på friskvård</pre><pre>Anf.  81  Finansminister BOSSE RING-\r\nHOLM (s):\r\nHerr talman! Maria Larsson har frågat statsrådet\r\nHans Karlsson vad han avser att vidta för åtgärder för\r\natt skapa goda incitament för företag att satsa på\r\nförebyggande frisk- och hälsovård. Hon har ställt\r\nfrågan mot bakgrund av hur skatte- och avgiftsregler-\r\nna är utformade.\r\nArbetet inom regeringen är så fördelat att det är\r\njag som ska svara på frågan.\r\nUtgångspunkten är att beskattningen ska vara en-\r\nhetlig och neutral. För att undvika att lön omvandlas\r\ntill exempelvis förmåner gäller därför som huvudre-\r\ngel att alla förmåner ska tas upp till beskattning hos\r\nden anställde. Personalvårdsförmåner är dock undan-\r\ntagna från beskattning och arbetsgivaren får även\r\ngöra avdrag i näringsverksamheten för kostnader för\r\npersonalvård.\r\nDet ligger i arbetsgivarens intresse att personalen\r\när i god fysisk och psykisk balans. Det förhållandet\r\natt arbetsgivaren stimulerar de anställda att motionera\r\neller utöva annan friskvård är därför självklara former\r\nav personalvård.\r\nFrågan om skattefri förmån av enklare slag av\r\nmotion och annan friskvård behandlas i betänkandet\r\nFörmåner och ökade levnadskostnader (SOU\r\n1999:94). Utredningens förslag bereds för närvarande\r\ninom Regeringskansliet. Jag är därför inte beredd att\r\nnu gå in på denna fråga ytterligare.</pre><pre>Anf.  82  MARIA LARSSON (kd):\r\nHerr talman! Ohälsan kostar i dag samhället i\r\nstorleksordningen 118 miljarder, vilket är en stor del\r\nav statsbudgeten. Då finns det skäl att slå till alla\r\nklutar för att så många människor som möjligt ska\r\nkunna ha ett hållbart arbetsliv.\r\nFörebyggande insatser sparar resurser. Jag tycker\r\natt det är ett räddhågat svar som finansministern har\r\ngivit mig, kargt, knapphändigt och ingen brodyr.\r\nÖkad hälsa ligger i enskilda människors intresse, i\r\narbetsgivarens intresse och i de svenska skattebeta-\r\nlarnas intresse. Jag förmodar att det också ligger i\r\nfinansministerns och regeringens intresse.\r\nUtredningen som finansministern hänvisar till i\r\nsvaret - SOU 1999:94 - skvalpar fortfarande runt i\r\nRegeringskansliet. Beredningstiden har varit ganska\r\nlång och utredningen är fortfarande under beredning.\r\nDet låter som snigelhastighet i mina öron.\r\nNågon sade till mig att departementet ännu inte\r\nhar upplevt ett tillräckligt starkt politiskt tryck för att\r\nta tag i den frågan, och då vill jag bidra till att skapa\r\ndet politiska trycket. Frågan har högsta angelägen-\r\nhetsgrad, tycker jag. Det måste väl vara regeringens\r\nambition att av egen kraft driva den här typen av\r\nfrågor när ohälsotalen ser ut som de gör.\r\nJag hoppas att finansministern och jag är överens\r\nom att det måste betraktas som positivt att arbetsgiva-\r\nren stimulerar de anställda till att motionera, att det\r\nbetraktas som en självklar form av personalvård. Då\r\när den lagstiftning som vi har i dag gammalmodig,\r\noch det behövs en ny.\r\nEnligt dagens lagstiftning ska en åtgärd eller in-\r\nsats omfatta hela personalen. I dag är det betydligt\r\nlättare att göra avdrag för underhåll av maskiner och\r\ninventarier än för underhåll av människor. Personalen\r\när den viktigaste resursen för alla företag, och det\r\nkrävs ett kontinuerligt underhåll för att man ska kun-\r\nna ha ett hållbart arbetsliv.\r\nFörslaget i SOU 1999:94 ligger i stort sett färdigt.\r\nDet innebär att ett terminskort på motionsanläggning\r\nskulle kunna vara skattefritt förutsatt att erbjudande\r\nom fri motion lämnas till hela personalen. Också i\r\nutredningen utgår man ifrån att alla individer är stöpta\r\ni en och samma form och har samma behov. Det\r\nöppnas egentligen ingen möjlighet att i preventivt\r\nsyfte erbjuda en individanpassad motion.\r\nMen nu är det så att olika människor har olika ar-\r\nbetsuppgifter, olika kroppskonstitutioner, olika rörel-\r\nsevanor och är intresserade av olika aktiviteter. Jag\r\ntror att vi måste skapa ett system som är flexibelt där\r\nindividen har möjlighet att själv välja. Jag skulle vilja\r\nhöra finansministern bekräfta att detta också är re-\r\ngeringens tankar med ett nytt lagförslag.\r\nNu har beredningstiden pågått i fyra år, och min\r\nfråga är naturligtvis: När kommer förslaget och vad är\r\ndet som förbereds? Vad kommer förslaget att inne-\r\nhålla?</pre><pre>Anf.  83  Finansminister BOSSE RING-\r\nHOLM (s):\r\nHerr talman! Jag delar uppfattningen att det är\r\nviktigt att arbetsgivaren visar omsorg om sin perso-\r\nnal, och då ingår det naturligtvis att göra förebyggan-\r\nde insatser för att skapa god hälsa hos personalen. Det\r\nsystem som vi har i dag ger också möjlighet att via\r\nolika insatser hjälpa personalen till enklare former av\r\nmotion.\r\nDet betänkande som jag åberopade i mitt inter-\r\npellationssvar innehöll några förslag som under re-\r\nsans gång i praktiken redan har kunnat tillämpas.\r\nNågra utslag i aktuella rättsprocesser har visat att de\r\nförslag som fanns i utredningens betänkande numera\r\när fullt användbara, så betänkandet har inte legat i\r\nnågon bokhylla under fyra års tid, utan en del av\r\nförslagen har redan kunnat tillämpas genom aktuella\r\ndomstolsutslag. Betänkandet innehåller också ytterli-\r\ngare några mindre saker som det finns skäl att funde-\r\nra på.\r\nJag tycker inte att det system som finns i dag ut-\r\ngör något hinder för arbetsgivaren att vända sig till all\r\npersonal och erbjuda enklare insatser för att främja\r\nmotion. Om man som interpellanten förespråkar väl-\r\ndigt dyra insatser kommer saken naturligtvis i ett\r\nannat läge, och det är det som man har försökt att\r\nundvika. Man ska hålla det hela på en rimlig nivå och\r\nundvika att den här möjligheten blir ett sätt att sub-\r\nventionera kostsamma idrottsverksamheter.</pre><pre>Anf.  84  MARIA LARSSON (kd):\r\nHerr talman! Det som finansministern åberopar är\r\natt man i dag hos vissa skattemyndigheter kan få\r\ngodkänt för till exempel avdrag för ett motionskort på\r\nen gymanläggning. Men det finns i dagsläget inget\r\nlagstöd för detta. Sedan har detta utvecklats som en\r\nkutym. Jag tycker att det vore väldigt bra om vi an-\r\npassade lagstiftningen efter dessa domstolsutslag.\r\nOm man tittar på vad lagen egentligen säger inne-\r\nbär den ett missgynnande av den lilla arbetsgivaren.\r\nEn stor arbetsgivare har möjlighet att hyra en egen\r\nlokal eller att ha eget gym på arbetsplatsen. Men den\r\nsom har tre anställda har inte dessa möjligheter. Jag\r\ntycker att det är viktigt att det tillskapas ett lagstöd så\r\natt inte de små arbetsgivarna diskrimineras i detta\r\nhänseende. De bör kunna få stödja sin personal i\r\nsamma utsträckning som större arbetsgivare.\r\nSedan finns det andra delar där begränsningarna\r\när ett faktum i den här lagstiftningen. Det står till\r\nexempel att man godkänner motion av enklare slag.\r\nHär inbegrips också friskvård som kan vara avdrags-\r\ngill. Bowling är av enklare slag, men inte golf. Tennis\r\när av enklare slag, men inte segling. Bandy är av\r\nenkelt slag, men inte ridning. De sporter som kräver\r\ndyrare utrustning godkänns inte. Men man måste ju\r\ninte köpa hästen för att vara på ett ridhus. Man kan ha\r\närvt golfklubborna för att tycka att det är roligt att\r\ntesta golf. Det viktiga är att få i gång människor i\r\nfriskvårdande verksamhet.\r\nFriskvård som utöver den här typen av aktiviteter\r\när avdragsgill är sådant som kostrådgivning, stress-\r\nhantering, rökavvänjning och pausgympa. Det är\r\nsådant som Riksskatteverket har godkänt. Det är\r\njättebra alltihop, men det som många känner behov\r\nav i dagens arbetsliv - inte minst kvinnor inom indu-\r\nstrin och vården - är massage, någonting som i dag\r\ninte är avdragsgillt och som skulle vara ett ypperligt\r\nsätt att bedriva friskvård på. Det indikerar att den här\r\nlagstiftningen måste ses över. Man borde skapa möj-\r\nligheter som passar individen utifrån arbetets slitage\r\npå kroppen, utifrån de förutsättningar som individen\r\nbär med sig. Därtill är dagens system alltför stelbent.\r\nÄr finansministern beredd att låta pröva om man\r\nkan vidga begreppet för vad som kan ingå för att vara\r\navdragsgillt? Massage är sådan sak som jag tycker\r\nborde vara självklar. Det är en kostsam sak för den\r\nenskilde, om man tillhör dem som har låg lön, men\r\ndet är en väldigt hälsofrämjande faktor för bland\r\nannat vårdpersonal och industriarbetare. I dag ser\r\nockså lagstiftningen ut som följer, att det ska vara av\r\nmindre värde.\r\nEtt företag som sänkte sin sjukfrånvaro till 0,5 %\r\nlade in en friskvårdscheck till alla anställda på\r\n15 000 kr. De blev ordentligt straffbeskattade, fast\r\nderas målsättning lyckades, nämligen att få ned\r\nohälsotalen på företaget. Det här indikerar att de som\r\nvågar och vill satsa har framgång när det gäller hälsa\r\nför människor, vilket gagnar hela nationen. Är det\r\nmotiverat att sätta ett tak som i dag ligger på 2 000 kr\r\nper år? Det är ungefär vad skattemyndigheten god-\r\nkänner. För de företag som vill utöka den här verk-\r\nsamheten för att få ned sina ohälsotal tycker jag att\r\nden gränsen känns ganska förlegad. Det borde finnas\r\nutrymme för betydligt mer.\r\nJag är fortsatt intresserad av att höra: När kommer\r\nlagstiftningen?</pre><pre>Anf.  85  Finansminister BOSSE RING-\r\nHOLM (s):\r\nHerr talman! De exempel som Maria Larsson an-\r\ngav visar att det faktiskt finns goda möjligheter i dag\r\nför arbetsgivare, även mindre arbetsgivare, att stödja\r\nsina anställda när det gäller olika former av motion\r\noch fysisk aktivitet. Maria Larsson är säkert medve-\r\nten om att i några av rättsutslagen har man numera\r\nkunnat jämställa arbetsgivare med mindre arbetsgiva-\r\nre som inte själva har lokaler och utrustning för mo-\r\ntion utan måste köpa den typen av tjänster. Det är\r\nalltså numera fullt möjligt. En formaliserad föränd-\r\nring av lagstiftningen som bekräftar det här är natur-\r\nligtvis möjligt att göra, men det är inte den avgörande\r\nfrågan för den här möjligheten finns redan för mindre\r\nföretag. Det sker ingen olik behandling i det avseen-\r\ndet.\r\nDäremot kan vi alltid diskutera om det ska vara\r\nnågon form av ekonomiska gränser eller rimlig nivå\r\npå den här typen av insatser. När jag hör exemplet\r\nsom Maria Larsson nämner i sin interpellation om\r\n15 000 kr per individ och år, tycker jag kanske att det\r\ninte är riktigt den volymen som samhället i första\r\nhand ska ta ansvar för. Med nuvarande lagstiftning,\r\noch domstols- och rättspraxis tror jag att vi klarar de\r\nallra flesta typer av rimliga insatser. Jag har lite svårt\r\natt se segling som en oerhört stor motionsinsats och\r\natt det, framför allt om det handlar om tiotusentals\r\nkronor, i första hand är något som arbetsgivaren ska\r\nta ansvaret för och som skattebetalarna därmed indi-\r\nrekt ska subventionerna.</pre><pre>Anf.  86  MARIA LARSSON (kd):\r\nHerr talman! När jag hör Bosse Ringholm börjar\r\njag alltmer tvivla på att det pågår någon beredning. I\r\nmånga frågesvar som man får står det står att reger-\r\ningen bereder för närvarande frågan i Regeringskans-\r\nliet, fast det egentligen inte händer någonting utan\r\nman är ganska nöjd med sakernas förhållanden. Så är\r\ndet uppenbarligen också i den här frågan. Det finns\r\ninga planer hos regeringen att göra någonting åt det\r\nhär. Man är nöjd som det är.\r\nBosse Ringholm är alltså nöjd med att ett företag\r\nsom bestämde sig för att satsa på sin personal och ge\r\ndem friskvårdscheckar så att de kunde välja en indi-\r\nvidanpassad aktivitet, varav många valde just massa-\r\nge för att få lindring i sina leder, ska underkännas av\r\nden svenska regeringen. Ett företag som väljer att\r\nsatsa på sin personal underkänns av regeringen. Man\r\nsäger att det inte är deras ansvar. Men de vill kanske\r\nta det ansvaret när samhället i övrigt inte tar det an-\r\nsvar man borde. Om de vill göra den satsningen, ska\r\ndet då inte vara möjligt?\r\nJag tycker att det här vittnar om att regeringen\r\nsaknar handlingskraft i frågan, och jag beklagar det\r\ndjupt, framför allt för svenska arbetstagares skull.\r\nBehovet har ökat. Sjuktalen indikerar tydligt att be-\r\nhovet av hälsofrämjande åtgärder är väldigt stort hos\r\nsvenska folket på våra arbetsplatser. Att stimulera det\r\nbeteendet hos arbetsgivare med olika former av mo-\r\nrötter tror jag är en betydligt mer framkomlig väg än\r\natt straffbeskatta dem som vidtar åtgärder för att få\r\nned ohälsotalen eller att öka sjuklöneperioden.\r\nAtt våga tänka förebyggande är en stor del av\r\nhemligheten till lösningen på problemet med\r\nohälsotalen. Jag beklagar att regeringen så kortsiktigt\r\ntittar på frågan om ohälsotalen.</pre><pre>Anf.  87  Finansminister BOSSE RING-\r\nHOLM (s):\r\nHerr talman! Regeringen har ju inte bara ansvar\r\nför att se till att alla arbetsgivare, små som stora, ska\r\nha möjligheter att stödja sina anställdas motionsverk-\r\nsamhet, utan regeringen har också ansvaret för stats-\r\ninkomsterna. Det innebär rimligen att det ska vara en\r\nbalans mellan vad som är möjligt att bevilja avdrag\r\nför när det gäller den här typen av insatser och de\r\nkostnader som det handlar om.\r\nOm det, som Maria Larsson anförde i sin inter-\r\npellation, handlar om i storleksordningen 15 000 kr\r\nhar jag svårt att se det som en normal motionsverk-\r\nsamhet. Det har en helt annan omfattning, en helt\r\nannan volym och skulle naturligtvis också urholka\r\nskatteinkomsterna på ett helt annat sätt.\r\nJag tycker inte att man ska överdriva betydelsen\r\nav att dyra sporter som segling exempelvis, som kan-\r\nske är i den prisklassen, har en så oerhört stor hälso-\r\nbefrämjande inverkan. Jag tror att de allra flesta fö-\r\nretag har andra anspråk, andra krav än verksamheter i\r\nden storleksordningen, och de ambitioner de har ryms\r\nfaktiskt både inom nuvarande lagstiftning och inom\r\nnuvarande praxis.\r\nSedan ska det naturligtvis inte övergå till en eko-\r\nnomisk dimension i storleksordningen 15 000, 20 000\r\neller 25 000 kr. Då tror jag att det får bli den enskil-\r\ndes val eller företagets eget val om man med egna\r\npengar, inte med skattebetalarnas pengar, ska bedriva\r\nden typen av idrottsverksamhet.</pre><pre>Överläggningen var härmed avslutad.</pre><pre>13 §  Svar på interpellation 2002/03:228 om\r\nidrottskonto</pre><pre>Anf.  88  Finansminister BOSSE RING-\r\nHOLM (s):\r\nHerr talman! Gunilla Tjernberg har frågat statsrå-\r\ndet Mona Sahlin vad hon avser att vidta för åtgärder\r\nför att utreda möjligheten att införa ett system med\r\nidrottskonton i Sverige.\r\nArbetet inom regeringen är så fördelat att det är\r\njag som ska svara på interpellationen.\r\nSom jag tidigare har sagt bör skattereglerna så\r\nlångt möjligt vara utformade på ett sådant sätt att\r\nundantag och särskilda regler för olika grupper kan\r\nundvikas. Att införa idrottskonton för elitidrottare\r\neller några andra särskilda skattelättnader för denna\r\ngrupp går stick i stäv med de principer för en generell\r\noch enhetlig beskattning av arbetsinkomster som\r\ninfördes genom skattereformen i början av 1990-talet.\r\nSådana konton skulle också medföra stora gräns-\r\ndragningsproblem samt ge upphov till liknande krav\r\nfrån andra grupper som över tiden har ojämna ar-\r\nbetsinkomster.\r\nSammanfattningsvis är jag därför inte beredd att\r\nverka för att idrottskonton införs.</pre><pre>Anf.  89  GUNILLA TJERNBERG (kd):\r\nHerr talman! Jag får tacka finansministern för sva-\r\nret på min interpellation.\r\nFrågan i interpellationen har jag, precis som sagts,\r\nställt till statsrådet Mona Sahlin, som är ansvarig\r\nidrottsminister. Men detta ligger ju inom finansmi-\r\nnisterns ansvarsområde eftersom det rör sig om en\r\nskattefråga. Frågan jag ställde var vilka åtgärder som\r\nministern kommer att vidta för att utreda möjligheten\r\natt införa ett system med idrottskonton i Sverige. I\r\ndag har som bekant både Norge och Finland infört ett\r\nsådant system.\r\nSvaret som jag får på min interpellation innehåller\r\nåtta och en halv rader med redan kända argument från\r\nfinansministern. Vad jag tycker lyser med sin frånva-\r\nro i svaret är ministerns syn på idrottens och de olika\r\nidrottsutövarnas betydelse för Sverige - frågor och\r\nkänslor som ligger bakom att en sådan här interpella-\r\ntion ställs här i riksdagen. Någon liten brödtext kring\r\ndetta hade känts värdefullt och välkommet eftersom\r\ndet ju är vad detta i själva verket handlar om.\r\nHerr talman! Anledningen till att jag ställer denna\r\nfråga i en interpellation är att samma dag som idrotts-\r\npolitiken skulle diskuteras här i riksdagen, för ungefär\r\nen dryg månad sedan, gick idrottsminister Mona\r\nSahlin, tillika finansministerns regeringskollega, ut i\r\nett nyhetsinslag och uttalade sig positivt till ett infö-\r\nrande av idrottskonto i Sverige. Därmed hade det\r\nvarit intressant att få ha denna debatt med det statsråd\r\nsom är ansvarigt för idrotten i Sverige, men nu gäller\r\ndet att gilla läget. Statsrådet Sahlin har också deklare-\r\nrat en annorlunda syn i denna fråga än den som fi-\r\nnansministern i dag ger uttryck för.\r\nSom finansministern anger i sitt svar finns det\r\nnaturligtvis svårigheter med ett sådant system. Det\r\nfinns en del gränsdragningsfrågor som måste utredas.\r\nNaturligtvis är det så, och det är just därför som vi\r\nkristdemokrater föreslår att en utredning ska tillsättas\r\nmed det snaraste om att införa ett konto för utjämning\r\ni vissa fall av inkomster över tiden. Det vore synner-\r\nligen angeläget för mig och Kristdemokraterna att få\r\nveta hur den vision som idrottsministern gav uttryck\r\nför i så fall skulle förverkligas.\r\nIntresset för detta minskade inte heller direkt un-\r\nder idrottsdebatten den dag som jag hänvisade till, då\r\näven Bosse Ringholms partikollega i kulturutskottet,\r\nLars Wegendal, med ansvar för idrottsfrågorna utta-\r\nlade sig försiktigt positivt om detta på en direkt fråga\r\ni debatten.\r\nDå kan jag inte låta bli att säga att bilden av Soci-\r\naldemokraterna i den här frågan ter sig synnerligen\r\nsplittrad. Därför tycker jag att det är intressant att vi\r\nfår ha den här debatten i kväll. Vad är det som gäller?\r\nÄr det finansministerns obönhörliga nej eller ansvari-\r\nga statsråds och socialdemokratiska kulturpolitikers\r\nförsiktigt positiva inställning som gäller?</pre><pre>Anf.  90  LENNART HEDQUIST (m):\r\nHerr talman! Egentligen handlar den här interpel-\r\nlationen och interpellationsdebatten om att vi har för\r\nhöga skatter i Sverige på kompetens och goda presta-\r\ntioner. Det är någonting som vi inte bör ha i arbetsli-\r\nvet, och det bör vi inte heller ha när det gäller unika\r\nprestationer inom idrott.\r\nVi ser alla att skattebaserna lämnar landet när det\r\ngäller väldigt många nyckelpersoner. Detta har blivit\r\nväldigt åskådligt när det gäller elitidrottsmän, som\r\nupplever att skatterna är för höga i Sverige och place-\r\nrar sig i länder med betydligt lägre skatt.\r\nDe frågor som interpellationen aktualiserar skulle\r\nman enkelt komma till rätta med om man hade lägre\r\nskatt och en på sikt proportionell inkomstskatt på\r\ntjänst. Det är ju inte så att man egentligen skulle lösa\r\nproblemet för flertalet elitidrottsmän genom att upp-\r\nrätta någon form av idrottskonton. Dessa är i regel i\r\nden positionen att de har fortsatt höga inkomster. Vad\r\ndet handlar om ifall man vill behålla elitidrottsmän,\r\noch inte minst andra nyckelpersoner i landet med\r\nunik kompetens, är att angripa själva det progressiva\r\nskattesystemet. Jag tycker att debatten om idrotts-\r\nkonton mer har kommit att åskådliggöra att vi har\r\nalldeles för höga skatter för denna typ av prestationer\r\ni vårt land.\r\nMen, herr talman, jag är också intresserad av vad\r\nMona Sahlin egentligen menade när hon gick ut med\r\nbeskedet att man nu tydligen avsåg att göra någonting\r\nbeträffande beskattningen av elitidrottsmän. Vi är\r\nförvisso vid det här laget vana vid att Socialdemo-\r\nkraterna agerar selektivt med någon form av skatte-\r\nfrälse. Vi såg det beträffande aktieägare med mycket\r\nhöga förmögenheter, och vi har sett det beträffande\r\nde särskilda skattereglerna för utländska så kallade\r\nexperter. Nu låg det i förlängningen, om man skulle\r\ntro Mona Sahlin, att hon avsåg att också inrätta något\r\nsärskilt skattefrälse för elitidrottsmän.\r\nDet vore intressant att höra Bosse Ringholms\r\nkommentar till statsrådskollegan Mona Sahlins utta-\r\nlande liksom hans kommentar till att även partivänner\r\ni den debatt i riksdagen som nu nämndes uttalade sig i\r\nriktning mot att man nog borde införa speciella skat-\r\nteregler för idrottsmän. Den frågan har Bosse Ring-\r\nholm sorgfälligt undvikit i det här sammanhanget.</pre><pre>Anf.  91  Finansminister BOSSE RING-\r\nHOLM (s):\r\nHerr talman! Det har vid flera tillfällen funnits\r\nmotioner i kammaren om idrottskonton. De har också\r\navslagits av kammaren. Så skedde också bara för en\r\nkort tid sedan.\r\nJag har i likhet med både den nuvarande och den\r\ntidigare idrottsministern sagt att om det dyker upp\r\nnya och bra idéer finns det skäl att undersöka om de\r\nkan lösa det som en del uppfattar som ett problem när\r\ndet gäller fördelning av inkomster över åren. Jag\r\ntycker att man alltid ska vara öppen för om det finns\r\nsådana idéer, och det är det som idrottsministern har\r\ngett uttryck för. Jag sade också i en tidigare interpel-\r\nlationsdebatt som vi hade för ett tag sedan här i kam-\r\nmaren att jag gärna prövar sådana uppslag. Men den\r\ngamla tanken på någon form av särskilda idrottskon-\r\nton väcker mer invändningar än vad den har eventu-\r\nella fördelar.\r\nJag skulle i sammanhanget vilja säga att närings-\r\nlivet i Sverige ett antal gånger har fört fram att man\r\nför att underlätta rekryteringen av forskare och andra\r\nexperter till Sverige ville ha den typ av expertskatte-\r\nsystem som finns i Danmark och andra länder. Den\r\nsvenska socialdemokratiska regeringen har tyckt att\r\ndet varit rimligt att tillmötesgå näringslivet på den\r\npunkten. Jag vet att det finns andra partier, borgerliga\r\npartier, som inte tycker att vi ska ge näringslivet det\r\nhär stödet, men på den här punkten tycker regeringen\r\natt näringslivet behöver ett stöd.</pre><pre>Anf.  92  GUNILLA TJERNBERG (kd):\r\nHerr talman! Jag vet inte om jag går lite väl långt,\r\ni så fall får finansministern tala om det, men en liten\r\nförsiktig positiv öppning tolkade jag nog det här sva-\r\nret som. Det välkomnar jag.\r\nNågonstans tänkte jag så här när jag tog del av de\r\nhär olika meningarna från regeringen och Socialde-\r\nmokraterna: Det kan väl ändå inte vara så att reger-\r\ningens företrädare väljer att göra olika överväganden\r\nberoende på vem som frågar, vem man riktar sig till\r\neller det specifika tillfället.\r\nHerr talman! Karriären för en professionell id-\r\nrottsman eller -kvinna skiljer sig som vi känner till\r\nfrån de flesta andra yrken. Oftast är den av fysiska\r\nskäl begränsad till några få år tidigt i livet. Idrottsut-\r\növare kan under några aktiva år erhålla höga eller\r\nmycket höga inkomster, ofta som en följd av att man\r\nsatsat intensivt på sin idrott. Utbildning och civil\r\nkarriär kommer då ofta i andra hand. Men de aktiva\r\nåren med höga inkomster kan å andra sidan vara\r\nmycket begränsade till antalet.\r\nDe regler för inkomstutjämning genom exempel-\r\nvis olika former av pensionsarrangemang som för\r\nnärvarande finns är ofta klart otillräckliga. Följden\r\nblir många gånger att idrottsutövare efter sin karriär\r\nmåste börja från början, inte minst i fråga om sin\r\nutbildning.\r\nEn annan följd är att framgångsrika idrottsutövare\r\nmånga gånger av ekonomiska skäl väljer att bosätta\r\nsig, som vi tidigare varit inne på, i något annat land.\r\nDärmed tappar Sverige både goodwill och också\r\nskatteinkomster. Jag tycker att det skulle vara intres-\r\nsant att få höra hur finansministern ser på just den\r\ndelen.\r\nProblemet skulle, som jag och Kristdemokraterna\r\nser det, till väsentlig del kunna lösas med en möjlig-\r\nhet att fördela inkomsten under en längre tidsperiod\r\ntill exempel genom att inrätta vad vi har valt att kalla\r\nför idrottskonton. Dessa skulle fungera på liknande\r\nsätt som ett skogskonto för skogsägare, något som vi\r\nändå har i Sverige i dag och som vi har accepterat\r\nfrån många partier, eller som ett upphovsmannakonto\r\nför författare. Det innebär att uppskov med beskatt-\r\nning medges för medel som avsätts på kontona ett\r\nvisst år och att beskattningen i stället sker det år som\r\nmedlen tas från kontot.\r\nDet här känner vi till, men jag kände ändå ett be-\r\nhov av att tydligt deklarera vad vi kristdemokrater\r\nlägger i begreppet idrottskonto. Det handlar om att\r\nidrottskontot ska fondera pengarna och att de ska\r\nbeskattas vid uttag.\r\nVad är det i detta som gör att finansministern har\r\nvalt att i det skrivna interpellationssvaret bestämt\r\navvisa hela denna tanke?</pre><pre>Anf.  93  LENNART HEDQUIST (m):\r\nHerr talman! Svenska experter eller personer med\r\nunik kompetens flyttar utomlands på grund av allde-\r\nles för höga skatter. Utländska experter och personer\r\nmed särskild kompetens från utlandet kan få komma\r\ntill Sverige och få skattelindring. Det är klart att man\r\nskulle kunna dra en parallell och säga att om svenska\r\nelitidrottsmän tvingas att flytta utomlands på grund\r\nav samma för höga skatter så vore det i nästa steg\r\nkanske logiskt att säga att utländska elitidrottsmän\r\nskulle kunna få flytta till Sverige och få lägre skatter\r\nmed utgångspunkt i den lindring som man har öppnat\r\nför när det gäller utlänningar som tidsbegränsat flyttar\r\ntill Sverige.\r\nAnledningen till att jag ger de här exemplen är att\r\nde väldigt åskådligt visar att man inte kan gå fram\r\nmed avgränsade selektiva skattefrälsen. Man måste\r\ngå till väga på det sättet att man successivt sänker den\r\nprogressiva beskattningen för att så småningom få en\r\nproportionell beskattning av inkomst av tjänst. Det är\r\nden vägen som är möjlig. Bosse Ringholm angav att\r\nnäringslivet gärna vill ha den så kallade expertskat-\r\nten. Det är en sanning med viss modifikation. När-\r\ningslivet har pekat på att vi i Sverige behöver lägre\r\nskatter så att vi inte straffbeskattar goda prestationer\r\noch unik kompetens.</pre><pre>Anf.  94  Finansminister BOSSE RING-\r\nHOLM (s):\r\nHerr talman! Det finns naturligtvis olika uppfatt-\r\nningar om hur vårt skattesystem ska utformas. Jag\r\ndelar inte Lennart Hedquists uppfattning om att vi ska\r\ngå över till ett helt proportionellt system. Det vore att\r\nge upp alla våra utjämningssträvanden som finns i\r\nvårt skattesystem sedan många årtionden tillbaka.\r\nJag delar däremot Lennart Hedquists uppfattning\r\npå en punkt, nämligen att det är inte så ovanligt att\r\nden som har varit idrottsman och har haft goda in-\r\nkomster under en period också har stora inkomster\r\näven efteråt. Därför är det inte säkert att ett idrotts-\r\nkonto egentligen löser en del av, som vederbörande\r\nuppfattar det, problemen i sammanhanget. Därför\r\nfinns det ingen anledning att göra en särbehandling,\r\nallra helst som det skulle snabbt leda till konsekven-\r\nsen att få andra grupper som kan åberopa den särskil-\r\nda skattesituationen. Det kan gälla kulturarbetare och\r\nandra grupper som också under kortare perioder har\r\nstora inkomster och sedan går tillbaka till mer nor-\r\nmala inkomster.\r\nDäremot tycker jag att det är annorlunda med den\r\ngrupp av forskare och andra experter som svenskt\r\nnäringsliv efterfrågar och som är viktiga för våra\r\nföretags utveckling. I annat fall är risken att konkur-\r\nrenssituationen blir sämre för företagen. Det är därför\r\nregeringen har tillmötesgått företagens och näringsli-\r\nvets önskan om att kunna knyta till sig särskilda ex-\r\nperter när det inte finns expertis i Sverige. Det är\r\nviktigt att svenska företag får samma sjysta villkor\r\nsom exempelvis företagen har i Danmark, Holland\r\noch andra länder som har den typen av expertskatt.\r\nDet är därför förvånande att företrädare för borgerliga\r\npartier inte vill tillmötesgå näringslivet när det gäller\r\nden särskilda expertskatten.\r\nJag vill än en gång upprepa till interpellanten att\r\nom det gäller andra och bra idéer än just idrottskon-\r\nton kan vi naturligtvis titta på dem och undersöka\r\ndem på det sätt Mona Sahlin har nämnt, men jag vill\r\nockså notera att man inte ska överdriva omfattningen\r\nav problemet. Det handlar om ett begränsat antal\r\npersoner som vi upplever har en relativt hög skatte-\r\nbelastning under en kort period. Men som Lennart\r\nHedquist sade har många av dem under större delen\r\nav sitt yrkesliv rätt höga inkomster. Därför går det\r\ninte att undanta just en speciell grupp på ett speciellt\r\nsätt.</pre><pre>Anf.  95  GUNILLA TJERNBERG (kd):\r\nHerr talman! Jag har försökt att få fram ett svar på\r\nmin konkreta fråga. Jag uppfattar svaret som både ja\r\noch nej. Nej, därför att andra grupper kan börja efter-\r\nfråga samma möjligheter att planera sin skatt. Samti-\r\ndigt öppnar finansministern för att hitta goda idéer att\r\ntitta på.\r\nJag måste konstatera att regeringen och även hela\r\nsocialdemokratin är splittrad i frågan. Finansminis-\r\ntern har inte på någon punkt velat detaljerat förklara\r\nvarför han så bestämt avvisar den utredning vi före-\r\nslår. Vi säger inte precis hur det ska se ut utan vi har\r\ngett en bakgrund till hur det skulle kunna fungera. Vi\r\ntalar om en utredning för att se om det går att klara\r\ngränsdragningsproblemen. Kristdemokraterna vill ha\r\nen utredning. Möjligtvis skulle en sådan utredning\r\nkunna ta fram de goda idéer finansministern sade sig\r\nvara villig att pröva.\r\nVem är det som bestämmer i regeringen? För mig\r\nsom oppositionsledamot i riksdagen är det intressant\r\natt få veta det. Det återstår att se vem det är som be-\r\nstämmer. Är det det kvinnliga statsrådet Mona Sahlin\r\neller är det finansminister Ringholm med ansvar för\r\nfinanserna? Fortsätter finansministern, som hittills, att\r\navstå från att diskutera frågan? Jag vill verkligen att\r\nhan ska anstränga sig för att sätta sig in i de problem\r\nvi pekar på för enskilda idrottsutövare men också för\r\nhela Sverige. Jag ser ingen ljusning i frågan. Jag\r\nhoppas jag har fel. Vi kristdemokrater kommer till-\r\nsammans med andra partier att komma tillbaka i frå-\r\ngan. Jag tar tillfället i akt att tacka finansministern för\r\ndebatten.</pre><pre>Anf.  96  Finansminister BOSSE RING-\r\nHOLM (s):\r\nHerr talman! Gunilla Tjernberg har fått ett tydligt\r\nsvar både skriftligt och i mina repliker. Det finns\r\ningen anledning att ha ett särskilt system för idrotts-\r\nkonton som kan föra med sig smittoeffekter på en rad\r\nandra områden. Det är ett relativt begränsat antal\r\npersoner vi talar om som skulle motivera många\r\nandra grupper och personer att begära samma typ av\r\nsärbehandling.\r\nJag har däremot varit öppen för att undersöka\r\nandra idéer. Det finns ingen anledning att tillsätta en\r\nutredning om man redan på förhand vet att den idé\r\nsom utredningen ska undersöka är behäftad med\r\nsådana principiella invändningar som gör att vårt\r\nskattesystem störs av ytterligare undantag. Jag efter-\r\nsträvar inte den typen av undantag, och därför är det\r\ninte heller rimligt att tillsätta en utredning med det\r\nsom utgångspunkt.\r\nDäremot välkomnar jag gärna en fortsatt öppen\r\ndiskussion om detta. Det är precis det som statsrådet\r\nMona Sahlin och tidigare idrottsministrar har anfört.</pre><pre>Överläggningen var härmed avslutad.</pre><pre>14 §  Svar på interpellation 2002/03:242 om\r\nmervärdesskatt för artistframträdanden</pre><pre>Anf.  97  Finansminister BOSSE RING-\r\nHOLM (s):\r\nHerr talman! Runar Patriksson har frågat vilka åt-\r\ngärder ministern ämnar vidta för att säkerställa att\r\nvåra kulturinstitutioner och föreningar inte slås ut av\r\nden nya tillämpningen av mervärdesskattelagen.\r\nFrågan har ställts mot bakgrund av en dom i Re-\r\ngeringsrätten från i våras. I domen ansåg Regerings-\r\nrätten att ett bolag som tillhandahåller artistframträ-\r\ndanden ska beskattas för detta om artisterna är an-\r\nställda i bolaget eller medverkar som underleverantö-\r\nrer i bolagets produktion. Tidigare har det momsun-\r\ndantag som gäller för artister också tillämpats på\r\nproduktionsbolag som tillhandahåller artistframträ-\r\ndanden.\r\nI syfte att uppnå en enhetlig rättstillämpning har\r\nRiksskatteverket i en skrivelse uttalat sig om hur\r\ndomen ska tolkas i olika situationer. I skrivelsen sägs\r\natt produktionsbolagen ska debitera 25 % moms när\r\nde säljer artistframträdanden till en arrangör. Om\r\narrangören bedriver skattepliktig verksamhet har han\r\nrätt att dra av momsbeloppet som ingående moms i\r\nverksamheten. I de fall arrangören bedriver skattefri\r\nverksamhet och därför inte är skyldig att redovisa\r\nutgående moms har han heller inte någon rätt till\r\navdrag för den ingående moms som han har betalat\r\nvid sina inköp till verksamheten. Arrangörer som är\r\nideella föreningar är som regel inte skattskyldiga. De\r\nhar därför inte avdragsrätt för den moms som ett\r\nproduktionsbolag debiterar dem vid försäljning av\r\nartistframträdanden.\r\nFrågan om hur ideella föreningar ska hanteras i\r\nmomssammanhang har behandlats av Mervärdes-\r\nskatteutredningen i betänkandet Mervärdesskatt i ett\r\nEG-rättsligt perspektiv (SOU 2002:74). Utredningen\r\nföreslår att ideella föreningar som utför någon form\r\nav ekonomisk aktivitet ska vara momsskyldiga om\r\nvissa förutsättningar är för handen. Det innebär att till\r\nexempel sådana föreningar som arrangerar artist-\r\nframträdanden och som uppfyller villkoren för skatt-\r\nskyldighet skulle få rätt till avdrag för den moms som\r\ndebiteras dem vid inköp från produktionsbolagen.\r\nUtredningens förslag har remitterats, och remiss-\r\ntiden går ut den 6 juni. Jag är inte beredd att nu uttala\r\nmig om föreningarnas framtida skattemässiga ställ-\r\nning. Först måste remissomgången avslutas och re-\r\nsultatet av den analyseras.\r\nJag kan även nämna att regeringen i slutet av förra\r\nåret uppdragit åt Mervärdesskattesatsutredningen\r\n(Fi2002:11) att bland annat redovisa de effekter som\r\nden så kallade kulturmomsen fått i den praktiska\r\ntillämpningen och föreslå de förändringar som kan\r\nanses påkallade.</pre><pre>Anf.  98  RUNAR PATRIKSSON (fp):\r\nHerr talman! Tack finansministern för svaret.\r\nDet är nästan så att jag får dåligt samvete för att\r\njag har dragit ut både minister och talmän i en debatt\r\nsom kan tyckas inte vara så otroligt viktig. Men för\r\nmig och dem som har kontaktat mig i frågan är lands-\r\nbygdens - Värmlandsbygderna eller Norrland - möj-\r\nligheter att få se de kända artister som vi möter på\r\ngatan i Stockholm viktiga.\r\nFör min egen del är jag, precis som finansminis-\r\ntern, ganska mycket engagerad i föreningsrörelsen, i\r\nideell verksamhet. Jag tror att vi båda ställer upp\r\ngratis och ägnar mycket av vår fritid åt att göra nå-\r\ngonting för vår omgivning på den ort där vi bor, om\r\ndet nu är en förort till Stockholm eller råkar vara i\r\nvästra Värmland.\r\nMin kunskap gäller till exempel ett arrangemang\r\ndär pingstvänner, missionsvänner, idrottsförening,\r\nRöda Korset och alla andra som jobbar i omgivningen\r\nstartar en liten gemensam klubb på sommaren och\r\nfixar sommaraktiviteter för inte minst stockholmare\r\npå besök i glesbygden och för ortens människor när\r\nde är hemma. Det kostar pengar. Vi samlar in på\r\nfrivillig väg och får ett och annat bidrag från kyrkan,\r\nfrån kommunen och så vidare, och vi gör ganska stora\r\narrangemang.\r\nJag kan ta ett exempel på ett arrangemang som\r\nkostar 65 000 kr, för att få en orkester och någon\r\nkändis. Det kostar i år ungefär 17 000 kr ytterligare.\r\nDet är momsen som kommer på de pengar som man\r\ntar in på frivillig väg. Jag tror att det här är någonting\r\nsom vi måste se över.\r\nJag blev i alla fall glad när jag läste de två sista\r\nstyckena i svaret. Det är tydligen inte helt stängda\r\ndörrar.\r\nVi måste uppmuntra ideell verksamhet i Sverige.\r\nJag har en känsla av att finansministern och jag är\r\növerens om att detta är en viktig verksamhet, inte\r\nminst för ungdomar. I mitt fall är det inte så mycket\r\nfotboll men ganska mycket musik, ungdomar som\r\nspelar ett instrument, spelar i en orkester eller gör\r\nnågot annat. Då är de inte ute på torget. Att lära dem\r\natt engagera sig frivilligt tror jag betyder väldigt\r\nmycket för det samhälle som vi politiker gemensamt,\r\nherr talman, håller på att bygga upp för att vi ska ha\r\nett trivsamt land.\r\nNär man då hittar på en skattepålaga på de ideella\r\nföreningarna, som i verkligheten är skattebefriade,\r\nkänns det lite fel.\r\nJag är rädd för att det blir kommunerna ute i\r\nsvensk glesbygd som nu i många fall får ta arrange-\r\nmangen, eftersom de har momsavdragsrätt. I stället\r\nför att ge föreningarna ett litet bidrag till den ideella\r\nverksamheten så att de kan fixa sådant här får kom-\r\nmunen ta hand om och köpa sådana här arrangemang.\r\nDå körs de via kommunen, så att det blir kommunar-\r\nrangemang runtomkring i Sverige. Kommunen är den\r\nenda i området som har möjlighet att dra av momsen.\r\nDet skulle vara intressant att höra om det här lilla\r\ninlägget, med bakgrund från ideell verksamhet i Sve-\r\nrige, tilltalar finansministern och om det verkligen\r\nfinns en möjlighet att se över frågan efter den 6 juni,\r\nsom det står i svaret.</pre><pre>Anf.  99  Finansminister BOSSE RING-\r\nHOLM (s):\r\nHerr talman! På en punkt är Runar Patriksson och\r\njag helt överens, och det är att vi bör göra allt vad vi\r\nkan för att underlätta ideella föreningars verksamhet.\r\nOavsett om de ideella föreningarna är idrottsföre-\r\nningar, musikföreningar eller andra kulturverksam-\r\nheter, som ägnar sig åt exempelvis museispårvägar, är\r\ndet oerhört viktigt att vi kan understödja dem på nå-\r\ngot sätt.\r\nNär det här systemet med mellanhänder, av typ\r\nproduktionsbolag som inte var så vanliga tidigare, har\r\nblivit mer frekvent i takt med att mer omfattande\r\nartistarrangemang har blivit vanligare finns det natur-\r\nligtvis en risk att man fördyrar processen. Samtidigt\r\nbehöver den moms som i så fall utgår inte innebära\r\natt det är en lika stor extra kostnad för arrangören.\r\nDet beror också ytterst på hur mellanhanden agerar.\r\nSom jag sade i mitt svar tycker jag att det är vik-\r\ntigt att avvakta remissyttrandena över den utredning\r\nsom görs och som handlar om hur vi också tar hänsyn\r\ntill EU-lagstiftning som finns på skatteområdet.\r\nMin utgångspunkt är att se till att vi inte försvårar\r\nför ideella föreningar som vill driva sådan verksam-\r\nhet utan att de kan dra in intäkter för att underlätta\r\nden fortsatta ideella verksamheten. Jag är mycket\r\nöppen för en fortsatt diskussion om hur man kan lösa\r\ndet här problemet.</pre><pre>Anf.  100  RUNAR PATRIKSSON (fp):\r\nHerr talman! Det är viktiga frågor. Vi är inne på\r\nrätt väg. Modelljärnvägar är bra. Jag är också ordfö-\r\nrande i en fornminnesförening i bygden, som är en\r\nganska avancerad ideell förening för att rädda byg-\r\ndens historia. Vi försöker ta in material från olika\r\narbetsplatser som har funnits i bygden, och vi försö-\r\nker varje år skriva ned en liten historia från bygden.\r\nDet sker helt som ideell verksamhet. Det blir också\r\nnågot av bygdens hembygdsförening. Om vi ordnar\r\nett arrangemang och det kostar 10 000 kr att köpa\r\nnågonting från ett produktionsbolag - det är mycket\r\npengar för oss - blir det plötsligt 12 500 kr. Det är\r\nstor skillnad.\r\nJag vill fråga om någonting som finansministern\r\nsade som gör mig lite fundersam: Det beror på hur\r\nmellanhanden agerar.\r\nJag sitter också som vice ordförande i Musiktea-\r\ntern i Värmland, och jag är alltså då försäljare av\r\nmusikarrangemang. Det är en stiftelse, och troligen är\r\ndet så - det är inte helt klart - att vi inte behöver ta ut\r\nnågon moms. Men om man köper av ett produktions-\r\nbolag i Stockholm, Göteborg eller Karlstad åker man\r\npå 25 % moms. Det är en hel del oklarheter här.\r\nVi kan gå ett steg vidare. Om det skulle gå bra när\r\nman ser över de skattebefriade småföreningarna kan-\r\nske de kunde befrias från moms över huvud taget.\r\nVi försöker i min hemkommun lämna ut idrotts-\r\nplanen till idrottsföreningen och fritidsgården till\r\nMissionsförbundet, så att de driver dem som ideell\r\nverksamhet åt kommunen med stöd. Men när man\r\ndriver till exempel idrottsplanen som ideell verksam-\r\nhet, i den ideella föreningens regi, och lejer en rör-\r\nmokare som kommer dit och gör någonting åt dusch-\r\nanordningen blir det också 25 % moms till företaget\r\nför arbetskraften. Det är alltså sådant som man inte\r\nklarar på ideell väg. Men om kommunen behåller\r\nidrottsplanen eller fritidsgården och driver den i egen\r\nregi drar kommunen av momsen.\r\nIdeella föreningar som på frivillig väg driver\r\nmindre anläggningar ute i kommunerna drabbas alltså\r\nmed 25 % högre kostnader än kommunerna. Nu\r\nkommer jag in på ett sidospår i fråga om arrange-\r\nmangssidan.\r\nVi har inte pratat så mycket politik oss emellan,\r\noch det behöver vi inte göra. Men det här är lite grann\r\nav arrangörssocialism, som jag känner det. Den möj-\r\nligheten blir det ju faktiskt här. Om kommunen ska\r\ndriva allting blir det 25 % billigare än om ideella\r\nkrafter tar på sig att sköta vissa saker. Det är ju väl-\r\ndigt bra att få ungdomar och medelålders människor\r\natt ta på sig ett engagemang på sin fritid som de tyck-\r\ner är intressant utan att de hela tiden får pengar i\r\nfickan för det, och att de gör det av intresse för sina\r\nbarn och sin familj. Det är mycket vanligt förekom-\r\nmande ute i Sverige, men det bestraffas av skattepo-\r\nlitiken i dag.</pre><pre>Anf.  101  Finansminister BOSSE RING-\r\nHOLM (s):\r\nHerr talman! Det finns naturligtvis behov av att\r\nupprätthålla ett enhetligt skattesystem. Det gäller\r\nockså mervärdesskattelagstiftningen. Vi ser nu över\r\nbland annat momsnivåerna i en särskild utredning,\r\neftersom det har gjorts olika undantag vid olika till-\r\nfällen. Men de allra flesta ideella föreningar är ju\r\nundantagna från beskattning; de har inte någon skatt-\r\nskyldighet.\r\nJag inser att i de här speciella fallen, då en kultur-\r\nförening av något slag vill ordna ett arrangemang, typ\r\nmusikverksamhet, och använder en mellanhand upp-\r\nstår ett problem. Mellanhandsföretaget har i sin tur\r\nrätt att dra av momsen, så det behöver vara den fulla\r\nkostnaden. Det är naturligtvis en förhandlingsfråga\r\nmellan arrangör och mellanhand i det här fallet.\r\nDet finns skäl att i ett EU-perspektiv se den här\r\nväldigt dominanta svenska modellen. Vi har mer av\r\nkulturföreningar och mer av den typen av evenemang\r\ni just ideella organisationers regi än många andra\r\nländer har. Vi har anledning att slå vakt om de ideella\r\norganisationernas möjlighet att fortsätta med den här\r\ntypen av verksamhet.\r\nJag tror att Runar Patriksson och jag säkerligen\r\nkan fortsätta en dialog om på vilket sätt vi kan stödja\r\nde ideella föreningarnas verksamhet i fortsättningen,\r\nantingen det handlar om musikverksamhet, modell-\r\njärnvägar eller riktiga museispårvägar.</pre><pre>Anf.  102  RUNAR PATRIKSSON (fp):\r\nHerr talman! Tack för även det inlägget. Det\r\nkänns som om vi inte behöver vara oklara med var-\r\nandra i den här riksdagen även om vi är från olika\r\npartier. Vi kan diskutera en sådan här fråga. Jag var\r\nklar över det när jag gick hit och hoppades att vi\r\nskulle få en fin debatt om vikten av ideella förening-\r\nars verksamhet runtomkring i Sverige. Den betyder\r\nmycket nu i ohälsotalens tidevarv. Det är viktigt med\r\nengagemang, gärna ideella engagemang för sådant\r\nman är intresserad av.\r\nSlutorden från mig kan få bli följande: Att befria\r\nsvenska ideella föreningar från moms vore väl, herr\r\nfinansminister, ett steg i rätt riktning.</pre><pre>Överläggningen var härmed avslutad.</pre><pre>15 §  Hänvisning av ärenden till utskott</pre><pre>Föredrogs och hänvisades\r\nMotioner\r\n2002/03:L17 och L18 till lagutskottet\r\n2002/03:Kr1-Kr3 till kulturutskottet\r\n2002/03:Sk6-Sk9 till skatteutskottet\r\n2002/03:Bo9-Bo13 till bostadsutskottet\r\n2002/03:Sk10 till skatteutskottet\r\n2002/03:T8 och T9 till trafikutskottet\r\n2002/03:U11 till utrikesutskottet\r\n2002/03:A6-A9 till arbetsmarknadsutskottet</pre><pre>16 §  Förnyad bordläggning</pre><pre>Föredrogs och bordlades åter\r\nSkatteutskottets betänkanden 2002/03:SkU9 och\r\nSkU11\r\nJustitieutskottets betänkande 2002/03:JuU11\r\nSammansatta konstitutions- och utrikesutskottets\r\nbetänkande 2002/03:KUU1\r\nFörsvarsutskottets betänkande 2002/03:FöU2\r\nSocialutskottets betänkande 2002/03:SoU14\r\nNäringsutskottets betänkande 2002/03:NU7</pre><pre>17 §  Bordläggning (2)</pre><pre>Anmäldes och bordlades\r\nMotioner\r\nmed anledning av prop. 2002/03:64 Kapitaltillskott\r\ntill Teracom AB\r\n2002/03:Kr4 av Lennart Kollmats m.fl. (fp)\r\n2002/03:Kr5 av Kent Olsson m.fl. (m)\r\n2002/03:Kr6 av Dan Kihlström m.fl. (kd)</pre><pre>med anledning av prop. 2002/03:65 Ett utvidgat\r\nskydd mot diskriminering\r\n2002/03:A10 av Annelie Enochson m.fl. (kd)\r\n2002/03:A11 av Anders G Högmark m.fl. (m)\r\n2002/03:A12 av Erik Ullenhag m.fl. (fp)\r\n2002/03:A13 av Ulf Holm och Mona Jönsson (mp)</pre><pre>med anledning av prop. 2002/03:67 Sveriges anta-\r\ngande av rambeslut om verkställighet i Europeis-\r\nka unionen av beslut om frysning av egendom el-\r\nler bevismaterial\r\n2002/03:Ju6 av Beatrice Ask m.fl. (m)</pre><pre>med anledning av prop. 2002/03:70 Ytterligare åtgär-\r\nder för att motverka våld i nära relationer\r\n2002/03:Ju7 av Beatrice Ask m.fl. (m)\r\n2002/03:Ju8 av Johan Linander m.fl. (c)\r\n2002/03:Ju9 av Johan Pehrson m.fl. (fp)</pre><pre>med anledning av prop. 2002/03:72 Digitala TV-\r\nsändningar\r\n2002/03:K8 av Helena Bargholtz m.fl. (fp)\r\n2002/03:K9 av Ingvar Svensson m.fl. (kd)\r\n2002/03:K10 av Gunnar Hökmark m.fl. (m)\r\n2002/03:K11 av Kerstin Lundgren m.fl. (c)\r\n2002/03:K12 av Agne Hansson m.fl. (c, fp, kd)</pre><pre>med anledning av prop. 2002/03:73 Höjd åldersgräns\r\nför tandläkares och tandhygienisters rätt till of-\r\nfentlig ersättning\r\n2002/03:So47 av Cristina Husmark Pehrsson\r\nm.fl. (m)\r\n2002/03:So48 av Chatrine Pålsson m.fl. (kd)\r\n2002/03:So49 av Kenneth Johansson m.fl. (c)\r\n2002/03:So50 av Bo Könberg m.fl. (fp)</pre><pre>med anledning av prop. 2002/03:87 Vissa alkohol-\r\noch tobaksfrågor\r\n2002/03:So46 av Cristina Husmark Pehrsson\r\nm.fl. (m)</pre><pre>med anledning av prop. 2002/03:89 Förändringar\r\ninom sjukförsäkringen för ökad hälsa i arbetslivet\r\n2002/03:Sf9 av Carl-Axel Johansson (m)\r\n2002/03:Sf10 av Sten Tolgfors m.fl. (m)\r\n2002/03:Sf11 av Birgitta Carlsson m.fl. (c)\r\n2002/03:Sf12 av Sven Brus m.fl. (kd)\r\n2002/03:Sf13 av Bo Könberg m.fl. (fp)</pre><pre>med anledning av prop. 2002/03:94 Ändrade solvens-\r\nregler för försäkringsbolag\r\n2002/03:Fi12 av Mats Odell m.fl. (kd)</pre><pre>med anledning av skr. 2002/03:114 Redogörelse för\r\nden svenska exportkontrollpolitiken och exporten\r\nav krigsmateriel år 2002\r\n2002/03:U12 av Lars Ohly m.fl. (v)\r\n2002/03:U13 av Lotta N Hedström och Lars Ång-\r\nström (mp)</pre><pre>Socialförsäkringsutskottets betänkande\r\n2002/03:SfU8 Migration och asylpolitik</pre><pre>Bostadsutskottets betänkande\r\n2002/03:BoU8 Fastighetsrättsliga frågor</pre><pre>Konstitutionsutskottets betänkanden\r\n2002/03:KU27 Offentlighet, integritetsfrågor, m.m.\r\n2002/03:KU28 Författningsreglering av adeln</pre><pre>18 §  Anmälan om interpellationer</pre><pre>Anmäldes att följande interpellationer framställts</pre><pre>den 7 april</pre><pre>2002/03:276 av Allan Widman (fp) till statsrådet\r\nUlrica Messing\r\nCitytunneln i Malmö\r\n2002/03:277 av Berit Jóhannesson (v) till utrikesmi-\r\nnister Anna Lindh\r\nMoratorium mot klusterbomber</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 15 april.</pre><pre>19 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 7 april</pre><pre>2002/03:761 av Eva Flyborg (fp) till försvarsminister\r\nLeni Björklund\r\nSäkerställan av baseringsmöjlighet i Göteborg\r\n2002/03:762 av Marie Wahlgren (fp) till jordbruks-\r\nminister Ann-Christin Nykvist\r\nFältförsök\r\n2002/03:763 av Ingegerd Saarinen (mp) till utrikes-\r\nminister Anna Lindh\r\nSvensken Dawit Isaacs försvinnande</pre><pre>den 8 april</pre><pre>2002/03:764 av Kalle Larsson (v) till statsrådet Jan O\r\nKarlsson\r\nProposition om ändrade regler för anhöriginvandring\r\n2002/03:765 av Kalle Larsson (v) till statsrådet Jan O\r\nKarlsson\r\nAsylsökandes rätt att arbeta\r\n2002/03:766 av Kalle Larsson (v) till statsrådet Jan O\r\nKarlsson\r\nBehandlingen av flyktingar i Irak\r\n2002/03:767 av Kalle Larsson (v) till statsrådet Jan O\r\nKarlsson\r\nRegionala skyddszoner för flyktingar\r\n2002/03:768 av Kalle Larsson (v) till statsrådet Jan O\r\nKarlsson\r\nGenusrelaterad förföljelse och flyktingkonventionen\r\n2002/03:769 av Kalle Larsson (v) till statsrådet Jan O\r\nKarlsson\r\nSänkt dagersättning för asylsökande\r\n2002/03:770 av Ulla Hoffmann (v) till statsrådet Jan\r\nO Karlsson\r\nKrav på resehandlingar för askylsökande från norra\r\nIrak\r\n2002/03:771 av Jan Ertsborn (fp) till statsrådet Jan O\r\nKarlsson\r\nAvvisning av kurder till den iranska delen av Kurdi-\r\nstan\r\n2002/03:772 av Michael Hagberg (s) till jordbruks-\r\nminister Ann-Christin Nykvist\r\nEftersök av trafikskadat vilt\r\n2002/03:773 av Ina Järlesjö (kd) till justitieminister\r\nThomas Bodström\r\nProstitution\r\n2002/03:774 av Magdalena Andersson (m) till justi-\r\ntieminister Thomas Bodström\r\nInnehav av Rohypnol\r\n2002/03:775 av Lennart Axelsson (s) till statsrådet\r\nHans Karlsson\r\nEnsamarbete</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 15 april.</pre><pre>20 §  Anmälan om skriftligt svar på fråga</pre><pre>Anmäldes att skriftligt svar på följande fråga in-\r\nkommit</pre><pre>den 8 april</pre><pre>2002/03:754 av Eva Arvidsson (s) till statsrådet Ulri-\r\nca Messing\r\nVäg 73</pre><pre>Svaret redovisas i bilaga som fogas till riksdagens\r\nsnabbprotokoll tisdagen den 15 april.</pre><pre>21 §  Kammaren åtskildes kl. 20.21.</pre><pre>\r\nFörhandlingarna leddes\r\nav talmannen från sammanträdets början till ajourne-\r\nringen kl. 16.30,\r\nav förste vice talmannen därefter till och med 13 §\r\nanf. 93 (delvis) och\r\nav talmannen därefter till sammanträdets slut.</pre><pre>Innehållsförteckning</pre><pre></pre><pre>\r\n41</pre><pre>41</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}