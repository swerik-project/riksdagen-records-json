{"dokumentstatus":{"dokument":{"hangar_id":"2348269","dok_id":"GQ0996","rm":"2002/03","beteckning":"96","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"96","slutnummer":"0","datum":"2003-05-05 00:00:00","systemdatum":"2005-10-27 12:08:57","publicerad":"2003-05-05 00:00:00","titel":"Riksdagens snabbprotokoll 2002/03:96 Måndagen den 5 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{F618E9B6-D123-47F9-A3D3-C34299C1D2B4}","dokument_url_text":"http://data.riksdagen.se/dokument/GQ0996/text","dokument_url_html":"http://data.riksdagen.se/dokument/GQ0996","dokumentstatus_url_xml":"http://data.riksdagen.se/dokumentstatus/GQ0996","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:96</div>\r\n<div class=\"sidhuvud_datum\">Måndagen den 5 maj</div>\r\n<div class=\"sidhuvud_klockslag\">Kl. 12.00 - 12.35</div>\r\n<hr class=\"sidhuvud_linje\">\r\n<pre>13.00 - 15.00</pre><pre>Det justerade protokollet beräknas utkomma om 3 veckor</pre><pre>-----------------------------------------------------------------</pre><pre>1 §  Justering av protokoll</pre><pre>Justerades protokollen för den 24 och 28 april.\r\n2 §  Anmälan om kompletteringsval till skatte-\r\nutskottet och utbildningsutskottet</pre><pre>Andre vice talmannen meddelade att Centerparti-\r\nets riksdagsgrupp under Sofia Larsens föräldraledig-\r\nhet anmält hennes ersättare Anders Larsson som\r\nsuppleant i skatteutskottet och i utbildningsutskottet\r\nunder tiden den 5 maj-19 december.</pre><pre>Andre vice talmannen förklarade vald till</pre><pre>suppleant i skatteutskottet\r\nAnders Larsson (c)</pre><pre>suppleant i utbildningsutskottet\r\nAnders Larsson (c)</pre><pre>3 §  Meddelande om ändringar i kammarens\r\nsammanträdesplan</pre><pre>Andre vice talmannen meddelade\r\natt fredagen den 9 maj kl. 14.00 skulle bordlägg-\r\nningsplenum äga rum samt\r\natt fredagen den 16 maj skulle aviserat eventuellt\r\narbetsplenum utgå och ersättas av en interpella-\r\ntionsdebatt kl. 9.00.\r\nMeddelandet hade delats ut till kammarens leda-\r\nmöter.</pre><pre>4 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2002/03:295</pre><pre>Till riksdagen\r\nInterpellation 2002/03:295 av Mariam Osman\r\nSherifay om rätten att bära slöja\r\nInterpellationen kommer att besvaras måndagen\r\nden 19 maj 2003.\r\nSkälet till dröjsmålet är familjeskäl.\r\nStockholm den 29 april 2003\r\nJustitiedepartementet\r\nMona Sahlin</pre><pre>Interpellation 2002/03:305</pre><pre>Till riksdagen\r\nInterpellation 2002/03:305 av Ingegerd Saarinen\r\nom bevarande av naturskog\r\nInterpellationen kommer att besvaras den 13 maj\r\n2003.\r\nSkälet till dröjsmålet är att miljöministern är på\r\ntjänsteresa.\r\nStockholm den 30 april 2003\r\nMiljödepartementet\r\nLena Sommestad\r\nEnligt uppdrag\r\nKathrin Flossing\r\nExpeditions- och rättschef</pre><pre>Interpellation 2002/03:306</pre><pre>Till riksdagen\r\nInterpellation 2002/03:306 av Lars Ångström om\r\nsäkerhetsdepartement i stället för försvarsdepartement\r\nInterpellationen kommer att besvaras tisdagen den\r\n20 maj 2003.\r\nSkälet till dröjsmålet är nordiskt ministermöte i\r\nVisby, förbandsbesök i Såtenäs samt besök i Halm-\r\nstad och Bryssel.\r\nStockholm den 30 april 2003\r\nFörsvarsdepartementet\r\nLeni Björklund\r\nEnligt uppdrag\r\nIngvar Åkesson\r\nExpeditions- och rättschef</pre><pre>Interpellation 2002/03:313</pre><pre>Till riksdagen\r\nInterpellation 2002/03:313 av Jakob Forssmed\r\n(kd) om observatörsstatus för Taiwan i WHO\r\nInterpellationen kommer att besvaras måndagen\r\nden 26 maj 2003.\r\nSkälet till dröjsmålet är utlandsresor.\r\nStockholm den 30 april 2003\r\nUtrikesdepartementet\r\nAnna Lindh</pre><pre>5 §  Svar på interpellation 2002/03:272 om de-\r\nstruktion av icke användbar ammunition</pre><pre>Anf.  1  Försvarsminister LENI BJÖRK-\r\nLUND (s):\r\nFru talman! Per Westerberg har ställt två frågor\r\ntill mig. Den första frågan är om jag avser att se till\r\natt försvarets och Försvarets materielverks upphand-\r\nlingar möjliggör bud även från mindre till exempel\r\nsvenska anbudsgivare. Den andra frågan är vilka krav\r\njag verkar för med avseende på värdering av miljö-\r\nkravens styrka och ekonomiska betydelse vid upp-\r\nhandlingar.\r\nJag ska först ge en kort beskrivning av hur de-\r\nstruktion av ammunition går till och Försvarets mate-\r\nrielverks roll i detta. Försvarsmakten ger Försvarets\r\nmaterielverk ett preliminärt underlag om vilken am-\r\nmunition man avser att förstöra. Försvarets materiel-\r\nverk kontrollerar sedan underlaget, bland annat mot\r\nindustrirelaterade möjligheter till upphandling. Där-\r\nefter fastställer Försvarsmakten vad som ska destrue-\r\nras, ett så kallat paket. Denna process är årlig och\r\nkopplad till den övriga avvecklingsprocessen för att\r\nfå en så hög effektivitet som möjligt. Försvarets ma-\r\nterielverk förbereder därpå upphandlingen genom att\r\ndela upp \"paketet\" i mindre delar med likartad am-\r\nmunition, så kallade familjer. Syftet med denna upp-\r\ndelning är att underlätta både upphandlingen och\r\nanbudsförfarandet.\r\nFör att svara på Per Westerbergs första fråga så\r\nföljer Försvarets materielverk lagen om offentlig\r\nupphandling, vilket bland annat innebär att alla an-\r\nbudsgivare ska behandlas lika. Men Försvarets mate-\r\nrielverk underlättar för destruktionsföretagen att läm-\r\nna anbud på den typ av ammunition man kan och vill\r\nha beställning på. Det gör myndigheten genom att,\r\nsom jag tidigare sagt, dela upp upphandlingar i mind-\r\nre delar. Denna uppdelning gör det lättare för mindre\r\nföretag att lägga bud genom att de kan välja vilken\r\ndel av det stora \"paketet\" som bäst passar dem.\r\nMed anledning av Per Westerbergs andra fråga\r\nhar, med miljöbalken som grund, både Försvarsmak-\r\nten och Försvarets materielverk fastställda policyer\r\noch riktlinjer för myndigheternas agerande. Dessa\r\nbåda myndigheter har ett väl utvecklat miljömed-\r\nvetande och arbetar aktivt för att tillgodose de upp-\r\nställda miljökraven. Försvarets materielverks regel-\r\nverk för upphandlingar föreskriver långtgående krav\r\npå miljöhänsyn.\r\nÄven om det självklart är viktigt att mindre före-\r\ntag överlever är detta en affärsmässig verksamhet.\r\nBeställningar läggs till företag som bäst uppfyller\r\nkrav på leveranstid, pris och miljö - oavsett storleken\r\npå företaget.</pre><pre>Anf.  2  Förste vice talman PER WESTER-\r\nBERG (m):\r\nFru talman! Först ber jag att få tacka statsrådet för\r\nsvaret på min interpellation. Som statsrådet säkert är\r\nmedveten om är jag inte alls nöjd med svaret, som jag\r\ntycker fortfarande är stelbent.\r\nJag har själv ett långt förflutet när det gäller kon-\r\nkurrenslagstiftningen och även lagen om offentlig\r\nupphandling. Jag var med om att ta fram nuvarande\r\nkonkurrenslagstiftning och vill väldigt starkt värna\r\nom konkurrensen på marknaden.\r\nDet svar som jag här har fått tycker jag andas ett\r\nvisst mått av stelbenthet. Man följer säkert lagen om\r\noffentlig upphandling. Det är inte det som det handlar\r\nom, utan det handlar om nästa steg: att försöka se till\r\natt man även framdeles har en fungerande konkurrens\r\noch att man inte slår ut ett antal andra aktörer. Jag\r\nsäger inte att försvaret är särskilt dåligt på det här\r\nområdet. Snarare är detta en sjuka inom hela den\r\noffentliga sektorn där många mindre och medelstora\r\naktörer när det bara är en upphandling ofta nog har ett\r\ndigitalt förhållande. Antingen vinner man upphand-\r\nlingen, och då är allt frid och fröjd, eller också förlo-\r\nrar man och får vänta ett år. I de flesta personalinten-\r\nsiva verksamheter är att vänta ett år likställt med\r\nnedläggning - det finns ingen andra chans. Detta\r\ngäller även destruktion av ammunition.\r\nDet är här som jag tycker att lagen om offentlig\r\nupphandling, så som denna tillämpas, mera lämpar\r\nsig för de stora företagen och de stora internationella\r\nföretagen. I de här sammanhangen kan man väl säga\r\natt hänsyn inte tas till de mindre svenska aktörerna\r\noch till deras sysselsättning och deras förmåga att\r\narbeta. Naturligtvis kan man säga att de borde kunna\r\ndelta i upphandlingarna även utomlands. Men svaret\r\npå detta är att det när det är en årlig upphandling blir\r\nväldigt svårt, även om det finns mindre \"paket\". För\r\nde här företagen handlar det om kapacitet, precis som\r\ninom många andra delar av den offentliga sektorn.\r\nAntingen har man alltså vunnit en upphandling i\r\nSverige, eller också har man inte vunnit. Har man inte\r\nvunnit är det mycket svårt att hinna med att lägga bud\r\noch att kunna nyttja sin kapacitet någon annanstans i\r\nEuropa för att därmed kunna överleva till nästa an-\r\nbudsgivning.\r\nHär tycker jag att det blir en något kortsiktig poli-\r\ntik. Man borde kunna vara mer lyhörd och mer käns-\r\nlig för de problem som de företag har som verkar i\r\nSverige. Att konkurrensen upprätthålls skulle vara bra\r\näven för svenska staten och för svenska skattebetala-\r\nre.\r\nJag tror, fru talman, att man borde kunna dela upp\r\nde små upphandlingarna även på löpande upphand-\r\nlingar under året, så att det inte bara är ett tillfälle -\r\ndetta för att därmed ha fler chanser och en fungerande\r\nmarknad. Förlorar man en eller flera upphandlingar\r\nhar man därmed större möjligheter att kompensera sig\r\nutomlands och därmed möjligheter att föra en mer\r\nlångsiktig politik med långsiktigare investeringar,\r\nutbildning av personal och andra investeringar.\r\nDet här är något som inte bara gäller försvaret,\r\nutan det går igen också på många andra områden där\r\nman borde se mera till detta och inte bara stirra sig\r\nblind på att följa lagen. Det ska man förvisso göra\r\nmen man kan göra det på ett sådant sätt att man får en\r\nfungerande marknad där det inte blir digitalt varje år\r\nnär det gäller om man ska leva vidare eller ej, för då\r\nblir det en avvecklingsprocess av en del företag i den\r\nhär branschen och i Sverige.\r\nDen andra delen gäller miljökraven. Man följer\r\nsäkert, som sagt, miljöbalken och ställer krav. Vi är\r\nväldigt duktiga på miljö i Sverige. Det gäller att sätta\r\npris eller absoluta villkor. Ska man följa vissa krav -\r\nja eller nej - eller finns det ett pris för att göra det? På\r\nnämnda sätt kan man också ta till vara nationella\r\nintressen.</pre><pre>Anf.  3  Försvarsminister LENI BJÖRK-\r\nLUND (s):\r\nFru talman! Allra först vill jag säga att jag är led-\r\nsen att Per Westerberg inte är nöjd med svaret. Sam-\r\ntidigt hörde jag att det inte är försvarsområdet som\r\nuppträdde särskilt anmärkningsvärt stelt i samman-\r\nhanget. Hela planeringen av hur vi tar hand om\r\növerskottsmateriel inom försvaret hänger samman\r\nmed den enormt stora omställning som försvaret nu\r\ngenomgår. Då gäller det att hitta en organisation för\r\nhur den här avvecklingen av överskottsmateriel ska\r\nkunna ske på ett sätt som inte också tar väldigt stora\r\nresurser i anspråk i förhållande till helheten. Det är\r\ndärför som Försvarets materielverk, inte försvaret\r\nsjälvt, sköter frågan. Man får då veta på årsbasis vad\r\ndet är för typ av ammunition som man behöver göra\r\nsig av med. Sedan kan man med utgångspunkt i det\r\ngöra de här paketen. Jag har varit i den tron att genom\r\natt dela upp paketen blir det ändå möjligt för även\r\nmindre företag att delta i konkurrensen och på så sätt\r\nha en specialisering inom en så kallad familj av am-\r\nmunitionsfamiljerna och lägga konkurrenskraftiga\r\nanbud.\r\nJag tror att det just nu är viktigt att vi låter det\r\nfaktum att den kraftfulla omställningen av försvaret\r\nsker till så låg kostnad som möjligt vara utslagsgi-\r\nvande. Jag har heller inte fått rapporter om att det\r\nskulle vara några stora problem när det gäller att\r\nkunna tillgodose konkurrensförhållandet inom bran-\r\nschen.\r\nNär det gäller miljöfrågan har det svenska försva-\r\nret väldigt långt drivet miljöarbete. Där har vi fått\r\ninternationellt gott rykte och också inspirerat flera\r\nandra länder att ta upp den policy och de riktlinjer\r\nsom gäller i det sammanhanget. Miljökunnandet inom\r\nförsvaret är en exportartikel även i de här delarna. Ett\r\nkrav som vi ställer vid återvinning är att man också\r\nska följa den miljöpolicy och de krav som gäller.</pre><pre>Anf.  4  Förste vice talman PER WESTER-\r\nBERG (m):\r\nFru talman! Först: Jag har ingen tro att det finns\r\nnågot ont uppsåt. Men som försvarsministern säkert\r\när väl medveten om finns det sedan tidiga 1900-talet\r\nen stark svensk historia av framgångsrik och skicklig\r\nupphandling inom kraftindustri, inom järnväg, inom\r\ntelekom som kom att få en mycket stark industriell\r\nutveckling i Sverige. Jag vågar säga att det går att\r\nförena den med lagen om offentlig upphandling och\r\ngöra det på ett sätt som gynnar svenska intressen och\r\nsvensk sysselsättning bättre än vad som nu sker.\r\nJag säger inte att man inte har lyssnat, för jag\r\ntycker att man har blivit bättre på det här än vad man\r\nvar historiskt sett. Men jag säger att man kan bli vä-\r\nsentligt mycket bättre. Just den här digitala situatio-\r\nnen, att få en årlig upphandling där man ska försöka\r\nbelägga sin kapacitet, gör att får man sitt anbud anta-\r\nget går det jättebra, men första gången det blir ett nej\r\nkan företaget inte stå och stampa i ett års tid och\r\nhoppas och be någon bön om att få någonting nästa\r\når. Då försvinner man. Det är därför jag tror det är\r\nviktigt att man har löpande upphandlingar där det\r\nhela tiden finns andra saker att ge bud på och man\r\ndessutom kan vara med på offentliga marknaden även\r\ni andra länder. Svenska aktörer är så små att de har\r\nväldigt svårt att med sin kapacitet gå ut på utländska\r\nmarknader, i synnerhet när det faktiskt finns visst\r\nmått av protektionism i ett antal länder som utför\r\ndestruktion av ammunition för närvarande.\r\nDärför ska man försöka laga efter lägenhet, näm-\r\nligen att få den här marknaden fungerande i Sverige\r\ndels därför att vi har en mycket miljövänlig destruk-\r\ntion av ammunition, väl erkänd utomlands, dels för\r\natt bibehålla konkurrensen med denna miljövänliga\r\ndestruktion och även vara som ett föredöme utom-\r\nlands. Dessutom kan vi väl notera att det kommer att\r\nfinnas mycket stora behov av ammunitionsdestruk-\r\ntion i framtiden, kanske inte framför allt i Sverige\r\nmen i stora delar av Östeuropa. Om detta kan ske på\r\nett miljömässigt ekonomiskt bra sätt är det en klar\r\nfördel.\r\nJag vill avsluta med att ställa två mycket konkreta\r\nfrågor till försvarsministern.\r\nDen första gäller miljökraven. Är de krav man nu\r\nställer absoluta krav? Uppfyller man dem inte är det\r\nett nej, eller får man bara en policy som man ska\r\narbeta efter? Är det absoluta krav där man värdesätter\r\nden goda miljön, eller sätter man ett pris på miljön?\r\nEndera av dessa två är väldigt viktig om man ska\r\nupprätta bra miljöhänsyn i ammunitionsdestruktionen\r\ni Sverige. Som en konkurrensfördel måste miljön ju\r\nvärderas så tydligt som möjligt och värdet av miljöin-\r\nslaget markeras.\r\nDen andra frågan är: Tror försvarsministern själv\r\natt vi kommer att ha en industri för ammunitionsde-\r\nstruktion kvar om vi fortsätter med de digitala upp-\r\nhandlingarna då detta väldigt lätt leder till att första\r\nförlorade upphandling leder till nedläggning?</pre><pre>Anf.  5  Försvarsminister LENI BJÖRK-\r\nLUND (s):\r\nFru talman! Allra först vill jag säga om miljökra-\r\nven att pris underordnas miljökraven. Det finns med\r\nnaturligtvis när man värderar anbuden, men miljön\r\ngår före. I det sammanhanget finns också med hur\r\nman värderar miljöanbudet. Det jag har fått veta är att\r\nman värderar materielåtervinning före energiåtgång.\r\nDet finns principer även på miljöområdet som kom-\r\nmer att ställas mot varandra, och då är det den ord-\r\nning man har.\r\nDen andra frågan var om vi kommer att ha kvar\r\nnågon industri för destruktion av ammunition. Det är\r\njag övertygad om att vi kommer att ha. Då ska jag\r\nsäga att det kommande försvarsbeslutet kommer att\r\nbelysa en del av de saker som Per Westerberg tar upp\r\n- att vi inte längre har ett lika stort försvar, inte har\r\nsamma starka självförsörjningsgrad utan också riks-\r\ndagen har öppnat upp för ett samarbete när det gäller\r\nmaterielsidan som ett led i den samlade försvars- och\r\nsäkerhetspolitiken. Där kan jag säga att en strategi för\r\nhur vi behandlar upphandling, materielfrågorna och\r\nforskningsfrågorna framöver kommer att finnas med i\r\ndet kommande försvarsbeslutet. Där ser jag fram\r\nemot att få mer hjälp och underlag från flera i riksda-\r\ngen, för jag inser att det här är en central fråga. Jag\r\ninser också att det är en fråga där vi kan behöva an-\r\nvända vårt samarbete som finns internationellt för att\r\nockså se till att få stöd för vår inhemska industri så att\r\nden kan exportera. På den punkten tror jag - på mil-\r\njöområdet är ju Sverige framsynt och inte minst in-\r\ntressant för de baltiska staterna och även Ryssland\r\nvad gäller våra miljökrav - att en framsynt svensk\r\ndestruktionsindustri skulle kunna vara konkurrens-\r\nkraftig internationellt.\r\nDå kommer nästa fråga: På vilket sätt stöder vi\r\nden hemifrån så att den också blir känd kvalitetsmäs-\r\nsigt i andra länder?</pre><pre>Anf.  6  Förste vice talman PER WESTER-\r\nBERG (m):\r\nFru talman! Jag hoppas att strategin för upphand-\r\nling blir sådan att den stärker den svenska möjlighe-\r\nten att konkurrera - jag säger möjligheten. Vi har\r\nutvecklat mycket bra miljöledningssystem för att vara\r\nmiljövänliga i samband med destruktionen. Men det\r\nvill till vid upphandlingen att dessa starkt värderas,\r\natt man kan mäta dem, att vissa delar till och med är\r\ndirekta krav för att över huvud taget få anbud accep-\r\nterade.\r\nJag tror att det är väldigt viktigt att vi får löpande\r\nupphandlingar, att det inte ska vara en katastrof om\r\nman förlorar en upphandling. Gör man det kommer\r\ndet väldigt lätt att leda till att företag försvinner. Är\r\nman långt gången i Sverige när det gäller ammuni-\r\ntionsdestruktionen att klara den väl både säkerhets-\r\noch miljömässigt, och det finns en stor marknad, då\r\nfinns det väldigt stor anledning i tillämpningen av\r\nlagen om offentlig upphandling att ha en mycket stark\r\ndialog där vi värnar både miljön och svenskt företa-\r\ngande i hägn av och i respekt för gällande lagstift-\r\nning, lagen om offentlig upphandling och konkur-\r\nrenslagstiftning.</pre><pre>Anf.  7  Försvarsminister LENI BJÖRK-\r\nLUND (s):\r\nFru talman! Jag tackar för frågan. Det tunga och\r\nviktiga när det gäller försvaret är nu att se till att den\r\nomställningsprocess som vi är inne i blir lyckosam\r\nför verksamheten. Sedan leder det i sig till många\r\nprocesser runtomkring och skapar andra förutsätt-\r\nningar för både samhälle och företag. Det finns alla\r\nskäl att se till att vi gör detta på ett så klokt och för-\r\nnuftigt sätt som möjligt.\r\nBlir denna omställning bra kommer Sverige att ha\r\nvärdefull kunskap också på den industriella sidan som\r\nkommer väl till pass när andra länder ska gå igenom\r\nprecis samma process. Då hoppas jag att vi kan hjäl-\r\npas åt att se till att vi stärker Sveriges konkurrensför-\r\nmåga så långt det är möjligt.</pre><pre>Överläggningen var härmed avslutad.</pre><pre>6 §  Svar på interpellation 2002/03:286 om nät-\r\nverksbaserat försvar</pre><pre>Anf.  8  Försvarsminister LENI BJÖRK-\r\nLUND (s):\r\nFru talman! Else-Marie Lindgren har frågat mig\r\npå vilket sätt jag verkat för att viktiga civila myndig-\r\nheter involveras i det nätverksbaserade försvaret.\r\nSom exempel på sådana myndigheter nämner Else-\r\nMarie Lindgren polisen, Krisberedskapsmyndigheten,\r\nRäddningsverket, Sjöfartsverket med flera.\r\nUtvecklingen av det nätverksbaserade försvaret\r\nbefinner sig i ett inledande skede. Under de komman-\r\nde åren handlar det främst om att utveckla metoder\r\noch tekniska lösningar för att förbättra det militära\r\nförsvarets ledningsfunktion. En viktig milstolpe i\r\ndetta arbete är de så kallade ledningsdemonstratorer-\r\nna 05 och 06, vilka Försvarsmakten nu håller på att\r\nutveckla. Demonstratorerna ska om några år i prak-\r\ntisk tillämpning kunna förevisa förutsättningar för det\r\nnätverksbaserade försvaret. Det rör sig om olika tek-\r\nniska, metodologiska, organisatoriska och personella\r\nfrågor. Försvarsdepartementet följer noga Försvars-\r\nmaktens arbete i dessa frågor.\r\nDet nätverksbaserade försvaret handlar i viktiga\r\ndelar om att utnyttja modern informationsteknologi\r\nför att få ett bättre beslutsunderlag. Militära förband\r\nska därmed kunna sättas in med precision och väl\r\navvägd effekt, både i nationella och i internationella\r\ninsatser. Den militära ledningsfunktionen följer där-\r\nmed teknikutvecklingen i det civila samhället, på\r\nsamma sätt som försvaret utnyttjat innovationer inom\r\ninformations- och kommunikationstekniken. Med\r\ndetta vill jag understryka att den utveckling och de\r\nåtgärder som det här handlar om är en naturlig följd\r\nav samhällsutvecklingen. Det nätverksbaserade för-\r\nsvaret är alltså ett medel och inte ett mål i sig.\r\nÄn är det för tidigt att uttala sig bestämt om vilka\r\nenskilda förband och materielsystem som kommer att\r\ningå i de olika delarna av det nätverksbaserade för-\r\nsvaret. Först om ett antal år kan detta bestämmas mer\r\ni detalj. Så mycket kan dock sägas att flera av våra\r\nmoderna materielsystem som Gripenflygplan och\r\nVisbykorvetter är väl rustade för att kunna ingå. Att\r\nkommande materielsystem, som våra nya helikoptrar,\r\nska kunna ingå är naturligt.\r\nI vilken utsträckning och på vilket sätt framtidens\r\nmilitära förband ska samverka med civila myndighe-\r\nter går i dag främst att uttala sig om på en principiell\r\nnivå. Samverkan måste kunna ske, både tekniskt och\r\norganisatoriskt, i alla Försvarsmaktens uppgifter. Det\r\nkan röra sig om att utbyta lägesinformation, men\r\nockså att Försvarsmakten kan bistå med resurser för\r\natt stödja samhället vid räddningstjänst. En samver-\r\nkansgrupp har etablerats mellan Försvarsmakten och\r\nberörda civila myndigheter för att säkerställa att så-\r\ndana frågor beaktas i utvecklingsarbetet med det\r\nnätverksbaserade försvaret. Jag kan i detta samman-\r\nhang särskilt nämna att ett av de scenarier som ligger\r\ntill grund för utvecklingen av ledningsdemonstrato-\r\nrerna 05 och 06 handlar om hur Försvarsmakten ska\r\nkunna bistå civila myndigheter vid miljöräddnings-\r\ntjänst till sjöss.\r\nTill sist vill jag erinra om att samverkan mellan\r\nFörsvarsmakten och civila myndigheter i dag är ut-\r\nförligt reglerad i lagar och förordningar. En fortsatt\r\nutveckling av samarbetet mellan Försvarsmakten och\r\ncivila myndigheter kan också komma att resa frågor\r\nom utformningen av Försvarsmaktens uppgifter och\r\nnuvarande gränsytor till andra myndigheter. Reger-\r\ningen kommer bland annat att överväga sådana frågor\r\ninom ramen för beredningen av 11 september-\r\nutredningen.</pre><pre>Anf.  9  ELSE-MARIE LINDGREN (kd):\r\nFru talman! Jag ber att få tacka ministern för sva-\r\nret.\r\nDen fråga som ställs handlar om på vilket sätt som\r\nregeringen har säkerställt att viktiga civila myndig-\r\nheter - som till exempel polisen, Krisberedskaps-\r\nmyndigheten, Räddningsverket med flera - kan in-\r\nvolveras i det nätverksbaserade försvaret.\r\nI ministerns svar beskrivs det nätverksbaserade\r\nförsvaret som mer riktat till att förbättra det militära\r\nförsvarets ledningsfunktion. En viktig milstolpe är då\r\n- precis som ministern säger - ledningsdemonstrato-\r\nrerna 05 och 06 som också kan ses som en kontroll-\r\nstation. Jag instämmer i detta, och jag är övertygad\r\nom att vi är på rätt väg.\r\nMen en av försvarets huvuduppgifter är också att\r\nstärka vårt samhälle vid svåra påfrestningar i fred.\r\nMed detta menar jag att nätverket måste vara ett\r\nverktyg för ett mer funktionsöverskridande försvar.\r\nFru talman! I dag och i framtiden vet vi inte vilka\r\nhot som dyker upp. Det är angreppets, attackens eller\r\nkrisens art som ska avgöra hur och med vilka medel\r\nsom vi bäst ska skydda oss. Därför menar jag att det\r\nredan nu, när det nätverksbaserade försvaret tar sin\r\nform, krävs att alla involverade myndigheter ställer\r\nupp och att man får tillgång till samma lägesbild. Då\r\nhöjs kvaliteten samtidigt som tiden fram till dess att\r\nrätt insats görs minskar.\r\nI ministerns svar talas det också om att det i fram-\r\ntiden kan tänkas att militära förband kan samverka\r\nmed civila myndigheter. Det lär finnas en samver-\r\nkansgrupp, men fungerar den praktiskt?\r\nFru talman! Jag menar att framtiden är här och nu.\r\nVi måste våga tänka nytt. Regeringen måste säker-\r\nställa att alla myndigheter finns med på nätverkståget.</pre><pre>Anf.  10  Försvarsminister LENI BJÖRK-\r\nLUND (s):\r\nFru talman! Jag tror att Else-Marie Lindgren är\r\nlite tidigt ute. Vi har inte ett nätverksbaserat försvar i\r\ndag, utan vi sysslar nu med ett ganska intensivt ut-\r\nvecklingsarbete för att få närmare kännedom om vad\r\nett nätverksbaserat försvar ska innehålla. En väldigt\r\nviktig komponent är ledningssystem. Vi är inte ens så\r\nlångt framme att vi kan säga hur ledningssystemen\r\nska se ut, utan vi håller på med underlagen till dessa,\r\ndet vill säga demonstratorerna 05 och 06. I det sam-\r\nmanhanget är vi tidigt ute. Då är det naturligt att det\r\nfinns en samrådsgrupp med de civila myndigheterna\r\nsom ska vara med för att se över vilka krav och möj-\r\nligheter som de har i ett kommande ledningssystem\r\nsom vi ännu inte har, men som vi ska utveckla och ta\r\nfram.\r\nDenna grupp finns därför att vi i dag arbetar med\r\nandra hotbilder än tidigare. Det är också därför som\r\nett av de scenarier där man ska testa funktionen i\r\ndemonstratorerna också är en olycka av civil karaktär\r\n- detta för att man ska se att Försvarsmakten med\r\nsina resurser kan arbeta effektivt tillsammans med\r\nandra myndigheter.\r\nIbland känns det som att vi har talat om det nät-\r\nverksbaserade försvaret på ett sätt som att det finns\r\nett sådant, men det gör det inte i dag. Vi håller på att\r\npå olika sätt att utveckla ett sådant försvar. Och, Else-\r\nMarie Lindgren, vi tar också med de viktiga civila\r\naspekterna i det utvecklingsarbetet.</pre><pre>Anf.  11  ELSE-MARIE LINDGREN (kd):\r\nFru talman! Ministern talar om att vi är tidigt ute,\r\noch det kan jag till viss del hålla med om. Men det\r\nsom är så viktigt är att vi redan i inledningsskedet har\r\nmöjlighet att med samverkan få det bästa resultatet,\r\nalltså i ett tidigt skede. Därför menar jag att det är\r\nviktigt att man nu låter alla civila myndigheter få\r\nmöjlighet att delta i utvecklingen av det nätverksbase-\r\nrade försvaret.\r\nI svaret hänvisar ministern också till\r\n11 september-utredningen, och jag kan hålla med om\r\natt det som utvecklas i den är mycket intressant. Det\r\nfinns ju flera utredningar inom området samverkan.\r\nDå tänker jag på den så kallade Rakelutredningen,\r\nsom konstaterar att infrastrukturen för kommunika-\r\ntion vid kriser har stora brister. Här kan man endast ta\r\nupp talkommunikation. För mig är det självklart att\r\nett gemensamt kommunikationssystem måste vara\r\nmodernt och kunna överföra all tänkbara information\r\ndigitalt - detta för att vi ska kunna säkerställa, precis\r\nsom jag sade tidigare, att alla involverade parter får\r\ntillgång till samma lägesbild för att snabbt kunna göra\r\nen insats.\r\nFru talman! Det behövs en nationell kommunika-\r\ntionsinfrastruktur för kommunikation mellan offentli-\r\nga organ över hela hotskalan, från vardagsolyckor till\r\nhöjd beredskap och krig. Vi borde kanske kalla detta\r\nför det nätverksbaserade samhällsförsvaret.\r\nJag menar att det nu är dags att regeringen tar ini-\r\ntiativ.</pre><pre>Anf.  12  Försvarsminister LENI BJÖRK-\r\nLUND (s):\r\nFru talman! När jag hör Else-Marie Lindgrens\r\nreplik blir snarast tanken: Hur ska vi kunna få ett\r\nkommunikationssystem som fungerar mellan olika\r\nmyndigheter i dag? Vi vet att det har varit ett utre-\r\ndande kring Rakel och dess föregångare. Det innebär\r\natt jag hoppas att vi får en lösning på den frågan\r\nganska snart. En av de saker man ska titta på är förut-\r\nsättningarna att använda infrastrukturen i försvarets\r\ntelenät, och den ska genomgås ordentligt. Det handlar\r\ndå om att försvaret kan upprätthålla sina sekretess-\r\nkrav, och inte bara att försvaret själv gör det utan att\r\nalla andra som eventuellt använder sig av systemet\r\nockså kan upprätthålla sekretesskraven. Det kan då\r\nuppfattas att det blir hindrande för andra myndighe-\r\nters tillgänglighet. Det är sådana diskussioner som\r\nman nu måste få klarhet i för att se om det är möjligt\r\natt använda försvarets nät eller om man ska välja en\r\nannan lösning, för vi är helt överens om att vi behö-\r\nver få ett modernt radiokommunikationssystem för\r\nolika myndigheter som kan fungera i fredstid.\r\nDet nätverksbaserade försvaret innehåller fler\r\nkomponenter och kanske inte alltid sådant som\r\nhandlar om att stödja det civila samhället i kritiska\r\nlägen. Här är ett utvecklingsarbete inlett där man\r\nockså har tagit med de civila myndigheterna för att se\r\nom de kan dra nytta av de ledningssystem som tas\r\nfram.</pre><pre>Anf.  13  ELSE-MARIE LINDGREN (kd):\r\nFru talman! Jag är mycket medveten om att det\r\nnätverksbaserade försvaret innehåller betydligt fler\r\nkomponenter än de som jag här tar upp, men det bör\r\nändå fästas stor vikt vid att de civila myndigheter som\r\när involverade redan i inledningsskedet bör vara med\r\ni diskussionen och arbetet med att ta fram det nya\r\nnätverksbaserade försvaret.\r\nJag tackar för de svar jag fått. Vi är ganska över-\r\nens om det som vi har talat om.\r\nJag tror att vi alla måste komma ifrån det stup-\r\nrörstänkande som finns inom många områden och att\r\nvi måste visa ödmjukhet inför de stora organisations-\r\nförändringar som står för dörren när vi går in i det här\r\nnya nätverket. Trots allt är vi människor, och vi bör\r\nråda över tekniken och utgå från människors förut-\r\nsättningar, inte tvärtom.</pre><pre>Anf.  14  Försvarsminister LENI BJÖRK-\r\nLUND (s):\r\nFru talman! Jag tackar för interpellationen. Den\r\nrör ett viktigt och intressant område. Jag kan bara\r\nkonstatera att ett sätt att försöka komma bort lite från\r\nstuprörstänkandet är att Försvarsmakten har en sam-\r\nrådsgrupp tillsammans med civila myndigheter för att\r\nse i vad mån deras erfarenheter kan tas till vara för\r\nförsvaret, men också för att den nya som vi utvecklar\r\nkan bli en hjälp för andra myndigheter.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 12.35 på förslag av andre\r\nvice talmannen att ajournera förhandlingarna till\r\nkl. 13.00 då statsministern skulle besvara en inter-\r\npellation.\r\nÅterupptagna förhandlingar</pre><pre>Förhandlingarna återupptogs kl. 13.00.</pre><pre>7 §  Svar på interpellation 2002/03:270 om poli-\r\ntikens anseende</pre><pre>Anf.  15  Statsminister GÖRAN PERS-\r\nSON (s):\r\nFru talman! Lars Leijonborg har frågat mig: Hur\r\navser statsministern motverka den utbredda uppfatt-\r\nningen att politiker sviker sina vallöften?\r\nDen socialdemokratiska regeringen, Vänsterparti-\r\net och Miljöpartiet samarbetar för ett tryggare, rättvi-\r\nsare och grönare Sverige. I förra årets val fick våra tre\r\npartier väljarnas förnyade förtroende att ta ansvar för\r\nvårt land.\r\nDet skedde efter en valrörelse där samtliga partier\r\nredovisade sina ambitioner inför den kommande\r\nmandatperioden.\r\nFör Socialdemokraternas del finns det anledning\r\natt känna stor tacksamhet för det förtroende som\r\nväljarna har givit oss - ett förtroende som vi kommer\r\natt göra vårt bästa för att leva upp till under de kom-\r\nmande åren. Sedan blir det väljarnas sak att i valet år\r\n2006 göra en utvärdering av om vi har motsvarat de\r\nförväntningar som väljarna har på oss.\r\nDetsamma gäller naturligtvis alla partier, oavsett\r\nom man bildar en riksdagsmajoritet eller befinner sig\r\ni opposition.\r\nSå fungerar det - och ska fungera - i en demokra-\r\nti. Ytterst är det svenska folket som i allmänna val\r\nutvärderar sittande riksdag och som därefter ger de\r\npartier och personer sina röster som man känner för-\r\ntroende för och som man anser bäst kan ta ansvar för\r\nvårt land.\r\nFrågan om människors förtroende för politiken,\r\nsom Lars Leijonborg lyfter fram i sin interpellation,\r\när utomordentligt viktig. Det finns många och kom-\r\nplicerade förklaringar till att många människor inte\r\nkänner tillräckligt förtroende för det demokratiska\r\nsystemet.\r\nI takt med att antalet politiker har minskat upple-\r\nver många människor att avståndet mellan väljare och\r\nvalda har ökat.\r\nSamtidigt som medborgarna förväntar sig att par-\r\ntierna för grundläggande ideologiska diskussioner, så\r\nleder jakten på snabba opinionsmässiga framgångar\r\ninte sällan till ytlighet i debatten och frånvaro av\r\nkonstruktivt ansvarstagande. I grund och botten är det\r\nen farlig utveckling om personer blir viktigare än\r\npartier och snabba slagord får mer utrymme än idéer\r\noch värderingar.\r\nDet finns anledning för samtliga partier och för-\r\ntroendevalda att vara prestigelöst självkritiska inför\r\nhur vi organiserar och utövar det politiska arbetet.\r\nDet finns ingen enkel och snabb väg att öka männi-\r\nskors förtroende för politiken - snarare handlar det\r\nom många konkreta insatser när det gäller att öka\r\nkommunikationen, finna nya former för det politiska\r\narbetet, öka demokratin inom och utom partierna\r\nsamt förmågan till politiskt ansvarstagande.\r\nAvslutningsvis är det viktigt att partier och politi-\r\nker gör sitt yttersta för att inte lova mer än man kan\r\nhålla. Därför bestämde vi socialdemokrater oss för att\r\nlägga fram ett valmanifest som var mycket tydligt på\r\nnågra viktiga punkter.\r\nVi kommer aldrig att medverka till att undermine-\r\nra svensk ekonomi. Satsningar på barn, gamla och\r\nsjuka går före stora skattesänkningar.\r\nDet är inte trovärdigt att, som flera andra partier,\r\nutlova både gigantiska skattelättnader och samtidigt\r\nge löften om att den gemensamma verksamheten ska\r\nbli väsentligt bättre.\r\nDetta, och en fortsatt ansvarsfull ekonomisk poli-\r\ntik, gör mig övertygad om att det valmanifest som\r\nSocialdemokraterna gick till val på, och som reger-\r\ningen vägleds av i sitt arbete, kommer att vara fullt ut\r\ngenomfört när mandatperioden är över.</pre><pre>Anf.  16  LARS LEIJONBORG (fp):\r\nFru talman! Jag tackar för svaret även om det inte\r\ninnehöll det som jag hade hoppats på. Vad hade jag\r\negentligen väntat mig för svar? Ja, jag hade ju inte\r\ntrott att Göran Persson skulle göra som en japansk\r\naffärsman som man ser på TV ibland och som bock-\r\nande och bugande med tårfyllt ansikte ber om förlå-\r\ntelse för allt och till alla. Det hade i och för sig varit\r\nfullt motiverat. Men jag hade inte trott på en sådan\r\npolitisk harakiri. Men det som jag hade hoppats på\r\nvar att statsministern ändå kunde erkänna att ni har\r\nbrutit vallöften. Sedan kan man diskutera om det var\r\nrätt eller fel. Jag anser att det var ekonomiskt rätt men\r\nmoraliskt fel. Ni har kanske andra synpunkter. Men\r\natt kunna erkänna detta att ni har brutit vallöften\r\nskulle vara bra för det fortsatta politiska samtalet.\r\nJag har träffat ett par som valde att rösta på Soci-\r\naldemokraterna i stället för på Folkpartiet därför att ni\r\nlovade att höja taket i föräldraförsäkringen, medan vi\r\nstrax före valet sade att vi inte längre var säkra på att\r\nvi hade råd med det. Nu säger ni att ni inte har råd.\r\nDet är klart att det här paret är mycket besviket och\r\nkänner sig mycket sviket. Detta par hade ännu ett\r\nargument. Paret hade nämligen noterat att ni i er val-\r\nkampanj sade: Om borgarna vinner kanske maxtaxan\r\nhöjs. Nu är det ni som utan att ha knystat om det före\r\nvalet höjer maxtaxan.\r\nDet är klart att väljare som ser sådant här känner\r\nsig svikna. Ni sade: Rösta inte på borgarna, för då\r\nsänks sjukersättningen under 80 %. Nu sänker ni\r\nsjukersättningen under 80 %.\r\nJag ska ta ett exempel från den här regionen. Det\r\nskulle inte bli biltullar. Nu blir det biltullar.\r\nJag skulle kunna fortsätta länge och tala om bo-\r\nstadsbyggande, sysselsättning, arbetslöshet och bi-\r\nstånd. Men jag vill avsluta denna uppräkning med\r\nännu ett exempel. Och det framgick också av statsmi-\r\nnisterns svar att ert viktigaste vallöfte var att inte låna\r\ntill reformer och att inte förorsaka problem för stats-\r\nfinanserna. Men nu lånar ni ju till reformer. Nu är det\r\nju underskott i statens finanser. Den som är satt i\r\nskuld är icke fri har vi lärt oss av Göran Persson. Men\r\nnu är vi ju inte fria eftersom statsskulden nu ökar.\r\nAtt lova ut pengar som man inte har fast man vet\r\natt man inte har dem är ett solochvårarbeteende. Var-\r\nför solochvårade ni svenska folket på det här sättet?\r\nJag vill tala om vad jag tror. I opinionsmätningarna\r\npå våren 2002 låg ni ganska bra till - 45 % och i\r\nnågon mätning uppåt 49 %. Men i valet fick ni 39 %.\r\nDet här raset under valrörelsen utlöste panik i den\r\nsocialdemokratiska valledningen. Det var då en val-\r\nseger blev viktigare än sanningen. Hade ni sagt san-\r\nningen om svensk ekonomi - den som Konjunkturin-\r\nstitutet, Ekonomistyrningsverket och era egna tjäns-\r\ntemän i Finansdepartementet och vi framförde före\r\nvalet - hade ni inte fått stopp på detta ras. Ni upp-\r\nträdde som solochvårare. Ni lovade bort sådant som\r\nni inte hade. Ni solochvårade er till regeringsmakten.\r\nDu solochvårade dig till statsministerposten.</pre><pre>Anf.  17  Statsminister GÖRAN PERS-\r\nSON (s):\r\nFru talman! Efter denna gruvliga salva finns det\r\nväl anledning att läsa upp vad jag sade i valrörelsen\r\nnär jag, som Lars Leijonborg påstår, drabbad av full\r\npanik presenterade det socialdemokratiska valmani-\r\nfestet. Jag sade då följande:\r\n\"Låt mig på en gång säga att ingen vet med säker-\r\nhet hur Sverige ser ut år 2005 eller 2006. Det är naivt\r\natt tro att någon kan lova ut exakt en viss typ av åt-\r\ngärd om tre eller fyra år. Vi kan göra mer eller mindre\r\nsakligt grundade bedömningar om detta. Därför är det\r\nviktigt att säga att hela vårt valmanifest och vår an-\r\nsats utgår ifrån de målsättningar för den ekonomiska\r\npolitiken som vi la fast efter 94 års kris, nämligen\r\növerskott i offentliga finanser, utgiftstak som ska\r\nhållas och att det är ambitionen att fortsätta pressa\r\ntillbaka arbetslösheten. Det är överordnat för vår\r\npolitik. När väl det är sagt, så innebär det också att\r\nnår vi inte en sådan utveckling under perioden då slås\r\nnaturligtvis förutsättningarna för politiken undan, och\r\ndå har vi ett nytt läge. Och då hamnar man i en situa-\r\ntion då man måste välja. Och då kommer vi att välja\r\natt hålla fast vid de ekonomisk-politiska mål som är\r\nuppsatta. Vi tänker inte medverka till att vi får en\r\nutveckling då vi börjar på att låna till nya reformer,\r\nutan de måste bekostas av en ekonomisk tillväxt.\"\r\nDetta sade jag på presskonferensen den 18 augusti\r\n2002.\r\nDet var fråga om en panikslagen statsminister en-\r\nligt Lars Leijonborgs vokabulär. Så var det inte, och\r\ndet tror jag att alla förstår. Däremot har vi för valpe-\r\nrioden lovat en rad reformer som jag bedömer att vi\r\nockså kommer att kunna infria. Bosse Ringholm var\r\nlite oförsiktig och datumsatte en reform till den 1 juli\r\n2003. Där har vi hamnat på kollision med vad som\r\nsades i valrörelsen. Det gäller taket i föräldraförsäk-\r\nringen. Den kommer senare under mandatperioden,\r\noch jag kan vidgå att där finns en diskrepans. Men i\r\növrigt motsvaras allt som sades i valrörelsen av det vi\r\nnu gör.\r\nLars Leijonborg tar till en typ av lite klena argu-\r\nment, som solochvårandet, men hur vore det att titta\r\npå den egna praktiken? I dag lägger ni fram ett bud-\r\ngetförslag där ni plötsligt är det partiet i Sverige som\r\nska sänka skatterna mest. Det handlar om 35 miljar-\r\nder nästa år. Moderaterna nöjer sig med 20. Var det\r\nvalrörelsens budskap, Lars Leijonborg, att Folkpartiet\r\nskulle gå i spetsen för detta?\r\nTänk högt ett ögonblick kring språktestet. Så sent\r\nsom i juni månad var det moderatpolitik i denna\r\nkammare medan folkpartister var emot. Sedan blev\r\ndet i valrörelsen högsta mode för Folkpartiet. Jag vet\r\ninte var ni står nu, om ni fortfarande håller fast vid\r\nden politiken, men skadar inte den typen av lappkast\r\nockså politikens anseende? Och har du som opposi-\r\ntionsledare - för man får väl utgå från att du i dag är\r\noppositionsledare med tanke på den oordning som\r\nråder inom Moderaterna - något ansvar för att samla\r\nborgerligheten?\r\nNi lägger i dag fram en lång rad motioner om den\r\nekonomiska politiken. De spretar åt alla håll. Ni sade\r\ni valrörelsen att ni vill regera. Ett halvår senare är ni\r\nmer splittrade än någonsin. Skadar inte det också\r\npolitikens anseende och förtroendet för politiker?\r\nTänk högt på det en stund, och sluta med dumma\r\npåhopp som det om solochvårande. Lars Leijonborg\r\nvet att politiken är svårare än så.</pre><pre>Anf.  18  LARS LEIJONBORG (fp):\r\nFru talman! Jag urskiljde tre olika strategier i\r\nstatsministerns svar. Den första var det som brukar\r\nkallas bisatsmoral. Jag ska läsa upp det jag sade i\r\nvalrörelsen, sade statsministern, men tidsbegräns-\r\nningen är fyra minuter så statsministern hinner inte\r\nläsa upp allting. I stället valde statsministern att läsa\r\nupp en reservation som han gjorde vid något tillfälle.\r\nDärefter använde ni miljontals kronor åt annonsering\r\noch annan propaganda för att slå ut de löften som\r\nstatsministern i en bisats hade sagt att man inte kan\r\nvara helt säker på genomförs. Det är klart att intrycket\r\nvar att ni lovade allt det som jag här har räknat upp.\r\nDen andra strategin var att hänga ut en kompis.\r\nDet var Bosse Ringholms fel att ni lovade mer än ni\r\nkunde hålla. Bosse Ringholm har väl aldrig gjort\r\nnågot självständigt i hela sitt liv. Alla vet att Bosse\r\nRingholm hade valledningens välsignelse för att säga\r\ndet han sade. Ni var desperata. Ni hade tappat många\r\nprocentenheter sedan våren. Ni kände att ni måste\r\ngöra någonting.\r\nDen 18 augusti hade statsministern sagt: Våra\r\nvallöften gäller på villkor. Några dagar senare sade\r\nfinansministern: Villkoret är nu uppfyllt, och vi klarar\r\natt höja taket. Nu säger ni: Nej, vi klarar det inte. Det\r\när klart att det är ett svek.\r\nDen tredje strategin var att byta ämne, att tala om\r\nsaker som har hänt i dag, alltså det som oppositions-\r\npartierna motionerar om. Jag skulle gärna diskutera\r\ndet. Det är ett ytterst angeläget ämne, och vi har be-\r\ntydligt fler idéer om hur Sverige ska bli en tillväxtna-\r\ntion. Det är dock inte ämnet för dagens diskussion.\r\nJag kan slå fast att allt det som vi har motionerat\r\nom är sådant som vi också argumenterade för i valrö-\r\nrelsen. Statsministern talar om att vi skulle vilja ha\r\nstörre skattesänkningar. Absolut inte! Vi har inte\r\ntillfört någon ytterligare skattesänkning utöver det\r\nsom vi talade om före valet. Om det i någon tabell\r\nskulle se ut som att vi har större ökningar än Mode-\r\nrata samlingspartiet så har det rätt mycket med redo-\r\nvisningsteknik att göra. Vi håller fast vid vår politik.\r\nVi lade före valet fram en politik för ökad tillväxt,\r\noch den måste innehålla en del strategiska skatte-\r\nsänkningar.\r\nDet hände någonting mycket viktigt i månads-\r\nskiftet augusti-september. Det kom, som jag nämnde\r\ntidigare, rapporter från Konjunkturinstitutet och Eko-\r\nnomistyrningsverket. Läget var sämre. Vi drog slut-\r\nsatsen. Det är mycket ovanligt. Jag kan inte erinra\r\nmig något politiskt parti som mitt under en valrörelse\r\nhar dragit tillbaka ett antal vallöften, men vi drog\r\ntillbaka vallöften för 11 miljarder kronor. Det behövs\r\ninte, sade ni då, men nu har ni lagt fram er egen lista\r\nmed 11 miljarder. Praktiskt taget varenda en av de\r\nmiljarderna strider mot vad ni sade före valet.\r\nJag återkommer till det som jag menar i dag är en\r\nhuvudfråga för det fortsatta politiska samtalet kring\r\ndessa saker. Kan inte statsministern tydligare erkänna\r\n- inte bara skylla på Bosse Ringholm - vad Social-\r\ndemokraterna sade före valet, till exempel att man\r\ninte behövde spara 11 miljarder, fastän ni visste att ni\r\ninte skulle kunna hålla det?</pre><pre>Anf.  19  Statsminister GÖRAN PERS-\r\nSON (s):\r\nFru talman! Jag hade hoppats att vi skulle få ett\r\nsamtal utan illvilliga angrepp. Jag hängde inte ut en\r\nkompis. Jag sade hur det var. Det var ett pressmed-\r\ndelande från finansministern som låste fast detta\r\ndatum. Självklart står regeringen också bakom det.\r\nDet vet Lars Leijonborg, och det vet jag. Det behöver\r\nvi inte träta om. Det var ett misstag av oss.\r\nDet var dock viktigt att läsa upp det jag läste,\r\nkalla det sedan för bisatsmoral eller någonting annat\r\nputslustigt. Det fick i alla fall den ledande kommen-\r\ntatorn i svensk TV, K-G Bergström, att recensera vårt\r\nvalmanifest utifrån utgångspunkten att det var det\r\nmest försiktiga han hade hört. Där fanns både hängs-\r\nlen och livrem, och man skulle nog inte vänta sig så\r\nmycket av det med tanke på alla de reservationer vi\r\nhade.\r\nDet gällde den ekonomiska utvecklingen, Lars\r\nLeijonborg. Vi gjorde då ungefär samma bedömning-\r\nar som andra, bland annat EU-kommissionen och\r\ntyska ekonomer. Sedan har utvecklingen blivit sämre.\r\nDet beklagar vi. Men den blev inte sämre för att vi\r\nhade en valrörelse i Sverige utan för att vi är en del av\r\nen världsekonomi, och den påverkar oss. Vi var mer\r\noptimistiska om den för ett år sedan än vad vi är nu.\r\nSedan sade Lars Leijonborg att jag bytte ämne.\r\nDet gjorde jag inte. Jag höll mig till ämnet, Lars Lei-\r\njonborg. Det handlar om förtroendet för politik och\r\npolitiker. Det är inte heller bara statsministern som\r\nska utsättas för en granskning. Det gäller också oppo-\r\nsitionsledaren. Och just nu sitter han uppenbarligen\r\nframför mig i det interregnum som har skapats från\r\nmoderat sida.\r\nHade inte väljarna mer att förvänta sig av er än\r\nden sörja av förslag som nu läggs fram och som\r\nspretar åt olika håll? Var det som sägs i dagens mo-\r\ntioner förberett som regeringsalternativ eller hade ni\r\nnågot annat? Eller är det så att ni inte hade någonting\r\nalls? Ni ville ju regera, och regera gör man på pro-\r\ngram, uthållighet och konsekvens. Om man tänkte\r\nklart i augusti 2002 så borde det väl rimligen av-\r\nspegla sig i motioner i maj månad 2003. Förtroendet\r\nför politiker, Lars Leijonborg, handlar också om hur\r\noppositionen uppträder.\r\nTänk ett ögonblick högt på detta med språktestet\r\nen gång till. Var det så konstigt att moderatväljarna\r\ngick till Folkpartiet när ni tog deras politik? Och är\r\ndet så konstigt att de blir kvar hos er när ni nu uppen-\r\nbarligen också har tagit deras skattepolitik? 35 mil-\r\njarder i skattesänkningar är Folkpartiets förslag. Mo-\r\nderaternas är i dag 20. Var det budskapet i valrörelsen\r\ntill alla övertygade socialliberaler? Var det det ni gick\r\nut och sade? Var det den signalen ni sände? Nej, det\r\nvar det motsatta.\r\nVi har gjort fel. Vi gör ständigt fel. Vi är männi-\r\nskor. Och vi rättar gärna till felen. Men agera inte\r\nsom oppositionsledare i en ton av att ni är ofelbara.\r\nDet stärker bara politikerföraktet.</pre><pre>Anf.  20  LARS LEIJONBORG (fp):\r\nFru talman! I augusti och september gällde det\r\nvilka som skulle regera. Hade till exempel jag fått\r\ntillfälle att bilda en icke-socialistisk reformregering\r\nhade den haft goda förutsättningar att hantera Sveri-\r\nges situation, få fart på tillväxten och hantera de stora\r\nproblem vi står inför. Men vi vann inte valet. Det är\r\nklart att vi då i opposition lägger fram motioner ut-\r\nifrån den politik som vi står för som respektive parti.\r\nI vårt fall föreslår vi vad gäller skatter ingen skatte-\r\nsänkning utöver det som vi har talat om tidigare här i\r\nriksdagen.\r\nDen intressanta frågan är nu: Varför vann ni va-\r\nlet? Jag menar att det till stor del berodde på att ni\r\nförteg sanningen om svensk ekonomi. Nu hänvisar\r\nstatsministern till olika internationella organ. Men de\r\norgan i Sverige som har till uppgift att bedöma stats-\r\nfinansernas situation och hälsa - Ekonomistyrnings-\r\nverket och Konjunkturinstitutet och tjänstemän på ert\r\neget finansdepartement - sade att vi med full kraft var\r\npå väg att bryta igenom utgiftstaket.\r\nStatsministern sade då: Det är vår verksamhet,\r\noch de felbedömer detta. Vi sitter på verksamheten.\r\nMen det var de som hade rätt och ni som hade fel.\r\nMen ni kanske inte hade fel. Ni kanske insåg att de\r\nhade rätt. Det är därför jag är ganska skarp i tonen\r\nhär. Jag tror att ni precis som Kjell-Olof Feldt har\r\nberättat från 1988 medvetet valde att förtiga delar av\r\nverkligheten för att det var den chans ni hade att få\r\nstopp på raset.\r\nDet är vad jag menar är den stora moraliska frå-\r\ngan. Jag skulle önska att statsministern kunde gå\r\nytterligare i erkännande av att ni lovade mer än ni\r\nkunde hålla.</pre><pre>Anf.  21  Statsminister GÖRAN PERS-\r\nSON (s):\r\nFru talman! Jag tror att vi vid en granskning i det\r\nhär avseendet kommer att framstå som både logiska i\r\nvårt sätt att resonera och dessutom konsekventa mot\r\nvad vi sade i valrörelsen. Vi har hela mandatperioden\r\npå oss. Jag fruktar inte en sådan granskning.\r\nKom ihåg att Lars Leijonborg under förra man-\r\ndatperioden också drev motsvarande svekdebatt. Det\r\ngick inte ett möte utan att en ledande folkpartist sade:\r\nNi sviker barnen i skolorna. Ni sviker den svenska\r\nskolpolitiken. Hur gick det? Väljarna gjorde sin be-\r\ndömning av den sittande regeringen och vi fick ett\r\nökat förtroende.\r\nDet är ytterst sällan en regering går fram mellan\r\ntvå val. För första gången sedan 1968 skedde det i\r\nSverige, och dessutom kraftigt. Det skedde trots at-\r\ntacken under hela mandatperioden från Folkpartiets\r\nsida om konstanta svek.\r\nJag är inte säker på, Lars Leijonborg, att det var\r\nnågonting som underbyggde politikens förtroende.\r\nJag tror att folk såg igenom det. Det är likadant nu när\r\nLars Leijonborg ondgör sig över utgiftstaket.\r\nFru talman! De takbegränsade utgifterna är 850\r\nmiljarder kronor. Det är uppåt 900 miljarder. De\r\nutgifterna läggs fast tre år i förväg. Vi sitter sista året\r\noch diskuterar: Blir det 5 miljarders överdrag, 7, 9\r\neller 3? Vi har en oerhört god precision i detta.\r\nJag är stolt över det. Jag har tillsammans med\r\nandra konstruerat det systemet. Det stärker politikens\r\nförtroende att vi klarar att på så sätt hålla disciplin i\r\nvåra utgifter.\r\nHur vore det - när nu Lars Leijonborg kopplar\r\ntillbaka till 1988 och Kjell-Olof Feldt - att säga nå-\r\ngonting om den tid då Folkpartiet fick ta ansvar för\r\nfinanserna och hur det då gick och om det stärkte\r\nförtroendet för politiken och politiker?</pre><pre>Överläggningen var härmed avslutad.</pre><pre>8 §  Svar på interpellation 2002/03:299 om\r\nsvensk försvarsindustris konkurrenskraft m.m.</pre><pre>Anf.  22  Försvarsminister LENI BJÖRK-\r\nLUND (s):\r\nFru talman! Yvonne Andersson har frågat mig\r\nvilka åtgärder jag avser vidta för att stärka svensk\r\nförsvarsindustris internationella konkurrenskraft och\r\nförmåga att möta Försvarsmaktens behov.\r\nRegeringen har i olika sammanhang understrukit\r\nbetydelsen av att Sverige inom utvalda områden be-\r\nhåller försvarspolitiskt viktig kompetens vid industrin\r\nför att bidra till en säker materielförsörjning till det\r\nsvenska försvaret och för att kunna upprätthålla för-\r\nmåga till långsiktig utveckling. Det finns också andra\r\nförsvars-, utrikes- och säkerhetspolitiska skäl för att\r\nupprätthålla en inhemsk industriell förmåga. Det är\r\ntill exempel viktigt att vi samverkar mellan olika\r\nnationer i syfte att skapa ömsesidiga beroenden.\r\nEnligt min mening har vi hittills lyckats bra i vår\r\nsträvan att skapa goda förutsättningar för den in-\r\nhemska försvarsindustrin.\r\nFöretagen är attraktiva som internationella samar-\r\nbetspartner. Jag behöver bara nämna det multilaterala\r\nsamarbetet med utveckling av Meteorroboten, ut-\r\nvecklingen av artillerigranaten Excalibur tillsammans\r\nmed USA, utvecklingen av pansarskottet MBT LAW\r\ntillsammans med Storbritannien, utvecklingen av den\r\nsplitterskyddade granatkastaren AMOS och den så\r\nkallade Torped, Mina, Sensor, (TMS) tillsammans\r\nmed Finland. Således menar jag att vi i Sverige har\r\nskapat goda förutsättningar för en internationellt\r\nkonkurrenskraftig industri.\r\nViktigt i detta sammanhang är också vårt delta-\r\ngande i det så kallade sexnationerssamarbetet bestå-\r\nende av Sverige, Tyskland, Frankrike, Storbritannien,\r\nSpanien och Italien som syftar till att vidareutveckla\r\noch omstrukturera europeisk försvarsmaterielindustri.\r\nVi deltar även som aktiv part i forskningssamarbeten\r\ninom Västeuropeiska försvarsmaterielorganisationen\r\n(WEAO).\r\nDet finns ett antal ytterligare sätt att stärka vår in-\r\ndustris internationella konkurrenskraft. Exempel på\r\nsådana åtgärder kan vara:\r\n· En ökad satsning på så kallade tidiga faser, det\r\nvill säga studier, forskning och utveckling av ma-\r\nteriel.\r\n· En kraftsamling till vissa industriella nischer där\r\nindustrin bedöms ha en framtida konkurrenskraft.\r\n· Ett ökat engagemang i internationella samarbeten.\r\n· Skapande av förutsättningar för svenska för-\r\nsvarsindustriföretag att integreras i internationella\r\nföretagsstrukturer.\r\n· En utveckling av stödet till försvarsindustrins\r\nexportansträngningar.\r\nSjälvfallet kommer denna typ av åtgärder att ställa\r\nkrav på ekonomiska satsningar av olika slag. I slutän-\r\nden kan det bli fråga om prioriteringar inom försvars-\r\nanslaget och mellan olika teknikområden. Eftersom\r\nen viktig faktor för att stärka den inhemska försvars-\r\nindustrins konkurrenskraft är satsningen på forskning\r\noch teknologiutveckling kommer jag att särskilt bely-\r\nsa förutsättningarna för att öka de ekonomiska resur-\r\nserna inom detta område inför Försvarsbeslutet 2004.\r\nInom Regeringskansliet pågår också sedan unge-\r\nfär ett år tillbaka ett arbete med att ta fram en samlad\r\nstrategi för materielförsörjningen, inkluderande\r\nforskning och teknikutveckling. Arbetet omfattar\r\nbland annat de aspekter på försvarsindustrins konkur-\r\nrenskraft som tas upp i interpellationen.\r\nResultatet av strategiarbetet implementeras suc-\r\ncessivt och kommer att presenteras för Riksdagen\r\n2004 i försvarsbeslutspropositionen.\r\nSammanfattningsvis menar jag att regeringen har\r\nvidtagit relevanta åtgärder för att stärka svensk för-\r\nsvarsindustris internationella konkurrenskraft och\r\nförmåga att möta Försvarsmaktens behov.</pre><pre>Anf.  23  YVONNE ANDERSSON (kd):\r\nFru talman! Jag får tacka för svaret. Som vanligt i\r\ndessa sammanhang är jag inte helt nöjd. Men jag tror\r\natt vi ska kunna nå varandra en bit på vägen under\r\ndiskussionen.\r\nEn förändrad omvärld har inneburit att hotbilden\r\nhar förändrats. Det svenska försvaret genomgår en\r\nomställningsprocess från ett traditionellt invasions-\r\nförsvar till ett modernt och flexibelt nätverksförsvar.\r\nDet ställer stora krav på samverkansförmåga med\r\nandra länders system och avsevärd utveckling av\r\nteknik och materiel.\r\nSverige ligger långt framme vad gäller samver-\r\nkan, och denna utveckling ska fortgå. Detsamma\r\nmåste också gälla den svenska vapenindustrin. Så\r\nlångt tror jag att vi är överens.\r\nFörsvarsindustrin utvecklar och producerar mate-\r\nrial som Försvarsmakten efterfrågar, och när det gäll-\r\ner de svenska företag som är verksamma i vapenindu-\r\nstrin - för att tala i klartext - så är naturligtvis Saab\r\noutstanding i de här insatserna, som är viktiga för\r\nlandets säkerhet. Vår gemensamma ambition är säkert\r\natt de ska stödjas.\r\nJag frågade ministern i min interpellation vilka åt-\r\ngärder man skulle kunna vidta för att stärka den\r\nsvenska försvarsindustrins internationella konkur-\r\nrenskraft och förmåga att möta Försvarsmaktens\r\nbehov. Jag får till svar en mängd information som vi\r\nockså är medvetna om. Det finns vissa samarbets-\r\nprojekt som genomförs redan i dag. Det är bra. Det\r\nfinns saker som kan genomföras och som kan bli\r\nbättre, om jag tolkar ministerns svar rätt, men som\r\nman i dag kanske inte kan påstå att man har gjort så\r\nmycket åt.\r\nDet som bekymrar mig rätt rejält är det strategiar-\r\nbete som ministern hänvisar till, som ska presenteras\r\nför riksdagen hösten 2004. Det är klart att det behöver\r\ngenomföras, men vi kan inte vänta så länge. Vi får\r\nbekymmer. Vad är det vi har i dag? Jo, vi bygger upp\r\nett gemensamt försvar i Europa. Vi har dessutom en\r\nny plattform för vårt agerande när det gäller att salu-\r\nföra svensk försvarsindustri. Vi har hela den europe-\r\niska marknaden, där vi mycket väl skulle kunna tänka\r\noss att finnas med i de avtal som skrivs på olika nivå-\r\ner inom EU om gemensamt försvar. Jag tycker att det\r\nborde vara en självklarhet att man avtalar om att\r\nsvensk försvarsindustri fick spela en viktig roll när\r\ndet gäller det materiel som behövs.\r\nMan har mycket väl och tydligt talat om att vi be-\r\nhöver det här materielet. Jag förstår av talartiden här\r\natt jag får återkomma till det. FMV har fått ett tydligt\r\ndirektiv om att man ska utveckla strategier för den\r\ntekniska utvecklingen. Frågan är: Varför görs då\r\ninget? Varför har vi det vakuum som finns i dag?</pre><pre>Anf.  24  Försvarsminister LENI BJÖRK-\r\nLUND (s):\r\nFru talman! Hela det svenska försvaret står, precis\r\nsom Yvonne Andersson säger, under en stor föränd-\r\nring och omställning. Då är det klart att det ibland\r\nuppstår diskussioner om hur mycket vi ska satsa i de\r\nolika materielsystemen i förhållande till den föränd-\r\nringsprocess som pågår. På den punkten har försvars-\r\nbesluten varit tydliga. Man har sagt att vi nu visserli-\r\ngen inte ska ha lika stort omfång i vårt försvar, men\r\natt vi ska se till att det har den bästa utbildningen och\r\ntillgången till god materiel. För den delen avsätter\r\nSverige betydande resurser i försvarsmateriel. Det\r\nfinns också krav på nyutveckling och förändring, och\r\nprojekten kommer fram stegvis.\r\nMen i likhet med det som händer hemma hos oss i\r\nSverige pågår också den här typen av förändringsdis-\r\nkussioner ute i Europa, i andra länder. Det gör att alla\r\nföretag som finns på marknaden hamnar i en stark\r\nkonkurrenssituation gentemot varandra. Det är bland\r\nannat för att stärka den svenska industrins konkur-\r\nrensförmåga som vi har gett oss in i sexnationssamar-\r\nbetet. Så kan vi också se till att vi kan lyfta fram\r\nmöjligheter att gemensamt utveckla framtida för-\r\nsvarsmateriel, där vi kanske inte tar fram hela pro-\r\ndukter men där nischer av kompetens är det som blir\r\nvåra bidrag till utvecklingsarbetena.\r\nDet är inte så att hela Försvarsmakten och FMV\r\nnu sitter och väntar på att det ska komma något ytter-\r\nligare försvarspolitiskt ställningstagande med en\r\nstrategi. Vi tar i stället in underlag för att se igenom\r\nerfarenheterna under perioden och tittar efter vilken\r\ntyp av strategiska beslut som kan behövas framåt. Det\r\nfinns fullt upp med projekt och aktiviteter som både\r\nFörsvarsmakten och FMV tillsammans med industrin\r\nhar möjlighet att utveckla i dag.</pre><pre>Anf.  25  YVONNE ANDERSSON (kd):\r\nFru talman! Där kom en del av de funderingar\r\nsom jag har. De har möjligheter att utveckla i dag,\r\nsäger försvarsministern. I FMV:s rapport den 20\r\nnovember 2002 säger myndigheten så här: Försvars-\r\nmaterielföretagen har i liten utsträckning fått utveck-\r\nlingsuppdrag som är inriktade på det nya försvaret\r\noch ett ökat internationellt samarbete. Riksdagens\r\nangivna inriktning har inte omsatts i beställningar till\r\nföretagen.\r\nJag menar att ambitionerna möjligtvis är goda,\r\nmen vi har hamnat i ett läge där försvarsindustrin\r\nbefinner sig i ett vakuum under tiden som försvaret\r\nlångsamt ställs om. I stället för det som ministern\r\nsäger är det ytterst få studie- och utvecklingsuppdrag\r\nsom har lagts ut på den svenska försvarsindustrin\r\nunder den tvåårsperiod som vi nu har bakom oss.\r\nMycket talar för att situationen kommer att bestå fram\r\ntill nästa försvarsbeslut, alltså 2004. Det är i väntan\r\npå det nya försvarsbeslutet som vi borde fatta nöd-\r\nvändiga beslut om strategier.\r\nFör många delar av försvarsindustrin börjar läget\r\nbli kritiskt. Saab varslade i februari 100 personer i\r\nMotala. Ytterligare varsel är att vänta från Saab i\r\nJärfälla och i Linköping, som jag själv kommer ifrån.\r\nMycket talar för att fler varsel kommer att läggas\r\nsenare.\r\nDet är i det läge vi har nu som vi behöver hitta\r\nmöjligheter, till exempel att regeringen ger FMV i\r\nuppdrag att tillse att myndigheten inom ramen för\r\nmaterialbudgeten får lägga ut studieuppdrag i svensk\r\nindustri så att kompetens inte försvinner innan man\r\nhar bestämt sig för utformningen av det framtida\r\nförsvaret. Det är ju möjligt med tanke på det underut-\r\nnyttjande som materialbudgeten faktiskt har drabbats\r\nav i ett antal år. Vi behöver alltså inte belasta stats-\r\nbudgeten ytterligare.\r\nDet är viktigt att se helhetsbilden. Nu har vi ett\r\nEU-samarbete. Vi går in i en valrörelse i höst där vi\r\ninför svenska folket ska tala för vikten av att Sverige\r\ngår med i EMU. Men det är ju inte bara att vara med i\r\ngemenskapen och finnas där, utan det gäller också att\r\nta vara på den för landets räkning. Vår industri behö-\r\nver få en spjutspets. Vi behöver kunna sälja den. Jag\r\ntror att det är viktigt att vi samarbetar och jobbar för\r\nexport, för olika typer av internationalisering och\r\npartnerskap. På det viset kan vi samarbeta med USA\r\noch med andra länder.\r\nDet är viktigt att Sverige är framme och med på\r\narenan nu. Vi får absolut inte vänta till hösten 2004,\r\ndå projektredovisning ska ske. Det är nu vi måste\r\nvara alerta, komma ut på arenan och finnas med i\r\nförhandlingar i olika sammanhang inom EU. Vi\r\nmåste kunna förvänta oss att Sveriges representanter i\r\nolika beslutande organ lyfter fram svensk försvarsin-\r\ndustri.</pre><pre>Anf.  26  Försvarsminister LENI BJÖRK-\r\nLUND (s):\r\nFru talman! När man lyssnar på det här inlägget\r\nfår man ett intryck av att ingenting görs. Vår industri\r\nhar konkurrenskraft. Vi har tagit fram moderna va-\r\npensystem, och det är resultatet av det strategiarbete\r\nsom bedrivs. Det är naturligt att den typen av arbete\r\nfortsätter. Den strategi som ska komma när det gäller\r\nforskning, utveckling och samarbete på försvarsmate-\r\nrielområdet i kommande försvarsbeslut blir en sum-\r\nmering av erfarenheterna och ett betraktande av vad\r\nsom händer i omvärlden för att se om man behöver\r\nändra den inriktning som riksdagen har antagit.\r\nDet pågår beställningar. Dessutom förs det en dis-\r\nkussion om att det finns ett överskott inom mate-\r\nrielanslaget, men det finns inget sådant överskott. Till\r\nviss del handlar det om att leveranser av beställd\r\nmateriel är senarelagda. I så fall uppkommer ju kost-\r\nnaderna när de här systemen kommer. Man kan inte\r\nanvända pengar som inte har gått åt ett år för att be-\r\ntala lite nya grejer som verkar intressanta och\r\nspännande, utan man måste se till att det finns pengar\r\nkvar till räkningarna när leveranserna kommer.\r\nFör att man ska kunna göra ordentliga beställ-\r\nningar krävs det också att man har ett underlag och\r\nerfarenheter av förändringen i olika delar av försva-\r\nret. Det är viktigt att de erfarenheterna kommer till-\r\nbaka så att vi verkligen lägger ut beställningar precis\r\npå de områden där vi vet att vårt försvar framgent\r\nkommer att behöva förmåga. Det är precis det som\r\nska ske. Det ska matchas med den kompetens som\r\nsvensk försvarsindustri besitter. Jag kan lova att det\r\neuropeiska samarbetet på det här området inte har\r\npräglats av att regeringen är motståndare till ett för-\r\nsvarsmaterielsamarbete - tvärtom. Vi har en klar\r\ninriktning också från riksdagen om att försvarsmate-\r\nrielsamarbete är betydelsefullt också för vår egen\r\nsäkerhet. Det är den politiken som fullföljs. Det är\r\nsjälvklart att vi också tar till vara de möjligheterna\r\ninom den framtida EU-strukturen.</pre><pre>Anf.  27  YVONNE ANDERSSON (kd):\r\nFru talman! Jag är ute efter långsiktigheten. Vi\r\nstår inför en omställning, men på två år har mycket få\r\nutvecklingsprojekt startats. Vi står inför att kunna\r\nanvända EU-marknaden, och vi ska ha ett gemensamt\r\nförsvar. Men mina erfarenheter tyder inte på att man\r\nhar använt och försökt lyfta fram svensk försvarsin-\r\ndustri i de förhandlingar som har förts.\r\nJag efterlyser ett större ansvarstagande. Med de\r\nnedskärningar som finns inom försvaret i vårt land\r\nräcker inte den marknaden för svensk försvarsindu-\r\nstri. Vi måste bli stora internationellt. Vi har inte så\r\nmånga stora livskraftiga företag i det här landet att vi\r\nhar råd att förlora något enda av dem som finns i dag.\r\nVi måste tvärtom lägga alla resurser på att försöka\r\nvärna om de stora företag som finns kvar i vårt land,\r\noch det gäller naturligtvis de små också. Då menar\r\njag att långsiktigheten måste bli tydlig. Vi måste\r\nstarta projekt som är hållbara i framtiden. Det är dit\r\njag vill komma.\r\nJag känner inte att det som ministern gav som\r\nsvar, nämligen att man har vidtagit relevanta åtgärder\r\nför att stärka svensk försvarsindustris internationella\r\nkonkurrenskraft, stämmer med verkligheten, och jag\r\nhar försökt att djuploda i den här frågan. Tvärtom\r\nefterlyses många konkretioner inom det här området.\r\nJag önskar att ministern tar till sig detta och värnar\r\nom det i det framtida arbetet, och det får gärna ske\r\nomgående.</pre><pre>Anf.  28  Försvarsminister LENI BJÖRK-\r\nLUND (s):\r\nFru talman! Vi är fullständigt överens om att de\r\nsvenska företagen inom försvarsmaterielområdet\r\nbehöver en breddad marknad för att kunna stärka sin\r\negen förmåga och få egna medel för en fortsatt ut-\r\nveckling och tillväxt. Det är därför som det interna-\r\ntionella samarbetet blir en viktig motor. Det är också\r\ndärför som vi utvecklar nischförmågor inom olika\r\ndelar av försvaret för att kunna tillhandahålla detta\r\ninternationellt. Jag delar den synen.\r\nMen om vi ska kunna få fram bra produkter måste\r\nutvecklingsbeställningarna utgå ifrån Försvarsmak-\r\ntens behov av insatsförmåga och den långsiktiga\r\nutveckling av försvaret som man bedömer. Riksdagen\r\noch regeringen kan inte hitta på projekt som industrin\r\nska arbeta med. Den processen kan inte ske fristående\r\nfrån hur Försvarsmakten bedömer insatsförmåga och\r\nlångsiktig utveckling. Det finns ett försvarsbeslut som\r\nman nu arbetar för att genomföra. Det resulterar i\r\nkrav på utveckling av demonstratorer och av något\r\nfler projekt på den kanten.\r\nVåra myndigheter och Regeringskansliet samar-\r\nbetar kontinuerligt med den inhemska försvarsindu-\r\nstrin för att ta till vara alla möjligheter för stärka och\r\nvidmakthålla den förmåga som vi bedömer strategisk\r\noch betydelsefull. Det här är en viktig fråga. Den\r\nbehöver därför ses över i samband med varje för-\r\nsvarsbeslut. Fram till dess menar jag att både För-\r\nsvarsmakten och FMV har tillräckligt underlag för\r\nkunna arbeta vidare.</pre><pre>Överläggningen var härmed avslutad.</pre><pre>9 §  Svar på interpellation 2002/03:289 om ar-\r\nbetslöshetsförsäkringens inträdesvillkor</pre><pre>Anf.  29  Statsrådet HANS KARLSSON (s):\r\nFru talman! Camilla Sköld Jansson har frågat om\r\njag avser att ta initiativ till att anpassa inträdesvillko-\r\nret i arbetslöshetsförsäkringen till dagens arbetsmark-\r\nnad och ta bort det diskriminerande inslaget i försäk-\r\nringen.\r\nCamilla Sköld Jansson hänvisar till ett öppet brev\r\nfrån LO, SACO och TCO till regeringen i vilket de\r\nkräver att inträdesvillkoret i lagen om arbetslöshets-\r\nkassor från 1998 ska avskaffas. Hon frågar om jag\r\navser att ge ett positivt svar på brevet.\r\nDe fackliga organisationerna menar att ett avskaf-\r\nfande av inträdesvillkoret skulle ge en rättvisare och\r\ntydligare arbetslöshetsförsäkring. De menar också att\r\nen förenkling av inträdesvillkoret skulle öka förut-\r\nsättningarna för fler att ta del av försäkringsskyddet\r\noch stärka arbetslöshetsförsäkringens legitimitet.\r\nCamilla Sköld Jansson anser att dagens inträdes-\r\nvillkor skapar en strukturell diskriminering av utsatta\r\ngrupper, i första hand korttidsanställda kvinnor och\r\ninvandrare. Inträdesvillkoret medför också en dyr\r\nadministrativ hantering för arbetslöshetskassorna.\r\nJag avser att bjuda in de fackliga organisationerna\r\ntill ett möte i dessa frågor. Jag hoppas att ett sådant\r\nmöte kan komma till stånd nu under maj månad.\r\nDet kan finnas skäl att överväga ändringar vad\r\ngäller inträdet i en arbetslöshetskassa. Men det är\r\nviktigt att i detta sammanhang betona de grund-\r\nläggande principerna för inträde i en kassa och där-\r\nmed tillgång till den inkomstrelaterade ersättningen.\r\nEn sådan princip är att anställda och företagare går\r\nmed i kassan och försäkrar sig mot arbetslöshet under\r\ntiden medan man arbetar och har en viss etablering på\r\narbetsmarknaden oavsett om man senare eventuellt\r\nskulle bli arbetslös eller ej.</pre><pre>Anf.  30  CAMILLA SKÖLD JANS-\r\nSON (v):\r\nFru talman! Jag får väl börja med att tacka för\r\nsvaret. Det är ju positivt att statsrådet har hörsammat\r\nde fackliga organisationernas krav genom att åtmin-\r\nstone bjuda in till samtal. Däremot får vi genom in-\r\nterpallationssvaret inte veta så mycket mer än att\r\nregeringen menar att det kan finnas skäl att överväga\r\nändringar men att sådana eventuellt kan kollidera\r\nmed principen att den som får del av försäkringen\r\nockså ska ha en viss etablering på arbetsmarknaden.\r\nJag tror att att det finns mer utvecklade analyser\r\noch tankegångar än så hos regeringen, och förhopp-\r\nningsvis får vi höra mera om dem under debatten. Det\r\nhär är ju inte någon ny fråga. De fackliga organisatio-\r\nnerna har tidigare tagit upp den, och det har även vi i\r\nVänsterpartiet gjort. Senast diskuterade kammaren\r\ndetta i anslutning till ett utskottsbetänkande, varvid en\r\nmajoritet återigen avslog vårt yrkande att detta åtmin-\r\nstone skulle ses över.\r\nSom det ser ut i dag finns det dels ett villkor sin\r\nreglerar möjligheterna att träda in som medlem i a-\r\nkassan, dels ett villkor att man ska ha arbetat in en\r\nrätt till inkomstrelaterad ersättning. Båda dessa vill-\r\nkor handlar om hur mycket man arbetar under en viss\r\nperiod. Som statsrådet påpekar i sitt svar är syftet att\r\narbetstagaren ska arbeta sig fram till en rätt att vara\r\nförsäkrad. Denna uppläggning svarar mycket väl mot\r\nden arbetslinje som vi har i svensk arbetsmarknads-\r\npolitik och som innebär att skyldigheter och rättighe-\r\nter ska bygga på aktivitet och inte på passivitet.\r\nMen problemet med dagens inträdesvillkor är att\r\ndet inte är något mått på vare sig aktivitet eller an-\r\nsvarstagande från arbetstagens sida. Det bygger inte\r\nheller på vilket arbetsutbud som man som individ står\r\nför. Den enskildes möjligheter att få tillträde till a-\r\nkassa är olika beroende på om den som det gäller är\r\nkvinna eller man, född i Sverige eller invandrad,\r\nlågutbildad eller högutbildad.\r\nJag menar att de här inträdesvillkoren är förlega-\r\nde. Jag instämmer till fullo i LO:s, TCO:s och\r\nSACO:s uppfattning att de krav som ställs när man\r\nväl fått rätt att uppbära ersättning - det vill säga att\r\nman ska vara anmäld till arbetsförmedling, att man\r\nska vara aktiv, stå till arbetsmarknadens förfogande\r\noch så vidare - är tillräckliga. Dessa regler är lika,\r\noch man har samma förutsättningar att uppfylla dem\r\noavsett om man är kvinna eller man, invandrare eller\r\ninfödd.\r\nEftersom svaret är så kort vill jag följa upp med\r\nytterligare en fråga: Håller arbetslivsministern med\r\nom att olika grupper på arbetsmarknaden har olika\r\nförutsättningar att upparbeta en rätt till a-kassa enligt\r\nde inträdesvillkor som i dag gäller?</pre><pre>Anf.  31  Statsrådet HANS KARLSSON (s):\r\nFru talman! Jag känner mycket väl till Vänster-\r\npartiets ståndpunkter i den här frågan. För ganska\r\nprecis ett år sedan tillskrev två fackliga organisationer\r\nregeringen i det här ärendet. De fick då ett svar från\r\nregeringen där beskedet var att regeringen inte avsåg\r\natt ändra inträdesvillkoren.\r\nNu kommer en ny framställning, denna gång från\r\nalla de tre huvudorganisationerna, och då tycker jag\r\natt det är rimligt att sammanträffa med de fackliga\r\norganisationerna för att få deras syn mera utvecklad.\r\nDärför är jag inte beredd att här göra något nytt ställ-\r\nningstagande utan jag tycker att det är rimligt att det\r\när de fackliga organisationerna som ska få regering-\r\nens svar efter det att vi har samtalat. Jag är därmed\r\ninte beredd att problematisera denna fråga ytterligare,\r\nutan vill avvakta mitt sammanträffande med de fack-\r\nliga organisationerna. Det är ju de tre huvudorganisa-\r\ntioneras medlemsförbund som är bärare av arbetslös-\r\nhetskassorna, och de är därvidlag naturligtvis viktiga.\r\nCamilla Sköld Jansson! Jag inser att olika grupper\r\nhar olika villkor på arbetsmarknaden och även har\r\nskiftande förmåga beroende på vilken kategori de\r\ntillhör. Förutsättningarna är olika för de grupper som\r\nCamilla Sköld Jansson räknar upp i sin interpellation.\r\nDetta ska emellertid vägas av mot nödvändigheten av\r\natt ha så enhetliga regler som möjligt i arbetslöshets-\r\nförsäkringen och även av att upprätthålla det försäk-\r\nringsmässiga inslaget i  arbetslöshetsförsäkringen, det\r\nvill säga kravet på att man arbetar sig in i försäkring-\r\nen och därmed också så småningom kvalificerar sig\r\nför rätten till en inkomstrelaterad ersättning.</pre><pre>Anf.  32  CAMILLA SKÖLD JANS-\r\nSON (v):\r\nFru talman! Det låter ju som om det går åt rätt håll\r\nom regeringen för ett år sedan bara avfärdade de\r\nfackliga organisationernas förslag men nu åtminstone\r\nsätter sig ned för samtal. Jag kan också hålla med om\r\natt de fackliga organisationerna är viktiga i det här\r\narbetet, men det är riksdagen som fattar lagstiftnings-\r\nbesluten och som har det sammanhållna ansvaret för\r\npolitiken över huvud taget när det gäller jämställdhet\r\noch integration, som det här faktiskt handlar om.\r\nJag noterar att Hans Karlsson instämmer i upp-\r\nfattningen att man har olika förutsättningar och att\r\nreglerna ger olika grupper på arbetsmarknaden skif-\r\ntande förutsättningar att få rätt till a-kasseersättning.\r\nNär det gäller försäkringsmässigheten vill jag säga att\r\nman inte kan ha ett system som ger olika förutsätt-\r\nningar för de enskilda oavsett om de satsar till hundra\r\nprocent för att få ett arbete, en anställning och en\r\ntrygghet på arbetsmarknaden. Det är inte acceptabelt\r\natt enbart det faktum att den som det gäller är kvinna\r\nkan ge sämre förutsättningar än de som gäller för en\r\nman.\r\nDet handlar här också om att tydliggöra problem.\r\nGör man ingenting åt dem blir de inte synliga. De\r\nmänniskor som inte kvalificerar sig finns inte med i\r\nstatistiken. De hanteras inte i a-kassorna, de möts inte\r\nav arbetsförmedlare och så vidare. Jag menar att\r\ntrycket från samhället att faktiskt göra något åt inte\r\nminst de otrygga visstidsanställningarna därmed blir\r\nmindre. Man lämnar de här individerna därhän och\r\nfår en ökad tudelning på arbetsmarknaden.\r\nJag välkomnar återigen diskussionerna med de\r\nfackliga organisationerna, men jag menar att bara det\r\nfaktum att det här problemet ligger på bordet på det\r\nsätt som nu är fallet talar för att det minsta som man\r\nkan kräva av regeringen är att den via en utredning\r\neller på annat sätt ska belysa hur reglerna slår för\r\nolika grupper. Man bör då precisera vilka som gynnas\r\noch vilka som missgynnas liksom hur de här reglerna\r\nkan förändras.\r\nKravet på enkelhet kan ligge i linje med det som\r\nde fackliga organisationerna faktiskt föreslår. Att ta\r\nbort de nuvarande villkoren för inträde är en enkel\r\noch rättvis åtgärd som inte är diskriminerande. I nästa\r\nsteg, när arbetstagaren väl har kommit in och ska\r\nkunna uppbära en inkomstrelaterad ersättning, har vi\r\nett bra system för uppföljning och ställande av krav.\r\nDet är inte så att skyldigheterna för den enskilde\r\nminskar. Inte heller bör arbetslöshetsersättningens\r\nkaraktär av försäkring förändras i och med detta. De\r\nkrav som ställs för att ersättning ska kunna betalas ut\r\nligger fast och ska följas upp.</pre><pre>Anf.  33  Statsrådet HANS KARLSSON (s):\r\nHerr talman! Det är inte riktigt så enkelt, Camilla\r\nSköld Jansson, som att ändra bara lite grann på en\r\nkomponent när det gäller villkoren i a-kassan. Jag är\r\ndärför lite ödmjuk inför den här frågan. Jag är oerhört\r\nangelägen om att upprätthålla en robust arbetslöshets-\r\nförsäkring som administreras av de fackliga organi-\r\nsationerna, såsom nu sker på ett bra sätt.\r\nDen regel som vi nu diskuterar kan kanske verka\r\nlite obegriplig för dem som inte är alldeles insatta,\r\nmen det handlar om att de fackliga organisationerna\r\nvill ta bort den regel som säger att man ska ha jobbat i\r\ngenomsnitt 17 timmar under fyra veckor av fem\r\nveckor som man räknar. De 17 timmarna korrespon-\r\nderar sedan med arbetsvillkoret i försäkringen, och\r\ndet gör att om man ändrar på det ena stället så får det\r\nkonsekvenser på det andra stället. De 17 timmarna\r\nsyftar också till att vara en tröskel på så sätt att man\r\ninte ska förledas att tro att man automatiskt får en\r\ninkomstrelaterad ersättning bara för att man uppfyller\r\ninträdesvillkoret, om det skulle vara lägre än 17 tim-\r\nmar till exempel. Det sitter ihop. Därför behöver man\r\ntänka igenom hela komplexet, och jag avser att dis-\r\nkutera med de fackliga organisationerna hur de ser på\r\nhelheten innan jag och regeringen tar ställning till att\r\nge de fackliga organisationerna ett svar.</pre><pre>Anf.  34  CAMILLA SKÖLD JANS-\r\nSON (v):\r\nHerr talman! Alla vill vi ha en robust försäkring\r\nsom är enkel, tydlig och rättvis. Men återigen: Pro-\r\nblemet i dag är att de här reglerna gör att tröskeln för\r\ninträdet blir olika hög. För vissa grupper är tröskeln\r\nså hög att det går år ut och år in utan att man kan\r\nkravla sig över den därför att arbetsgivarna diskrimi-\r\nnerar vissa grupper på arbetsmarknaden och inte ger\r\ndem tillträde till fasta anställningar.\r\nJag har full respekt för att man behöver tänka ige-\r\nnom det här noga. Jag har också full respekt för vik-\r\nten av att inte hasta sig fram till någonting som gör att\r\nman skulle rubba försäkringens grundstomme så att\r\nsäga, hävdande av arbetslinje och försäkringsmässig\r\nkvalitet och så vidare.\r\nVi får väl se de här samtalen med de fackliga or-\r\nganisationerna som ett första steg, och sedan tycker\r\njag att vi i riksdagen har rätt att förvänta oss någon\r\nform av respons eller vad man ska säga från regering-\r\nens sida, till exempel funderingar om och närmare\r\npreciseringar av hur reglerna ser ut och lite tankar om\r\nhur man skulle kunna gå vidare med detta. Det här är\r\nett problem som måste åtgärdas. I vanliga fall är det\r\nganska komplext när det handlar om diskriminering.\r\nHär har vi ett tydligt exempel där vi ser att vi har\r\nregler som i och för sig har ett syfte men som resulte-\r\nrar så tydligt i att vissa grupper diskrimineras. Det ska\r\nvi självfallet göra någonting åt, och det förstår jag att\r\nvi är överens om.</pre><pre>Överläggningen var härmed avslutad.</pre><pre>10 §  Svar på interpellation 2002/03:264 om\r\nuniversitetssjukhusens specialistkompetens</pre><pre>Anf.  35  Socialminister LARS ENG-\r\nQVIST (s):\r\nHerr talman! Yvonne Andersson har frågat mig\r\nvilka åtgärder jag avser att vidta för att upprätthålla\r\nspecialistkompetensen i grundbemanningen vid våra\r\nuniversitetssjukhus.\r\nDet är självklart viktigt att människor som är sju-\r\nka och som är i behov av hälso- och sjukvård känner\r\natt de är trygga och att de kan lita på att de ska få god\r\nvård och behandling. Jag vill dock poängtera att det i\r\nförsta hand är sjukvårdshuvudmännen som ansvarar\r\nför att personalen har den kompetens som krävs för\r\natt kunna erbjuda vård av god kvalitet. När det gäller\r\ntillgången till specialistläkare så är det landstingen\r\nsom ska se till att det finns möjligheter till anställning\r\nför läkares specialiseringstjänstgöring i en omfattning\r\nsom motsvarar det planerade framtida behovet av\r\nläkare med specialistkompetens.\r\nSocialstyrelsen har regeringens uppdrag att utgöra\r\nett nationellt planeringsstöd och fortlöpande ta fram\r\nunderlag för bedömningen av hälso- och sjukvårdens\r\nbehov av läkare och sjuksköterskor. Det huvudsakliga\r\nsyftet med det nationella planeringsstödet är att stödja\r\nhuvudmännen i deras personalplanering och därmed\r\nverka för en god personalanvändning.\r\nDen medicinska, samhällsekonomiska och demo-\r\ngrafiska utvecklingen fortsätter att ställa hälso- och\r\nsjukvården inför nya och skärpta krav men öppnar\r\nsamtidigt också för nya möjligheter. Regeringen har\r\ndärför tidigare tagit en rad initiativ för att stärka det\r\nsvenska hälso- och sjukvårdssystemet. I samarbete\r\nmed huvudmännen har ett antal åtgärder vidtagits för\r\natt råda bot på konkreta brister och för att hälso- och\r\nsjukvården ska stå väl rustad att möta framtidens krav\r\noch ta till vara dess möjligheter. De tidigare initiati-\r\nven har skett med utgångspunkt i en helhetssyn och\r\nhar haft till syfte att förbättra hela hälso- och sjukvår-\r\ndens funktionssätt och resultat. De konkreta åtgärder-\r\nna har hittills främst varit riktade mot systemets bas,\r\ndet vill säga primärvården och den grundläggande\r\nsjukhusvården. Som ett komplement till dessa sats-\r\nningar kvarstår dock ett behov av att närmare analy-\r\nsera förutsättningar, utmaningar samt framgångsfak-\r\ntorer för att utveckla den högspecialiserade vården\r\noch den kliniska forskningen. Målet är att den svens-\r\nka hälso- och sjukvården även fortsättningsvis ska\r\ntillhandahålla högspecialiserad vård och kunskapsut-\r\nveckling i världsklass.\r\nRegeringen fattade därför i maj förra året beslut\r\nom att inrätta ett projekt med uppgift att göra en över-\r\nsyn av den högspecialiserade vården. Syftet med\r\növersynen är att komma till rätta med vissa problem\r\nsamt att skapa förutsättningar för en god utveckling\r\noch effektiv resursanvändning.\r\nProjektet om den högspecialiserade vården sam-\r\nråder också med den nyligen inrättade Ansvarskom-\r\nmittén. En del av Ansvarskommitténs uppdrag är just\r\natt se över hur väl landstingen klarar sina välfärdsåta-\r\nganden utifrån demografiska, samhällsekonomiska\r\noch teknologiska förändringar.\r\nStrukturen för de medicinska specialiteterna har\r\nvarit föremål för en översyn, och Socialstyrelsens\r\nrapport med förslag till ändringar har föranlett viss\r\noro och många synpunkter. Yvonne Andersson näm-\r\nner bland annat att patientorganisationer runtom i\r\nlandet värnar om sina specialiteter och samlar in\r\nnamn till protestlistor.\r\nSocialstyrelsens förslag är nu ute på remiss till\r\noch med den 15 juni. Därigenom ges alla som berörs\r\nav förslaget goda möjligheter att lämna synpunkter.\r\nJag har mot denna bakgrund inte för avsikt att fö-\r\nrekomma pågående utredningar och remissbehandling\r\ngenom att i nuläget vidta några åtgärder.</pre><pre>Anf.  36  YVONNE ANDERSSON (kd):\r\nHerr talman! Tack för det utförliga svar som jag\r\nfick.\r\nMänniskor känner sig otrygga och rädda för att de\r\ninte ska få vård när de blir sjuka. Den ängslan visade\r\nsig när Socialstyrelsen kom med den här rapporten.\r\nDå blev det väldigt tydligt. Man är ängslig för ned-\r\ndragningar inom sjukvården, för det drabbar den\r\nenskilde.\r\nNu är ju inte alls alla ängsliga - inte de som är\r\nfriska, de som på något vis arbetar och fungerar som\r\nom det aldrig skulle hända någonting med just deras\r\nkroppar och som om det aldrig skulle kunna hända att\r\nde skulle brytas ned av en allvarlig eller dödlig sjuk-\r\ndom. Det är nämligen de med livshotande sjukdomar\r\nsom har det svårast i de här lägena. Det är de som blir\r\njätteoroliga när kompetensen inte finns kvar ens på de\r\nstora universitetssjukhusen.\r\nPå de stora universitetssjukhusen har under de se-\r\nnaste åren kvaliteten dränerats. Grundbemanningen\r\nav specialister tas bort helt eller delvis. Det här är en\r\nutveckling som vi inte vill se.\r\nJust i Linköping, som jag kommer ifrån, har star-\r\nka röster gjort sig hörda gällande den specialistgrupp\r\nsom arbetar inom gynekologisk cancer. Där har pati-\r\nentorganisationen Gyncancer Anni vädjat att specia-\r\nlisten ska få behållas. Andra patientorganisationer\r\növer landet värnar sina specialiteter genom namnin-\r\nsamlingar och protestlistor.\r\nDet är mot bakgrund av det här som vi ska se den\r\ninterpellation som jag har skrivit till ministern. Vad\r\nfinns det bakom namninsamlingarna från patientor-\r\nganisationerna? Vad finns det över huvud taget bak-\r\nom detta oerhört starka engagemang i patientorgani-\r\nsationer? Jo, en oro. Och vi får inte blunda för att den\r\nsvenska sjukvården i flera avseenden håller på att\r\nhalka efter rejält i förhållande till många andra länder.\r\nEtt av problemen här är att den sjukvård som vi vill\r\natt alla ska ha möjlighet att få nu inte fås av någon. I\r\nmånga andra länder kan man åtminstone tillskansa sig\r\noch få den, och den upplevs som möjlig och tillgäng-\r\nlig.\r\nI det svar som ministern ger ser jag att det finns\r\nnågra problem som inte berörs. Ett av de stora pro-\r\nblemen är ju faktiskt utbildningsplatser för specialis-\r\nter.\r\nMinistern nämner i svaret att man tar fram under-\r\nlag som ska hjälpa landstingen att klara anställning-\r\narna och visar vilket behov som finns. Men det räcker\r\ninte. Underlaget måste beaktas så att det finns specia-\r\nlister att tillgå. Redan för fem år sedan skrev jag själv\r\nen interpellation just om den svårigheten att man inte\r\nhar utbildningsplatser inom högskolan så att vi får\r\nspecialister till en vård för de äldre och de behov som\r\nfinns. Hur har ministern funderat på de frågorna?</pre><pre>Anf.  37  Socialminister LARS ENG-\r\nQVIST (s):\r\nHerr talman! Yvonne Andersson tar i själva verket\r\nupp flera olika problemställningar. Låt mig först säga\r\natt diskussionen om specialistindelning och specia-\r\nlistkompetens är en fråga som inte i något avseende\r\när enbart en svensk frågeställning. Den diskussionen\r\npågår i hela den internationella sjukvården. Fråge-\r\nställningen är, kort sagt, följande: Hur långt ska spe-\r\ncialiseringen och subspecialiseringen i sjukvården\r\ngå? Om den går för långt finns det en risk att man\r\nmöter specialister som är specialister på en del av den\r\ndiagnos som är ställd och att de inte kan ge råd eller\r\nhjälp ifall den inte faller precis inom deras specialitet.\r\nDet är den frågeställningen som diskuteras över hela\r\nvärlden.\r\nSocialstyrelsens uppgift har varit att se över hur vi\r\nska dela in specialistkompetensen i Sverige. Det är\r\nmöjligt att de har dragit fel gränser. Det är möjligt att\r\nderas förslag inte tillgodoser kraven på en bra specia-\r\nlistsjukvård i Sverige. Men det handlar inte ett ögon-\r\nblick om att undanhålla kompetens eller kunskap för\r\npatienten utan om att diskutera hur många specialite-\r\nter vi ska ha och hur de ska utvecklas.\r\nDen frågan är nu ute på remiss. En del patientor-\r\nganisationer har uppfattat det som att det allmänt sett\r\nhandlar om att rusta ned tillgången till adekvat läkar-\r\nvård. Det gör det inte. Det är inte avsikten. Förslagen\r\nskulle inte heller, såvitt jag kan se, leda till det.\r\nNu ska vi lyssna till remissopinionen och se hur vi\r\nska hantera Socialstyrelsens förslag. Men det har\r\negentligen ingenting att göra med den specifika ut-\r\nvecklingen i svensk sjukvård utan det är en debatt\r\nsom förs om de medicinska specialiteterna runtom i\r\nhela den utvecklade världen.\r\nDen andra frågan handlar om utbildning av speci-\r\nalister, om sjukvårdshuvudmännens ansvar för att se\r\ntill att man utbildar tillräckligt många specialister för\r\nde behov som finns i framtiden. Där har vi nu infört\r\nett system där Socialstyrelsen ger stöd för rekrytering\r\noch också för utbildning. Det är ganska nytt. I början\r\npå året fick vi den första resultatrapporten från deras\r\narbete. Det är spännande att se vad det betyder som\r\nstöd för huvudmännen.\r\nDet är landstingen och sjukvårdshuvudmännen\r\nsom ska ansvara för verksamheten. Vad vi ska göra\r\nfrån statens sida är att ge tillräckligt underlag för att\r\nde ska kunna anpassa sina resurser så att de verkligen\r\nmotsvarar de framtida behoven.\r\nJag tror att vi är på väg att få ett ganska bra sy-\r\nstem med ett bra samspel mellan den centrala nivån -\r\nföreträdare för Socialstyrelsen - och sjukvårdshu-\r\nvudmännen, så att vi slipper uppleva en situation där\r\nvi har en uppenbar brist på specialister på några om-\r\nråden. Socialstyrelsens arbete är ett sätt att komma till\r\nrätta med det. Det har nu påbörjats på riktigt allvar.</pre><pre>Anf.  38  YVONNE ANDERSSON (kd):\r\nHerr talman! Det låter ju hoppfullt. Men det finns\r\nett problem. Vi är ju också specialister. Även politiskt\r\nkan vi bli specialister. Då glömmer man bort helhe-\r\nten.\r\nUtbildningsdepartementet och utbildningsminis-\r\ntern har naturligtvis ansvar för att det finns tillräckligt\r\nmånga platser på medicinarutbildningen. Där har vi\r\nkö i vårt land och svårt att få de utbildningsplatser\r\nsom behövs för det framtida behovet. Där behövs,\r\nvad jag kan förstå, ett samarbetsförfarande mellan\r\nministrarna. Här finns problem.\r\nJag har själv varit handledare ett flertal omgångar\r\ntill blivande docenter, så jag känner rätt väl till forsk-\r\nningsarenan inom några av de ämnesområden som\r\nfinns inom medicinen. Där kan man se att forskning-\r\nen ligger långt framme. Forskare är specialister och\r\nmycket duktiga. Men vi kanske inte har den typen av\r\napparatur eller teknisk utrustning för att utveckla\r\nkunskap om metoder som vore mycket mer skon-\r\nsamma för patienter. Jag tänker på det senaste som\r\njag var involverad i som handlar om olika typer av\r\nhjärtbesvär. Vi kanske fortfarande kör med kontrast-\r\nmedel därför att vi inte har den senaste typen av rönt-\r\ngenapparater. Vi har helt enkelt inte haft råd att köpa\r\nin det. Sjukvårdshuvudmännen har inte haft det.\r\nDet är den typen av problem som gör att även om\r\nvi utbildar specialister kanske de inte till fullo kan\r\nutveckla sin specialistkunskap och hjälpa till att an-\r\nvända den kliniskt, för den tekniska utrustningen\r\nfinns inte. Där ligger vi inte långt framme i vårt land.\r\nDär kan vi inte jämföra oss internationellt och tro att\r\nvi ligger i framkant. Därför tror jag att vi måste för-\r\nsöka se över den samordnade insatsen. Jag tänker mig\r\nockså att ohälsotalen, som vi alla brottas med och har\r\nuppe i många debatter hit och dit, också bygger på att\r\nmänniskor inte får den vård som behövs i det avseen-\r\ndet.\r\nDet är jättebra att man tar fram underlag som ska\r\nhjälpa landstingen men vi behöver utbildningsplatser\r\natt tillgå och pengar till den här typen av vård.\r\nMinistern talade om ett projekt där man hade fått i\r\nuppgift att göra en översyn av den högspecialiserade\r\nvården. När ska det projektet komma med sina resul-\r\ntat? Det vill jag gärna veta.\r\nVi vet att det behövs utbildningsplatser och forsk-\r\nning. Därför är det viktigt att vi hittar ett sätt att sam-\r\nordna de olika områdena. Behovet av grundutbild-\r\nningsplatser som vi kan se när man undersöker beho-\r\nven inom sjukvården bör också finnas med i en hög-\r\nskoleproposition eller forskningsproposition. Jag vill\r\nhöra ministerns svar också på den frågan.</pre><pre>Anf.  39  Socialminister LARS ENG-\r\nQVIST (s):\r\nHerr talman! Den ordning som vi har arbetat med\r\nhittills i den svenska sjukvården innebär att den na-\r\ntionella nivån, det vill säga staten och regeringen, är\r\nansvarig för att se till att vi har tillräckligt stor utbild-\r\nning på universitetsnivå och högskolenivå när det\r\ngäller sjuksköterskor och läkare. Det ansvaret är stat-\r\nligt. Nu har antalet utbildningsplatser ökat de senaste\r\nåren, både för sjuksköterskor och läkare. Frågan är\r\nom det är tillräckligt i förhållande till behoven. Vi ska\r\ngöra en utvärdering av det och se vilken omfattning\r\nutbildningen ska ha framöver.\r\nHär har det funnits olika bedömningar. Vi hade en\r\nsituation där läkarfacken och också övriga organisa-\r\ntioner inom sjukvården inte tyckte att det fanns ett\r\nbehov av att öka utbildningen kraftigt. De tyckte att\r\ndet egentligen inte fanns behov av fler läkare. Men vi\r\nkom överens om att det fanns ett behov - att det fanns\r\nett underskott och att vi behövde utöka utbildningen.\r\nNu sker en ganska kraftig ökning. Där har staten ett\r\nansvar.\r\nSedan har staten också ett ansvar för att hjälpa och\r\nbistå sjukvårdshuvudmännen när det gäller planering-\r\nen för specialistutbildningen. Det gäller alltså nästa\r\nsteg i utbildningen, att vi har tillräckligt många speci-\r\nalister. Det arbetar nu Socialstyrelsen med.\r\nDen fråga som vi har anledning att ställa oss är\r\nom det är en bra arbetsfördelning eller om staten har\r\nett vidgat ansvar när det gäller utvecklingen av den\r\nhögspecialiserade vården. Det gör också Yvonne\r\nAndersson. Gäller ansvaret inte bara utbildning utan\r\nockså forskning, utbildning på plats, det vill säga\r\nsjukvårdshuvudmännens ansvar, och samordning\r\nmellan olika sjukvårdshuvudmän? Det är det som\r\nmotiverar att vi gör en särskild översyn av den hög-\r\nspecialiserade vården. Projektgruppen är till för att i\r\nförsta ledet göra en översyn av hur det ser ut och\r\nvilka problemområdena är. Vi kommer att få en första\r\ndiskussionsrapport redan under våren. I slutet på året\r\nkommer deras mer övergripande översyn.\r\nDen ska bli föremål för en offentlig diskussion.\r\nEfter det ska vi bestämma oss för hur vi går vidare i\r\nutredningsarbetet för att se i vilken mån vi behöver\r\nlägga fram förslag för riksdagen för att ändra spel-\r\nreglerna, formerna för samverkan mellan den natio-\r\nnella nivån och sjukvårdshuvudmännen.\r\nDet är en jättespännande diskussion. Det finns,\r\nsom Yvonne Andersson säger, ett fält av osäkerhet\r\nom vem som egentligen har ansvaret. Vi kan säga att\r\ndet är sjukvårdshuvudmännen, men många sjuk-\r\nvårdshuvudmän säger att de skulle behöva ett mer\r\naktivt stöd från den nationella nivån för att klara sina\r\nåtaganden. Det är det som detta projekt nu tittar på.\r\nVi kommer att få många tillfällen att diskutera\r\nsamspelet mellan staten, det vill säga regeringen och\r\nriksdagen, och statliga myndigheter å ena sidan och\r\nsjuvårdshuvudmännen å andra sidan när det gäller\r\nutvecklingen av den specialiserade sjukvården.</pre><pre>Anf.  40  YVONNE ANDERSSON (kd):\r\nHerr talman! Jag får tacka för det svaret - det var\r\nmycket tillfredsställande. Jag ser fram emot detta.\r\nDet jag också kan tycka är anmärkningsvärt är det\r\nsom har hänt den senaste 15-årsperioden, då vi i hög\r\ngrad har brutit ned den medicinska forskningen. Tidi-\r\ngare fanns forskningsmiljöer med grundforskning\r\nfram till klinisk utprövning och så vidare, och de hela\r\nmiljöerna har vi numera inte kvar. Sannolikt beror det\r\npå uppdelningen av ansvaret. Det kanske finns anled-\r\nning att återkomma och diskutera det. Där tror jag att\r\nvi är överens; vi vill ha det så bra som möjligt. Då\r\nhandlar det om på vilket sätt vi ska få det.\r\nEn sista fråga är denna: Kan jag gå tillbaka till de\r\npatienter som är oroliga och meddela dem att Social-\r\nstyrelsens rapporteringar och förslag egentligen inte\r\när förslag som med säkerhet kommer att antas, utan\r\natt det handlar om en översyn där flera aspekter och\r\nkanske till och med flera projekt finns med i det slut-\r\nliga ställningstagandet från regeringens sida? Är det\r\nett svar man kan ge?\r\nNär vi talar om ansvarsnivåer, var beslut ska fattas\r\noch vem som har ansvar för vad handlar det ytterst\r\nom patienter som vill ha vård, människor som vill\r\nleva längre och som vill ha den hjälp de kan få för ett\r\nbättre liv. Kan jag lämna ett lugnande besked?</pre><pre>Anf.  41  Socialminister LARS ENG-\r\nQVIST (s):\r\nHerr talman! Om jag förstår Yvonne Andersson\r\nrätt ska hon ge följande besked, och i så fall är vi\r\növerens.\r\nSocialstyrelsen har lämnat sitt förslag när det gäll-\r\ner specialistindelningen och specialistkompetenser.\r\nDet har regeringen inte tagit ställning till - det är ute\r\npå remiss. Vi har över huvud taget inte tagit ställning\r\ntill någon del av detta, och vi ska lyssna noggrant till\r\nremissopinionen. Det är ett viktigt besked.\r\nDet andra är att inget av de förslag som finns där\r\nsyftar till att minska eller försämra möjligheten för\r\nden enskilde patienten att få adekvat vård eller att få\r\nrätt kompetens i vården. Frågeställningen har börjat\r\nmed en diskussion om hur många specialiteter vi ska\r\nha och hur vi ska gruppera in de olika specialiteterna\r\nför att just kunna ge patienten den bästa vården. Om\r\ndet är rätt indelning de har gjort och om det är rätt\r\navgränsningar är sannerligen en öppen fråga, och vi\r\nska lyssna noggrant till vad patientorganisationer\r\nlikaväl som andra som har synpunkter på det har att\r\nframföra.</pre><pre>Överläggningen var härmed avslutad.</pre><pre>11 §  Svar på interpellation 2002/03:267 om\r\nosteoporos</pre><pre>Anf.  42  Socialminister LARS ENG-\r\nQVIST (s):\r\nHerr talman! Yvonne Andersson har frågat mig\r\nvilka åtgärder jag avser att vidta för att man ska tidigt\r\nkunna diagnostisera osteoporos.\r\nOsteoporos, eller benskörhet, innebär en förtun-\r\nning av benstommen, vanligtvis som en del av det\r\nbiologiska åldrandet. Ett stort antal faktorer bidrar till\r\natt mängden benvävnad i skelettet minskar med ål-\r\ndern och ökar risken för frakturer. Osteoporos kan\r\nvara primär, det vill säga orsakad av naturligt åldran-\r\nde, menopaus och livsstil - kost, motion, rökning och\r\nalkohol. Den kan också vara sekundär, orsakad av\r\npåvisbara sjukdomar eller som en följd av läkeme-\r\ndelsbehandling. Osteoporos ger inga besvär innan en\r\nfraktur inträffar.\r\nEn rad riskfaktorer för osteoporos kan inte påver-\r\nkas, till exempel ålder, kön och genetiska förutsätt-\r\nningar. Andra riskfaktorer kan påverkas och därmed\r\nminska risken för frakturer, och det gäller till exem-\r\npel fysisk inaktivitet, rökning, nedsatt syn och fallbe-\r\nnägenhet.\r\nStatens beredning för medicinsk utvärdering\r\n(SBU) gör för närvarande en bred genomgång av det\r\nvetenskapliga underlaget för hur man kan förebygga\r\nosteoporos och frakturer, för hur man kan hitta indi-\r\nvider med ökad risk för osteoporos och diagnostisera\r\noch behandla dessa samt bedöma de hälsoekonomiska\r\noch etiska aspekterna för dessa olika åtgärder. Resul-\r\ntatet av detta arbete kommer att redovisas senare i år.\r\nI detta sammanhang kommer man att få svar på\r\nvilka diagnostiska metoder som har en bra precision\r\noch bra noggrannhet för att kunna förutsäga risken för\r\nfrakturer. Osteoporos är en riskfaktor för fraktur, men\r\ndefinitionsmässigt inte ett förstadium till en sjukdom.\r\nEn eventuell screening med bentäthetsmätning ska\r\nsåledes ej jämföras med till exempel en mammografi-\r\nscreening, där syftet är att identifiera en sjukdom i ett\r\ntidigt stadium.\r\nBentäthetsmätningar fyller en viktig funktion\r\ninom sjukvården för att utreda enskilda patienter med\r\nhög risk för frakturer och därmed kunna föreslå före-\r\nbyggande åtgärder. Flera läkemedel finns inregistre-\r\nrade för att motverka och behandla osteoporos. Även\r\nmekaniska skydd finns för att mildra skador vid fall-\r\nolyckor. Det finns dock i dag inga data som motiverar\r\nen allmän screening med bentäthetsmätning.\r\nJag utgår från att den systematiska kunskapssam-\r\nmanställning som SBU senare i år kommer att lägga\r\nfram om att förebygga, diagnostisera och behandla\r\nosteoporos kommer att kunna vara till stort stöd för\r\nhälso- och sjukvården i denna viktiga fråga.</pre><pre>Anf.  43  YVONNE ANDERSSON (kd):\r\nHerr talman! I den här frågan är vi inte överens.\r\nJag menar att det i dag finns data som mer och mer\r\ntyder på att vi borde göra en genomgång så att det\r\nfinns möjlighet att på ett tidigt stadium diagnostisera\r\nosteoporos.\r\nOhälsotalen stiger. Det måste finnas i bakhuvudet\r\npå oss alla att det är ett samhällsproblem. Osteoporos\r\när en sjukdom, som också ökar alltmer. Antalet frak-\r\nturer per år som beror på denna sjukdom är mer än\r\n70 000. Av kvinnor i Sverige kommer cirka en av tre\r\natt drabbas av den här sjukdomen under sin livstid,\r\noch av männen en av åtta.\r\nSverige har ett större antal än övriga länder. Trots\r\ndetta tycks medvetenheten vara mycket dålig här,\r\nåtminstone om vi ser åtgärderna.\r\nI Australien kan man gå in på ett apotek och mäta\r\nom man har tendenser, för att sedan uppsöka en läka-\r\nre. Jag tar det som exempel eftersom jag var där med\r\nmin syster, som gjorde detta och kunde få en behand-\r\nling väldigt snabbt.\r\nDe frakturer som följer av osteoporos är oerhört\r\nkostsamma både för den enskilde och för samhället.\r\nOfta är det just en höft- eller kotfraktur som gör att\r\näldre inte längre kan klara sig själva utan måste pla-\r\nceras i långvården.\r\nSamtidigt - och det är det här jag vill komma åt -\r\nfinns det i dag bot för sjukdomen om den upptäcks i\r\ntid. Jag håller alltså inte med om att osteoporos inte är\r\nen sjukdom förrän man har fått en fraktur. Jag menar\r\natt det är en sjukdom när skelettet bryts ned på detta\r\nsätt redan innan frakturen har skett.\r\nTillräckligt tidig identifiering av individer som\r\nhör till den grupp som riskerar att få sjukdomen kan\r\nhjälpa om man rekommenderar ett annorlunda livs-\r\nmönster. Senare måste man ta till dyra behandlingar\r\noch mediciner. Behandlingen är i princip kostnadsfri\r\nom man upptäcker sjukdomen tillräckligt tidigt, men\r\ndå måste man upptäcka den redan innan individen har\r\nnågra symtom.\r\nJag har själv mött det här. Eftersom jag hade en\r\nsyster som drabbades av detta funderade jag: Kanske\r\njag borde göra en sådan mätning så att jag får veta\r\ndet, och då kan jag ändra mitt livsmönster så att jag\r\naldrig utvecklar en sådan sjukdom. Men icke - i dag\r\nhar man inte möjlighet att göra en sådan mätning om\r\nman inte är sjuk, det vill säga inte har en fraktur eller\r\nliknande.\r\nDet är det här som jag vill komma åt genom den\r\nmetod som Sectra i Linköping har. Jag har alltså varit\r\noch besökt dem, granskat metoden och blivit fascine-\r\nrad - och den säljs över världen. Genom en enkel\r\ndigitalröntgen av fingrarna kan man konstatera vilka\r\nmänniskor som finns i riskzonen. Jag skulle vilja göra\r\ndetta, men det går inte i Sverige.\r\nKan ministern tala om vad man ska göra?</pre><pre>Anf.  44  ANNA LILLIEHÖÖK (m):\r\nHerr talman! Det här handlar faktiskt om en\r\nsvensk folksjukdom. Det är så olyckligt att vi här i\r\nSkandinavien är verkligt drabbade av frakturer till\r\nföljd av benskörhet, och i Sverige är vi ännu mer\r\ndrabbade än i Norge, till och med dubbelt så mycket.\r\nSå det här är utbrett.\r\nVi kanske inte ska tala om masscreening, men det\r\nfinns lägen mellan att bara undersöka dem som fak-\r\ntiskt redan har en fraktur och masscreening.\r\nJag uppfattar att ministern ändå är välvilligt in-\r\nställd till att man ska kunna behandla benskörhet i\r\nstörre utsträckning, men det gäller alltså att komma\r\nlängre på vägen. Därför tycker jag att det här var en\r\nväldigt bra interpellation.\r\nDet handlar faktiskt inte bara om äldre, utan det är\r\nockså yngre. Dessutom gäller det inte bara kvinnor\r\nutan också män. Det görs bland annat en jättestor\r\nundersökning i Kalifornien av någon professor, och\r\ndär deltar 1 000 personer från Sverige just på grund\r\nav detta.\r\nTyvärr får mycket få av dem som är drabbade av\r\nbenskörhet i dag diagnos och behandling. Då blir det\r\nalla de här mycket dyrbara konsekvenserna, som vi\r\nhörde interpellanten beskriva. Här har vi faktiskt en\r\nchans att genom bentäthetsmätning tidigare finna dem\r\nsom är på väg att bli drabbade. Detta är en utomor-\r\ndentligt stor riskfaktor oavsett om vi vill bedöma\r\ndetta som sjukligt, bara onormalt, en degenerering\r\neller en följd av någonting annat.\r\nJag menar att detta inte spelar så stor roll. Det\r\nhandlar ju om möjligheten att medicinera och hjälpa\r\ndem som är i riskzonen. Fortfarande är tillgången på\r\nbentäthetsmätare mycket låg i vårt land - som samti-\r\ndigt är så hårt drabbat av detta.\r\nSett i det perspektivet tycker jag faktiskt att mi-\r\nnisterns svar är lite njuggt. Därför tog jag mig före att\r\nbegära ordet i den här debatten. Man vill kanske inte\r\nha allmän screening. Vi får väl se genom SBU om det\r\nmöjligen är kostnadseffektivt, för det är väl det som\r\nde tittar på, eller hur långtgående kontroll av riskpati-\r\nenter vi ska ha. Men det finns ju faktiskt många andra\r\nsjukdomstillstånd som är sammankopplade med det\r\nhär, så det finns nog fler positiva effekter än vad man\r\nkanske i förstone ser.\r\nDet är inte bara en riskfaktor när det gäller framti-\r\nda frakturer, utan det handlar faktiskt om en behand-\r\nling för att förhindra mycket stora kostnader. Visser-\r\nligen är detta sjukvårdens fråga, men det är mycket\r\nsom även rör ministerns arbetsområde, forskning och\r\nutbildning. Det är viktigt att vi sätter i gång och ser\r\ntill att vi får bentäthetsmätning så att vi också kan\r\ngöra en fortlöpande utvärdering. Därför vill jag upp-\r\nrepa interpellantens fråga: Vilka åtgärder avser mi-\r\nnistern att vidta utöver att vänta på SBU:s undersök-\r\nning?</pre><pre>Anf.  45  Socialminister LARS ENG-\r\nQVIST (s):\r\nHerr talman! Ibland tänker jag att det kanske är en\r\nväldig tur att det inte är Sveriges riksdag som be-\r\nstämmer behandlingsmetoder i svensk sjukvård. Till\r\nsist måste man ju bestämma sig för vem man ska\r\nförlita sig till. Och vi har i Sverige ett ganska bra\r\nsystem när det gäller att försöka fånga upp den medi-\r\ncinska sakkunskapen och kunskapsnivån när det gäll-\r\ner sjukvården.\r\nDet händer två saker när det gäller frågan om os-\r\nteoporos.\r\nDet ena är att Läkemedelsverket så sent som för\r\nett och ett halvt år sedan, alltså 2001, utfärdade nya\r\nrekommendationer när det gäller behandling av oste-\r\noporos. Efter många debatter i riksdagen, där frågan\r\nhar varit uppe, deltog Läkemedelsverket i en konsen-\r\nsuskonferens - jag tror att man även var med och\r\narrangerade den - som gällde forskare i Norden. De\r\nskulle komma fram till vad man i den medicinska\r\nforskningen i dag är ense om, vilka behandlingsmeto-\r\nder som är att rekommendera och vad man ska re-\r\nkommendera svensk sjukvård.\r\nDessa rekommendationer gick ut 2001, och det\r\nhär var ett resultat av detta märkliga faktum att det är\r\nstörre problem i nordiska länder och att vi har större\r\nproblem i Sverige än i övriga nordiska länder. Nu\r\nfinns dessa rekommendationer. Det är dem som\r\nsvensk sjukvård följer.\r\nDet andra handlar om att diskutera behovet av fler\r\nbentäthetsmätningar utan att man har just masscree-\r\nningar. Hur mycket ska man satsa på detta, och vilka\r\nmetoder ska användas? Det arbetar SBU med, och vi\r\nväntar nu på SBU:s rekommendationer.\r\nJag tror att det är klokt att avvakta den sakkun-\r\nskap vi har och avvakta dessa genomgångar av det\r\nfaktiska kunskapsläget innan man bestämmer sig.\r\nÅtminstone tycker jag att det är rimligt att man som\r\nminister gör det.\r\nSedan har vi då frågan om den här nya metoden.\r\nGlädjande nog håller Karolinska sjukhuset på att\r\nutvärdera den för att se vilket värde den faktiskt har.\r\nEn sak är att leverantören och de som prövar den just\r\nnu är entusiastiska, men nu sker en utvärdering där vi\r\nfår veta i vilken mån det här faktiskt är effektiva\r\nundersökningar och i vilken mån det är bättre under-\r\nsökningar kostnadsmässigt eller medicinskt än andra\r\nundersökningar. Så vi får en utvärdering av detta.\r\nDet är inte alldeles säkert att leverantören av det\r\nhär systemet har rätt, men man har i alla fall rätt att få\r\ndetta prövat, och det sker nu en sådan prövning på\r\nKarolinska sjukhuset. Då kan vi ta ställning till hur\r\nman ska göra och se i vilken mån man ska rekom-\r\nmendera den typen av behandling också i övrig sjuk-\r\nvård, så att också Yvonne Andersson kan få just den\r\nhär metoden i framtiden.</pre><pre>Anf.  46  YVONNE ANDERSSON (kd):\r\nHerr talman! Tack ministern för de löftesrika or-\r\nden!\r\nDet jag vill komma åt handlar om långsiktighet\r\noch kortsiktighet. Det vi långsiktigt kan åtgärda kan-\r\nske kostar lite mer kortsiktigt. Men det ger oerhört\r\ngoda effekter långsiktigt. Det handlar om människors\r\nhälsa eller ohälsa, trygghet eller otrygghet. Jag är till\r\noch med väldigt säker på att människor som är till-\r\nräckligt otrygga drabbas mer av sjukdomar just på\r\ngrund av att de är otrygga. Sedan handlar det om att\r\nta vara på den nya tekniken och tro på det som vi har\r\nforskat fram och utvecklat kontra att sitta fast i det\r\ngamla.\r\nDe riktiga mätningar som vi har i dag är otroligt\r\nsäkra. Den här nya tekniken kan inte tillnärmelsevis\r\nnå dit, utan den här nya tekniken som jag nämnde,\r\nDXR, är mer till för att hitta riskgrupper.\r\nJag var heller inte ute efter att vi skulle ha någon\r\nmasscreening. Jag tror snarare att detta ska finnas\r\ntillgängligt för människor som skulle vilja göra det\r\nhär. Man kanske undrar: På vilket sätt kan jag få det\r\nhär mätt? Kan jag hitta det här någonstans i Sverige?\r\nDet handlar alltså om tillgängligheten. Om jag vill se\r\nen film så får jag det. Om jag vill ändra på mina tän-\r\nder eller hitta på något annat med mitt utseende så får\r\njag det. Vill jag då mäta bentäthet ska jag kunna få\r\ntillgång till det här. Det är väl egentligen det som jag\r\nönskar att vi skulle ta vara på.\r\nAtt möta upp långsiktigt, tänka på människors\r\nhälsa och ta vara på ny teknik är väl egentligen den\r\ntreklöver som de flesta av oss vill förespråka. Men\r\nibland är det svårt, för det finns hinder på vägen. Det\r\när väl där som jag önskar att den här debatten ska få\r\nfinnas med. Jag önskar att den finns med i bakhuvu-\r\ndet på ministern. Jag tror inte att man i riksdagen ska\r\nlägga sig i de medicinska behandlingarna, men jag\r\ntror att man i uttalanden och i debatter i riksdagen och\r\nbland politiker i olika kretsar kan lyfta upp och upp-\r\nmärksamma möjligheter till ett bättre samhälle för\r\nmänniskorna att leva i. Det är egentligen det yttersta\r\nsyftet med den här interpellationen.\r\nMed det tackar jag för svaret, och jag hoppas att\r\ndetta finns med framöver i ministerns överväganden.</pre><pre>Anf.  47  ANNA LILLIEHÖÖK (m):\r\nHerr talman! Det här blir en väldigt enig debatt, så\r\natt säga.\r\nSannolikt kommer detta att visa sig vara fruktans-\r\nvärt lönsamma insatser, och då kan man fråga sig om\r\ndet inte några forskningssteg framåt kommer att vara\r\nen fråga även för den statliga sidan och inte bara för\r\nsjukvården.\r\nSBU kommer säkert att se till det långsiktiga och\r\nkunna bidra på ett bra sätt. Men sedan är det faktiskt\r\ninte bara nya mätmetoder utan också nya behand-\r\nlingsmetoder på väg, och då tycker jag, precis som\r\nYvonne Andersson, att detta måste vara tillgängligt så\r\natt det blir möjligt att finna dem som är i riskzonen\r\noch som lider av detta. Dessa skulle då kunna hjälpas\r\noch den höga risken för ganska allvarliga konsekven-\r\nser avvärjas.\r\nVi skulle gärna vilja se att dessa åtgärder kom i\r\ngång - större tillgänglighet för mätning kanske inte\r\nav alla men av dem som befinner sig i riskzonen för\r\natt hålla jämna steg och kunna ingripa med de nya\r\nmedel som faktiskt finns tillgängliga redan nu.</pre><pre>Anf.  48  Socialminister LARS ENG-\r\nQVIST (s):\r\nHerr talman! Jag vill bara upplysa om vad SBU:s\r\narbete nu koncentreras kring. Det är tre områden där\r\nde ska redovisa det internationella kunskapsläget.\r\nFörst handlar det om att förebygga. Det är kanske\r\ndet allra viktigaste. Vad säger den internationella\r\nforskningen om möjligheterna att förebygga benskör-\r\nhet?\r\nDet andra är hur vi effektivast ska diagnostisera\r\nbenskörhet. Det är alltså hela frågan om screening,\r\nvilka man i så fall ska dra in i ett mer omfattande\r\nscreeningarbete och vilka metoder vi ska använda.\r\nDet tredje är vad vi har för kunskap när det gäller\r\natt behandla fastslagen benskörhet.\r\nSå visst är det ett spännande arbete de har. Min\r\npoäng var egentligen bara att blir roligare att diskute-\r\nra när vi har fått SBU:s rapport, för då vet vi mer.\r\nKan staten göra någonting för att stärka sjukvårdens\r\nmöjligheter att erbjuda stöd och hjälp? Kan staten\r\ngöra någonting för att öka det förebyggande arbetet?\r\nDet kommer vi att veta mer om när vi får SBU:s\r\nrapport. Då kan vi ha en ny diskussion.</pre><pre>Anf.  49  YVONNE ANDERSSON (kd):\r\nHerr talman! Då blir jag ju väldigt nyfiken. Jag\r\nvet inte om vi sade någonting om tidsplanen, men kan\r\nman då utgå från att ministern när denna rapport\r\nkommer lägger fram en proposition i frågan?</pre><pre>Överläggningen var härmed avslutad.</pre><pre>12 §  Svar på interpellation 2002/03:291 om\r\nvård i livets slutskede</pre><pre>Anf.  50  Socialminister LARS ENG-\r\nQVIST (s):\r\nHerr talman! Cristina Husmark Pehrsson har frå-\r\ngat mig vilka åtgärder jag ämnar vidta för att stärka\r\nden palliativa vården samt vad jag ämnar göra för att\r\nfullfölja förslagen i betänkandet om värdig vård i\r\nlivets slutskede.\r\nDet är riktigt att slutbetänkandet Döden angår oss\r\nalla - värdig vård vid livets slut (SOU 2001:6) har\r\nremissbehandlats och bereds inom Regeringskansliet\r\nsamt att regeringen ännu inte har tagit ställning till\r\nkommitténs förslag.\r\nRegeringen tillkallade 1997 en kommitté med\r\nuppdrag att bland annat lämna förslag till hur livs-\r\nkvaliteten för dem som är svårt sjuka och döende kan\r\nförbättras. Att kommittén tillsattes berodde delvis på\r\natt Statens medicinsk-etiska råd, SMER, uppmärk-\r\nsammat regeringen på att det fanns ett behov att på\r\nnytt överväga en rad medicinska frågeställningar som\r\naktualiseras vid vård i livets slutskede. Senast en\r\növersyn på området då hade gjorts var i betänkandet I\r\nlivets slutskede (SOU 1979:59). Nya kunskaper och\r\nerfarenheter hade framkommit, och dessa behövde\r\nenligt SMER diskuteras och utvärderas.\r\nSedan kommittén överlämnat sitt slutbetänkande\r\ntill regeringen har mycket hänt, och en del av de\r\nfrågor den arbetade med har behandlats i andra sam-\r\nmanhang. Ett exempel är att frågor kring vad som bör\r\ngälla för beslutsoförmögna personer nu utreds av en\r\nsärskild utredare tillsatt av Justitiedepartementet. Jag\r\nvill också peka på att frågor om en sammanhållen\r\nvårdkedja och medicinskt färdigbehandlade patienter\r\nbehandlats i regeringens proposition Samverkan\r\nmellan kommuner och landsting inom vård- och om-\r\nsorgsområdet (prop. 2002/03:20). Regeringen har\r\nockså nyligen tillsatt en särskild utredare för att göra\r\nen översyn av vård och omsorg för äldre - tio år efter\r\nädelreformen (dir. 2003:40). Översynen berör flera av\r\nde frågor som behandlas i betänkandet Värdig vård\r\nvid livets slut och som gäller hur vården av gamla är\r\nutformad.\r\nDet finns fortfarande brister i vården av männi-\r\nskor vid livets slut. Det måste ändå framhållas att\r\nsjukvårdshuvudmännen har åstadkommit en mycket\r\npositiv utveckling av området genom att under flera\r\når aktivt och framgångsrikt arbeta med att förbättra\r\nvården i livets slutskede. Regeringen vill självklart\r\nverka för att denna positiva utveckling fortsätter.\r\nKommitténs betänkande innehåller inte så många\r\nkonkreta förslag till åtgärder från regering och riks-\r\ndag. Många av betänkandets bedömningar och förslag\r\nrör i stället områden där huvudmännen ansvarar och\r\nbeslutar om verksamhetens organisation. Exempel på\r\nsådana är frågor om läkaransvar, resursteam, kompe-\r\ntenscentrum, bemötande av patienter och anhöriga\r\nsamt ett fördjupat samarbete med trossamfund.\r\nAtt granska ett område och att kartlägga de behov\r\nsom finns av förbättringar har ett värde i sig. Ett så-\r\ndant arbete stimulerar till diskussion och utveckling\r\nav området och leder till att utredningens tankar och\r\nidéer sprids, vilket också kan antas avsätta spår i\r\nverksamheten.\r\nBetänkandet bereds för närvarande, och jag har\r\ninte för avsikt att nu gå in i detalj på vilka åtgärder\r\nregeringen kommer att vidta med anledning av det.</pre><pre>Anf.  51  CRISTINA HUSMARK PEHRS-\r\nSON (m):\r\nHerr talman! Tack så mycket för svaret, socialmi-\r\nnistern!\r\nJag skrev min interpellation därför att jag blev\r\norolig när jag såg att ingenting hände med anledning\r\nav slutbetänkandet Döden angår oss alla - värdig\r\nvård vid livets slut. Jag tycker att det är för viktigt för\r\natt ingenting ska hända. Speciellt orolig blev jag\r\neftersom jag i förra årets äldrebetänkande kunde läsa\r\natt detta betänkande bereddes på Regeringskansliet,\r\noch när vi nu kommer till årets äldrebetänkande står\r\ndet att regeringen ännu inte har tagit ställning till\r\nkommitténs förslag. Då har det gått ett år till. Det här\r\när frågor som är så viktiga och behov som är så skri-\r\nande att någonting drastiskt måste hända.\r\nNär dessutom socialministern här i dag säger att\r\ndetta nu ånyo bereds på departementet undrar jag lite\r\ngrann hurdan ordning ni har i byrålådorna. Det vore\r\nbra att få ett klarläggande: Bereds det eller bereds det\r\ninte?\r\nSedan säger socialministern att han inte vill dis-\r\nkutera detaljer. Det kan jag mycket väl gå med på om\r\nman nu inte har kommit någonstans med beredningen\r\nav detta ärende. Men låt oss diskutera mer över-\r\ngripande vad som borde varit med!\r\nJag vet också att både Kommun- och Landstings-\r\nförbundet nu har sina stämmor, och jag kan tänka mig\r\natt socialministern ska dit och besöka dem. Där har\r\nsocialministern sina partivänner i toppen, både i\r\nKommun- och i Landstingsförbundet, så i stället för\r\natt träta om vilken huvudman som har ansvar för vad\r\nkunde ni väl sätta er ned och säga: Nu får vi se till att\r\nnågonting händer här! Det är nämligen så ojämlik\r\nvård i livets slutskede i Sverige att det faktiskt är\r\nskrämmande.\r\nSocialministern säger också i sitt svar att kom-\r\nmitténs betänkande inte innehöll så många förslag till\r\nåtgärder. Det kan jag i så fall tycka är ett underkän-\r\nnande av kommitténs arbete. Det står nämligen i\r\nregeringens direktiv till utredningen att den skulle\r\nanalysera och lämna förslag till hur man kan förbättra\r\nkvaliteten och öka inflytandet för dem som är svårt\r\nsjuka och döende och deras familjer och närstående.\r\nDen skulle också belysa forsknings- och utbildnings-\r\nbehov.\r\nÄr det så, socialministern, att den här kommitténs\r\nslutbetänkande var så fattigt på förslag att det är där-\r\nför det inte har hänt någonting?\r\nSedan säger socialministern att det har hänt en\r\nmassa andra saker ändå. Det enda jag egentligen kan\r\nhitta är att det om några dagar ska beslutas om att\r\nman i landstingen möjligen ska kunna få ha frivilliga\r\nsamverkansnämnder. Men det är ju inte fler politiker\r\nde här svårt sjuka människorna behöver, utan det är\r\nfaktiskt en god vård och omsorg både om dem och\r\nom deras närstående.\r\nDet vore intressant att få höra lite grann vad soci-\r\nalministern säger om hur vi ska klara den palliativa\r\nvården på ett bättre sätt än i dag.\r\nLandets äldrevårdsexperter säger också att skill-\r\nnaderna i kommunernas utbud är orimliga. Till exem-\r\npel säger Mårten Lagergren, docent i geriatrik: Det är\r\nett lotteri vilken äldrevård man får. Hur långt ska\r\negentligen kommunernas självstyrelse få sträcka sig?\r\nJag ska ge ett exempel: Inge Granqvist, 72 år, fick\r\ntill slut en plats på Mathildenborgs sjukhem i Malmö.\r\nHan var då så dålig att han redan hade slutat äta och\r\ndricka, och han dog någon vecka senare.\r\nKommunen begärde 1 200 kr för att köra honom\r\ntill sjukhemmet. Det hade hustrun Gunvor inte råd\r\nmed. Inge Granqvist baxades upp i en rullstol och\r\ntransporterades dit i en vanlig färdtjänsttaxi. 200 kr\r\nhade jag klarat, inte 1 200 kr, säger Gunvor Gran-\r\nqvist.\r\nDetta är inte värdig vård vid livets slut, socialmi-\r\nnistern.</pre><pre>Anf.  52  Socialminister LARS ENG-\r\nQVIST (s):\r\nHerr talman! Vi kan säkert ägna ganska mycket\r\ntid åt att diskutera principerna för äldreomsorgen i\r\nstörsta allmänhet. Det var det Cristina Husmark\r\nPehrsson slutade med.\r\nMen utredningen som vi talade om handlar om\r\npalliativ vård och specifik vård i livets slutskede. Det\r\nintressanta med utredningen är att den föreslår en rad\r\nåtgärder för att den palliativa vården ska bli bättre.\r\nMen, som jag konstaterar i mitt svar, det var väldigt\r\nfå förslag till åtgärder som krävdes av regering och\r\nriksdag. Det handlar väldigt mycket om ändrade atti-\r\ntyder i sjukvården. Det handlar väldigt mycket om att\r\nse vården på ett annat sätt, om att samverka över\r\nkompetensgränser. Det handlar väldigt mycket om\r\nhur man ska bemöta en patient som för sin egen del -\r\nsannolikt gäller det också anhöriga - blir alltmer\r\nmedveten om att livet håller på att rinna i väg. Det\r\nhandlar väldigt mycket om etiska överväganden.\r\nDet är bra med en sådan utredning. Problemet blir\r\nju att så länge vi har ett sjukvårdssystem med ganska\r\ndecentraliserat ansvar är det inte säkert att det är här\r\nvi ska besluta. I stället ska delar av utredningen vara\r\nen stimulans för utvecklingen hos sjukvårdshuvud-\r\nmännen. Jag vet att utredningen har lett fram till\r\nmånga diskussioner hos sjukvårdshuvudmännen. Här\r\ni Stockholms län likaväl som i andra landsting har\r\nman haft ganska rejäla diskussioner om hur man\r\nutvecklar den palliativa vården.\r\nMen vi håller på att gå igenom vad det är för om-\r\nråden som staten ska ta initiativ på. Vi har redan gjort\r\ndet på några områden. Vi har redan lagt fram förslag\r\nom gemensamma nämnder. Det handlar sannerligen\r\ninte om att antalet politiker ska öka. Det är snarare\r\ntvärtom. Har man en gemensam nämnd i stället för\r\ntvå blir det rent matematiskt färre politiker. Men det\r\när inte det som är poängen. Vad det handlar om är att\r\npolitikerna ska ha ett gemensamt ansvar över hela\r\nvårdkedjan, det vill säga en nämnd ska vara ansvarig\r\nbåde för läkarnas insatser i äldreomsorgen och för\r\növrig vårdpersonal. Det är det som är tanken. Jag är\r\növertygad om att många kommuner och landsting\r\nkommer att välja att ha gemensamma nämnder för att\r\nfå ett helhetsansvar.\r\nVi ser också över ädelreformen, som är en del i\r\ndet vi diskuterar.\r\nSvaret på interpellationen är helt enkelt att vi, som\r\ndet också står, bereder betänkandet, vi går igenom på\r\nvilka områden det finns anledning för riksdagen att ta\r\ninitiativ och för regeringen att lägga fram förslag som\r\nen följd av utredningen och på vilka områden vi\r\nmåste försäkra oss om att man för diskussionen vida-\r\nre hos sjukvårdshuvudmännen.\r\nNär det sedan gäller äldreomsorgen rent allmänt,\r\nresurser till äldreomsorgen och krav på den, finns det\r\nsäkert mycket vi kan diskutera och mycket att önska.\r\nDet får vi återkomma till. Nu handlade frågan speci-\r\nfikt om den palliativa vården och den utredning som\r\nhar sysslat med den.</pre><pre>Anf.  53  CRISTINA HUSMARK PEHRS-\r\nSON (m):\r\nHerr talman! Vården av Inge Granqvist handlade\r\ninte i första hand om äldreomsorg, socialministern.\r\nDet handlade om den palliativa vården. Han dog ett\r\npar veckor senare. Han var svårt sjuk när han kom.\r\nDet är palliativ vård. Palliativ vård handlar inte om\r\nvård de sista minuterna, det handlar om resan fram till\r\nden punkt då man ser ett slut som man inte kan hind-\r\nra.\r\nLåt oss i alla fall titta på kommitténs förslag, soci-\r\nalministern. Det finns en hel del. Socialministern\r\nsäger att det inte finns det, men jag tycker att det\r\nfinns många viktiga, bra och konkreta förslag.\r\nKommittén säger först och främst att alla männi-\r\nskor i livets slutskede ska tillförsäkras en palliativ\r\nvård på lika villkor i hela landet. Det tycker jag är ett\r\nklart och tydligt besked.\r\nEn insats som är viktig, som man också nämner,\r\när rätten till smärtfrihet. Man har kunnat se hur\r\nsmärta tar sig uttryck, speciellt när det gäller svårt\r\nsjuka, döende dementa, i skrik och vandringsbeteen-\r\nde, oro och ångest. Särskilt gäller detta personer som\r\nhar nedsatt autonomi. Lugnande medel, som de här\r\nmänniskorna ibland helt felaktigt får, gör bara saken\r\nännu värre. De får ännu sämre livskvalitet.\r\nJag vet i dag att smärta är väldigt vanligt i livets\r\nslutskede. I dag finns det 6 000 sjuksköterskor som\r\njobbar inom äldreomsorgen som socialministern och\r\nregeringen inte ger möjlighet att få sådan fortbildning\r\noch utbildning att de kan upptäcka biverkningar eller\r\nnär någon behöver vård och omsorg. Nu kanske soci-\r\nalministern igen säger: Ska vi diskutera förskriv-\r\nningsrätt för sköterskor? Ja, för rätten till smärtfri\r\nbehandling ingår i allra högsta grad i den palliativa\r\nvården.\r\nMen det finns 6 000 sköterskor som jobbar nära\r\nsvårt sjuka döende personer som inte har rätt att ge\r\nsmärtstillande, utan de här personerna får åka in på\r\nsjukhuset. Dessutom undantog också den nuvarande\r\nmajoriteten i riksdagen alla de sköterskor som jobbar\r\ni äldreomsorgen inom den privata vården. Där ska\r\ntydligen de gamla och sjuka ha ännu mer ont än i den\r\noffentliga vården. Det är ganska absurt.\r\nEtt exempel är två geriatriska avdelningar i Umeå\r\ndär man har tittat närmare på biverkningar. Man har\r\nkonstaterat att man har ökat biverkningsrapportering-\r\nen och förbättrat åtgärderna för de gamla drastiskt.\r\nMan ökade anmälningarna från 2 till 22, medan det\r\nfrån övriga landet kom in 15 biverkningsrapporter. En\r\nav de allra viktigaste sakerna vi har i den palliativa\r\nvården är alltså att tillförsäkra smärtlindring.\r\nStällföreträdarfrågan, som kommittén var inne på,\r\nutreds nu. Men det är sent omsider. I prioriterings-\r\nordningen, socialministern, ska den palliativa vården\r\nvara bland de högst prioriterade. Det sker inte så i\r\ndag. Vad tänker socialministern göra för att vi verkli-\r\ngen ska följa Prioriteringsutredningen?\r\nDet är faktiskt så att lidande inför döden inte alltid\r\när enbart fysisk smärta utan också social, psykisk och\r\nemotionell smärta. Det krävs ordentlig utbildning.\r\nDet krävs ordentlig forskning. Det finns mycket i\r\nkommitténs slutbetänkande som jag rekommenderar\r\nsocialministern att ånyo läsa och ta del av. Det finns\r\nkonkreta förslag, men det är ett svårt område. Jag kan\r\nförstå att det inte är uppspaltat i punkter hur lätt som\r\nhelst. Men det är ett otroligt viktigt område, där vi\r\nmåste komma mycket längre än i dag.</pre><pre>Anf.  54  Socialminister LARS ENG-\r\nQVIST (s):\r\nHerr talman! Till sist verkar det som om Cristina\r\nHusmark Pehrsson och jag är ganska överens, det vill\r\nsäga det var inte så mycket av konkreta åtgärder ut-\r\nredningen föreslog att vi kan klubba här i riksdagen.\r\nVi kan ju bestämma oss för att vi självklart ska ställa\r\nupp bakom principen om lika vård för alla i hela\r\nlandet. Men frågan är: Vad krävs det för exakta beslut\r\nhär i riksdagen för att vi ska leva upp till det?\r\nDet andra är att det faktiskt är ganska rimligt att\r\nalla garanteras rätt till smärtfrihet. Det ställer vi också\r\nupp på. Men frågan är: Vilka exakta beslut ska vi\r\nfatta i riksdagen för att förmå sjukvårdshuvudmännen\r\natt leva upp till de kraven? Det är det vi håller på att\r\nfundera över i den beredning som pågår.\r\nDet var ett spännande direktiv att ta till sig för alla\r\ni svensk sjukvård. Kvar blir frågan: Vilka särskilda\r\ninitiativ kan vi ta här? Det ska vi återkomma till riks-\r\ndagen med. Jag vill bara påpeka att det är väldigt\r\nmycket som ska ske ute i sjukvården, där andra be-\r\nslutsfattare än riksdagen ska fatta sina beslut.\r\nVi är säkert överens om att det behövs ganska\r\nmycket när det gäller att allmänt sett förbättra kvali-\r\nteten och den medicinska säkerheten i äldreomsorgen.\r\nDär finns det mycket att göra. Det är klart att fallet\r\nInge Granqvist är intressant ur den synpunkten att han\r\nfaktiskt fick uppleva den smärta som följer av att man\r\nfår dålig behandling. Det är uppenbart. Men ska vi\r\nklara en bättre kvalitet räcker det inte med att diskute-\r\nra vård i livets slutskede, utan det handlar om hela\r\nkvaliteten, personalförsörjningen och säkerheten i\r\nhela äldreomsorgen. Det kommer vi att återkomma\r\ntill.</pre><pre>Anf.  55  CRISTINA HUSMARK PEHRS-\r\nSON (m):\r\nHerr talman! Ja, konkreta förslag. Jag tror inte att\r\njag behöver påminna socialministern om att jag i\r\ninterpellationsdebatt med socialministern på många\r\nsätt har bett att vi långt tidigare skulle utvärdera ädel-\r\nreformen, att vi ska titta på ställföreträdarfrågan, att\r\nvi ska ha läkarmedverkan, att vi ska ha en valfrihet,\r\natt vi kanske också ska titta på om huvudmannas-\r\nkapsgränserna är de riktiga och att många kommuner\r\när för små för att klara av god vård och omsorg.\r\nVi ska se över, det har jag också sagt, hela pri-\r\nmärvårdsorganisationen. Vi tyckte inte om den natio-\r\nnella planen för utveckling av hälso- och sjukvård.\r\nMer pengar till vården behövs. Ja. Men den skulle\r\norganiseras på ett helt annat sätt.\r\nKort om den palliativa medicinen med lite an-\r\nknytning till Yvonne Anderssons interpellationsdebatt\r\nom Socialstyrelsens översyn av specialistläkarna.\r\nSom det står i Läkartidningen ratar man där förslaget\r\nom specialistläkare inom palliativ medicin och äldre-\r\npsykiatrin.\r\nJag vädjar till socialministern att beakta detta i\r\növervägandena. 90 000 människor dör varje år, och\r\nungefär 70 000 av dem skulle behöva ha en god palli-\r\nativ vård och omsorg men får inte det i det här landet.\r\nMånga får det, men långtifrån alla. Där finns otroligt\r\nmycket att göra.\r\nVi ska väl sluta i samma samstämmighet som öv-\r\nriga interpellanter har gjort i debatten med socialmi-\r\nnistern. Jag ser fram emot fler debatter och i synner-\r\nhet att någonting händer.</pre><pre>Överläggningen var härmed avslutad.</pre><pre>13 §  Anmälan om inkommen faktapromemoria\r\nom förslag från Europeiska kommissionen</pre><pre>Förste vice talmannen anmälde att följande fakta-\r\npromemoria om förslag från Europeiska kommissio-\r\nnen inkommit och överlämnats till utskott:\r\n2002/03:FPM69 Utvidgning av konkurrensreglerna\r\npå luftfartsområdet KOM(2003)91 till trafikut-\r\nskottet</pre><pre>14 §  Bordläggning</pre><pre>Anmäldes och bordlades\r\nMotioner\r\nmed anledning av prop. 2002/03:79 Direktavdrag för\r\nlantmäteriförrättningsutgifter vid omarrondering\r\n2002/03:Sk11 av Rolf Gunnarsson (m)\r\n2002/03:Sk12 av Per Rosengren och Marie Eng-\r\nström (v)</pre><pre>med anledning av skr. 2002/03:101 Årsredovisning\r\nför staten 2002\r\n2002/03:Fi13 av Karin Pilsäter m.fl. (fp)</pre><pre>Socialutskottets betänkanden\r\n2002/03:SoU3 Hälso- och sjukvårdsfrågor m.m.\r\n2002/03:SoU11 Överenskommelse mellan staten och\r\nLandstingsförbundet om vissa ersättningar till häl-\r\nso- och sjukvården för år 2003\r\n2002/03:SoU12 Samverkan mellan kommuner och\r\nlandsting inom vård- och omsorgsområdet</pre><pre>Konstitutionsutskottets betänkande\r\n2002/03:KU31 Kommittéberättelse 2003</pre><pre>Utbildningsutskottets betänkanden\r\n2002/03:UbU19 Förskolan (förnyad behandling)\r\n2002/03:UbU11 Grundskolan\r\n2002/03:UbU12 Betyg\r\n2002/03:UbU13 Mobbning i skolan\r\n2002/03:UbU14 Forskning</pre><pre>Trafikutskottets betänkande\r\n2002/03:TU4 Trafiksäkerhet</pre><pre>Miljö- och jordbruksutskottets betänkande\r\n2002/03:MJU17 Det internationella fördraget om\r\nväxtgenetiska resurser för livsmedel och jordbruk</pre><pre>15 §  Anmälan om interpellationer</pre><pre>Anmäldes att följande interpellationer framställts</pre><pre>den 2 maj</pre><pre>2002/03:318 av Per Bill (m) till utbildningsminister\r\nThomas Östros\r\nForskningspropositionen\r\n2002/03:319 av Ulf Nilsson (fp) till utbildningsmi-\r\nnister Thomas Östros\r\nUtbildningsvägarna\r\n2002/03:320 av Ana Maria Narti (fp) till socialmi-\r\nnister Lars Engqvist\r\nVetenskaplig information till Sveriges läkare</pre><pre>den 5 maj</pre><pre>2002/03:321 av Erling Bager (fp) till statsrådet Lars-\r\nErik Lövdén\r\nNytt bosparsystem och ökat byggande\r\n2002/03:322 av Tobias Billström (m) till kulturmi-\r\nnister Marita Ulvskog\r\nMalmös kulturinstitutioner</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 13 maj.</pre><pre>16 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 30 april</pre><pre>2002/03:858 av Carl-Axel Johansson (m) till statsrå-\r\ndet Ulrica Messing\r\nEuropaväg 6/22\r\n2002/03:859 av Torsten Lindström (kd) till statsrådet\r\nUlrica Messing\r\nE 18\r\n2002/03:860 av Anita Sidén (m) till statsrådet Berit\r\nAndnor\r\nFörtidspensionärernas situation\r\n2002/03:861 av Hans Backman (fp) till socialminister\r\nLars Engqvist\r\nReumatikerns situation\r\n2002/03:862 av Patrik Norinder (m) till justitiemi-\r\nnister Thomas Bodström\r\nBollnäs tingsrätt\r\n2002/03:863 av Rolf Lindén (s) till statsrådet Hans\r\nKarlsson\r\nDiskriminering av utländska läkare</pre><pre>den 2 maj</pre><pre>2002/03:864 av Chatrine Pålsson (kd) till socialmi-\r\nnister Lars Engqvist\r\nSjuksköterskors förskrivningsrätt i skolhälsovården\r\n2002/03:865 av Chatrine Pålsson (kd) till socialmi-\r\nnister Lars Engqvist\r\nUtredningen angående medicinska specialiteter</pre><pre>den 5 maj</pre><pre>2002/03:866 av Susanne Eberstein (s) till statsrådet\r\nMona Sahlin\r\nStorstadssatsningen\r\n2002/03:867 av Annelie Enochson (kd) till utbild-\r\nningsminister Thomas Östros\r\nTandläkarutbildningen i Göteborg\r\n2002/03:868 av Carl B Hamilton (fp) till statsminis-\r\nter Göran Persson\r\nSamråd med EU-nämnden inför EU-toppmöten\r\n2002/03:869 av Jakob Forssmed (kd) till statsminis-\r\nter Göran Persson\r\nEuropadagen som helgdag i Sverige\r\n2002/03:870 av Sven Bergström (c) till statsrådet\r\nUlrica Messing\r\nVäntetider för körkortsprov</pre><pre>Frågorna 858-865 redovisas i bilaga som fogas\r\ntill riksdagens snabbprotokoll tisdagen den 6 maj.\r\nFrågorna 866-870 redovisas i bilaga som fogas\r\ntill riksdagens snabbprotokoll tisdagen den 13 maj.</pre><pre>17 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 29 april</pre><pre>2002/03:810 av Torsten Lindström (kd) till utbild-\r\nningsminister Thomas Östros\r\nSpråkstudier i gymnasieskolan</pre><pre>den 30 april</pre><pre>2002/03:830 av Sten Tolgfors (m) till statsrådet Ulri-\r\nca Messing\r\nAnsvar för pumpanläggning\r\n2002/03:835 av Jeppe Johnsson (m) till justitiemi-\r\nnister Thomas Bodström\r\nAvtjänande av straff i hemlandet för utländska fångar\r\n2002/03:836 av Lars Ångström (mp) till statsrådet\r\nHans Karlsson\r\nArbetskraftsinvandring\r\n2002/03:837 av Gustav Fridolin (mp) till statsrådet\r\nJan O Karlsson\r\nUppehållstillstånd för irakier\r\n2002/03:838 av Ingegerd Saarinen (mp) till utrikes-\r\nminister Anna Lindh\r\nArjan Erkels öde\r\n2002/03:840 av Gustav Fridolin (mp) till justitiemi-\r\nnister Thomas Bodström\r\nÖversyn av domar efter Göteborgshändelserna 2001\r\n2002/03:841 av Carl-Axel Johansson (m) till justi-\r\ntieminister Thomas Bodström\r\nSkuldsatta barn\r\n2002/03:842 av Luciano Astudillo (s) till justitiemi-\r\nnister Thomas Bodström\r\nMångfald inom poliskåren\r\n2002/03:843 av Christina Axelsson (s) till statsrådet\r\nUlrica Messing\r\nPosten AB:s kontor för kassaservice\r\n2002/03:844 av Lars Ohly (v) till utrikesminister\r\nAnna Lindh\r\nSvenska medborgares och EU-medborgares rättighe-\r\nter i Turkiet\r\n2002/03:845 av Gunilla Tjernberg (kd) till kulturmi-\r\nnister Marita Ulvskog\r\nDe centrala museerna</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 6 maj.</pre><pre>18 §  Kammaren åtskildes kl. 15.00.</pre><pre>Förhandlingarna leddes\r\nav tredje vice talmannen från sammanträdets början\r\ntill och med 9 § anf. 32 (delvis) och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}