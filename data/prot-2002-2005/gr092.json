{"dokumentstatus":{"dokument":{"hangar_id":"2348041","dok_id":"GR092","rm":"2003/04","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"2003-09-16 00:00:00","systemdatum":"2005-10-27 12:11:20","publicerad":"2003-09-16 00:00:00","titel":"Riksdagens protokoll 2003/04:2 Tisdagen den 16 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{0AE464E7-9E06-4ECD-A754-C1DBDD7C642C}_KPHTML","dokument_url_text":"http://data.riksdagen.se/dokument/GR092/text","dokument_url_html":"http://data.riksdagen.se/dokument/GR092","dokumentstatus_url_xml":"http://data.riksdagen.se/dokumentstatus/GR092","html":"\r\n\r\n<div class=\"sidhuvud_publikation\">Riksdagens protokoll</div>\r\n<div class=\"sidhuvud_beteckning\">2003/04:2</div>\r\n<div class=\"sidhuvud_datum\">003/04:2 Tisdagen den 16 september</div>\r\n<div class=\"sidhuvud_klockslag\">\r\nKl.  14:00 - 14:57</div>\r\n<h1><a name=\"rub1\"></a></h1>\r\n<div class=\"indrag\">Efter gudstjänst i Storkyrkan, där gudstjänsten förrättades av domprost Hakon Långström och predikan hölls av biskopen Lennart Koskinen, öppnades riksmötet i kammarens plenisal enligt det program som i bilaga fogats till detta protokoll.  \r\n</div>\r\n<h1><a name=\"rub2\"></a>1 § Öppnande av riksmötet</h1>\r\n<h2><a name=\"anf1\"></a>Anf.  1  TALMANNEN:</h2>\r\n<div class=\"indrag\">Jag hemställer att Ers Majestät öppnar riksmötet.  \r\n</div>\r\n<h2><a name=\"anf2\"></a>Anf.  2  HANS MAJESTÄT KONUNGEN:</h2>\r\n<div class=\"indrag\">Herr talman! Ärade riksdagsledamöter! Sverige har sorg. Vi har förlorat en respekterad utrikesminister och uppskattad medmänniska. Attentatet mot Anna Lindh är ett hänsynslöst och oacceptabelt angrepp på vårt öppna samhälle. Det är viktigt att vi inte låter oss nedslås i arbetet med att fortsätta att skapa sådan trygghet för alla medborgare att vi kan bevara vår unika demokrati och yttrandefrihet.  \r\n</div>\r\n<div class=\"indrag\">Förtroendevalda och andra offentliga personer måste tillåtas utföra de uppdrag som ålagts dem utan risk och fara för eget liv. Alla medborgare har rätt att få känna sig fria och säkra i hemmen, på arbetsplatsen samt ute i samhället.  \r\n</div>\r\n<div class=\"indrag\">Också i vår omvärld har vi med bestörtning och sorg tvingats iaktta hur våld och terror urskillningslöst fortsätter att drabba oskyldiga människor. Inte ens de krafter som tjänar humanitet och ömsesidig förståelse går fria från ondskans attacker. Det är ett stort bakslag, men vi får inte se det som ett bestående nederlag. Sveriges aktiva arbete för att stödja och stärka FN:s roll i konfliktlösning, återuppbyggnad och fredsbevarande insatser är en grundpelare i våra utrikesrelationer.  \r\n</div>\r\n<div class=\"indrag\">Herr talman! Riksdagen samlas i dag, två dagar efter en folkomröstning i vilken väljarna sagt sitt i en central fråga för vårt land. Nu är det er uppgift att som valda ombud för Sveriges folk ta er an utslaget och föra den demokratiska processen vidare.  \r\n</div>\r\n<div class=\"indrag\">Vi är alla del i en demokrati. Den debatt och information som föregår varje val syftar till att klargöra alternativen för väljarna. Det ligger i sakens natur att detta ibland kan vara påfrestande för relationer och samhörighet. Vi lever i ett land där frihet att få uttrycka sin mening är en central rättighet. Värdegemenskapen kring arbetet med att värna välfärd, trygghet och oberoende är också stor. I den andan arbetar ni som riksdagsledamöter vidare i demokratins tjänst.  \r\n</div>\r\n<div class=\"indrag\">Herr talman! Jag vill framföra mitt innerliga tack för de varma ord ni å riksdagens vägnar riktade till mig i Rikssalen i går med anledning av att jag varit Sveriges monark i 30 år. Det starka stöd och stora förtroende jag känner från svenska folket ger mig kraft och glädje att fortsätta min gärning för Sverige i tiden.  \r\n</div>\r\n<div class=\"indrag\">Herr talman! Ärade riksdagsledamöter! Jag vill nu avsluta med att önska er alla insikt och visdom inför de beslut och det viktiga arbete som ligger framför er.  \r\n</div>\r\n<div class=\"indrag\">Med dessa ord förklarar jag 2003/04 års riksmöte öppnat.  \r\n</div>\r\n<h1><a name=\"rub3\"></a>2 § Regeringsförklaring</h1>\r\n<h2><a name=\"anf3\"></a>Anf.  3  Statsminister GÖRAN PERSSON (s):</h2>\r\n<div class=\"indrag\">Eders majestäter, eders kungliga högheter, herr talman, ledamöter av Sveriges riksdag!  \r\n</div>\r\n<div class=\"indrag\">För fem dygn sedan skakades Sverige av mordet på utrikesminister Anna Lindh.  \r\n</div>\r\n<div class=\"indrag\">För två dygn sedan genomfördes folkomröstningen om euron.  \r\n</div>\r\n<div class=\"indrag\">I dag samlas svenska folkets främsta företrädare till ett nytt arbetsår här i riksdagen.  \r\n</div>\r\n<div class=\"indrag\">Det är nu vårt gemensamma ansvar att samla nationen och forma en politik i hela folkets intresse.  \r\n</div>\r\n<div class=\"indrag\">Folkomröstningens resultat blev entydigt.  \r\n</div>\r\n<div class=\"indrag\">Stödet för valutaunionen är lågt hos det svenska folket.  \r\n</div>\r\n<div class=\"indrag\">Resultatet ska självklart respekteras. Sverige kommer inte att delta fullt ut i det europeiska valutasamarbetet. Beslutet kommer att gälla under överskådlig tid. Riksdagens partier har gjort bedömningen att frågan inte kommer att aktualiseras igen under innevarande eller kommande mandatperiod.  \r\n</div>\r\n<div class=\"indrag\">Sverige ska däremot fortsatt delta i samarbetets två första steg.  \r\n</div>\r\n<div class=\"indrag\">Konvergenskriterierna och stabilitetspakten har tjänat svensk ekonomi väl. Dessa kommer att vara vägledande för regeringens politik för sunda offentliga finanser. Målen för den ekonomiska politiken ligger fast. Utgiftstak och överskottsmål ska klaras.  \r\n</div>\r\n<div class=\"indrag\">De konsekvenser som Sveriges nej till euron får ska mötas med en offensiv politik  både här hemma och internationellt.  \r\n</div>\r\n<div class=\"indrag\">Risken för framtida oro på ränte- och valutamarknaden och för en svagare ekonomisk utveckling i Sverige ska mötas med kraftfulla åtgärder som stärker de svenska företagen, handeln och tillväxten.  \r\n</div>\r\n<div class=\"indrag\">Risken för minskade möjligheter att påverka Europasamarbetet innebär inte att Sverige sänker ambitionerna. Tvärtom ska Sverige vara ett än mer aktivt EU-land och en konstruktiv samarbetspartner.  \r\n</div>\r\n<div class=\"indrag\">Politiken inriktas nu på att i bredast möjliga samverkan på bästa sätt rusta Sverige för det utanförskap som folkomröstningsresultatet innebär.  \r\n</div>\r\n<div class=\"indrag\">Herr talman! Välfärden står inför betydande utmaningar, inte minst genom att befolkningen blir allt äldre. För att klara en stark välfärd i framtiden måste fler komma i arbete och tillväxten öka.  \r\n</div>\r\n<div class=\"indrag\">Det kräver också att de klyftor som tär på sammanhållningen i Sverige överbryggas. Klyftorna växer framför allt mellan regioner i Sverige. Men de växer också mellan invånare med olika ursprung, mellan de som har en fast förankring på arbetsmarknaden och de som har svårt att ta sig in på den, mellan män och kvinnor. De riskerar att skapa demokratiska problem, och de utgör ett hinder för tillväxt och utveckling.  \r\n</div>\r\n<div class=\"indrag\">Tillväxt kommer inte av sig självt. Grunden är sunda offentliga finanser och en välutbildad befolkning. Tillväxten påverkas av skatter, villkor och regler. Den påverkas av hur öppet samhället är mot omvärlden. Men ytterst skapas tillväxten i människors framtidstro, hos innovativa entreprenörer, i social sammanhållning och mångas arbetslust och vilja att utvecklas och spränga nya gränser.  \r\n</div>\r\n<div class=\"indrag\">Tillväxt växer ur samspel  mellan trygga människor och en öppenhet för det nya, mellan en stark offentlig sektor och välriktade investeringar i näringslivet, mellan det gemensamma ansvarstagandet och människors möjlighet att förverkliga sina drömmar.  \r\n</div>\r\n<div class=\"indrag\">Valutasamarbetet skulle ha främjat handel och företagande. Det hade givit oss bättre förutsättningar för både tillväxt och välfärd. Nu måste en stark utveckling åstadkommas med andra medel.  \r\n</div>\r\n<div class=\"indrag\">Ett program för ett konkurrenskraftigt, attraktivt och framtidsinriktat Sverige i god sammanhållning behöver förverkligas.  \r\n</div>\r\n<div class=\"indrag\">De politiska partierna, arbetsmarknadens parter och andra centrala organisationer delar ansvaret för att så kan ske. Regeringen bjuder därför härmed in till bred samverkan för att utveckla Sverige.  \r\n</div>\r\n<div class=\"indrag\">\r\n  \r\n</div>1. Svensk konkurrenskraft ska hävdas <br>Flera av Sveriges främsta konkurrentländer, som Finland och Tyskland, fortsätter att vävas samman av den gemensamma valutan. För att hävda svensk konkurrenskraft ska viktiga skatter som kapitalbeskattning och bolagsskatter ses över. Om de väsentligt avviker från euroländer i vår närhet kan de bli ett hot mot svensk tillväxt och välfärd. Detta bör ingå som en del i en långsiktig strategi på skatteområdet, väl förankrad bland riksdagens partier och arbetsmarknadens parter. <br>\r\n <br>2. Sverige ska utvecklas i sammanhållning <br>Ingen vinner på regionala obalanser. Sverige måste ha ett utjämningssystem som minskar obalansen mellan kommuner och landsting så att alla regioner har förutsättningar för tillväxt. Ett förbättrat utjämningssystem mellan kommuner och landsting kommer därför att presenteras. Välfärden måste värnas i kommuner och landsting med stor utflyttning och vikande skattekraft. Framför allt kommuner i glesbygd med kvarhängande problem med bostadsöverskott ges ökat stöd och avlastning genom ett särskilt statligt bolag. Utbytet och samarbetet över gränserna mellan regioner och kommuner i Europa växer och ska uppmuntras. Sveriges jordbrukare måste kunna konkurrera på villkor som är likvärdiga de som gäller för övriga Europa. <br>\r\n <br>3. Infrastrukturen ska länka ihop Sverige  mellan regioner och grannländer <br>En skrivelse överlämnas i vår till riksdagen med en kraftfull satsning på svensk infrastruktur. Några för tillväxten avgörande investeringar kommer att presenteras. Passagen genom Stockholm hindrar effektiviteten för tågtrafiken i hela södra Sverige. Citybanan ska därför byggas. Trafiksituationen i Västsverige måste förbättras. Alternativa finansieringsformer prövas för att påskynda arbetet med denna del av vägnätet. Förbättrade kreditgarantier ska underlätta kapitalförsörjningen vid bostadsbyggande. För att binda samman landets alla delar kommer stödet till kommuner som bygger ut bredband att förbättras. Redan nästa år kommer ytterligare 250 miljoner kronor att tillföras. Bredbandsutbyggnaden kan därmed fortsätta med full kraft. <br>\r\n <br>4. Ett mänskligare arbetsliv och kamp mot ohälsan <br>Alla måste hjälpas åt för att minska sjukskrivningarna. De innebär sämre tillväxtmöjligheter men framför allt förlust av livskvalitet för många enskilda. Regeringens förslag om att deltidssjukskrivning ska prioriteras har lett till att andelen heltidssjukskrivna minskat. Ett särskilt anställningsstöd för långtidssjukskrivna införs för att underlätta rehabilitering. Regeringen kommer från årsskiftet att införa möjligheter till finansiell samordning mellan försäkringskassan, länsarbetsnämnden, kommun och landsting för att förbättra rehabiliteringen för dem som är i behov av sammansatta insatser. Ett system för att förstärka arbetsgivarnas ekonomiska drivkrafter att minska sjukfrånvaron ska införas under 2004. Karensdagen ska tillämpas rättvist och effektivt. Regeringen kommer under hösten att diskutera frågan med arbetsmarknadens parter. <br>\r\n <br>5. Ungdomars och invandrares sysselsättning ska öka <br>Arbetsmarknadspolitiken måste inriktas på platsförmedling och individanpassade åtgärder för dem som har särskilt svårt att få arbete. Långtidsarbetslösheten bland unga måste brytas. Åtgärder presenteras för att halvera ungdomsarbetslösheten på ett år. Sysselsättningen måste också öka bland utrikes födda. Staten ska vara ett föredöme som arbetsgivare. Mottagandet av nyanlända invandrare och stödet för deras etablering i samhället reformeras med inriktning på snabbare inträde på arbetsmarknaden. Svenskundervisning, yrkesinriktad praktik, validering av kompetens och andra insatser ska <i>kunna</i> ske parallellt. Arbetsmarknadsverkets och andra myndigheters ansvar förtydligas. En valideringsdelegation tillsätts och tillförs 60 miljoner kronor under fyra år för att bättre värdera och tillvarata människors faktiska kunskap och kompetens. Utbildningen i svenska för invandrare reformeras. <br>\r\n <br>6. Sverige ska vara en ledande forskningsnation <br>Examinationen i forskarutbildningen ska fördubblas. Därför stärks grundforskningen, och utbyggnaden av forskarutbildningen fortsätter. Andelen forskningsrelaterade företag ska öka. En särskild satsning görs på tillämpad industriforskning inom IT-sektorn. Arianeprogrammet stöds genom att finansiering säkerställs för ett fortsatt svenskt deltagande i detta för svensk högteknologi viktiga rymdprogram. Steget mellan forskningsframgångar och kommersiellt gångbara produkter måste förkortas. <br>\r\n <br>7. Villkoren för entreprenörskap förbättras <br>Industrifonden utvecklas för att öka tillgången på riskkapital i tidiga skeden. Fler regelförenklingar genomförs. Handläggningstiderna vid företagsregistrering kortas. De regionala insatserna för företagsutveckling effektiviseras och görs mer överblickbara. Skatten sänks för småföretagare med sammanlagt 1 miljard kronor genom lättnader i de så kallade 3:12-reglerna. Under hösten läggs förslag fram som underlättar generationsskiften i småföretag. Kooperativa ekonomiska föreningar ges förbättrad avdragsrätt för utdelning. Årliga överläggningar med livsmedelsindustrin inleds för att stimulera utveckling och exportsatsningar. Arbetet med att förnya regelverket för finansiella företag fortsätter i hög takt. <br>\r\n <br>8. Nya tillväxtmöjligheter i Östersjöregionen ska tas till vara <br>Med EU:s utvidgning blir våra närmaste grannländer runt Östersjön medlemmar av EU:s inre marknad. Detta ökar kraftigt möjligheterna till handel, investeringar och tillväxt också för Sverige. För att stärka svenskt näringslivs position och möjligheter att bedriva handel i regionen etableras ett särskilt Östersjöcentrum. Handelsrepresentationen byggs också ut och förstärks i hela regionen. En offensiv satsning på stöd och rådgivning till företag med intresse och potential för handel med Östersjöländerna görs. Kontakterna över Östersjön ska öka också på andra områden, som bekämpning av gränsöverskridande brottslighet och miljösamarbete. Det nordisk-baltiska samarbetet i EU-frågor ska fördjupas ytterligare och en ny Rysslandsstrategi utarbetas. <br>\r\n <br>9. Modern teknik ska driva fram en miljömässigt hållbar utveckling <br>Miljöprövningen snabbas upp och förenklas för företagen på ett sätt som inte gör att miljön blir lidande. Sverige kommer aktivt att driva klimatpolitiken framåt. Satsningen på klimatinvesteringar i kommunerna tar fart. Vindkraften ska byggas ut. Energieffektiviteten ska öka med energisnål teknik. Sverige vill se en kraftfull handlingsplan inom EU för detta. Skatterna ska fortsatt användas för att styra mot hållbar utveckling. Satsningar krävs för en renare Östersjö. För att förhindra oljeutsläpp satsas ökade resurser på att skärpa och utveckla bevakningen. Kampen mot farliga kemikalier fortsätter. En internationell konferens om utbildning för hållbar utveckling äger på svenskt initiativ rum i Göteborg under våren. <br>\r\n <br>10. Exporten ska öka och internationaliseringen tas till vara <br>Fördelarna med internationaliseringen behöver spridas till företag i hela landet. En ny aktiebolagslag föreslås som ger företagen större möjligheter att nyttja de nya former för finansiering som följer av internationaliseringen. Starkare länkar mellan forskning, teknikutveckling, kommersialisering och internationalisering av den svenska miljötekniken skapas. Ett centrum för miljödriven näringslivsutveckling och miljöteknikexport inrättas. Exportrådets exportsäljarutbildning utökas. Ett metodutvecklingscentrum inrättas för att motverka hindrande handelsbyråkrati. Ett nytt forum bör etableras för regelbundet utbyte med näringslivet i frågor på den europeiska dagordningen. <br><div class=\"indrag\">\r\n  \r\n</div>\r\n<div class=\"indrag\">Herr talman! I vår välkomnas tio nya medlemmar i EU, och det historiska steget tas mot ett enat Europa. Med nya medlemmar, ett nytt fördrag, en större inre marknad och en gemensam valuta formas ett framtida Europa i välstånd, demokrati och fred.  \r\n</div>\r\n<div class=\"indrag\">Sverige är ett litet exportorienterat land, starkt beroende av omvärlden. Vår framtida tillväxt och välfärd, oavsett var i Sverige vi lever och bor, beror i högsta grad av den europeiska utvecklingen. Att tydliggöra detta samband och att visa på EU:s betydelse för Sverige är ett ansvar för många.  \r\n</div>\r\n<div class=\"indrag\">Sverige ska vara en aktiv och konstruktiv part i EU-samarbetet, både för att det är vårt ansvar och för att det är bra för Sverige. Med den utgångspunkten kommer regeringen att forma EU-politiken.  \r\n</div>\r\n<div class=\"indrag\">EU har blivit den sysselsättningsunion Sverige strävat efter. Ambitiösa mål har satts upp inom ramen för Lissabonstrategin. Goda resultat har nåtts. Målet är att öka sysselsättningsgraden till 67 % redan år 2005. Strategin bör nu utvecklas.  \r\n</div>\r\n<div class=\"indrag\">Som en föregångsnation för jämställdheten inom EU känner Sverige ett särskilt ansvar. Regeringen vill att jämställdhetsaspekter integreras i samtliga EU:s politikområden.  \r\n</div>\r\n<div class=\"indrag\">Med fler medlemsländer ökar både behovet av och möjligheterna till en stark miljöpolitik på EU-nivå. Sverige ska fortsatt driva på för höjda ambitioner.  \r\n</div>\r\n<div class=\"indrag\">Sverige är känt för sin öppenhet, och vår trovärdighet är hög när vi ställer krav på ökad öppenhet inom EU. Allmänheten måste ges ökad tillgång till allmänna handlingar. Detta har Sverige delvis fått gehör för i EU:s framtidskonvent.  \r\n</div>\r\n<div class=\"indrag\">Regeringskonferensen om EU:s framtid inleds den 4 oktober. En skrivelse om konventet kommer att lämnas till riksdagen inom kort. Regeringen eftersträvar bred politisk samsyn kring hur det framtida konstitutionella fördraget ska utformas. Ett nära samråd med riksdagen etableras under förhandlingsprocessen.  \r\n</div>\r\n<div class=\"indrag\">Det förslag till hur makten ska fördelas mellan EU:s institutioner som konventet presenterat är i huvudsak bra. Enhällighet bör även i framtiden gälla för beslut som rör skatter, försvarspolitik och stora delar av utrikespolitiken. Sverige kommer att verka för en öppen och demokratisk union med en kombination av gemensamt beslutsfattande och frivilligt mellanstatligt samarbete.  \r\n</div>\r\n<div class=\"indrag\">Herr talman! Ledamöter av Sveriges riksdag! Ni representerar alla något av det viktigaste vi har i vårt land  vår demokrati.  \r\n</div>\r\n<div class=\"indrag\">Ni innehar något av det finaste en människa kan ha  andras förtroende, ett förtroendeuppdrag.  \r\n</div>\r\n<div class=\"indrag\">Låt mig citera det tidigare statsrådet och riksdagsledamoten Svante Lundkvist från Eskilstuna. I diktsamlingen <i>Noteringar </i>återfinns följande citat från en remissdebatt 1982:  \r\n</div>Politik detta uttryck för människors förväntningar deras motstridiga intressen deras bekymmer och oro för framtiden. <br>Politiker dessa av somliga smått föraktade varelser flitiga som bin strävar de med små och stora problem i människors gemenskap. <br>Syna dem i sömmarna men förneka inte den roll som dom på ditt uppdrag måste spela. <br><div class=\"indrag\">Regeringen vill ta initiativ som stärker folkstyrelsen och den representativa demokratin i Sverige.  \r\n</div>\r\n<div class=\"indrag\">Fler människor behöver få möjlighet att under någon period i livet ha ett politiskt uppdrag. Därför måste villkoren för de förtroendevalda ses över.  \r\n</div>\r\n<div class=\"indrag\">Ett förtroendeuppdrag måste kunna förenas med yrkes- och familjeliv, och med integritet och trygghet. Annars kommer den skara människor som är beredda att axla ansvaret  och få del av glädjen  som förtroendevald att tunnas ut.  \r\n</div>\r\n<div class=\"indrag\">Det arbete som inletts kring hot mot förtroendevalda behöver följas upp av en arbetsgrupp med representanter för bland annat kommuner, folkrörelser, rättsväsende och medier.  \r\n</div>\r\n<div class=\"indrag\">Även om politiska partier, föreningar och folkrörelser tappar medlemmar ökar det politiska engagemanget i samhället. Det är slöseri att inte ta människors engagemang till vara. Pensionärernas erfarenheter är en viktig resurs, precis som unga människors perspektiv. Regeringen kommer att ta initiativ till att höja partistödet så att partierna bättre kan stödja skolningen av nya förtroendevalda inom de politiska ungdomsförbunden.  \r\n</div>\r\n<div class=\"indrag\">Reglerna för den svenska demokratin  vår författning  fyller snart 30 år. Under den perioden har samhället kraftigt förändrats och demokratin ställts inför nya utmaningar. Det är tid för översyn av demokratins spelregler. Riksdagens partier bjuds därför in till överläggningar om en samlad översyn av regeringsformen.  \r\n</div>\r\n<div class=\"indrag\">En parlamentarisk kommitté med uppgift att se över strukturen och uppgiftsfördelningen i samhällsorganisationen är satt i arbete. Kommittén ska identifiera och belysa samhällsförändringar som har betydelse för relationen mellan staten, landstingen och kommunerna, men också mellan regeringen och förvaltningsmyndigheterna. Kommittén ges i uppgift att lämna konkreta förslag på förändringar.  \r\n</div>\r\n<div class=\"indrag\">Regeringens vilja att stärka grundläggande demokratiska värderingar i samhället har bland annat kommit till uttryck i arbetet med <i>Levande historia.</i> Intolerans och främlingsfientlighet kräver vårt outtröttliga motstånd.  \r\n</div>\r\n<div class=\"indrag\">I januari 2004 hålls den fjärde och sista internationella konferensen med utgångspunkt i Förintelsen som anordnas av regeringen, på temat förebyggande av folkmord.  \r\n</div>\r\n<div class=\"indrag\">Med den nya myndigheten Forum för levande historia har ett forum skapats för arbetet med demokrati, tolerans och mänskliga rättigheter med utgångspunkt i Förintelsen, både nationellt och internationellt.  \r\n</div>\r\n<div class=\"indrag\">Sverige är för litet för stora konflikter. Det behövs ett nytt samförstånd för att modernisera och göra Sverige tryggare.  \r\n</div>\r\n<div class=\"indrag\">Sverige ska vara de många möjligheternas land  inte de stora motsättningarnas samhälle.  \r\n</div>\r\n<div class=\"indrag\">Ett Sverige som står enat i arbetet med att skapa goda förutsättningar för nationen utvecklas starkare. Med ett vidgat samförstånd i samhället blir vi också bättre rustade att ta hand om varandra.  \r\n</div>\r\n<div class=\"indrag\">De löften Socialdemokraterna ställde ut i förra årets val, och det 121-punktsprogram som regeringen, Vänsterpartiet och Miljöpartiet utarbetat, ska genomföras under mandatperioden.  \r\n</div>\r\n<div class=\"indrag\">De äldre förtjänar att mötas med omtanke och respekt. Med allt fler äldre måste finansiering, personalförsörjning och kvalitet i äldreomsorgen tryggas. Ett samarbete inleds därför mellan regeringen, Landstingsförbundet och Kommunförbundet.  \r\n</div>\r\n<div class=\"indrag\">Barnen ska stå främst. Alla barn har rätt att växa med kunskap och trygghet. Alla skolor ska vara bra skolor. År 2005 inleds satsningen på att anställa ytterligare 6 000 förskollärare och barnskötare. Satsningen på högre kvalitet och 15 000 fler vuxna i skolan fortsätter. Ett arbete inleds för att minska barns ekonomiska utsatthet. Samverkan med idrottsrörelsen för Sveriges barn och ungdomar fortsätter.  \r\n</div>\r\n<div class=\"indrag\">De ekonomiska satsningarna på sjukvården fortsätter. Vid årsskiftet höjs grundnivån i föräldraförsäkringen till 180 kr. En ny och utvecklad jämställdhetsbilaga ingår i årets budget. Det europeiska handikappåret sätter fokus på tillgängligheten för funktionshindrade och kamp mot diskriminering.  \r\n</div>\r\n<div class=\"indrag\">Socialpolitiken skärps. En satsning på missbrukarvården genomförs. Fler kommer att få vård, köerna till avgiftning kortas och eftervården förbättras. Genomförandet av den alkoholpolitiska handlingsplanen fortsätter, och alkoholreklamen begränsas ytterligare. En nationell handlingsplan för den sociala barn- och ungdomsvården förbereds.  \r\n</div>\r\n<div class=\"indrag\">Alla människor måste kunna känna trygghet på gator och torg.  \r\n</div>\r\n<div class=\"indrag\">Människor som är i behov av psykiatrisk vård ska få den. Den psykiatriska vården måste förstärkas. Regeringen kommer att tillsätta en psykiatrisamordnare som löpande ska lämna förslag om psykiatrins former och samverkan mellan kommuner, landsting och myndigheter.  \r\n</div>\r\n<div class=\"indrag\">Rättsväsendet tillförs nya resurser. Antalet poliser ska fortsätta att öka. Skärpningar i sexualbrottslagstiftningen föreslås. Återfall i brott måste minska, kriminalvården utvecklas och påföljderna moderniseras.  \r\n</div>\r\n<div class=\"indrag\">I vårt land behöver vi nu en tid av samling kring framtida utmaningar.  \r\n</div>\r\n<div class=\"indrag\">Sverige är ett viktigt land  för oss som bor här och för våra medmänniskor i världen.  \r\n</div>\r\n<div class=\"indrag\">Vi ska vara stolta över vårt land, men samtidigt bygga det starkare.   \r\n</div>\r\n<div class=\"indrag\">Vi ska vara stolta över oss själva, men samtidigt stötta varandra.   \r\n</div>\r\n<div class=\"indrag\">Vi ska utvecklas tillsammans med andra.  \r\n</div>\r\n<div class=\"indrag\">Herr talman! Den 12 februari i år presenterade utrikesminister Anna Lindh regeringens utrikesdeklaration. Den kom att bli hennes sista. Hon sade:  \r\n</div>\r\n<div class=\"indrag\">Säkerhet i dagens värld måste skapas globalt och gemensamt, och innebära frihet och trygghet för alla    Säkerhet förutsätter mänskliga rättigheter, folkrätt och demokrati.  \r\n</div>\r\n<div class=\"indrag\">I denna anda ska utrikespolitiken drivas vidare. Med vår militära alliansfrihet som grund bidrar vi aktivt till den gemensamma säkerheten i vårt närområde, inom EU och FN.  \r\n</div>\r\n<div class=\"indrag\">Kampen för nedrustning fortsätter med all kraft. Kärnvapenländerna måste förmås att ta sitt ansvar. Frågan om Nordkoreas kärnvapeninnehav måste få sin lösning. En internationell kommission om massförstörelsevapen startas under ledning av Hans Blix.  \r\n</div>\r\n<div class=\"indrag\">En ny utvecklingspolitik samlar de svenska insatserna för en rättvis och hållbar global utveckling. Biståndet fortsätter att öka. Under mandatperioden fattas beslut om att enprocentsmålet ska uppnås. Insatserna mot hiv/aids förstärks. Narkotikabekämpningen prioriteras. En bättre samordnad asyl- och migrationspolitik i EU främjas utifrån humanitet och solidaritet, asylrätt och internationella konventioner.  \r\n</div>\r\n<div class=\"indrag\">Världens länder har gemensamt åtagit sig att halvera världsfattigdomen till 2015. Den rika världens handelshinder måste avvecklas, också för jordbruksvaror. Efter helgens bakslag vid WTO-mötet i Cancún måste ansträngningarna öka i den förhandlingsrunda som syftar till rättvis, fri handel och global tillväxt.  \r\n</div>\r\n<div class=\"indrag\">Samverkan med viktiga utvecklingsländer som Brasilien, Sydafrika och Indien kommer att intensifieras samtidigt som dialogen med Förenta staterna förblir central.  \r\n</div>\r\n<div class=\"indrag\">Världssamfundets ansträngningar för att hantera konflikter och globala hot måste ges vårt fulla stöd. I Mellanöstern måste våldsspiralen stoppas och en palestinsk stat upprättas. Stabiliteten i Afghanistan måste säkerställas och återuppbyggnaden och demokratiseringen i Irak påskyndas.  \r\n</div>\r\n<div class=\"indrag\">Vi får aldrig ge upp hoppet om att freden är möjlig.  \r\n</div>\r\n<div class=\"indrag\">Vi får aldrig ge upp kampen för demokrati och mänskliga rättigheter.  \r\n</div>\r\n<div class=\"indrag\">Slutsatsen lånar jag av en annan ledande svensk politiker som även han rycktes bort i förtid, Olof Palme:  \r\n</div>\r\n<div class=\"indrag\">Detta är vår värld. Av den är vi beroende. Mot den har vi ett ansvar.  \r\n</div>(Applåder) <br><h1><a name=\"rub4\"></a>3 § Ceremonin avslutades kl. 14.57.</h1>\r\n<h1><a name=\"rub5\"></a>Bilaga</h1>Program för öppnandet av riksmötet 2003/04  <br>tisdagen den 16 september 2003 kl. 14.00 <br>\r\n <br>\r\n<i>Musik under samlingen</i>\r\n <br>\r\n<i>La Mourisque</i>\r\n <br>av Tylman Susato <br>\r\n <br>\r\n<i>Kungssången</i>\r\n <br>\r\n <br>\r\n<i>Brudmarsch efter Richards Anders</i>\r\n <br>\r\n<i>Vals från Enviken</i>\r\n <br>Traditionella melodier i arrangemang av Stig Rybrant <br>\r\n <br>Talmannen <br>\r\n <br>Hans Majestät Konungen <br>öppnar riksmötet <br>\r\n <br>\r\n<i>Fanfar</i>\r\n <br>\r\n <br>\r\n<i>Att angöra en brygga</i>\r\n <br>av Lars Färnlöf <br>arr. av Per Olof Ukkonen <br>\r\n<i>\r\n</i>\r\n <br>Statsministern <br>avger regeringsförklaring <br>\r\n <br>\r\n<i>Lento Sostenuto</i>\r\n <br>ur kvartett nr 3 F-dur opus 18 <br>av Wilhelm Stenhammar <br>\r\n <br>\r\n<i>Nationalsången</i>\r\n <br>\r\n <br>\r\n<i>Grande Marche</i>\r\n <br>av Charles Voss <br> <br>Medverkande <br>\r\n<i>Riksplan:</i>\r\n <br>Arméns musikkår konserterar <br>\r\n<i>Trapphallen:</i>\r\n <br>Folkdansgillet Kedjan paraderar med Sveriges landskapsfanor <br>Barnkör från Fryxellska skolan i Västerås <br>Spelmän med elever från Kulturskolan i Västerås <br>\r\n<i>Plenisalen:</i>\r\n <br>Visby Brass <br>Indrakvartetten <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br>\r\n <br"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}