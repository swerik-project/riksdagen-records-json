{"dokumentstatus":{"dokument":{"hangar_id":"2348187","dok_id":"GQ0914","rm":"2002/03","beteckning":"14","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"14","slutnummer":"0","datum":"2002-11-08 00:00:00","systemdatum":"2010-06-01 16:50:20","publicerad":"2002-11-08 00:00:00","titel":"Riksdagens snabbprotokoll 2002/03:14 Fredagen den 8 november","subtitel":null,"status":null,"htmlformat":null,"relaterat_id":null,"source":"webbnav","sourceid":null,"dokument_url_text":"http://data.riksdagen.se/dokument/GQ0914/text","dokument_url_html":"http://data.riksdagen.se/dokument/GQ0914","dokumentstatus_url_xml":"http://data.riksdagen.se/dokumentstatus/GQ0914","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:14</div>\r\n<div class=\"sidhuvud_datum\">Fredagen den 8 november</div>\r\n<div class=\"sidhuvud_klockslag\">Kl. 09.00 - 14.17</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Val av en ledamot till styrelsen för Stiftel-\r\nsen Riksbankens Jubileumsfond</pre><pre>Företogs val av en ledamot i styrelsen för Stiftel-\r\nsen Riksbankens Jubileumsfond. Valet avser tiden\r\nfrån och med den 1 november 2002 till och med den\r\n31 oktober 2006.</pre><pre>Kammaren valde i enlighet med valberedningens\r\nförslag till</pre><pre>ledamot i styrelsen för Stiftelsen Riksbankens Jubile-\r\numsfond\r\nJohan Bygge, finanschef</pre><pre>2 §  Ny riksdagsledamot</pre><pre>Upplästes och lades till handlingarna följande från\r\nValprövningsnämnden inkomna</pre><pre>Berättelse om granskning av bevis för riksdagsleda-\r\nmot och ersättare för riksdagsledamöter\r\nTill Valprövningsnämnden har från Valmyndig-\r\nheten inkommit bevis om att Björn Hamilton (m),\r\nStocksund, utsetts till ny ledamot av riksdagen fr.o.m.\r\nden 7 november 2002 sedan Chris Heister (m) avsagt\r\nsig sitt uppdrag som riksdagsledamot. Från Valmyn-\r\ndigheten har också inkommit protokoll angående\r\nutseende av ersättare.\r\nValprövningsnämnden har denna dag granskat\r\nbeviset för den nya ledamoten och protokollet angå-\r\nende ersättare och därvid funnit att de blivit utfärdade\r\ni enlighet med 19 kap. 11 § vallagen.\r\nStockholm den 7 november 2002\r\nLars Tottie/\r\nKerstin Siverby</pre><pre>3 §  Hänvisning av ärenden till utskott</pre><pre>Föredrogs och hänvisades\r\nProposition\r\n2002/03:18 till lagutskottet</pre><pre>Motioner\r\n2002/03:Sk1-Sk4 till skatteutskottet\r\n2002/03:So3-So7 till socialutskottet\r\n2002/03:Fi1 till finansutskottet\r\n4 § Allmänpolitisk debatt (forts. från prot. 13)\r\nJämställdhet</pre><pre>Anf.  1  CATHARINA ELMSÄTER-SVÄRD (m):\r\nFru talman! Gomorron! Jämställdhetens gissel tror\r\njag mycket handlar om attityder, attityder som fak-\r\ntiskt finns, som det tar tid att förändra och som vi inte\r\nalltid tänker på - attityder som vi inte kan lagstifta\r\nbort.\r\nNär till exempel riksdagens årliga fotbollsmatch\r\nmellan regering och opposition äger rum får kvinnor-\r\nna inte vara med i regeringens lag, och när Göran\r\nPersson presenterade sina nya statsråd glömdes det\r\nkvinnliga statsrådet Hallengren bort. Det här händer\r\nalltså även regeringen. En kvällstidning skrev på\r\nledarsidan, efter det att statsråden hade utsetts, om\r\n\"fyra kompetenta ministrar\" och syftade då på de\r\nkvinnliga statsråden.\r\nAtt det behövs förändringar inser vi nog alla. Men\r\njag tycker att regeringen utgår från fel perspektiv när\r\ndet gäller jämställdheten. Man söker patentlösningar\r\npå varje enskilt problem och ser inte helheten. Re-\r\ngeringen verkar heller inte ha någon tilltro till varje\r\nenskild människa - till det hårt arbetande folket. I\r\nstället har regeringen fastnat i de sociala ingenjörs-\r\nkonsterna och kategoriserat in människor i olika kol-\r\nlektiv. Man vill styra dem, men ovanifrån.\r\nFru talman! Vår utgångspunkt är att alla männi-\r\nskor har lika värde och därför ska ha samma rättig-\r\nheter och skyldigheter, men också möjligheter.\r\nFör hundra år sedan var största hindret för kvin-\r\nnors möjligheter att lyckas i samhället gamla patriar-\r\nkala traditioner. Kvinnor hade heller inte samma\r\nlagliga rättigheter som männen. Från att tidigare ha\r\nvarit beroende av männen har många kvinnor i dag i\r\nstället börjat bli beroende av staten.\r\nIngen politiker ska få skapa levnadsmönstret för\r\nnågon enda individ. Politikens uppgift är att skapa\r\nmöjligheter för det fria valet. Det är just friheten för\r\nden enskilde och en grundläggande humanism som är\r\nvår utgångspunkt i fråga om jämställdheten.\r\nMen, fru talman, den här friheten kan se väldigt\r\nolika ut för var och en av oss. Jag skulle i korthet\r\nvilja betona fem friheter som jag tror är viktiga.\r\nDen första friheten är den ekonomiska - att kunna\r\nkänna en trygghet i att jag kan försörja mig själv och\r\nde mina. Utan ekonomisk frihet uppnås nämligen inte\r\nett jämställt samhälle - ett oberoende av stat, av en\r\nmake eller av andra yttre förhållanden som traditio-\r\nnellt beslutat över enskilda människors ekonomiska\r\nsituation. Regeringen väljer i stället att öka skatte-\r\ntrycket på människorna och att göra fler beroende av\r\nbidragsförsörjning. Detta drabbar i synnerhet kvinnor.\r\nDen andra friheten är den personliga - att känna\r\natt man räcker till såväl för sig själv som på jobbet\r\noch i familjen. Då är det också viktigt att man kan\r\nvälja mellan familj och karriär. Det ska inte vara\r\nnågot tvång när det gäller hur man väljer där. Dessut-\r\nom är det viktigt hur man kan påverka sin tid, både\r\ntiden på arbetet och tiden utanför. Regeringen väljer i\r\nstället att driva frågan om att lagstifta om arbetstiden,\r\nlika för alla. Man förvägrar vanliga löntagare möjlig-\r\nheten att ha råd med hjälp i hemmet. Detta drabbar i\r\nsynnerhet kvinnor.\r\nDen tredje friheten är den yrkesmässiga - att kun-\r\nna välja mellan olika arbetsgivare, att vägra bebis-\r\nkontrakt, att kunna vara anställd eller företagare utan\r\natt drabbas olika av försäkringssystemen eller be-\r\nskattningen och att kunna verka som egen företagare\r\ninom områden som vården, omsorgen och skolan.\r\nRegeringen väljer i stället att införa stopplagar och att\r\nförhindra konkurrens och privata aktörer i bolags-\r\nform. Detta drabbar i synnerhet kvinnor.\r\nDen fjärde friheten är den för familjen - att det\r\nfaktiskt finns en flexibel barnomsorg med mångfald\r\noch valfrihet, att jag kan välja om jag vill vara hem-\r\nma eller arbeta oavsett om jag är mamma eller pappa.\r\nI stället styr regeringen mot en barnomsorgsform och\r\ngynnar den som väljer en kommunalt subventionerad\r\nbarnomsorgsform och som dessutom har bra inkomst.\r\nResten får inget. Detta drabbar föräldrars samvete och\r\ni synnerhet barnen.\r\nDen femte friheten är den egna friheten och friden\r\n- att inte få bli kränkt, mobbad, slagen eller mördad.\r\nDärför behövs det en vuxenvärld och en skola som\r\nsäger ifrån - en rättstrygghet att lita på. Det är därför\r\nsom det behövs en poliskår med resurser som kan\r\narbeta såväl förebyggande som förhindrande och\r\nuppklarande. Regeringen har i stället valt att under\r\nflera år dra ned på resurserna till polisen.\r\nFru talman! Det är möjligt att jag här har redovisat\r\nen ganska lång väg till att kanske uppnå mer jäm-\r\nställdhet men jag tror att här finns ett annat perspek-\r\ntiv, mer utifrån en individualistisk och humanistisk\r\nmänniskosyn.\r\nAvslutningsvis: Låt mig ändå få komma med på-\r\nståendet att regeringens påtvingade förslag om träng-\r\nselavgifter i Stockholm dessutom är ett hot mot jäm-\r\nställdheten och att detta kommer att drabba i synner-\r\nhet kvinnor.</pre><pre>Anf.  2  Vice statsminister MARGARETA\r\nWINBERG (s) replik:\r\nFru talman! Jag har en fråga till Catharina Elm-\r\nsäter-Svärd efter detta anförande. Det är en grund-\r\nläggande fråga som blir vägledande för den fortsatta\r\ndebatten här i kammaren och i samhället i övrigt. Min\r\nfråga är: Anser Moderata samlingspartiet att den\r\nbristande jämställdhet som vi upplever i Sverige och i\r\nvärlden i dag är ett individuellt problem eller ett\r\nstrukturellt problem?</pre><pre>Anf.  3  CATHARINA ELMSÄTER-SVÄRD\r\n(m) replik:\r\nFru talman! Det här skulle man kunna utforma\r\nganska långt, vilket skulle kräva mycket längre tid än\r\nden sekund jag har. Men jag tror att det också är ett\r\nindividuellt problem. Om inte varje människa gör sitt\r\nför att ta ett ansvar när det gäller att acceptera att\r\nmänniskor har ett lika värde, när det gäller att ha\r\ninsikten att var och en måste ha möjlighet att uppnå\r\nsin frihet i ekonomiskt oberoende, när det gäller den\r\nyrkesmässiga friheten och så vidare, då är det också\r\nett individuellt problem. Det kan vi se tydligt när\r\nolika människor kränker andra, berövar dem deras\r\nfrihet, slår eller våldtar eller till och med säger: Nej,\r\ndu får inte komma hit och jobba för du är kvinna. Då\r\när det också ett individuellt ansvar.\r\nAvslutningsvis kan jag hålla med om att det även\r\nfinns lite sådant som är strukturellt. Men jag har här\r\nvalt att betona det individuella ansvaret.</pre><pre>Anf.  4  Vice statsminister MARGARETA\r\nWINBERG (s) replik:\r\nFru talman! Om man ser det så betyder ju det att\r\ndet är den enskildes problem och därmed den enskil-\r\ndes sak att åtgärda det hela. I det perspektivet måste\r\ndet vara ganska trist att vara politiker. Det betyder ju\r\natt det vi kan göra politiskt har väldigt liten betydelse\r\neftersom det till slut ändå är den enskildes eget fel.\r\nTa frågan om babykontrakt, som Catharina Elm-\r\nsäter-Svärd själv nämnde. Tror Catharina Elmsäter-\r\nSvärd verkligen att detta med er metod att rasera\r\narbetsrätten ska kunna ersättas av någonting som blir\r\nindividuella kontrakt mellan arbetsgivaren och den\r\ngravida eller potentiellt gravida kvinnan?</pre><pre>Anf.  5  CATHARINA ELMSÄTER-SVÄRD\r\n(m) replik:\r\nFru talman! Jag skulle nog snarare vilja ytterligare\r\nbetona för vice statsministern att med rättigheter\r\nföljer också skyldigheter. Även om jag som individ\r\nskulle ha en rättighet har jag alltid en skyldighet. Min\r\nutgångspunkt, till skillnad från vice statsministerns, är\r\natt vi politiker ska göra det möjligt för människor att\r\nuppnå denna frihet. Men glöm inte de mänskliga\r\nrättigheterna i botten, där varje rättighet också följs\r\nav en skyldighet.</pre><pre>Anf.  6  TINA ACKETOFT (fp):\r\nFru talman! Om jag är ny kan jag ju förlita mig på\r\nmitt ämne, för det är gammalt.\r\nJämställdhet har varit på agendan så länge att\r\nmajoriteten nog vid det här laget tycker att vi borde\r\nha uppnått den. Tyvärr är det nog så att en stor del av\r\noss tror att vi har uppnått jämställdhet, att de skillna-\r\nder som i dag finns mellan könen faktiskt beror på att\r\nvi har vissa medfödda egenskaper. Man ser alltså inte\r\nde rådande strukturerna för bara individers öden.\r\nVårt samhälle bygger tack och lov på idén att alla\r\nmänniskor har samma möjligheter att förverkliga sina\r\ndrömmar. Men verkligheten är helt annorlunda. I\r\ndagens Sverige har vi osakliga löneskillnader. Vi har\r\nfå kvinnliga chefer. Vi har få chefer över huvud taget\r\nsom inte är lätt medelålders män. Många har en syn-\r\nnerligen begränsad makt över det egna arbetslivet,\r\noch vi har vad man närmast kan kalla en skenande\r\nsjukskrivning med en klar överrepresentation för\r\nkvinnor i offentlig verksamhet.\r\nJag tycker att man efter åtta år med världens mest\r\njämställda regering och ett så klent resultat borde inse\r\natt den metod som regeringen har valt för att komma\r\ntill rätta med dessa orättvisor inte fungerar.\r\nOavsett uppgraderingen av jämställdhetsministern\r\ntill vice statsminister är det faktiskt samma strukturer\r\noch system som håller tillbaka en ekonomisk tillväxt\r\noch som håller kvinnor och män på de platser där vi\r\nalltid har varit. Det är samma nedlåtande attityder till\r\nmänniskor som vill kunna skapa sig egna möjligheter\r\ntill ett liv som passar dem och inte systemet.\r\nDet är hög tid för en kursändring, såväl för att\r\nrädda den ekonomiska tillväxten i landet som för att\r\nge oss alla större inflytande över våra liv.\r\nMan kan säga att roten till jämställdhetsproble-\r\nmen är tvådelad. Dels beror de på fördomar om vad\r\nsom är medfött, dels beror de på den rådande arbets-\r\nmarknadspolitiken, med påföljden att kvinnor har\r\nlägre löner och därmed lägre status och mindre frihet.\r\nDet är svårt att se att inte allt detta egentligen bygger\r\npå fördomar som har blivit norm mycket genom poli-\r\ntisk oförmåga. Det har helt enkelt varit väldigt myck-\r\net ord och utredningar och väldigt lite verkstad.\r\nFolkpartiet går därför vidare på det ta-makten-\r\ntema vi hade i valarbetet, där den liberala jämställd-\r\nheten snarare står för individualism och morot än\r\nkollektivism och piska. Vi har presenterat ett tio-\r\npunktsprogram som syftar till att minska skillnaderna\r\nmellan könen. Vi vill ge alla människor, inte bara\r\nkvinnor - vi glömmer så lätt att jämställdhet faktiskt\r\nhar att göra med rättigheter och skyldigheter hos båda\r\nkönen - mer makt över sina liv.\r\nVi är övertygade om att det är genom att avskaffa\r\nmonopolen inom de traditionella kvinnoyrkena som\r\nvi kan skapa nya arbetsplatser med nya chefsstruktu-\r\nrer, nya lönebilder och mer flexibilitet. Får anställda\r\nmöjlighet att välja mellan fler arbetsgivare bidrar det\r\ntill högre löner och förbättrade arbetsvillkor och där-\r\nmed en generell statushöjning för de i dag kvinnodo-\r\nminerade yrkena.\r\nJag tror också att en mer jämställd lönebild kom-\r\nmer att påverka vem som tar ut föräldraledigheten.\r\nOm den förlorade inkomsten blir jämbördig kommer\r\ninte pappor att välja kolleger framför sina barn.\r\nSverige är beroende av ett bra företagarklimat. I\r\ndag startas mer än dubbelt så många företag av män\r\nsom av kvinnor. Sverige tillhör de länder som har\r\nminst antal kvinnliga företagare. Det låga kvinnliga\r\nföretagandet utgör en viktig förklaringsfaktor till den\r\nbristande jämställdheten. Jag är övertygad om att fler\r\nkvinnor vill och kan starta eget, men då krävs att\r\nföretagsklimatet förändras radikalt.\r\nI dag anses det fult att ägna sig åt privat verksam-\r\nhet som kan ge vinst om företaget sysslar med någon\r\ntjänst inom välfärdssektorn. Jag har väldigt svårt att\r\nförstå varför. Vari ligger det hemska i att en företaga-\r\nre som till exempel vårdar barn eller gamla kan få en\r\nslant över för sitt slit? Om det finns valalternativ\r\nkommer jag som konsument knappast att välja den\r\nutövare som jag inte är nöjd med, inte mer än en gång\r\ni alla fall.\r\nDet anses också fult att vilja köpa hjälp i hemmet.\r\nÅterigen har jag väldigt svårt att förstå varför det är\r\nhelt i sin ordning om jag köper någon som renoverar\r\nmitt badrum medan jag inte kan köpa den tjänst som\r\ndet skulle innebära att städa det. Otaliga är de debat-\r\nter jag haft med socialdemokrater och vänsterpartister\r\ni mitt hemlän där jag blivit beskylld för att som hög-\r\ninkomsttagarkvinna vilja profitera på mina lågin-\r\nkomsttagarsystrar. Jag måste vara dum, men det går\r\ninte ihop för mig.\r\nEn människa som driver en städfirma är i mina\r\nögon precis lika mycket värd som en som driver en\r\nbyggfirma, som är läkare, lärare eller gubevars till\r\noch med politiker. Men så är jag också liberal och\r\ninte socialdemokrat. Jag ser ingen som helst styrka i\r\natt behålla klassindelningen i samhället. Jag vill att\r\nalla ska ha samma möjlighet att utvecklas efter egen\r\nförmåga, med stöd från samhället där så behövs.\r\nVad vår regering inte verkar förstå är att vi har\r\ngenomgått en industriell revolution. Vi är inte längre\r\nett produktionssamhälle utan ett tjänstesamhälle, och\r\ndå måste också synen på företagandet inom vår nya\r\nhuvudindustri förändras. Vad regeringen i praktiken\r\ngör är att undanhålla en stor grupp i vårt samhälle, det\r\nvill säga offentliganställda kvinnor, rätten att starta\r\nföretag inom sitt område. Vad regeringen faktiskt gör\r\ngenom att fortsätta med sin traditionella politik är att\r\nundanhålla landet 50 % av dess intellektuella kapital.\r\nHur tror man att vi ska kunna ro skutan när vi bara\r\nhar halva manskapet?\r\nAtt pytsa ut miljontals kronor, fru talman, till lö-\r\nneförhöjningar i typiska kvinnoyrken är inte en lös-\r\nning på jämställdhetsproblemet. Att tvinga styrelser\r\natt ta in kvinnor är inte heller en lösning. Om jag\r\ntvingas att arbeta fyra, sex, tolv eller arton timmar\r\nkan väl kvitta; jag måste väl besluta själv hur många\r\ntimmar jag vill arbeta! Vill jag arbeta sex timmar är\r\ndet väl lika bra som om jag vill arbeta åtta! Kvote-\r\nringar, regleringar och en utbyggd offentlig sektor för\r\nkvinnors skull fungerar i själva verket som ett säkert\r\nsätt att cementera gamla stelbenta strukturer.\r\nDet är hög tid för ett annat Sverige, fru talman!\r\nDet är hög tid för en liberal jämställdhetspolitik.</pre><pre>Anf.  7  Vice statsminister MARGARETA\r\nWINBERG (s) replik:\r\nFru talman! Jag blev något förvånad. Jag hade\r\ntrott att jag skulle få höra ett annat budskap, ett annat\r\nanförande. Detta lät mer moderat än vad sociallibe-\r\nraler brukar prestera. Därför vill jag gärna fråga Tina\r\nAcketoft om hon delar Moderaternas syn att den\r\nbristande jämställdheten i Sverige och i världen är ett\r\nindividuellt problem.\r\nMin andra fråga har med den så kallade monopo-\r\nliseringen att göra: Vilken analys gör Folkpartiet av\r\nde handelsanställda, som ju har väldigt många arbets-\r\ngivare att välja på? Hur kan det komma sig att de\r\nfortfarande tillhör ett låglöneförbund?</pre><pre>Anf.  8  TINA ACKETOFT (fp) replik:\r\nFru talman! I likhet med det som vice statsminis-\r\ntern säger anser jag att det i allra högsta grad är ett\r\nstrukturellt problem, och jag tyckte också att vi fick\r\nögonkontakt när jag sade det. Dessa strukturer har\r\nSocialdemokraterna varit med om att bygga upp un-\r\nder de 61 av 70 år som ni har regerat.\r\nJust på grund av de rådande strukturerna i sam-\r\nhället har de handelsanställda en väldigt låg lönebild-\r\nning. Men det beror också på att det helt enkelt är ett\r\ntraditionellt kvinnoyrke.</pre><pre>Anf.  9  Vice statsminister MARGARETA\r\nWINBERG (s) replik:\r\nFru talman! Man skulle ju komma till rätta med de\r\ntraditionella kvinnoyrkena genom att det skulle finnas\r\nmånga arbetsgivare att välja mellan. Då skulle löner-\r\nna bli högre. Så har inte skett. De handelsanställda\r\nhar under väldigt lång tid haft väldigt många arbets-\r\ngivare att välja mellan. Ändå är det ett låglöneför-\r\nbund.\r\nAtt vi har dessa strukturer beror på att Socialde-\r\nmokraterna har styrt landet så länge, sade Tina Ack-\r\netoft. Kan Tina Acketoft då nämna något land där\r\nhögern, kristdemokrater eller liberaler har styrt där\r\nman inte har dessa strukturer?</pre><pre>Anf.  10  TINA ACKETOFT (fp) replik:\r\nFru talman! Frankrike är ett ypperligt exempel där\r\nman har haft en klart borgerlig majoritet. Där finns\r\ndet betydligt fler högutbildade kvinnor i höga posi-\r\ntioner i samhället när det gäller styrelserummen.\r\nFrankrike är ett bra exempel.</pre><pre>Anf.  11  ANNELIE ENOCHSON (kd):\r\nFru talman! Grunden för ett framgångsrikt jäm-\r\nställdhetsarbete är insikten om alla människors lika\r\nvärde. Den fasta övertygelsen att alla människor har\r\nsamma värde och därmed samma rättigheter har lett\r\ntill en världsvid kamp mot rasdiskriminering, köns-\r\ndiskriminering, åldersdiskriminering och social\r\ndiskriminering. Varje generation måste på nytt vinnas\r\nför det i grunden okränkbara människovärdet och för\r\nalla människors rätt att förverkliga sina rättigheter\r\noch även skyldighet att respektera andras.\r\nUtgångspunkten för Kristdemokraternas arbete för\r\njämställdhet är de internationella fri- och rättighets-\r\ndeklarationerna och den människosyn med det uni-\r\nversella människovärdet, som bland annat förvaltas\r\nav den kristna traditionen.\r\nJämställdhet är en fråga om demokrati. Kvinnor\r\noch män ska ha samma rättigheter och möjligheter att\r\npåverka och delta i samhällsutvecklingen. Det är\r\nviktigt att den politiska ledningen i ett land är ett\r\nföredöme i jämställdhetsfrågor. Handling måste över-\r\nensstämma med ord, annars förlorar politiken och\r\npolitikerna trovärdighet. Men hur har regeringen själv\r\nagerat för att öka jämställdheten i Sverige?\r\nVid en närmare granskning av hur regeringen för-\r\nhåller sig till jämställdhet framkommer att det bland\r\nde 18 myndighetschefer som regeringen utsåg år\r\n2001 inte fanns en enda kvinna.\r\nÄven vid tillsättning av ambassadörer har reger-\r\ningen valt bort jämställdheten. Av de 90 ambassadö-\r\nrer som är stationerade runtom i världen är endast 18\r\nkvinnor.\r\nÅr 2001 ägde staten aktier i sex börsbolag. I två\r\nav dessa var staten indirekt ägare. Som storägare har\r\nstaten avsevärda möjligheter att påverka nominering-\r\narna till bolagsstyrelserna. Ingen av de statliga styrel-\r\nserna hade en kvinnlig ordförande och endast ett\r\nbolag, Telia, hade vid denna tidpunkt en kvinna i vd-\r\nstolen. I de sex bolagen fanns det 56 ordinarie styrel-\r\nseledamöter år 2001. Av dem var bara nio kvinnor.\r\nNär kommer regeringen att redovisa för riksdagen\r\nhur den ska arbeta för att öka kvinnorepresentationen\r\nbland myndighetschefer, ambassadörer och statliga\r\nbolagsstyrelser?\r\nFru talman! Livskvalitet handlar i stor utsträck-\r\nning om att få vara frisk. Hälsa befrämjas av bra kost,\r\nrörelse men också av harmoni i livet i form av familj,\r\nvänskap och trivsel på arbetet. Alla har naturligtvis\r\nett ansvar för sin egen hälsa, men ansvaret finns ock-\r\nså hos arbetsgivare och lagstiftare.\r\nDessvärre tilltar rapporterna om ökad ohälsa.\r\n120 000 människor är i dag långtidssjukskrivna i\r\nSverige. 63 % av dem är kvinnor. De vanligaste dia-\r\ngnoserna är depression, ångesttillstånd och stressre-\r\naktioner. Särskilt utsatta är anställda inom primär-\r\nkommunal sektor. Vad beror detta på?\r\nSvenska kvinnors förvärvsfrekvens ligger bland\r\nde högsta i världen och kvinnor är de som arbetar\r\nmest i hemmen. Det verkar bli en allt svårare uppgift\r\natt hinna med både yrkesarbete och hushållsarbete.\r\nMan vill i stället prioritera tid med barnen. Ett sätt att\r\nstödja kvinnor är att utforma beskattningen så att det\r\ngår att köpa hushållstjänster till ett rimligt pris. Detta\r\nskulle få en rad omedelbara effekter. Rimliga priser\r\npå hushållstjänster skulle möjliggöra även för de med\r\nnormala inkomster att köpa dessa tjänster. Det skulle\r\nockså medföra att de personer, oftast kvinnor, som i\r\ndag utför sådana hushållstjänster på en svart marknad\r\nskulle få riktiga jobb och därmed en betydande trygg-\r\nhet i form av lön, pension och försäkringar och så\r\nvidare.\r\nEn annan orsak till den höga ohälsan hos kvinnor\r\när att den offentliga sektorn har blivit en kvinnofälla.\r\nKvinnors möjligheter till karriär och löneutveckling\r\nhar begränsats, eftersom det inte funnits flera arbets-\r\ngivare att välja mellan. Positivt är dock att beman-\r\nningsföretagens inträde på arbetsmarknaden och en\r\nökad mångfald bland dem som tillhandahåller offent-\r\nligt finansierad service har möjliggjort för bland an-\r\nnat sjuksköterskor att kunna välja mellan flera arbets-\r\ngivare. Hela 70 % av bemanningsföretagens anställda\r\när kvinnor.\r\nEn ökad konkurrensutsättning av verksamheter\r\ninom den offentliga sektorn, till exempel äldreomsorg\r\noch sjukvård, skulle också utveckla den traditionellt\r\nkvinnliga arbetsmarknaden.\r\nJag vill nu i denna debatt flytta fokus och rikta det\r\npå den yttersta bristen på jämställdhet som tar sig\r\nuttryck i det ökande våldet mot kvinnor. Det är helt\r\noacceptabelt att kvinnor ska behöva leva med risken\r\natt utsättas för våld och övergrepp. Varje år anmäler\r\n20 000 svenska kvinnor en man för misshandel. En-\r\ndast var femte anmälan leder till åtal.\r\nSamarbetet mellan myndigheterna behöver för-\r\ndjupas och handläggningen bli effektivare. Hela rätts-\r\napparaten måste arbeta snabbare. Polisens minskade\r\nresurser innebär en urholkning av rättssäkerheten, och\r\ndärför anslår Kristdemokraterna betydligt mer resur-\r\nser till rättsväsendet i sitt budgetförslag än regering-\r\nen.\r\nLagen om besöksförbud är ett viktigt skydd för\r\nkvinnor som hotas, förföljs eller trakasseras. Det är\r\nviktigt att besöksförbudet ska kunna ge strängare\r\nstraff, att inskränkningar i mannens rörelsefrihet ska\r\nkunna göras med hjälp av elektronisk övervakning\r\noch att mannen ska kunna förbjudas att vistas såväl\r\ninom ett visst geografiskt område som i det gemen-\r\nsamma hemmet.\r\nDet finns i dag ca 150 kvinnojourer i Sverige.\r\nKvinnojourerna är en fantastisk resurs för alla de\r\nkvinnor som tar sin tillflykt dit när hot och våld blir\r\növermäktigt och då hemmet inte längre är en trygg\r\nplats. Många av landets kvinnojourer har svårt att\r\nfinansiera sin verksamhet. Det vill vi åtgärda genom\r\natt satsa mer pengar på den verksamheten.</pre><pre>Anf.  12  Vice statsminister MARGARETA\r\nWINBERG (s) replik:\r\nFru talman! Jag har precis samma fråga till Anne-\r\nlie Enochson som jag ställde till de två föregående\r\ntalarna: Är den bristande jämställdheten ett individ-\r\nproblem eller ett strukturellt problem?\r\nMin andra fråga rör det som alltid kommer upp\r\noch som nu har tagits upp i tre anföranden, nämligen\r\nskattesubventionerade hemtjänster. Vilket pris tror\r\nAnnelie Enochson att en vanlig familj är beredd att\r\nbetala? Och i förlängningen: Hur stor ska subventio-\r\nneringen vara? Vilken timkostnad har en vanlig fa-\r\nmilj råd att betala för att denna - enligt er - väldigt\r\nfina sak ska kunna komma också de som inte tjänar så\r\nmycket pengar till del?</pre><pre>Anf.  13  ANNELIE ENOCHSON (kd)\r\nreplik:\r\nFru talman! Till att börja med anser jag, liksom\r\nden föregående folkpartistiska talaren, att det är ett\r\nstrukturproblem. Jag tror också att det har sin rot i att\r\nvi under lång tid har haft ett socialdemokratiskt styre,\r\noch det är ni som har byggt denna struktur.\r\nDen andra frågan handlade om vilken nivå man\r\nskulle ligga på. Som det är i dag är det svårt att ange\r\nen viss summa, det kan jag inte göra. Däremot är det\r\nviktigt att börja med att se på medellönen. Vad är\r\nkvinnorna beredda att betala? Detta med nivån tror\r\njag kan lösas om viljan finns och om man gör en\r\nskattereduktion med 50 %.</pre><pre>Anf.  14  Vice statsminister MARGARETA\r\nWINBERG (s):\r\nFru talman! Det är inte en mindre fråga. Den är\r\nganska intressant, därför att antingen hävdar man att\r\ndetta är till fromma för en stor del av befolkningen,\r\nför de många familjerna som har det slitsamt, eller\r\nockså blir det till fromma för dem som redan i dag\r\nhar råd, för det finns ju de facto städfirmor och fram-\r\nför allt kvinnor som städar i hemmen. Men om det är\r\nen liten subvention kommer den ju att gå till de hög-\r\navlönade. Därför är det intressant att veta hur stor\r\nsubventionen ska vara, det vill säga vilket pris männi-\r\nskor är beredda att betala.\r\nDet har gjorts undersökningar om det här, i Kung-\r\nälv till exempel, och de visar att först när man kom-\r\nmer ned till drygt 50 kr i timmen blir det bredd på det\r\nhela. Då ska man komma ihåg att det ursprungliga\r\npriset, bruttopriset, är över 200 kr i timmen.</pre><pre>Anf.  15  ANNELIE ENOCHSON (kd)\r\nreplik:\r\nFru talman! För att kunna få det här till stånd\r\nmåste man börja med en viljeinriktning. Eftersom det\r\nnu är tredje gången som vice statsministern tar upp\r\nfrågan om jämställdheten är ett strukturproblem och\r\ntvå av oss har svarat att det är ett strukturproblem,\r\ntycker jag att Margareta Winberg, eftersom det ligger\r\npå hennes bord, bör titta på vad vi kan göra för att\r\nändra strukturerna. Vad kan jag göra för att få en\r\nviljeinriktning för att just kunna hjälpa dessa kvinnor\r\nsom inte orkar med hushållsarbete hemma och ett\r\nyrkesarbete? Det är ju de kvinnorna som är sjukskriv-\r\nna i dag. Det är de kvinnorna som vi måste se till att\r\nhjälpa.</pre><pre>Anf.  16  ULLA HOFFMANN (v):\r\nFru talman! 1995 utsågs Sverige till världens mest\r\njämställda land. I alla forum framförs från svensk\r\nsida att i Sverige är kvinnor och män jämställda. Som\r\nnågra bevis på hur jämställda vi är nämns att 40 % av\r\nriksdagsledamöterna är kvinnor och att förvärvsfre-\r\nkvensen bland kvinnor är hög. Mer sällan brukar vi\r\nberätta att 30-50 kvinnor misshandlas varje år till\r\ndöds av sina svenska partners.\r\nVi konstaterade då att det som vi kommit så långt\r\nmed här ser riktigt illa ut i resten av världen. Vi är\r\njämställda här, men de är inte jämställda där. Vi för-\r\nfasar oss över hur det ser ut för kvinnor i fundamen-\r\ntalistiska regimer på avlägsna kontinenter. Vi be-\r\nstämde oss därför för att göra svensk jämställdhet till\r\nen exportvara, och sålunda blev jämställdheten ett av\r\nde uttalade målen i svenskt biståndsarbete. Den\r\nsvenska jämställdheten blev norm i världen för vad\r\njämställdhet är.\r\nNär idén om det mångkulturella samhället på\r\n1990-talet fick sitt genombrott i Sverige kom kulturen\r\natt bli en avgörande faktor i diskussionen om invand-\r\nrade och svenskar. Vid ungefär samma tidpunkt kom\r\njämställdheten att känneteckna det svenska, medan\r\ndet icke-jämställda regelmässigt kom att känneteckna\r\nde invandrade.\r\nOrdförande i Kommittén för försvar av iranska\r\nkvinnors rättigheter, Parvin Kaboly, skrev i ett brev\r\nmed anledning av mångkulturalismen:\r\n\"Denna politik glömmer eller struntar helt i alla\r\nde individer som ingår i de nämnda grupperna men\r\ninte håller med gruppens kultur och vill leva helt\r\nannorlunda. 'Mångkulturalismen' diskriminerar och\r\nkränker de människor som inte vill stå till förfogande\r\nför föräldrarnas kultur eller religion.\"\r\nVad Parvin Kaboly säger är att jämställdhetspoli-\r\ntiken hellre kopplar ihop den situation som många\r\ninvandrade kvinnor lever i med nationalitet, religion\r\noch kultur än med ett politiskt förtryck. Det icke-\r\nsvenska har definierats som icke-jämställt och det är\r\ndetta ramverk som bestämmer tolkningsutrymmet för\r\ndiskussionen om hedersmord och tvångsäktenskap.\r\nNär vi till exempel diskuterar hur vi ska skydda unga\r\ninvandrade kvinnor, definierar vi detta som riktade\r\nmot unga kvinnor i patriarkala familjer - som om inte\r\nalla familjer i Sverige är patriarkala!\r\nJämställdhetspolitiken har skapat tydliga klyftor i\r\nsamhället och kategoriserat svenskar kontra invand-\r\nrade i en tydligt moraliserande och hierarkisk ord-\r\nning. Själva grundtanken med jämställdhetspolitiken,\r\nnämligen att eliminera en form av förtryck, har sam-\r\ntidigt bidragit till uppkomsten av en annan. Ann\r\nTowns beskriver i sin forskningsrapport Paradoxes of\r\n(In)Equality: Something is rotten in the Gender equal\r\nstate of Sweden - någonting är ruttet i den svenska\r\njämställdhetsstaten. Där beskriver hon hur jämställd-\r\nheten har blivit ett svenskt varumärke - en moralisk\r\nförpliktelse inför det internationella samfundet och\r\ndärmed en avgörande del av det som definierar\r\nsvenskar som folk och Sverige som stat. Hon visar\r\nmycket tydligt att jämställdhetspolitiken inte omfattar\r\nalla kvinnor och män i Sverige.\r\nFru talman! Genom att jämställdhetspolitiken inte\r\nomfattar alla kvinnor i Sverige har den lett till att det\r\nblivit en tydlig uppdelning i vi och dom, där vi är de\r\nsom tillhör majoritetssamhället och dom är de som\r\nhar utländsk bakgrund, oavsett medborgarskap eller\r\nstatus på uppehållstillstånd.\r\nEn ung kvinna från Bangladesh kom till Sverige i\r\nslutet på augusti i år. Kvinnan är politiskt aktiv i det\r\nparti som förlorade valet förra året. Hon hade blivit\r\nutsatt för en gruppvåldtäkt av fem sex män från det\r\nregerande partiet i landet. Hon fördes till sjukhus där\r\nhon fick stanna kvar för vård i ett par veckor. Akti-\r\nvister i regeringspartiet hotade att döda henne, kid-\r\nnappa henne igen eller att kasta syra i ansiktet på\r\nhenne om hon polisanmälde våldtäkten. När hon trots\r\nhoten gick till polisen, vägrade de att ta upp anmälan.\r\nDe hävdade att de inte kunde ta upp anmälan när det\r\nregerande partiet sitter vid makten. De skulle riskera\r\natt bli av med sina jobb eftersom det var företrädare\r\nför regeringspartiet som anklagades. I Bangladesh\r\nbyter man regering ofta. Men oavsett hur ofta man\r\nbyter regering så består patriarkatet. Patriarkatet är\r\ndetsamma oavsett vem som regerar.\r\nMigrationsverket skriver i sitt avslagsbeslut att det\r\nråder politisk åsiktsfrihet i Bangladesh. Men vad\r\nverket glömmer bort är att det också råder frihet för\r\npatriarkatet - där som här i Sverige. Verket ifråga-\r\nsätter inte att kvinnan blivit utsatt för en gruppvåld-\r\ntäkt, men de ifrågasätter att våldtäkterna var sanktio-\r\nnerade av myndigheterna. Men de var sanktionerade\r\nav patriarkatet på samma sätt som våldtäkter är sank-\r\ntionerade av patriarkatet här. Jag rekommenderar\r\nKatarina Wennstams bok Flickan och skulden till\r\nläsning. Eftersom patriarkatet enligt jämställdhetspo-\r\nlitiken inte utövar politiskt förtryck, vare sig här eller\r\ndär, drar verket slutsatsen att det är enskilda me-\r\nningsmotståndare som våldtagit henne. Hon avvisa-\r\ndes den 25 oktober därför att jämställdhetspolitiken\r\ninte omfattar alla kvinnor i Sverige och därför att\r\njämställdhetspolitiken inte ser patriarkala strukturer.\r\nJämställdhetspolitiken omfattar endast kvinnor från\r\nmajoritetssamhället - allt annat är kultur, religion\r\neller tradition. Jämställdhetspolitiken omfattar endast\r\n\"vi\", inte \"dom\". Allra helst inte om dom dristat sig\r\ntill att vandra in eller fly hit.\r\nOavsett om dom är här anser jämställdhetspoliti-\r\nken att dom inte hör hit. Dom är de andra, dom som\r\nvi ska utbilda i jämställdhet därför att vi är bäst i\r\nvärlden på jämställdhet. Vi fick ju pris 1995.</pre><pre>Anf.  17  HELENA BARGHOLTZ (fp)\r\nreplik:\r\nFru talman! Jag har så svårt för Vänsterns inställ-\r\nning i kvinnofrågor. I mycket kan jag dela problem-\r\nbeskrivningen, men det är detta att ni alltid generali-\r\nserar så hårt.\r\nNär Ulla Hoffmann säger att alla familjer är par-\r\ntriarkala känner jag inte igen mig. Vi vet att det finns\r\nen stor del familjer som består av en ensamstående\r\nkvinna med barn. Är en ensamstående kvinna också\r\npatriarkalisk i sitt sätt att agera inom ramen för fa-\r\nmiljen? Är det någonting som följer med? Man måste\r\nju se till de olika individerna, de olika situationer som\r\nfinns i familjer. Jag har över huvud taget svårt att\r\nställa upp på den generella och hårda beskrivning\r\nsom Vänstern gör när det gäller att komma till rätta\r\nmed den bristande jämställdheten, som vi är överens\r\nom är ett problem. Men varför denna hårda generali-\r\nsering?</pre><pre>Anf.  18  ULLA HOFFMANN (v) replik:\r\nFru talman! Alla strukturer består av individer. Så\r\när det även i partriarkatet. Tillsammans bildar indivi-\r\nderna ett patriarkat. Vi har en patriarkal miljö i Sveri-\r\nge men med olika gradskillnader på hur patriarkatet\r\nutövas. Men självklart är det så att även om man är\r\nensamstående mamma, vilket jag själv är med tre\r\nsöner, lever man i en patriarkal miljö. Tar mina barn\r\nintryck till exempel av reklam, skolan, existerande\r\nstrukturer och så vidare så fostrar jag dem och lever i\r\ndenna miljö. Självklart blir det så att alla familjer är\r\npatriarkala i varierande grad.</pre><pre>Anf.  19  HELENA BARGHOLTZ (fp)\r\nreplik:\r\nFru talman! Kan Ulla Hoffmann då beskriva vad\r\nen matriarkalisk miljö innebär i så fall? Vad skulle\r\nskillnaderna verkligen vara?\r\nUlla Hoffmann säger att patriarkat råder oavsett\r\nvilken regeringen som regerar. Vi vet ju att det finns\r\nmycket starka matriarkat i andra delar av världen, till\r\nexempel på Söderhavsöar. Jag vet att socialantropo-\r\nlogen Margaret Mead har beskrivit detta. Vad är en\r\ngod matrialkalisk miljö enligt Ulla Hoffmann?</pre><pre>Anf.  20  ULLA HOFFMANN (v) replik :\r\nFru talman! Jag har aldrig sagt och kommer aldrig\r\natt säga att det är ett matriarkat jag vill ha, som till\r\nexempel skulle var bättre än patriarkat, Helena Barg-\r\nholtz. Jag vill skrota patriarkatet och se till att vi kan\r\ninföra feminism i det här landet.\r\nJag har tyvärr aldrig varit på de Söderhavsöar som\r\nHelena Bargholtz talar om. Däremot vet jag att där -\r\ndär kvinnorna har makten - så talar männen om\r\nsamma typ av förtryck som vi gör här fast det är om-\r\nvänt. Idealet är inte att kasta i väg patriarkatet och\r\ninföra matriarkat, utan vägen och idealet är feminis-\r\nmen.</pre><pre>Anf.  21  MARGARETA ANDERSSON (c):\r\nFru talman! Jämställdhet börjar hemma - ja, det\r\nsitter så djupt att det börjar i vars och ens eget sätt att\r\nse på sig själv och sin omgivning. Det innebär att den\r\nsom alltid har fått veta att hon eller han är mindre\r\nvärd än andra kommer att ha väldigt svårt att leva i\r\njämställda relationer.\r\nJämställdheten börjar därför också med det lilla\r\nbarnet och är beroende av hur föräldrar och förskole-\r\npersonal behandlar den lilla flickan eller pojken.\r\nForskning bland både föräldrar och förskolepersonal\r\nvisar att vi tar olika i barnet beroende på om det är en\r\nflicka eller pojke och att vi som vuxna har olika för-\r\nväntningar på hur barnet ska vara redan i späd ålder\r\nberoende på kön. Vi blir också mycket frustrerade\r\növer om vi inte kan bestämma om en person vi ser,\r\noavsett ålder, är hon eller han. Könet har alltså myck-\r\net stor betydelse för människans socialisationspro-\r\ncess.\r\nFru talman! Är det då lönt att försöka ändra på\r\nfaktorer som finns med oss ända sedan spädbarnsål-\r\ndern? Ska vi försöka göra livet jämställt när vi kom-\r\nmer i skolåldern, i puberteten, som unga föräldrar\r\neller är det jämställda löner och pensioner vi ska\r\neftersträva? För min och Centerpartiets del svarar jag\r\nobetingat ja på den första frågan. I vårt idéprogram är\r\nen av de bärande tankarna alla människors lika rätt\r\noch värde. Med den grunden kan vi inte acceptera\r\norättvisor på grund av kön och inte heller av någon\r\nannan orsak. Diskriminering i alla former måste be-\r\nkämpas.\r\nI vårt jämställdhetsmanifest säger vi att centerfe-\r\nminismen skiljer sig från andra former av feminism i\r\nså måtto att vi anser att jämställdhet är en fråga för\r\nbåde kvinnor och män. Alla tjänar på ett samhälle\r\nmed jämställdheten som en av grundvalarna. Det\r\ninnebär också att ansvaret inte kan ligga på enbart\r\nkvinnorna utan att det måste delas av båda könen. Vi\r\nvill samverka med alla de goda män som har samma\r\nidéer som vi kvinnor om hur ett jämställt samhälle\r\nska se ut och fungera.\r\nDet innebär också att somliga lagar måste ses över\r\neftersom män blir utsatta när de till exempel vill ta ut\r\nföräldraledighet. Dagens jämställdhetslag biter inte på\r\ndet eftersom den utgår från att det är kvinnor som blir\r\ndiskriminerade. Det är föräldraledighetslagen som\r\nmåste ändras och bli könsneutral i stället för, som nu,\r\nkönsblind.\r\nDet finns fler lagar och affärsidéer som till sin ut-\r\nformning ser ut att vara könsneutrala men som i stäl-\r\nlet är könsblinda. Det finns exempel i både straffla-\r\ngen och i försäkringsvärlden som leder till att kvinnor\r\nutsätts för indirekt diskriminering.\r\nMycket av det här arbetet måste ske via opinions-\r\nbildning, via löneavtal på arbetsmarknaden och i ett\r\naktivt rekryteringsarbete när olika poster ska tillsättas\r\ninom både förvaltning och näringsliv. Alla måste vi\r\nvara uppmärksamma på att det inte är ett avgörande\r\nkriterium för kompetens att man är man. Kvinnors\r\nkompetens ser just på detta område annorlunda ut,\r\noch om den som rekryterar då går efter maximen att\r\nlika söker lika så kommer vi aldrig vidare i rekryte-\r\nring av kvinnor på höga poster i samhället. För att\r\nåterspegla hela samhället oavsett om det gäller pro-\r\nduktion av varor eller tjänster behövs både kvinnliga\r\noch manliga kompetenser. Vi har olika bakgrund och\r\nolika sätt att se på samhället. Det behöver komma\r\nfram i alla sammanhang - annars riskerar vi att både\r\nekonomin och hela samhället stagnerar i utveckling-\r\nen.\r\nNokias aktiva rekrytering av kvinnor i ledningen\r\nför företaget är säkert en del i förklaringen till att de\r\nhar lyckats bra i förhållande till andra företag i bran-\r\nschen. Företagsledare och andra måste inse att mark-\r\nnaden innehåller 50 % kvinnor och 50 % män. En\r\nstor del av hushållens inköp görs också av kvinnor.\r\nDen jämställdhetsmärkning som föreslogs av en ut-\r\nredning som presenterades i våras skulle kunna vara\r\nett vapen i ett fortsatt förändringsarbete. Kvinnor\r\nskulle på det sättet kunna välja produkter som produ-\r\nceras av företag med en bra jämställdhetsprofil. Det\r\nskulle säkert få samma effekt som när miljövänliga\r\nprodukter på bara några månader slog ut andra pro-\r\ndukter som inte var lika miljövänligt producerade.\r\nDet tydligaste exemplet var oblekta kaffefilter. Det är\r\nen liten detalj, men i alla fall!\r\nFru talman! I Centerpartiets jämställdhetsmotion\r\nlyfter vi fram flera olika förlag för att förbättra jäm-\r\nställdheten via lagstiftningen. Jag ska bara nämna\r\nnågra för att visa att det finns mer att göra på områ-\r\ndet. Man kan till exempel utforma läroböcker i ett\r\njämställdhetsperspektiv, införa könsneutral mönst-\r\nringsplikt och införa lönerevision i statlig verksamhet\r\nför att motverka osakliga löneskillnader - staten ska\r\ndå vara ett föredöme i frågan. Man kan också göra det\r\nmöjligt att väcka grupptalan i lönediskrimineringsmål\r\noch höja skadestånden rejält för brott mot jämställd-\r\nhetslagen på detta område.\r\nI Centerpartiets vision om det goda samhället in-\r\ngår också jämställdheten som en viktig del. Tillsam-\r\nmans, kvinnor och män, ska vi arbeta för att uppnå\r\ndet målet.</pre><pre>Anf.  22  HELENA BARGHOLTZ (fp)\r\nreplik:\r\nFru talman! Jag måste säga att jag reagerar när\r\nMargareta Andersson säger att centerfeminismen\r\nskiljer ut sig från andra typer av feminism. Sedan\r\ntalar Margareta Andersson om vikten av att både män\r\noch kvinnor arbetar för jämställda villkor. Då får jag\r\nhänvisa till den liberala feminismen, som har precis\r\nsamma utgångsläge. Om Margareta Andersson läser\r\nFolkpartiets jämställdhetsmotion så tror jag att hon\r\nkommer att finna att vi står på precis samma barrika-\r\nder och kämpar för samma sak. Däremot vill jag\r\nhävda att den liberala feminismen nog har funnits\r\nlängre än centerfeminismen, för den kom till någon\r\ngång på 1800-talet - långt innan Folkpartiet kom till.\r\nJag vill också markera att jag är glad att vi, cen-\r\nterkvinnor och liberala kvinnor, till exempel har skri-\r\nvit en gemensam motion som handlar om invandrar-\r\nkvinnor och invandrarbarn.\r\nJag ställer alltså inte upp på att vi skiljer ut oss,\r\nutan jag vill säga att vi har mycket gemensamt.</pre><pre>Anf.  23  MARGARETA ANDERSSON (c)\r\nreplik:\r\nFru talman! Jag är glad, Helena Bargholtz, att vi\r\nhar likartade åsikter på det här området. Förut har det\r\ni många diskussioner varit så att andra organisationer\r\nhar tryckt mycket på att det är så viktigt att det är\r\nkvinnorna som arbetar. Man har då bortsett från män-\r\nnen.\r\nJag tror också att vi tillsammans på många olika\r\nsätt kommer att kunna verka för att detta ska bli ett\r\nmycket bättre samhälle. Då måste kvinnor och män\r\nverka tillsammans. Det är vi överens om, Helena\r\nBargholtz och jag.</pre><pre>Anf.  24  HELENA BARGHOLTZ (fp)\r\nreplik:\r\nFru talman! Ja, det är vi. Jag är lite besviken över\r\natt vi i debatten i dag bara är kvinnor som deltar. Jag\r\nskulle önska att jag såg några män delta också. Tidi-\r\ngare har vi varit ganska jämställda när vi har fört\r\ndebatter i riksdagen om jämställdhetsfrågor.</pre><pre>Anf.  25  MARGARETA ANDERSSON (c)\r\nreplik:\r\nFru talman! Jag har också uppmärksammat sam-\r\nma sak som Helena Bargholtz. Vi är inte särskilt\r\njämställda i den här debatten. För att komma vidare\r\nmåste också männen uppmärksamma problemen.\r\nDet finns mycket mer att göra. Vi har kommit en\r\nbra bit på väg, men det är fortfarande lång väg att gå.</pre><pre>Anf.  26  Vice statsminister MARGARETA\r\nWINBERG (s) replik:\r\nFru talman! Jag hade, precis som Helena Barg-\r\nholtz, en fundering på vad centerfeminism egentligen\r\när. För mig är det ett ganska främmande uttryck.\r\nMen det var inte det som jag primärt ville fråga\r\nom, utan jag vill ställa samma fråga till Margareta\r\nAndersson. Är det ett individproblem eller ett struktu-\r\nrellt problem?\r\nMin andra fråga gäller föräldraledighetslagen.\r\nDen ska alltså förändras så att den blir könsneutral.\r\nVad betyder det? Det låter spännande, tycker jag.</pre><pre>Anf.  27  MARGARETA ANDERSSON (c)\r\nreplik:\r\nFru talman! Centerfeminismen är egentligen bara\r\nett nytt uttryck där vi har samlat ihop idéerna om att\r\ndet hela ska gälla män och kvinnor tillsammans. Där\r\nvill vi också tala om att detta är både ett individpro-\r\nblem och ett strukturproblem. Men vi vill inte trycka\r\npå det ena eller det andra. Individproblemet tar ju\r\nModerata samlingspartiet upp och strukturproblemet\r\ntas upp av Vänsterpartiet och Socialdemokraterna.\r\nVi i Centerpartiet ser att det finns problem på\r\nbåda sidor och att vi gemensamt måste lösa dessa\r\nproblem. Vi måste se både strukturerna och de en-\r\nskilda individerna.</pre><pre>Anf.  28  Vice statsminister MARGARETA\r\nWINBERG (s) replik:\r\nFru talman! Jag kan inte se hur centerfeminismen\r\npå det sättet skiljer sig från annan feminism, men det\r\nkan vi debattera vidare.\r\nJag ställde en andra fråga. Margareta Andersson\r\ntalade om föräldraledighetslagen och nämnde ordet\r\n\"könsneutral\". Betyder det att mammor och pappor\r\nska ha lika tillgång till den, eller vad ligger i det or-\r\ndet? Jag tycker att föräldraledighetslagen och föräld-\r\nraförsäkringen kanske är den viktigaste nyckeln till\r\njämställdhet. Det vore intressant att få höra det där\r\nutvecklat lite.</pre><pre>Anf.  29  MARGARETA ANDERSSON (c)\r\nreplik:\r\nFru talman! Jag håller med vice statsministern om\r\natt föräldraledighetslagen är oerhört viktig i det här\r\nsammanhanget.\r\nI dag är det många unga män som får stora pro-\r\nblem när de vill utnyttja denna lagstiftning. Problemet\r\när kanske inte direkt själva lagstiftningen, men de kan\r\nråka ut för hot och trakasserier från både arbetskam-\r\nrater och inte minst chefer hos en del företag. Många\r\nföretag är duktiga och talar om att de ger extra dagar,\r\nextra ersättning och liknande, men det finns problem\r\npå vissa ställen.\r\nDå behöver föräldraledighetslagen skärpas så att\r\nman inte kan säga upp folk under den tid föräldrale-\r\ndigheten löper. Då måste man också skärpa de delar\r\nsom handlar om diskriminering som drabbar unga\r\nmän.</pre><pre>Anf.  30  VERONICA PALM (s) replik:\r\nFru talman! Jag vill börja med att säga att jag var\r\nföräldraledig förra hösten och valde att utnyttja halva\r\nföräldraledighetstiden eftersom barnets far ville ha\r\nden andra halvan. Sådant leder också till att man blir\r\nutsatt. Det är inte bara män som blir utsatta. Jag blev\r\nbetraktad som om jag inte var en riktig kvinna när jag\r\ninte ville vara hemma med mina barn i ett helt år.\r\nMen det var inte det jag ville fråga om.\r\nJag vill fortsätta på vice statsministerns fråga. Hur\r\nskulle en sådan könsneutral föräldraledighet se ut?\r\nInnebär det också att man ska arbeta med att få fler\r\nmän att ta ut föräldraledighet?</pre><pre>Anf.  31  MARGARETA ANDERSSON (c)\r\nreplik:\r\nFru talman! Ja, det är viktigt att vi arbetar för att\r\nfler män ska ta ut föräldraledighet. I dag tas ungefär\r\n14 % av föräldraledighetstiden ut av män, och det är\r\nalldeles för kort tid för att kunna bygga en god rela-\r\ntion till det lilla barnet - det kan sedan bli en god\r\nrelation även till det lite större barnet och så små-\r\nningom till det vuxna barnet. Det är väldigt viktigt att\r\nen sådan tidig anknytning till båda föräldrarna kom-\r\nmer till stånd.\r\nVi har kunnat se att om båda föräldrarna delar på\r\nföräldraledigheten i en familj föds fler barn, och det\r\nblir färre skilsmässor. Det är väldigt goda saker, båda\r\ndelarna. Det är TCO som har tagit fram den statisti-\r\nken.</pre><pre>Anf.  32  VERONICA PALM (s) replik:\r\nFru talman! Det innebär att vi är överens om att\r\ndet är viktigt att få fler män att ta ut föräldraledighet.\r\nFör mig är föräldraförsäkring och föräldraledighet till\r\nför barnets skull. Det är för att barnet ska ha rätten att\r\nknyta en nära relation med sina föräldrar, både\r\nmamman och pappan.\r\nFör mig blir det naturliga steget i att utveckla för-\r\näldraförsäkringen att göra den individbaserad och\r\nknuten till mamman och pappan med möjlighet att\r\nvara hemma med det lilla barnet. Man ska inte kunna\r\nhindra mamman eller pappan. Jag skulle vilja höra\r\nMargareta Anderssons reflexioner om detta, individ-\r\nbaserad föräldraledighet.</pre><pre>Anf.  33  MARGARETA ANDERSSON (c)\r\nreplik:\r\nFru talman! Vi är överens om att det är väldigt\r\nviktigt med att detta är för barnets skull. Vi ska sätta\r\nbarnets bästa i främsta rummet i hela den här lagstift-\r\nningen. Därför har vi i Centerpartiet föreslagit att\r\nman ska ha en pappabonus för att stimulera papporna\r\natt vara hemma i större utsträckning än de är i dag.\r\nAtt knyta varje månad till den ena eller andra för-\r\näldern tror vi inte är så lyckat. Däremot tror vi att\r\nman kan stimulera fram det och försöka påverka både\r\nföräldrar och det omgivande samhället, till exempel\r\narbetsgivare, i den här riktningen. Det är mycket\r\nviktigt för oss, och så kommer vi att fortsätta att ar-\r\nbeta.</pre><pre>Anf.  34  Vice statsminister MARGARETA\r\nWINBERG (s):\r\nFru talman! \"Framför mig, i denna kammare, sit-\r\nter världens mest jämställda parlament. Över detta\r\nbör vi vara stolta, men inte nöjda. Sverige är fortfa-\r\nrande långt ifrån jämställt. Regeringen kommer under\r\nmandatperioden att skärpa integreringen av jäm-\r\nställdhetsperspektivet på alla politikområden.\" Detta\r\nvar, som ni kanske märkte, ur årets regeringsförklar-\r\ning. Som ansvarigt statsråd för jämställdheten kom-\r\nmer jag att koordinera regeringens arbete när det\r\ngäller den här skärpningen.\r\nI praktiken har Sverige 22 jämställdhetsministrar.\r\nSka Sverige gå mot ökad jämställdhet räcker det inte\r\nmed ett statsråd som ensamt ansvarar för jämställd-\r\nhetsarbetet. Varje statsråd är ansvarigt för att stärka\r\njämställdheten på sitt politikområde. Ett jämställd-\r\nhetsperspektiv ska genomsyra politiken på alla områ-\r\nden, inga undantagna. Det finns jämställdhetsaspekter\r\nockså på sådana områden som vi sällan talar om - jag\r\ntänker på trafikpolitik, regionalpolitik, näringspolitik\r\noch alkoholpolitik.\r\nDe strukturella orättvisorna - jag hör till dem som\r\ntror att detta är strukturellt - beror på hur vi värderar\r\nkön. Det här löper tvärs igenom hela samhället. De\r\nexisterar i alla miljöer och på alla områden. De exi-\r\nsterar i denna kammare likaväl som hemma i famil-\r\njen.\r\nSocialdemokratin har sedan starten arbetat för att\r\nde orättvisor som klassamhället har skapat för indivi-\r\nder och olika grupper ska undanröjas. På samma sätt\r\när vi nu inställda på en hård kamp mot de diskrimine-\r\nrande strukturerna mellan kvinnor och män. Det ena\r\när inte viktigare än det andra. De här ambitionerna\r\nmåste gå hand i hand.\r\nMin uppgift är som sagt att samordna arbetet och\r\nbilda opinion för en jämställdhetspolitik som anstår\r\nett feministiskt parti. Det kommer att märkas. De\r\nförslag och den politik som den socialdemokratiska\r\nregeringen har genomfört under den gångna mandat-\r\nperioden är steg på vägen, men vi är inte vid vägs\r\nände. Vi har många steg och lång väg kvar.\r\nDen nya jämställdhetslagen, Nationellt råd för\r\nkvinnofrid, kriminalisering av sexköp, skärpt lagstift-\r\nning och utbildning för de grupper som möter kvinnor\r\nsom utsatts för våld är några sådana steg. Vi har ock-\r\nså genomfört en första kartläggning av hot och våld\r\nmot unga kvinnor i patriarkala miljöer och påbörjat\r\narbetet för att skapa ett skyddat boende. Vi har för-\r\nlängt föräldraledigheten och infört två riktade pappa-\r\nrespektive mammamånader. Detta kan, tillsammans\r\nmed vårt förslag om att höja taket i föräldraförsäk-\r\nringen, leda till att fler pappor tar ut sin föräldraledig-\r\nhet och därmed tar ett större ansvar för hem och barn.\r\nDetta är, som jag tidigare sade, enligt min bedömning\r\nen oerhört strategisk fråga när det gäller framtiden\r\noch när det gäller att bryta könsmaktsordningen.\r\nFru talman! Det är väl känt i denna kammare vilka\r\npartier som har stött regeringens politik för ökad\r\njämställdhet och vilka som har varit motståndare. Det\r\ntycker jag att den här debatten också delvis har visat.\r\nJag blev därför väldigt förvånad när jag häromdagen\r\nlyssnade på partiledardebatten som inledde den all-\r\nmänpolitiska debatten.\r\nAlf Svensson öppnade med ett ganska mustigt ci-\r\ntat ur en - som det lät - feministisk avhandling. Se-\r\ndan höll han ett anförande som till säkert en tredjedel\r\nägnades åt kvinnovåld. Jag vet inte om detta är en\r\nreaktion på den kristdemokratiska valanalysen, om\r\ndet är en retorisk fint för att föra tillbaka de många\r\nkvinnor som har lämnat det partiet, eller om det fak-\r\ntiskt är ett steg mot en omläggning av politiken. I så\r\nfall tycker jag att det är väldigt intressant. Jag skulle\r\nemellertid gärna vilja höra fler politiska förslag från\r\nKristdemokraterna som leder till verkligt ökad jäm-\r\nställdhet.\r\nFru talman! Jämställdheten ska ta kliv framåt, och\r\nvi socialdemokrater har tillsammans med Vänster-\r\npartiet och Miljöpartiet slagit fast en rad åtgärder som\r\nvi vill genomföra under de kommande åren. Jag ska\r\nge några exempel.\r\nStatsbudgeten ska kompletteras med en jämställd-\r\nhetsbilaga. Vi vill införa rätt till heltid för deltidsar-\r\nbetande för att öka trycket på att avskaffa könsdis-\r\nkriminerande löneskillnader. Vi kommer att överväga\r\nmöjligheten att införa krav på redovisning av köns-\r\nfördelning i företagens årsredovisningar. Jämställd-\r\nhetslagen, som fortfarande är rätt så färsk, ska utvär-\r\nderas år 2004 och vid behov skärpas. Då handlar det\r\nframför allt om löneskillnader mellan kvinnor och\r\nmän.\r\nVi ska förbättra skyddet för kvinnor och barn som\r\nriskerar att utsättas för våld och sexualbrott.\r\nVi ska öka samarbetet både nationellt och inter-\r\nnationellt för att förhindra trafficking och kvinnohan-\r\ndel.\r\nKunskapsnivån i fråga om könsrelaterat våld ska\r\nhöjas inom rättsväsendet, och migrationsmyndighe-\r\nternas personal ska få fortsatt utbildning om kvinnors\r\nasylskäl.\r\nVi kommer att lagstifta om förbud mot diskrimi-\r\nnering och sexuella trakasserier i skolan.\r\nVi ska överväga hur en kvoteringslagstiftning när\r\ndet gäller kvinnor i näringslivet skulle kunna se ut.\r\nVi ska naturligtvis fortsätta att arbeta för ökad\r\njämställdhet inom EU och FN, och vi ska på olika sätt\r\nse till att de lagförslag och tendenser till förändrade\r\nlagar ute i Europa när det gäller legalisering av pro-\r\nstitutionen förhindras. Det är en viktig internationell\r\nuppgift.\r\nDetta är några punkter.\r\nI den nationella handlingsplanen för ökad jäm-\r\nställdhet som vi avser att lägga fram kommer vi att\r\nredovisa både hur arbetet kommer att bedrivas och\r\nvilka frågor som kommer att prioriteras. Och målet är\r\natt bryta könsmaktsstrukturerna, att skapa ett Sverige\r\ndär feminismen är ledstjärna. Det är spännande. Så\r\nhar inget lands regering uttryckt sig tidigare, och\r\ningen regering i något land har satt ett sådant konkret\r\nmål - ett feministiskt samhälle och ett feministiskt\r\nSverige.\r\nFru talman! Jag läste någonstans ett par meningar\r\nav den där sorten som lite grann bygger bo i minnet.\r\nDet löd ungefär på följande sätt:\r\nVi vill alla leva i den bästa av världar. Vi vill leva\r\ni en värld där far ror och mor är rar. Vi vill slippa\r\nförhålla oss till en verklighet där far är arg och mor är\r\npå jour.\r\nDet är en bra omskrivning av ett veritabelt helvete\r\nsom många kvinnor i Sverige har i dag i sin vardag.\r\nDå tänker jag inte på gatuvåldet som inte minst i\r\nvalrörelsen ventilerades mycket, utan jag tänker på\r\ndet kvinnovåld som finns någon helt annanstans och\r\ndär vi kanske inte kan ha poliser överallt. Jag tänker\r\npå det våld som utförs mot kvinnor av män och som\r\nhar sin grund i mäns överordning och kvinnors un-\r\nderordning, det våld som utförs av män som bor ihop\r\neller har bott ihop med kvinnan i fråga, det våld som\r\nutförs i det egna hemmet.\r\nMäns våld mot kvinnor är inte heller det något in-\r\ndividuellt enstaka problem. Det ingår i denna köns-\r\nmaktsordning där vi har en överordning och en un-\r\nderordning, där män är överordnade och kvinnor är\r\nunderordnade, där män är norm och kvinnor är un-\r\ndantag. Det tar sig uttryck också här.\r\nDet finns därmed också ett samband, vilket Alf\r\nSvensson vägrade att svara klart på häromdagen,\r\nmellan våldet mot kvinnor och diskrimineringen på\r\narbetsmarknaden, de lägre kvinnolönerna och så\r\nvidare. Det är viktigt att vi som ser detta, vi som är\r\nfeminister, står för det och vet vad det innebär tydlig-\r\ngör detta därför att vi måste tillsammans försöka\r\nbryta de strukturer som i sin mest extrema form fak-\r\ntiskt också leder till kvinnomord. Vi kommer aldrig åt\r\ndetta genom att vi bara står här och talar eller stiftar\r\nlagar. Det var någon som var inne på det tidigare. Vi\r\nmåste ha ett samarbete med polis, mellan vårt land\r\noch andra länder, mellan frivilligorganisationer och\r\nstat, mellan landsting och kommuner, mellan arbets-\r\nmarknadens parter och naturligtvis också mellan olika\r\nstatsråd och flera departement och mellan regering\r\noch riksdag.\r\nJag ser verkligen fram emot de kommande fyra\r\nåren. Jag tycker att det har varit en rätt så intressant\r\ndebatt redan i dag, och jag ser fram emot att få lyssna\r\npå och diskutera de många idéer och förslag som\r\nfinns i denna kammare. Det mest glädjande vore om\r\nvi på några väldigt viktiga och väsentliga punkter\r\nfaktiskt kunde bli överens. Tänk vilken styrka det\r\nskulle ge om vi kunde bli överens. Jag ser fram emot\r\nfyra års hårt arbete och många diskussioner. Men jag\r\nlovar också att göra vad jag kan för att föra Sverige\r\nfrån nästan jämställt - som i dag - till mera jämställt.\r\nJag kan inte lova att vi på fyra år blir helt jämställda.\r\nDet tror jag är en vision som är alltför långt bort.</pre><pre>Anf.  35  GUNNAR ANDRÉN (fp) replik:\r\nFru talman! Jag håller med om att det är beklag-\r\nligt att det är så få män som deltar i denna debatt. Jag\r\nvill särskilt nämna Gunnar Nordmark som var närva-\r\nrande från början och tyckte att detta var en intressant\r\ndebatt.\r\nFolkpartiet hade en slogan i årets valrörelse att\r\nmän ska ha lika bra betalt som kvinnor. Jag tror att\r\ndet är väldigt viktigt att ibland ändra på ordningen\r\nsom det är fråga om här, könsmaktsordning och så\r\nvidare. Och jag tycker att det var en mycket bra slo-\r\ngan eftersom den fick människor att tänka till.\r\nJag har en mycket konkret fråga till vice statsmi-\r\nnister Margareta Winberg. Vad gör Socialdemokra-\r\nterna i sitt samarbete med Vänsterpartiet och Miljö-\r\npartiet för att män ska bli mycket mer representerade\r\ni vård och omsorg eftersom det där inte är fråga om\r\nlagstiftning utan i högsta grad någonting annat som är\r\nnästan ännu viktigare, nämligen män som föredö-\r\nmen?</pre><pre>Anf.  36  Vice statsminister MARGARETA\r\nWINBERG (s) replik:\r\nFru talman! För att kunna besvara den frågan\r\nmåste man ställa sig den första frågan: Varför ser det\r\nut som det gör, och varför jobbar mest kvinnor i vissa\r\nsektorer? Jag tror att ett skäl är att det är dåligt betalt.\r\nEtt annat skäl är att det är väldigt många deltider. Det\r\när inte många män som accepterar att jobba 87,32 %\r\neller 69,4 %. På båda dessa områden har vi tillsam-\r\nmans med våra samarbetspartier sagt att vi önskar se\r\natt man värderar vården och omsorgen högre, det vill\r\nsäga att det måste bli bättre betalt för att jobba där. Vi\r\nhar också sagt att vi ska införa en regel som säger att\r\nalla ska ha rätt till heltid men möjlighet till deltid om\r\nman så önskar. Det är två saker som vi tillsammans\r\nhar blivit överens om.</pre><pre>Anf.  37  GUNNAR ANDRÉN (fp) replik:\r\nFru talman! Jag tackar för det svaret. Det visar på\r\ndet som vice statsministern tidigare frågade flera av\r\nde andra partiernas företrädare om, nämligen att vi\r\nhär har ett strukturellt problem och inte i första hand\r\nett individuellt problem som man från det offentliga,\r\nfrån stat, kommuner och landsting, kan åtgärda. Det\r\ntycker jag är väldigt viktigt eftersom det hela tiden\r\nfanns anklagelser mot alla män för att vi inte försöker\r\ngöra någonting. Men vi ska nog försöka göra vad vi\r\nkan, men vi måste då ha hjälp från en massa kvinnor\r\nsom måste förstå att män också behövs i vården och\r\nomsorgen.</pre><pre>Anf.  38  Vice statsminister MARGARETA\r\nWINBERG (s) replik:\r\nFru talman! Jag hoppas att jag inte uttryckte mig\r\npå ett sådant sätt att det känns som om jag kommer\r\nmed anklagelser. Å andra sidan menar jag att med\r\nden könsmaktsordning som vi lever i har alla män ett\r\nansvar för att bryta den. Alla män har ett ansvar att\r\nstå upp och till exempel ta avstånd från mäns våld\r\nmot kvinnor och arbeta för bättre jämställdhet också\r\npå annat sätt. Alltför få män gör det i dag. Jag har\r\nunder mina tidigare fyra år genom ett mansprojekt\r\nförsökt initiera att det ska bli en ändring därför att jag\r\ntror att männen verkligen också behövs i debatten för\r\natt vi ska nå en bättre jämställdhet.</pre><pre>Anf.  39  CATHARINA ELMSÄTER-\r\nSVÄRD (m) replik:\r\nFru talman! Jag skulle vilja återkomma till vice\r\nstatsministern som jag tycker har gjort det lite för\r\nenkelt debattekniskt i dag genom att påstå att jag och\r\nModeraterna bara ser att det är ett individuellt pro-\r\nblem och inte också ett strukturellt. Jag hoppas att\r\nMargareta Winberg hörde att jag även tog upp det\r\nstrukturella på slutet även om jag i dag har valt att\r\nbetona det individuella ansvaret och gjort det utifrån\r\nbetoningen på både rättigheter och skyldigheter.\r\nMen låt mig vända tillbaka frågan till vice stats-\r\nministern. Hur ska strukturerna ändras, vilka hon\r\nkritiserar här i dag, om inte individer både tar och ges\r\nett ansvar att faktiskt göra skillnad?</pre><pre>Anf.  40  Vice statsminister MARGARETA\r\nWINBERG (s) replik:\r\nFru talman! Jag vill först kommentera det tidigare\r\nsvar som jag fick, nämligen att Frankrike skule vara\r\nett land där man hade kommit så mycket längre där-\r\nför att man har haft borgerliga regeringar. Jag delar\r\ninte alls den analysen.\r\nFrankrike kommer ganska långt ned på den jäm-\r\nställdhetslista som FN gör varje år, om vi ska tillmäta\r\ndet någon betydelse vilket jag gör.\r\nFör att bryta detta behövs det både ett kraftfullt\r\nopinionsarbete och en lagstiftning. Det är på lagstift-\r\nningsområdet som vi och Moderaterna skiljer oss åt.\r\nNi vill rasera de lagar som har tillkommit och som vi\r\nvill skärpa för att stötta kvinnor och därmed bryta\r\nkönsmaktsordningen. Där skiljer vi oss åt. Ni tror på\r\nindividen, att individen själv kan förhandla om sin\r\nlön och sin anställningstrygghet. Det är en ganska\r\nstor skillnad mellan våra partier i den frågan.</pre><pre>Anf.  41  CATHARINA ELMSÄTER-SVÄRD\r\n(m) replik:\r\nFru talman! Jag hoppas att vice statsministern inte\r\nmenade att det var jag som tog upp Frankrike. Det\r\nkom inte från mig.\r\nMinistern tar i sitt svar upp opinionsarbete och\r\nlagstiftning - ja, det är så otroligt enkelt att landa där.\r\nVi vet att varje struktur också innehåller individer.\r\nDet var lite intressant när vice statsministern ändå\r\ntog upp att varje statsråd nu ska ha ett ansvar att ar-\r\nbeta för jämställdhet. Då är vi på god väg utifrån ett\r\nindividperspektiv. Kan vice statsministern lova mig\r\natt det också kommer att leda till att kvinnor får vara\r\nmed i regeringens fotbollslag vid nästa årliga match?</pre><pre>Anf.  42  Vice statsminister MARGARETA\r\nWINBERG (s) replik:\r\nFru talman! Nej, det kan jag inte lova. Det har jag\r\ningen makt över. Jag tycker inte att det är särskilt\r\nviktigt heller.\r\nAtt varje statsråd har ett ansvar betyder ingenting\r\npå individbasis. Det är precis tvärtom. Det är ett sätt\r\natt förändra strukturen. När socialministern fattar ett\r\nbeslut eller lägger fram ett beslut för regeringen ska\r\nhan eller hon fråga sig - det finns ju flera ministrar på\r\ndepartementet - hur detta påverkar kvinnor som\r\ngrupp och hur det påverkar män som grupp. Skatte-\r\nministern och finansministern ska göra likadant. Det\r\när gender mainstreaming, den nya princip som blev\r\nfastlagd i Peking 1995.</pre><pre>Anf.  43  ULLA HOFFMANN (v) replik:\r\nFru talman! I mitt anförande berättade jag om ett\r\nfall av genderrelaterad förföljelse, där en kvinna ut-\r\nsatts för en gruppvåldtäkt av politiska motståndare.\r\nMigrationsverket ansåg inte att det var ett led i en\r\npolitisk förföljelse eller en politisk handling utan en\r\nakt av enskilda meningsmotståndare.\r\nJag vill påminna om att det har utfärdats riktlinjer\r\nför hur asylsökande kvinnor ska bemötas. Riktlinjer-\r\nna finns med i Migrationsverkets personals hand-\r\nböcker.\r\nJag skulle vilja veta om vice statsministern och\r\njämställdhetsministern anser att asylsökande kvinnor\r\nska omfattas av jämställdhetspolitiken i Sverige. Om\r\nsvaret på den frågan är ja, vad skulle i så fall jäm-\r\nställdhetsministern vilja göra för att detta ska bli ett\r\nfaktum så att vi inte ska få se fler sådana här avslag?</pre><pre>Anf.  44  Vice statsminister MARGARETA\r\nWINBERG (s) replik:\r\nFru talman! Jag blev lite förvånad över Ulla\r\nHoffmanns första inlägg. Hon sade till exempel att vi\r\nfrån svensk jämställdhetspolitiks perspektiv inte anser\r\natt patriarkatet är förtryckande. Det är ju precis det\r\njag och regeringen hävdar.\r\nAlla individer i Sverige ska omfattas av jäm-\r\nställdhetsperspektivet. Detta sker inte i dag. Det är\r\nmöjligt att fallet som Ulla Hoffmann tar upp är ett\r\nsådant exempel. Därför är det som vi tre partier\r\nkommit överens om så viktigt, nämligen fortsatt ut-\r\nbildning av migrationsmyndigheternas personal om\r\nkvinnors asylskäl.</pre><pre>Anf.  45  ULLA HOFFMANN (v) replik:\r\nFru talman! Jämställdhetspolitiken bygger faktiskt\r\npå att man ska lösa allting helt konfliktfritt. Jäm-\r\nställdhetspolitiken ser egentligen inte den könsmakts-\r\nordning som finns. Det är en diskussion som vi skulle\r\nkunna hålla på med ganska så länge.\r\nJag är övertygad om att det faktum att ministrarna\r\nska mainstreamas, att det åligger varje minister att ha\r\nett jämställdhetsansvar och se till att förslag är main-\r\nstreamade, är mycket viktigt. Samtidigt finns det\r\nnågot som i alla fall vi i Vänsterpartiet kallar för den\r\nsärskilda kvinnokampen. Jag menar att det är jäm-\r\nställdhetsministern som ska sköta den. Därför är det\r\nviktigt att Margareta Winberg har kontroll över det\r\nsom händer. Det finns fler helt färska exempel på\r\navslagsmotiveringar som inte anstår ett jämställt land\r\nsom Sverige.</pre><pre>Anf.  46  Vice statsminister MARGARETA\r\nWINBERG (s) replik:\r\nFru talman! Jag delar helt uppfattningen att man\r\ninte enbart ska använda den nya princip som lades\r\nfast i Peking 1995, gender mainstreaming. Det tar\r\noerhört lång tid innan den får verkan. Statsråd, stats-\r\nsekreterare, sakkunniga och enhetschefer kommer nu\r\natt utbildas i hur man ska tillämpa denna metod på\r\nsina respektive politikområden. Fram till att denna\r\nimplementering är gjord - det kommer att ta många\r\når - behövs också kvinnokampen. Det är självklart.\r\nJag lovar att jag också ska ha de ögonen med mig i\r\nmin nya roll.</pre><pre>Anf.  47  ANNELIE ENOCHSON (kd)\r\nreplik:\r\nFru talman! Vice statsministern har många fina\r\nord och stolta paroller och säger bland annat att jäm-\r\nställdhet ska genomsyra alla samhällsstrukturer och\r\nalla organisationer.\r\nKvinnorepresentationen är en sådan jämställdhets-\r\nfråga. Man säger att man ska kvotera in i näringslivet.\r\nMen borde man inte börja med att städa framför sin\r\negen dörr?\r\nJag har fortfarande inte fått svar på den fråga jag\r\nställde i mitt anförande. Frågan lyder: När kommer\r\nregeringen att redovisa för riksdagen hur den ska\r\narbeta för att öka kvinnorepresentationen bland myn-\r\ndighetschefer, ambassadörer och statliga bolagssty-\r\nrelser innan den börjar ge sig på det privata näringsli-\r\nvet?</pre><pre>Anf.  48  Vice statsminister MARGARETA\r\nWINBERG (s) replik:\r\nFru talman! Om man jämför kvinnorepresentatio-\r\nnen i det offentliga Sverige med kvinnorepresentatio-\r\nnen i det privata näringslivet ser man en väldigt stor\r\nskillnad. Jag är väl medveten om att vi inte är färdiga\r\nens i det offentliga Sverige - där återstår mycket att\r\ngöra. Därför tillämpar vi också den princip som jag\r\nbrukar tillämpa på partierna - det är inte alla partier\r\nsom tycker om det - att vid utnämningar försöka ha\r\ntvå kandidater, en kvinna och en man. Det är en me-\r\ntod som vi kommer att fortsätta med.\r\nNär det gäller ambassadörer är det lite knepigt. Vi\r\nhar en stor kader av folk på UD. Ibland är de hemma.\r\nIbland är de ute som ambassadörer. Men de är ambas-\r\nsadörer. Sedan många år tillbaka är flertalet män.\r\nDärför kan statistiken i just detta fall ibland förvilla.\r\nBjörn Rosengren har satt upp ett mål för de statli-\r\nga bolagsstyrelserna på 40 %. Det är vi på god väg att\r\nnå.</pre><pre>Anf.  49  ANNELIE ENOCHSON (kd)\r\nreplik:\r\nFru talman! Faktum kvarstår att av 18 myndig-\r\nhetschefer förra året utsågs ingen enda kvinna. Ni har\r\nmöjlighet att kunna påverka. Det är där ni ska börja.\r\nJag måste också säga en annan sak. Det var väl-\r\ndigt många stolta paroller: Vi tycker att det ska bli\r\nbättre i samhället, vi har ett feministiskt samhälle och\r\nvi ska jobba vidare med dessa frågor. Nu har ni suttit\r\nvid makten i många år. Kvinnorna mår allt sämre i\r\nSverige. Våldet ökar mot kvinnorna. Ohälsan ökar\r\nbland kvinnorna. Det är ni själva som säger att detta\r\när ett strukturproblem. Det är ni som sitter och har\r\nansvaret för dessa frågor. Varför gör ni inte mer?</pre><pre>Anf.  50  Vice statsminister MARGARETA\r\nWINBERG (s) replik:\r\nFru talman! Jag vet inte om våldet mot kvinnor\r\nökar. Det är i alla fall så att kvinnor i större och större\r\nutsträckning vågar anmäla våldet. Vad som är en\r\nfaktisk ökning och vad som beror på en ökad benä-\r\ngenhet att anmäla kan jag inte svara på.\r\nMen man löser inte våldet mot kvinnor enbart ge-\r\nnom fler poliser. Hela borgerligheten har en felsyn,\r\ninte minst Moderata samlingspartiet men också Alf\r\nSvensson häromdagen. De tror att fler poliser löser\r\ndetta. Vi kan inte ha poliserna i lägenheterna.</pre><pre>Anf.  51  MARGARETA ANDERSSON (c)\r\nreplik:\r\nFru talman! Jag skulle vilja ställa en fråga till vice\r\nstatsministern. Hur ska man få med männen i det\r\nfeministiska arbetet? Jag oroar mig ibland för att\r\nmännen inte tycker om att de tappar sina förmåner.\r\nDet finns många män som arbetar åt samma håll som\r\nvi. Hur får vi med alla de andra som inte gör det? Hur\r\nfår vi med dem? Skrämmer vi dem på det här sättet?</pre><pre>Anf.  52  Vice statsminister MARGARETA\r\nWINBERG (s) replik:\r\nFru talman! Det finns inget enkelt svar på det. Ett\r\nprojekt som bedrevs från 1999 till 2002 hette Män\r\noch jämställdhet. Jag försökte få Tomas Wetterberg\r\nsom ledde det att förklara och ge svar på vad män\r\nvinner på jämställdhet. Det är viktigt att vi också tar\r\nfram vad män faktiskt får och inte bara vad de förlo-\r\nrar.\r\nSedan finns det många män som faktiskt vill vara\r\nmed. Då får vi på olika sätt underlätta det, inte bara\r\ngenom att bedriva ett opinionsarbete utan genom att\r\nförändra lagstiftning. Där är återigen föräldraförsäk-\r\nringen inte minst viktig.</pre><pre>Anf.  53  MARGARETA ANDERSSON (c)\r\nreplik:\r\nFru talman! Jag är glad över det svaret. Jag hop-\r\npas att vi tillsammans på alla olika håll kan arbeta\r\nvidare för detta.\r\nDet finns en annan fråga som har dykt upp väldigt\r\nakut nu, och det är det uppsagda avtalet. Jag begär\r\ninte att vice statsministern ska ha någon åsikt om det,\r\nmen kan ändrade skatteregler innebära att vi kan få en\r\nannan tyngdpunkt i bland annat hur mycket man får\r\nha kvar av lönen? Kan vice statsministern se det som\r\nett sätt att påverka kvinnors behållning av arbetet?\r\nKan man beskatta männen med de högre lönerna\r\nhårdare?</pre><pre>Anf.  54  Vice statsminister MARGARETA\r\nWINBERG (s) replik:\r\nFru talman! Vi har under förra mandatperioden\r\ngenomfört en del sådana skattesänkningar. Just nu är\r\ndet inte aktuellt med några ytterligare. Det är en lite\r\nfel diskussion, när man talar om låga kvinnolöner, att\r\nman ska sänka skatterna för dessa kvinnor i stället för\r\natt uppvärdera det faktiska arbete som de utför, att\r\nvärdera arbetet med vård, omsorg, barn, gamla, sjuka\r\noch handikappade på annat sätt. Det tycker jag är det\r\nprimära, inte sänkta skatter.</pre><pre>Anf.  55  LARS-IVAR ERICSON (c) replik:\r\nFru talman! Vi har lyssnat till olika aspekter på\r\njämställdhet här i dag. För mig är en viktig aspekt\r\nmöjligheten för kvinnor att starta företag. Det är ty-\r\nvärr så att förhållandevis få företag i vårt land startas\r\nav kvinnor.\r\nJag undrar om vice statsministern har något bra\r\nrecept för att vi ska komma åt detta missförhållande.\r\nEn annan viktig jämställdhetsaspekt är att jäm-\r\nställdhetslagen påbjuder att det i företag, stat och\r\nkommuner ska finnas jämställdhetsplaner. Jag undrar\r\nom vice statsministern vet om detta verkligen funge-\r\nrar i praktiken. Finns det jämställdhetsplaner, och\r\nefterlevs de?</pre><pre>Anf.  56  Vice statsminister MARGARETA\r\nWINBERG (s) replik:\r\nFru talman! Jag känner mig rätt så hoppfull när\r\ndet gäller kvinnor och företagande. Vi ser att alltfler\r\nkvinnor startar företag, och det har varit så de senaste\r\nåren. Det beror på många saker. Det beror på att det\r\nfinns en ny typ av lån sedan tio år tillbaka, så kallade\r\nmikrolån. Det beror också på att bankerna numera ser\r\npå ett annat sätt på kvinnor. Det betyder att man har\r\nkvinnliga rådgivare i bankerna, men det beror också\r\npå att kommunerna i större utsträckning har kvinnliga\r\naffärsrådgivare anställda för att specifikt rikta sig till\r\nde kvinnor som vill starta eget. Jag tror att det är\r\nväldigt viktigt.\r\nFöretagarna ska ha jämställdhetsplaner. Det före-\r\nkommer inte överallt. JämO går nu ut och granskar\r\n500 företag - jag tror det, jag har inte siffran riktigt\r\naktuell - och begär in planerna för att se om man har\r\nsådana och om de är korrekta. Det är ett sätt att kon-\r\ntrollera lagens efterlevnad.</pre><pre>Anf.  57  LARS-IVAR ERICSON (c) replik:\r\nFru talman! JämO går ut för att ställa frågan till\r\n10 000 företag. Om det skulle bli negativa svar på\r\ndessa frågor, vilka sanktionsmöjligheter finns det då\r\nför att få dem att verkligen upprätta jämställdhetspla-\r\nner?</pre><pre>Anf.  58  Vice statsminister MARGARETA\r\nWINBERG (s) replik:\r\nFru talman! Man ger företagen allra först en chans\r\natt göra det. Det skulle förvåna mig mycket om de\r\n10 000 företag - det var en siffra jag hade glömt -\r\ninför hotet av att komma att hängas ut för att de inte\r\nsköter sig inte gör det. Om de inte gör det blir det\r\nsanktioner enligt lagstiftningen, och, det är viktigt att\r\nkomma ihåg, vi ska ha en avstämning 2004 för att se\r\nom den nya jämställdhetslagen fungerar bland annat\r\npå det här området. Gör den inte det ska vi skärpa\r\nden.</pre><pre>Anf.  59  GUNNAR NORDMARK (fp)\r\nreplik:\r\nFru talman! Jag oroas lite grann av att man i den\r\nhär debatten bara perifert har berört kanske ett av de\r\nstörsta jämställdhetsproblem som vi har i Sverige i\r\ndag, och det är de skenande sjukskrivningarna, som i\r\nförsta hand drabbar kvinnor anställda inom offentlig\r\nsektor. Det är fråga om dels den rovdrift som vissa\r\narbetsgivare bedrivit på kvinnors arbete vad gäller lön\r\noch arbetsvillkor, dels den totala situationen för kvin-\r\nnor som gör att vi här hittar sjukskrivningar på grund\r\nav utbrändhet och av rent fysiska skäl.\r\nJag undrar vad jämställdhetsministern vill göra för\r\natt vi ska komma till rätta med detta, inte enbart ur\r\narbetsperspektiv utan också ur jämställdhetsperspek-\r\ntiv. Jag är övertygad om att detta är en jämställdhets-\r\nfråga, kanske en av de viktigaste jämställdhetsfrågor\r\nsom vi har i dag.</pre><pre>Anf.  60  Vice statsminister MARGARETA\r\nWINBERG (s) replik:\r\nFru talman! Hur ska man få livet att gå ihop? Det\r\ntror jag är en stor och utmanande fråga för den här\r\nmandatperioden. Arbetslivet spelar en väldigt viktig\r\nroll. Vi kan se att det främst är kvinnor inom offentlig\r\nsektor som är sjukskrivna och som blir förtidspensio-\r\nnerade. Det har naturligtvis att göra med de stora\r\nbesparingar som vi tvingades till på 90-talet men\r\nockså med att det bland de kvinnor som är kvar, som\r\narbetar, är en väldigt hög medelålder. Ju äldre vi blir\r\nmed den belastning som vi haft, blir vi mera sjuka\r\noch tendensen till förtidspensionering ökar.\r\nVi kommer att under mandatperioden - vi har en\r\nsärskild minister för det här nu - presentera ett pro-\r\ngram för hur det här ska gå till.</pre><pre>Anf.  61  GUNNAR NORDMARK (fp)\r\nreplik:\r\nFru talman! Det som oroar mig också när det gäll-\r\ner sjukskrivningarna är att man fokuserar arbetslivet\r\nså oerhört mycket. Men kvinnor tar fortfarande\r\nstörsta ansvaret för barn och hem, de tar största an-\r\nsvaret för gamla släktingar, gamla mamma och gamla\r\npappa. Här finns också åtgärder som vi i riksdag,\r\nlandsting och kommun kan vidta för att se till att det\r\ninte ska behöva vara på det sättet.</pre><pre>Anf.  62  Vice statsminister MARGARETA\r\nWINBERG (s) replik:\r\nFru talman! Då kan man till exempel se till att\r\nkommunerna får mera pengar så att, i det här fallet,\r\näldreomsorgen kan byggas ut så att kvinnor inte i så\r\nstor utsträckning som sker i dag - det är inget nytt\r\nfenomen, utan så har det varit - måste ta hand om och\r\nsköta sina åldriga föräldrar, svärföräldrar osv. Mer\r\npengar till barnomsorgen så att föräldrar kan gå tryggt\r\ntill sina jobb utan att oroa sig för vad som händer på\r\ndagis. Man har den gnagande känslan på jobbet: Hur\r\ngår det för barnen? Hur har de det? Är det tillräckligt\r\nmed personal? Det är också någonting som i första\r\nhand stressar kvinnor väldigt mycket.</pre><pre>Anf.  63  HELENA BARGHOLTZ (fp)\r\nreplik:\r\nFru talman! Först vill jag säga att det är glädjande\r\natt flera män har kommit upp i den här viktiga debat-\r\nten.\r\nDet hade varit klädsamt om vice statsministern\r\nhade börjat sin långa åtgärdslista med att tala om vad\r\nman kan göra för att Regeringskansliet och dess\r\nmyndigheter ska bli mönsterarbetsgivare. Annelie\r\nEnochson tog upp frågan om utnämningspolitiken.\r\nDet är viktigt naturligtvis att fler kvinnor får höga\r\npositioner. Men det handlar också om vad man vill\r\ngöra konkret för att göra det bättre att arbeta inom\r\nRegeringskansliet. Jag har haft anledning att följa\r\ndetta i samband med mitt uppdrag i konstitutionsut-\r\nskottet. Där har vi varje år kunnat konstatera att det\r\ninte görs tillräckligt.\r\nVad vill vice statsministern göra för att förbättra\r\nvillkoren inte minst lönemässigt inom Regerings-\r\nkansliet?</pre><pre>Anf.  64  Vice statsminister MARGARETA\r\nWINBERG (s) replik:\r\nFru talman! Också Regeringskansliet har en jäm-\r\nställdhetsplan. Där finns det olika saker som vi vill\r\ngöra. Det handlar om löneskillnaderna, något som har\r\nvarit uppe till debatt många gånger i kammaren. Vi\r\nhar till exempel avsatt en särskild pott, vi gjorde det\r\nför drygt ett år sedan, som skulle göra att de osakliga\r\nlöneskillnader som vi upptäckte fanns skulle elimine-\r\nras. Det handlar om att underlätta föräldraskap, att\r\nförebygga sexuella trakasserier, att främja en jämn\r\nkönsfördelning på olika nivåer, inte minst på chefsni-\r\nvå, och så vidare.\r\nI vår förvaltningsavdelnings jämställdhetsplan\r\nfinns det här uttryckt. Nu är det bara att leva efter\r\nden.</pre><pre>Anf.  65  HELENA BARGHOLTZ (fp)\r\nreplik:\r\nFru talman! En omedelbar fråga blir då: Hur lång\r\ntid tar det innan de här jämställdhetsåtgärderna är\r\ngenomförda?\r\nJag har en fråga till som vice statsministern inte\r\nalls tog upp. Det handlar om invandrarkvinnors och\r\ninvandrarflickors situation i Sverige. De är som vi\r\nalla vet ytterst ojämställda. Det här är en fråga också\r\ntill statsrådet Mona Sahlin, men jag antar att vice\r\nstatsministern och statsrådet Sahlin diskuterar detta\r\ningående. Jag vill höra: Vad vill ni göra snabbt?</pre><pre>Anf.  66  Vice statsminister MARGARETA\r\nWINBERG (s) replik:\r\nFru talman! Jämställdhetsplanen gäller för de år\r\nsom nu är, och sedan kommer den naturligtvis att\r\nrevideras löpande. JämO har sina ögon även på Re-\r\ngeringskansliet, så om vi får några påpekanden där-\r\nifrån måste vi också gå in och göra någonting. Det\r\nhoppas jag att vi inte ska få, för det är viktigt att vi\r\nsom står här och predikar i talarstolen i riksdagen och\r\npå andra mötesplatser sopar framför egen dörr, som\r\nnågon sade, och blir den mönsterarbetsgivare som\r\nkan vara en förebild.</pre><pre>Anf.  67  GUSTAV FRIDOLIN (mp) replik:\r\nFru talman! Jag vill, precis som Ulla Hoffmann,\r\nslå an ett internationellt perspektiv i den svenska\r\njämställdhetspolitiken. Vice statsministern sade i sitt\r\nsvar till Hoffmann att alla individer i Sverige ska\r\nåtnjuta fördelarna av den svenska jämställdhetspoliti-\r\nken. Det är ändå inte så. Varje år nekas ett antal kvin-\r\nnor abort i Sverige, trots att de har fullgoda skäl,\r\ndärför att befruktningen inte har skett, som det heter, i\r\nsvensk säng eller med svensk man.\r\nI år ligger det en flerpartimotion om detta. I den\r\nmer mörka delen av svensk historia har kvinnor från\r\nSverige fått fly till utlandet för att ibland göra fruk-\r\ntansvärda och mindre säkra aborter. Men i dag nekar\r\nvi säkra aborter i Sverige. Det är konstigt.\r\nJag undrar hur vice statsministern ser på det krav\r\nsom förs fram i flerpartimotionen om att abortlag-\r\nstiftningen bör gälla alla som söker abort i Sverige\r\noavsett var de är medborgare eller var befruktningen\r\nhar skett.</pre><pre>Anf.  68  Vice statsminister MARGARETA\r\nWINBERG (s) replik:\r\nFru talman! Jag tycker att det är rimligt att det\r\nsker en förändring. Det är också någonting som man\r\ntittar på i Regeringskansliet.</pre><pre>Anf.  69  GUSTAV FRIDOLIN (mp) replik:\r\nFru talman! Då vill jag tacka för det svaret, som\r\nvar föredömligt kort. Jag hoppas också att det sker\r\nnågon förändring på allvar. Jag kan inte se varför just\r\nden här frågan behöver utredas. Vad kan det finnas\r\nför fruktansvärda, märkliga eller oöverblickbara kon-\r\nsekvenser av att man har samma abortlagstiftning\r\neller tillåtelse till abort för alla som söker abort i\r\nSverige?</pre><pre>Anf.  70  Vice statsminister MARGARETA\r\nWINBERG (s) replik:\r\nFru talman! Jag kan inte säga varför det behöver\r\nutredas. Jag kan möjligen föreställa mig att man vill\r\nkänna att det inte blir så att det kommer en massa\r\nkvinnor till Sverige för att få abort. Under en period,\r\nsom Gustav Fridolin mycket riktigt nämnde, åkte\r\nmånga kvinnor till Polen. Då var det fri abort i Polen\r\nmen inte i Sverige.\r\nJag kan föreställa mig att det är sådana saker man\r\nvill se över, men jag har ingen djupare kunskap om\r\ndet. Jag tycker att det är rimligt att den här frågan får\r\nen lösning.</pre><pre>Anf.  71  TINA ACKETOFT (fp) replik:\r\nFru talman! Min fråga är tvådelad. Vice statsmi-\r\nnistern säger att vi ska ha mer pengar till kommuner\r\nför en ökad hälsa. Jag skulle då vilja ställa frågan:\r\nVar ska de pengarna tas? Vi kan väl knappast finansi-\r\nera en utbyggd kommunal verksamhet med medel\r\nfrån en växande offentlig sektor? Hela nettotillskottet\r\nav sysselsättningen de senaste åren har tillkommit i\r\ntjänstesektorn.\r\nVice statsministern tog också upp klassamhället,\r\ninte helt oförhappandes. Jag skulle vilja höra hur hon\r\nser på den här nya sektorn som har vuxit. Man beräk-\r\nnar att 14-15 miljarder kronor tillhör den svarta ser-\r\nvicesektorn, och den växer. Det innebär att det finns\r\nen hel del anställda som i dag i själva verket tillhör en\r\nC-klass, som står utanför all lagstiftning som vi har i\r\ndag. Hur ser vice statsministern på detta?</pre><pre>Anf.  72  Vice statsminister MARGARETA\r\nWINBERG (s) replik:\r\nFru talman! När det gäller hur vi ska få pengar till\r\nden kommunala sektorn ser jag det framför allt på två\r\nsätt. För det första ska vi driva en politik som tar ned\r\narbetslösheten och skapar arbete för fler människor.\r\nSå har skett under de senaste åren, och det betyder att\r\nkommuner och landsting har fått in väsentligt mycket\r\nmer skatt. Det gör att man den vägen kan både an-\r\nställa fler och förhoppningsvis höja lönerna.\r\nFör det andra har staten, sedan 1996, väldigt sys-\r\ntematiskt och planenligt ökat statsbidragen till kom-\r\nmuner och landsting, för att man också den vägen ska\r\nfå större möjlighet att både anställa fler och höja\r\nlönerna.</pre><pre>Anf.  73  TINA ACKETOFT (fp) replik:\r\nFru talman! Det var ett svar. Det är fortfarande så\r\natt det är den offentliga sektorn som har stått för den\r\ntillväxten. Så som jag förstår det är den ju redan\r\nskattefinansierad.\r\nVice statsministern svarade inte på min andra frå-\r\nga, om den så kallade svarta servicesektorn. Vi har\r\növer huvud taget inte grepp om vare sig hur många\r\ndet är eller hur mycket pengar som är i omsättning,\r\nmen det finns ett antal som står totalt utanför den\r\nreglerade arbetsmarknaden i dag. Kan det bero på att\r\nvi som individer har ett behov av de här s.k. hushålls-\r\nnära tjänsterna? Eller är det bara så att det är en\r\nstruktur som vi som människor inte passar in i?</pre><pre>Anf.  74  Vice statsminister MARGARETA\r\nWINBERG (s) replik:\r\nFru talman! För att ytterligare ge en kommentar\r\ntill den första frågan, ser jag inget fel i att den offent-\r\nliga sektorn växer och att den är skattefinansierad.\r\nDet är någonting som vi vill betala gemensamt därför\r\natt vi tycker att det är så väsentligt och vi vill att det\r\nska kunna fördelas till alla efter behov.\r\nNär det gäller den andra frågan, om den svarta\r\nsektorn, är jag den första att beklaga att vi har en\r\nsvart sektor. Men vi kan också titta i andra länder, där\r\ndet är lägre skatter. Där har man en större svart sek-\r\ntor. Jag tror kanske inte att sambandet är så entydigt\r\nmellan låg skatt och vit eller svart sektor.\r\nIntegrationspolitik och demokratifrågor</pre><pre>Anf.  75  STEN TOLGFORS (m):\r\nFru talman! Tiotusentals människor i Sverige le-\r\nver under helt andra omständigheter än vad som vore\r\nmöjligt. Socialt och ekonomiskt utanförstående,\r\nmaktlöshet, arbetslöshet och bidragsberoende är\r\nverklighet för många familjer.\r\nFör ideella organisationer och för enskilda har de\r\nhär problemen varit uppenbara i många år. Men så\r\nefter decennier, när utanförskapet växt, vaknar stats-\r\nministern och menar att integrationsfrågan nu måste\r\nvara en av de viktigaste den kommande perioden. Det\r\när så dags då.\r\nDen socialdemokratiska integrationspolitiken fun-\r\ngerar inte. Den har prövats i många år. En av grun-\r\nderna har varit att betrakta samhället ovanifrån, be-\r\nstående av ett antal kollektiv i vilka människor har\r\ngemensamma problem och behov. En annan har varit\r\nviljan att ta människor omhand, styra deras liv och\r\nlägga till rätta deras situation, vilket har resulterat i att\r\nmänniskor har förlorat makt och möjlighet att påver-\r\nka sina egna liv.\r\nSocialdemokraterna försöker nu lösa det här med\r\nsärskilda myndigheter och särskilda lösningar, vilket\r\när helt fel väg. Redan synen på problemet etnisk seg-\r\nregation är på flera sätt fel. Det är motsägelsefullt att\r\njust de områden som har störst etnisk mångfald av\r\nregeringen ses som de mest etniskt segregerade i\r\nlandet. Allt bygger på att man betraktar invandrare\r\nsom en enhetlig grupp som måste tas omhand på\r\nsamma sätt.\r\nSå länge människor befinner sig utanför Sverige\r\nförstår de flesta att en kurdisk politiker från norra\r\nIrak, en läkare från Teheran och en bonde från Soma-\r\nlia har helt olika individuella förutsättningar i livet.\r\nMen så fort de stiger över landets gränser börjar re-\r\ngeringen betrakta dem som en enda grupp, som har\r\nmer gemensamt än särskiljande. Då blir de till in-\r\nvandrare, som ska särredovisas av myndigheter och\r\neventuellt också särbehandlas positivt.\r\nSegregation behöver i sig inte vara negativ, om\r\nden är självvald. Om äldre människor till exempel\r\nsöker sig till ett finsktalande äldreboende är det bara\r\nbra för dem och för alla. Men utanförskap och ofri-\r\nvillig segregation är destruktivt, när man inte kan\r\ngöra någonting åt sin situation.\r\nFörutsättningen för att kunna bryta det här är att\r\nse att segregation är mer en social situation än en\r\nurprungsfråga. Människors ursprung varken kan eller\r\nvill vi ändra, men folks sociala situation kan och ska\r\nvi kunna påverka.\r\nDen som vill minska segregationen måste därför\r\nse att han utgår mer från kunskapsbrist än från bo-\r\nstadsområde, mer från bristande möjligheter till\r\nlärande än från hudfärg, mer från bristande makt över\r\nden egna situationen än från etniskt ursprung och mer\r\nfrån bristen på stöd och stimulans i skolan än från\r\nklassbakgrund.\r\nVariablerna som styr utanförskap i vårt samhälle\r\när gemensamma för alla oavsett bakgrund: arbetslös-\r\nhet, liten eller ingen egen inkomst, bidragsberoende,\r\nekonomiska fastlåsningseffekter, bristande kunska-\r\nper, maktlöshet och isolering.\r\nHärutöver finns också faktorer som bristande\r\nspråkkunskaper och etnisk diskriminering, som höjer\r\ntrösklarna just för invandrade svenskars delaktighet.\r\nDet är dock alldeles fel, som man ofta verkar tro i\r\ndebatten, att utländskt ursprung automatiskt ger utan-\r\nförskap. Den allra största delen av dem som regering-\r\nen statistiskt betraktar som invandrare är totalt integ-\r\nrerade i det svenska samhället. De har jobb, vänner\r\noch familj och ses möjligen inte ens av sig själva eller\r\nav andra över huvud taget som invandrare. Bakgrun-\r\nden är för dem inte alltid relevant.\r\nMen tusentals infödda svenskar befinner sig i\r\nsamma utanförskap som många invandrade, i samma\r\nbostadsområden och av samma orsaker. Orsakerna är\r\ngenerella, även om de särskilt tydligt har drabbat\r\ninvandrade svenskar, dels därför att man som nyan-\r\nländ varit extra beroende av att välfärdssystemen\r\nfungerat, och det har de inte gjort, dels därför att den\r\nsvenska arbetsmarknadens stelhet och reglering alltid\r\ndrabbar nya hårdast och dels för att många människor\r\nskolats in i passivitet av ett långsamt och kollektivis-\r\ntiskt mottagningssystem. Resultaten är i många delar\r\nförskräckande.\r\nNästan fyra av tio elever med utländsk bakgrund\r\nsaknar fullständiga betyg i nian. Bara hälften av de\r\nbarn som flyttar till Sverige efter det att de har fyllt\r\ntio år får fullständiga betyg i nian. Färre människor\r\nfödda utomlands har en inkomst, och snittet är lägre\r\nför invandrare än för infödda svenskar.\r\nFör två år sedan var arbetslösheten fyra gånger\r\nhögre bland utlandsfödda än bland infödda medbor-\r\ngare, detta trots sfi, integrationsverk, storstadssats-\r\nningar och integrationsministrar. I själva verket är\r\nhela tanken att en särskild integrationspolitik, som\r\nregeringen vill, kan bryta den ofrivilliga segregatio-\r\nnen helt felaktig. Det visar bara att de vanliga politis-\r\nka systemen inte fungerar tillräckligt bra.\r\nDet vi behöver är en bättre generell politik för att\r\nbryta kunskapsbrist, nyfattigdom, arbetslöshet,\r\nmaktlöshet och utanförskap. Vi behöver en skola med\r\nkunskapsrätt för alla, en modernare arbetsmarknad,\r\nen starkare politik för tillväxt och nya jobb, sänkta\r\nskatter för låginkomsttagare och en politik som krä-\r\nver att alla ses och betraktas som individer.\r\nGrunden för att samhället ska hålla ihop är att\r\nsamma krav ställs på och möjligheter ges till alla. Vi\r\nhar alla ansvar för att försörja oss, ta ansvar för oss\r\nsjälva och våra närstående, för demokratin och dess\r\ngrundläggande värden, för att respektera lagar och\r\nandra människors lika värde och rättigheter. Ett sam-\r\nhälle blir som de värden man premierar.\r\nIdentitet och självkänsla hänger för många ihop\r\nmed arbete, att kunna försörja sig och sin familj. Men\r\nnär vi förvandlar människor till utestängda klienter\r\nförlorar de också möjligheten att vara förebilder för\r\nunga. När vuxna med aldrig så god utbildning fastnar\r\ni arbetslöshet och låglönejobb förlorar skolan sin\r\nlockelse på ungdomar. Låt barnen se att skolan är\r\nviktig, så kommer intresset för att lära att öka! Låt de\r\nunga se att det lönar sig att arbeta, så kommer fler att\r\nsträva framåt! Låt ingen stängas ute, så kommer färre\r\natt välja att stå utanför!</pre><pre>Anf.  76  KALLE LARSSON (v) replik:\r\nFru talman! Låt mig inledningsvis nämna att om\r\nSten Tolgfors politik blev verklighet skulle 230 mil-\r\njoner kronor mindre kunna användas för läxläsnings-\r\nprojekt, tillväxtåtgärder, svenskundervisning och en\r\nmängd andra saker som i dag är resultatet av stor-\r\nstadssatsningen. 230 miljoner skulle i stället, förmo-\r\ndar jag, gå till sänkt förmögenhetsskatt för de grupper\r\nsom Sten Tolgfors egentligen företräder.\r\nMen min fråga är en annan. Jag undrar hur Sten\r\nTolgfors egentligen vill ta itu med den verkliga seg-\r\nregation som finns, nämligen den som råder i de vita\r\növerklassområdena runtom våra stora städer och i\r\nstorstadsområdenas innerstäder. Det är på Östermalm,\r\ni Askim och Limhamn som de grupper finns som i\r\ndag är allra mest segregerade från vanligt folk. Min\r\nfråga är: Är Sten Tolgfors beredd att göra någonting\r\nåt dessas makt och privilegier, att bryta segregationen\r\ndär den är som mest omfattande?</pre><pre>Anf.  77  STEN TOLGFORS (m) replik:\r\nFru talman! Kalle Larsson och jag skiljer oss full-\r\nständigt åt när det gäller tron på att det är särlösningar\r\nsom löser problemen. När man besöker skolor i mil-\r\njonprogramsområden får man mycket tydliga signa-\r\nler, inte minst från lärare, att det vi har störst problem\r\nmed är barn till uppgivna föräldrar, till arbetslösa, till\r\nbidragsberoende, till utanförstående föräldrar som\r\nsjälva har låg eller ingen utbildning och som inte har\r\nmöjlighet att kunna stötta sina barn i att lära sig eller\r\nens förstår varför det är viktigt att lära sig.\r\nDet pekar för mig på att skolan förmodligen är det\r\nallra mest avgörande verktyget för att vi ska kunna\r\nbryta segregationen, därför att den i mångt och myck-\r\net är så kunskapsbaserad. Får du aldrig kunskap nog\r\natt kunna ta första steget i arbetsmarknadens trappa\r\nfår du heller aldrig möjlighet att ta de andra stegen.\r\nDu blir kvar i samhällets källare. Det är problemet.\r\nOch där hjälper inte den typ av satsningar som Kalle\r\nLarsson förordar. Det hjälper i stället med en gene-\r\nrellt bättre skola, en individualiserad finansiering som\r\ntill exempel ger varje barn möjlighet till stöd efter\r\nbehov, en förbättrad språkundervisning och en lång\r\nrad av denna typ av satsningar. Men det ligger i stäl-\r\nlet inom ramen för de generella systemen, inte Kalle\r\nLarssons särlösningar som pekar ut i stället för att\r\ninkludera.</pre><pre>Anf.  78  KALLE LARSSON (v) replik:\r\nFru talman! Sten Tolgfors missförstår medvetet\r\nvår politik. Vi säger inte alls att särlösningar är lös-\r\nningen. Men det är inte fel att satsa extra resurser där\r\nbehoven är som störst.\r\nNär Sten Tolgfors säger att skolan är viktigast för\r\natt bryta segregationen rimmar det mycket illa med\r\natt man i fyra år här i Stockholm har haft möjligheten\r\natt genomföra detta och i stället har genomfört en\r\nskol- och utbildningspolitik som har ökat segregatio-\r\nnen klassmässigt, etniskt och könsmässigt, som har\r\ngjort att innerstadsskolorna i Stockholm i dag är mer\r\nfulla än tidigare av barn med svenskt ursprung, med\r\nföräldrar med höga inkomster och faktiskt också\r\ntjejer.\r\nMen nu har Sten Tolgfors chansen. Han borde ta\r\nden. Svara på min fråga! Vad vill Sten Tolgfors göra\r\nåt segregationen i de mest segregerade områdena.</pre><pre>Anf.  79  STEN TOLGFORS (m) replik:\r\nFru talman! Jag missförstod inte alls Kalle Lars-\r\nson. Jag lyssnade tvärtom på det han sade och svarade\r\npå det han sade. Han talade om särlösning och 230\r\nmiljoner i storstadspengar, ingenting annat. Det var\r\ndet jag bemötte.\r\nVi vill ha en skolpolitik där vi ger extra anslag per\r\nbarn efter barnets behov, inte som Kalle Larsson\r\nklumpa ihop hela områden och säga: Dessa är segre-\r\ngerade, dessa är utanför. Där ska man stärka skolan\r\nmed mer pengar generellt. Vem vet vart de pengarna\r\ntar vägen?\r\nBarn ska också kunna välja skola. Ingen har rätt\r\natt som Kalle Larsson använda barn som integra-\r\ntionspolitiska verktyg. Man ska gå i en dålig skola\r\noavsett om man vill det eller inte. Man ska inte få\r\nsöka sig därifrån. Det ger resultat: i utanförstående, i\r\nbristande språkkunskaper och i sämre förutsättningar\r\nför det övriga livet.</pre><pre>Anf.  80  VERONICA PALM (s) replik:\r\nFru talman! Jag håller med Sten Tolgfors om att\r\nen självvald etnisk segregation ibland kan vara bra,\r\nmen det som vi har sett i Stockholm under de senaste\r\nfyra åren är en annan självvald, klassmässig segrega-\r\ntion, där moderatpolitik har lett till att man till under-\r\npris har sålt ut våra gemensamma hyresrätter i inner-\r\nstaden till dem som har råd att köpa, vilket har lett till\r\nen självvald segregation där de rika väljer att fjärma\r\nsig från vanligt folk. Jag skulle vilja veta hur Sten\r\nTolgfors ser på den typen av självvald segregation.</pre><pre>Anf.  81  STEN TOLGFORS (m) replik:\r\nFru talman! Först kan jag upplysa samtliga före-\r\ngående talare om att vi inte befinner oss i Stockholms\r\nstadshus utan i Sveriges riksdag. Jag och ni andra\r\nsvarar för en politik som gäller hela landet. Själv är\r\njag från Örebro. Mycket av mitt tänkande kring den\r\nhär frågan utgår också från hur det ser ut i Örebro och\r\nfrån de upplevelser man får i övriga landet. Segrega-\r\ntion är inte bara ett storstadsproblem, som man inbil-\r\nlade sig i valdebatten.\r\nSjälvvald segregation är någonting helt annat. Den\r\nofrivilliga kränker. Du kan inte påverka din egen\r\nsituation med eget arbete, med insatser, genom att\r\nutveckla dig och ta dig vidare. Du är utestängd från\r\nkontakter. Det är förnedrande. Den självvalda kan\r\nvara baserad på väldigt många olika saker. Det kan\r\nvara ålder. En del svenskar väljer att flytta ifrån sina\r\nhus till tidiga seniorboenden. Det kan vara språk.\r\nMan väljer till exempel Finska skolan om man vill ha\r\nen tvåspråkig undervisning. Det kan vara barn som\r\nhar vissa behov, som på Ekeskolan i Örebro, en skola\r\nför barn med funktionshinder, blinda och multihandi-\r\nkappade. Det kan handla om intressen och profile-\r\nring. Det handlar verkligen inte bara om att alternati-\r\nvet är antingen etnisk eller klassmässig segregation.\r\nProblemet för mig kan jag säga är inte generellt\r\natt människor i Sverige har det för bra. Det som upp-\r\nrör mig är när människor i Sverige har det för dåligt.\r\nDet vill jag gärna diskutera med Veronica Palm och\r\nandra i den här kammaren.</pre><pre>Anf.  82  VERONICA PALM (s) replik:\r\nFru talman! Det är inte konstigt att man använder\r\nStockholm som exempel när Stockholmsmoderaterna\r\npå central nivå använder staden som skyltfönster och\r\nnär vi har sett vad en moderat politik har gett i form\r\nav segregation. Vi kan ta bostadsmarknaden som\r\nenda exempel. Man skänker i praktiken inte men man\r\nsäljer bostäder till underpris till dem som har råd,\r\nvilket blir en investering med tanke på hur övrig\r\nbyggpolitik från Moderaternas sida har sett ut. Man\r\nväljer att låta människor segregera sig från vanligt\r\nfolk. Lägenheterna är sålda. Vi kan aldrig komma in i\r\ninnerstaden igen om vi vill bo i hyresrätt.\r\nDet är en politik som jag är glad inte har plats i\r\nStockholm längre.</pre><pre>Anf.  83  STEN TOLGFORS (m) replik:\r\nFru talman! Östermalm har knappast dominerats\r\nav olika invandrargrupper innan en liten andel av\r\nallmännyttans lägenheter har omvandlats till bostads-\r\nrätter. Det är en fullständigt bisarr verklighetsuppfatt-\r\nning som Veronica Palm här presenterar: Innan några\r\nfå procent lägenheter omvandlades till bostadsrätter\r\nfanns tydligen inga problem, och sedan uppstår tydli-\r\ngen segregationen i och med att den borgerliga majo-\r\nriteten säljer av en liten procent till bostadsrätter.\r\nPrecis som jag sade i mitt inledningsanförande är\r\ndet uppenbart en tramsig världsbeskrivning. Jag job-\r\nbade i Röda korset i mitten och slutet av 80-talet.\r\nSegregationen var redan då ett av de största proble-\r\nmen som den organisationen jobbade med, men riks-\r\ndagen vaknar nu. Veronica Palm ser uppenbarligen\r\ninte att den är ett större problem än bostadsrätter på\r\nÖstermalm.</pre><pre>Anf.  84  ERIK ULLENHAG (fp) replik:\r\nFru talman! Mycket av det Sten Tolgfors säger\r\nom integrationspolitik kan jag hålla med om. Jag såg\r\natt det tyvärr inte var någon ytterligare moderat an-\r\nmäld till denna debatt, och därför tänkte jag passa på\r\natt ställa en fråga om flyktingpolitik.\r\nUnder många år på 90-talet drevs svensk flykting-\r\npolitik i en järnaxel mellan Moderaterna och Social-\r\ndemokraterna. Till slut blev den många gånger inhu-\r\nmana flyktingpolitik vi såg i Sverige för mycket även\r\nför Moderaterna. Det öppnades en ganska spännande\r\npolitisk karta där Socialdemokraterna stod isolerade.\r\nNu när det händer mycket i Moderaterna skulle\r\njag vilja fråga om Moderaterna kommer att fortsätta\r\natt driva den liberala flyktingpolitik som man har\r\ngjort de senaste åren.</pre><pre>Anf.  85  STEN TOLGFORS (m) replik:\r\nFru talman! Erik Ullenhag konstaterar själv att\r\ndetta är en helt annan debatt. Detta är tänkt att vara en\r\nintegrationspolitisk debatt.\r\nJag vet att Erik Ullenhag är suppleant i socialför-\r\nsäkringsutskottet. Eftersom jag själv sitter där kan jag\r\nförsäkra honom om att han på första parkett kommer\r\natt få möjlighet att se hur vi moderater kommer att\r\nagera i flyktingpolitiken framöver i takt med att det\r\nläggs fram förslag till riksdagen från regeringen. Vi\r\nvet att det är ett antal propositioner på gång, både\r\nnågra som nu behandlas och några som är aviserade\r\nför framtiden.</pre><pre>Anf.  86  ERIK ULLENHAG (fp) replik:\r\nFru talman! Till rubriken Integration har, vad jag\r\nhar förstått, kammarkansliet även lagt Flyktingpolitik.\r\nDet är därför jag är här och har ställt frågan.\r\nDet gläder mig. Det finns ett mycket stort behov\r\nav en bred majoritet från Vänsterpartiet till Modera-\r\nterna i frågor som berör flyktingpolitik, och på de här\r\nområdena har vi kunnat driva Socialdemokraterna\r\nframför oss.</pre><pre>Anf.  87  STEN TOLGFORS (m) replik:\r\nFru talman! Jag har inga ytterligare kommentarer\r\ntill detta. Erik Ullenhag får med största intresse följa\r\ndet arbete vi kommer att göra i socialförsäkringsut-\r\nskottet. Jag välkomnar honom att ta debatterna med\r\noss i kammaren när frågorna kommer upp till diskus-\r\nsion.</pre><pre>Anf.  88  ROSSANA VALERIA D (v)\r\nreplik:\r\nFru talman! Sten Tolgfors talar om barn som in-\r\nvandrat vid tio års ålder och där skolan inte har kun-\r\nnat tillgodose dessa barn fullgoda kunskaper för att\r\nklara fortsatt utbildning. Men han säger ingenting om\r\nvad Moderaterna vill göra.\r\nJag skulle vilja höra vad Sten Tolgfors anser om\r\natt kunna ha ämnesundervisning på modersmålet\r\nparallellt med svenskan. Modersmålet är viktigt inte\r\nbara för den egna självbilden utan även vid inlärandet\r\nav ett nytt språk, t.ex. svenska.</pre><pre>Anf.  89  STEN TOLGFORS (m) replik:\r\nFru talman! Jag är mycket positiv till den formen\r\nav undervisning. Jag är positiv till värdskolor, det vill\r\nsäga skolor som är särskilt bra på ett visst språk eller\r\nen viss pedagogik och som kan hjälpa till där andra\r\nskolor inte riktigt har den kunskap som behövs. Jag är\r\ngenerellt för att testa möjligheten med tvåspråkiga\r\nskolor - något som lagen tidigare har varit stängd för.\r\nÖver huvud taget tycker jag att förslagen ska\r\nkomma från pedagogerna och skolan till oss politiker.\r\nJag har svårt att se att de allra flesta goda förslagen\r\nspontant uppstår i riksdagen, och sedan ska vi lära\r\npedagogerna hur man undervisar barn i språk eller\r\nsamhälle.\r\nDet förslag jag har hört Rossana Valeria ta upp\r\nhar också kommit från lärare som har i sin yrkesverk-\r\nsamhet att undervisa invandrarbarn i skolan. Därför\r\ntror jag att det är ett konstruktivt förslag.</pre><pre>Anf.  90  ROSSANA VALERIA D (v)\r\nreplik:\r\nFru talman! Problemet när man talar med de bor-\r\ngerliga representanterna är att ansvaret ska ligga\r\nnågon annanstans. Anser inte Sten Tolgfors att vi har\r\nett ansvar för att dessa barn ska kunna ha denna möj-\r\nlighet, oavsett vilken skola de går i, i stället för att\r\nligga på frivillig basis?</pre><pre>Anf.  91  STEN TOLGFORS (m) replik:\r\nFru talman! Om den föregående talaren läser vår\r\nmotion kommer hon där att finna resonemang om\r\nbl.a. detta men också en rad andra förslag för att stär-\r\nka skolan för barn med invandrarbakgrund.\r\nVisst är det till viss del en riksdagsfråga. Vi vill\r\nt.ex. ha nationell finansiering av skolan. Därmed är\r\ndet en riksdagsfråga. Det handlar till stor del om\r\nlagstiftningsfrågor, det vill säga vad skolan är tillåten\r\neller inte tillåten att göra. Därmed är det också en\r\nriksdagsfråga.\r\nVi lär inte pedagoger pedagogik utan de lär oss\r\npedagogik. Sedan får vi utifrån detta försöka konstru-\r\nera ett bra politiskt förslag.</pre><pre>Anf.  92  MAURICIO ROJAS (fp):\r\nFru talman! Det råder inget tvivel om att Sverige\r\nbrottas med mycket stora integrationsproblem. Ofri-\r\nvillig bostadssegregation, utslagning från arbets-\r\nmarknaden och utanförskap är en mycket plågsam\r\nverklighet för alldeles för många svenskar - infödda\r\neller invandrare, särskilt för många invandrade\r\nsvenskar och speciellt för dem som kommer från\r\nländer utanför Europa.\r\nSociala och ekonomiska problem samt etniska\r\nskillnader skapar en mycket explosiv kombination.\r\nDet är kanske det allvarligaste problemet vi har i\r\nSverige. Det är ett mycket sprängfyllt utanförskap\r\nsom har uppstått. Vi har all anledning, alla partier,\r\nhela Sverige, att vara mycket bekymrade.\r\nFru talman! Det vi ser i dag har en mycket lång\r\nhistoria bakom sig. Den pekar på att det finns viktiga\r\nstrukturella problem bakom det utanförskap som har\r\nuppstått. Det finns allvarliga systemfel som förklarar\r\ndet som har inträffat. AMS generaldirektör Anders L\r\nJohansson påpekade inför arbetsmarknadsutskottet i\r\ntisdags att efter andra världskriget har vi lämnat varje\r\nhögkonjunktur med fler människor i utanförskap än\r\nvid föregående högkonjunktur. Det är utomordentligt\r\nallvarligt. Dessutom vet vi att utanförskapet sedan\r\nmitten av 70-talet har gällt fler och fler invandrade\r\nsvenskar. Deras situation har sedan dess successivt\r\nförsämrats. Detta blev särskilt påtagligt under 90-\r\ntalets kris. Vi kan konstatera att lågkonjunkturen i\r\nbörjan av 90-talet drabbade dubbelt så hårt de invand-\r\nrade svenskarna än de infödda svenskarna. När hög-\r\nkonjunkturen kulminerade i mitten av år 2001 kunde\r\nman konstatera att invandrade svenskar hade förlorat\r\nvad gäller sysselsättningsgraden ungefär 20 % i jäm-\r\nförelse med läget år 1990. För hela befolkningen var\r\ndet bara 10 %. Dubbelt så mycket för de invandrade\r\nsvenskarna.\r\nDet här gäller inte bara invandrargrupper utan det\r\nhär är ännu tydligare när man tittar på situationen i så\r\nkallade segregerade förorter. Rosengård i Malmö\r\nhade år 1990 en sysselsättningsgrad på ungefär 66 %.\r\nÅr 2000 hade den gått ned till ungefär 36 % - från två\r\nav tre som arbetade till en av tre som arbetade. Det är\r\nen fullständig katastrof.\r\nDet här är verkligen ett misslyckande utan like i\r\nsvensk politisk historia, inte minst efter en mycket\r\nlång högkonjunktur. Vi slutar högkonjunkturen med\r\nett sådant utanförskap.\r\nMen det här är inte allt. Sedan mitten av år 2001\r\nhar den svenska arbetsmarknaden stagnerat. Vi har\r\nfaktiskt sett att sysselsättningsgraden börjar succes-\r\nsivt att minska. Vi kan återigen konstatera att mar-\r\ndrömmen börjar för de invandrade svenskarna.\r\nPå ett år har sysselsättningsgraden bland utländs-\r\nka medborgare bosatta i Sverige minskat med 10 %.\r\nFör hela befolkningen är det bara 0,5 %. För utländs-\r\nka medborgare bosatta i Sverige är det 20 gånger mer\r\npå ett år. För personer som är medborgare i något\r\nafrikanskt land handlar det om en minskning på 20 %\r\npå ett år, 40 gånger mer än för hela befolkningen. Det\r\när en fullständig katastrof.\r\nTyvärr ser man ingenting av det här i den budget-\r\nproposition som regeringen presenterade för inte så\r\nlänge sedan. Det verkar inte finnas någon beredskap,\r\ninte ens en aning om att det återigen håller på att\r\nhända någonting som vi alla borde vara utomordent-\r\nligt bekymrade över.\r\nFolkpartiet har presenterat några åtgärder, inte\r\nminst jobbgarantin, som just syftar till att åtgärda och\r\nparera den här fruktansvärda utvecklingen. Det är inte\r\ndet som vi helst skulle önska människor. Vi vill att\r\nalla får reguljära jobb, men vi säger: Vi kan inte låta\r\nmånga segregerade områden falla i det här djupa\r\nutanförskapet och i den här segregationen.\r\nRegeringen borde besinna sig och egentligen\r\nsammankalla en nationell kriskommission kring det\r\nsom håller på att hända i våra segregerade förorter.\r\nDär skulle vi alla kunna samlas. Där skulle vi kunna\r\nsamla alla våra goda idéer, för någonting måste göras\r\nhär och nu för att stoppa en utveckling som om vi inte\r\ngör något kommer att drabba hela Sverige mycket\r\nhårt.</pre><pre>Anf.  93  ROSSANA VALERIA D (v)\r\nreplik:\r\nFru talman! Jag kan hålla med Mauricio Rojas om\r\nbeskrivningen av utanförskapet som många upplever\r\noch den arbetslöshet som drabbar många bara för att\r\nde har invandrarbakgrund. Men det finns något som\r\nskiljer mig och Mauricio Rojas åt.\r\nJag vet inte om han är allvarlig när han presente-\r\nrar förslag som leder till lönedumpning och hävdar att\r\ndet på något sätt skulle minska utanförskapet. Det har\r\nvarit en lång debatt under hösten kring Folkpartiets\r\noch Mauricio Rojas politik, som jag anser bara kom-\r\nmer att öka utanförskapet. Man har en politik som\r\nutgår från människors ovilja att arbeta och männi-\r\nskors ovilja att lära sig det svenska språket. Där är\r\nproblemet, Mauricio Rojas. Vi måste se de här män-\r\nniskorna inte som ovilliga utan som människor som\r\nvill men inte får.</pre><pre>Anf.  94  MAURICIO ROJAS (fp) replik:\r\nFru talman! Detta är säkert Rossanas problem,\r\ninte mitt. Vi har aldrig sett människor på det viset.\r\nDet är ett system som har fallerat. Det är vänstern\r\nsom har regerat, och det är ni som bär ansvaret för\r\nhur ni har lämnat landet efter högkonjunkturen. Kom\r\ninte hit och säg något annat!\r\nVad jag säger nu är att vi borde samlas, ta ansvar\r\noch samla våra goda idéer, för det här är en kris. Jag\r\nkan inte se hur arbete skulle försämra den situation\r\nsom vi har. Problemet i våra segregerade förorter är,\r\nsom Rossana mycket väl vet, att många av männi-\r\nskorna aldrig har kommit in på den svenska arbets-\r\nmarknaden. Att börja någonstans är oerhört viktigt,\r\ninte minst nu när vi ser att karusellen som kommer att\r\nleda fler människor till utanförskap återigen börjar.\r\nVad har ni för alternativ till den jobbgaranti som\r\nvi har föreslagit? Vad har ni gjort under högkon-\r\njunkturen? Var var ni när det här hände?</pre><pre>Anf.  95  ROSSANA VALERIA D (v)\r\nreplik:\r\nFru talman! Mauricio Rojas! Det är fortfarande ett\r\nutanförskap som ni kommer att underblåsa genom att\r\nni vill skapa jobb men inte ha samma villkor som för\r\nalla andra. Det är där som det skiljer sig mellan\r\nVänsterpartiet och Folkpartiet.\r\nVi vill att alla människor ska ha lika lön för lika\r\narbete, oavsett kön eller etnicitet. Det är där vi skiljer\r\noss åt. Mauricio kommer att fortsätta att underblåsa\r\ndet utanförskap som redan finns.</pre><pre>Anf.  96  MAURICIO ROJAS (fp) replik:\r\nFru talman! Nej, vi vill också att alla människor\r\nska ha goda jobb. Men vi säger: Om de inte finns är\r\ndet vårt ansvar att skapa sysselsättning. För det värsta\r\när bidragsberoendet. Det värsta är att växa upp med\r\nen mamma och pappa som aldrig har något jobb att\r\ngå till. Varför skulle det vara så dåligt att till exempel\r\nge varje lärare en assistent? Det handlar om männi-\r\nskor som egentligen aldrig har kommit in i Sverige.\r\nVad skulle det vara för problem med att börja så?\r\nNi börjar aldrig. Vi vill börja.</pre><pre>Anf.  97  KALLE LARSSON (v) replik:\r\nFru talman! Det är en omfattande problembe-\r\nskrivning som Mauricio Rojas ger uttryck för. I stora\r\nstycken är det den som Vänstern många gånger har\r\nupprepat. Det är ett språkbruk som Rojas och Folk-\r\npartiet och andra högermän nu har övertagit.\r\nMen de lösningar som Rojas står för, som Folk-\r\npartiet och Moderaterna står för, är de gamla klassis-\r\nka. Ibland är de kanske dessutom kryddade med nyli-\r\nberalism. Det Rojas vill göra är nämligen att till de\r\nstora företagens tjänst ställa en rad, en armé, av män-\r\nniskor som tvingas ta jobb under kollektivavtal. På\r\ndet sättet bryter man ned den svenska arbetarrörelsen\r\noch ger mer åt dem som under årtionden har tjänat på\r\nutanförskap och arbetslöshet: de stora företagen.\r\nVi vänder på problemformuleringen och ställer\r\nkrav på dem som faktiskt bär ansvaret. Vi kräver\r\nmångfaldsplaner på alla arbetsplatser, offentliga och\r\nprivata, som har fler än 25 anställda. Det är att rikta\r\nkraven mot dem som faktiskt kan uppfylla dem. Vad\r\nsäger Mauricio Rojas och Folkpartiet om ett sådant\r\nkrav?</pre><pre>Anf.  98  MAURICIO ROJAS (fp) replik:\r\nFru talman! Kalle Larsson! När jag skrev I en-\r\nsamhetens labyrint 1993 hade jag faktiskt ingen aning\r\nom de här sakerna, och ni har inte sagt så mycket om\r\nsegregationsproblematiken.\r\nKom inte med att vi tog över vad ni har sagt! Kom\r\ninte med att vi vaknade i dag! Det är andra som har\r\nvaknat, ganska sent.\r\nVi vill inte alls göra det du säger. Vi har pratat om\r\nsamhällsnyttig sysselsättning, om att ge skolfolket\r\nassistenter, om att ge äldrevården bättre villkor ge-\r\nnom att ge detta till människor som vill göra någon-\r\nting i Sverige. Vi har aldrig tänkt att det ska bli ett\r\nslags underklass som ska ställas till stora företags\r\nförfogande. Varför driver Kalle den retoriken?\r\nKan vi inte samla oss kring att göra någonting\r\ngemensamt som skulle hjälpa den svenska skolan,\r\nden svenska vården och inte minst de människor som\r\nlever i utanförskap? Är det så svårt att göra det? Eller\r\nmåste retoriken stå över allting?</pre><pre>Anf.  99  KALLE LARSSON (v) replik:\r\nFru talman! Jag tror att Mauricio Rojas själv ska\r\npassa sig för att låta retoriken ta överhanden. Mauri-\r\ncio har en fråga att besvara:\r\nVarför motsätter sig Folkpartiet att det ska införas\r\nmångfaldsplaner på alla företag, privata och offentli-\r\nga, med fler än 25 anställda? Vad skulle problemet\r\nvara med att säga till de arbetsgivare som i dag dis-\r\nkriminerar: Ni har inte rätt att diskriminera! Ni måste\r\nta fram en plan för hur människor som i dag befinner\r\nsig i utanförskap ska få en plats, ett arbete, på just ert\r\nföretag! Vad är problemet, Mauricio Rojas, med att\r\nfaktiskt ställa krav på arbetsgivarna, de som kan upp-\r\nfylla målet att ge arbete åt alla?</pre><pre>Anf.  100  MAURICIO ROJAS (fp) replik:\r\nFru talman! Kalle Larsson tror mycket på planer,\r\nplanekonomier och liknande saker; det vet vi. Vi vill\r\negentligen ha en mycket starkare diskrimineringslag-\r\nstiftning. Jag skulle kunna se framför mig att vi änd-\r\nrar påföljden för diskriminering så att den blir mycket\r\nstarkare. Det skulle ha en mycket större effekt än det\r\nsom Kalle Larsson säger. Men Kalle Larsson vet\r\nmycket väl att vi inte kan fixa det här på en minut\r\neller en sekund - diskrimineringslagstiftningen har\r\nverkat under mycket lång tid. Därför behöver vi här\r\noch nu parera den katastrofala utvecklingen, och det\r\när vad vi vill göra. Kalle Larsson har ingen lösning.</pre><pre>Anf.  101  GUSTAV FRIDOLIN (mp)\r\nreplik:\r\nFru talman! Det är lätt att instämma i Mauricio\r\nRojas problembeskrivning av den explosionsartade\r\nsituation som utanförskapet leder in oss i. Problemet\r\när bara de förslag på lösningar som presenteras av\r\nMauricio och Folkpartiet i valrörelsen.\r\nI stället för att ställa krav på det samhälle som\r\nskapar utanförskapet ställer man alla krav på dem\r\nsom befinner sig utanför. Man pratar om jobbgaranti.\r\nMan pratar om språkkrav. Det gick rätt bra. Det slog\r\nan de underliggande främlingsfientliga strömningar-\r\nna. Grattis, Folkpartiet, till den här valframgången!\r\nMen om vi nu ska samlas för att lösa den explo-\r\nsionsartade situationen finns det en fråga som är väl-\r\ndigt intressant: Har ni lust att ge upp de där kraven,\r\nsom i sig är explosionsartade, som i sig leder till ett\r\nökat utanförskap, för att på allvar ställa kraven på\r\ndem som behöver krav på sig, nämligen alla, inklusi-\r\nve arbetsgivare och politiker, i samhället som skapar\r\nutanförskap? Är ni beredda att ge upp de populistiska\r\nförslagen för ett verkligt brytande av utanförskapet?</pre><pre>Anf.  102  MAURICIO ROJAS (fp) replik:\r\nFru talman! Jag måste påpeka att Gustav Fridolin\r\nockså har ansvaret för den katastrof som har inträffat.\r\nNi regerade också, tillsammans med Socialdemokra-\r\nterna och Vänstern, och ni fortsätter att göra det di-\r\nrekt eller indirekt. Ni borde stå till svars. Vi har för-\r\nsökt komma med lösningar för att parera den kata-\r\nstrofala utveckling som ni bär ansvaret för.\r\nVi ställer inte alla krav på några få eller på somli-\r\nga. Det är framför allt myndigheter, politiker och alla\r\nvi i samhället som måste samla oss för att parera den\r\nhär utvecklingen. När vi talar om jobbgaranti talar vi\r\nom något som kommer att kosta kommunerna, politi-\r\nkerna och alla andra jättemycket. Om vi skulle lyckas\r\nmed den här politiken kommer vi att sätta upp enor-\r\nma krav på att verkligen skapa en sysselsättning som\r\nkan öppna vägen in i det svenska samhället. Det ska\r\nvara krav på alla - inte bara på några.</pre><pre>Anf.  103  GUSTAV FRIDOLIN (mp)\r\nreplik:\r\nFru talman! Det är sant att vi har ett ansvar. I det\r\nsamarbete vi har haft med Socialdemokraterna och\r\nVänsterpartiet har vi lyckats få några få förbättringar.\r\nLokala diskrimineringsombudsmän är en väldigt\r\nviktig sak. Men det är svårt att baxa socialdemokratin\r\nframför sig. I det arbetet behöver man hjälp, inte bara\r\nfrån dem som finns i ett formellt samarbete. Den\r\nhjälpen kunde vi förr, traditionellt, ha fått från Folk-\r\npartiet - till exempel när det gällde mångfaldsplaner.\r\nNu är det borta. Alla krav ställs på dem som redan är\r\nutanför och inga på dem som skapar utanförskapet.</pre><pre>Anf.  104  MAURICIO ROJAS (fp) replik:\r\nFru talman! Gustav Fridolin får min hjälp. Men\r\nbudgetförslagen har ni också ansvaret för. Var finns\r\ndet en enda mening som ger åtminstone intrycket att\r\nni har fattat vad som håller på att hända i landet? Det\r\när Gustav Fridolins ansvar. Det är ert ansvar i väns-\r\ntern. Det är allas ansvar, ni har missat det här. Ni har\r\ningen politik. Ni har ingen lösning. Ni står tomhänta i\r\ndag. Det är antagligen därför ni måste prata om andra\r\nsaker.</pre><pre>Anf.  105  STEFAN ATTEFALL (kd):\r\nFru talman! Ni vet alla hur en paté ser ut: en jämn,\r\nofta gråaktig, synnerligen tuggvänlig, skivad tingest,\r\nofta tillkommen i en matberedare som massakrerat\r\nråvarorna och blandat dem till en homogen bland-\r\nning. Ibland är den välsmakande i sig men ofta\r\nsmaklös så att det krävs en stark sås för att få den\r\naptitlig.\r\nSomliga tänker sig integration på det sättet. De\r\nråvaror som ska integreras smälter helt in i den\r\nsvenska blandningen. Det kan snarare kallas assimi-\r\nlation än integration.\r\nJämför det här med en rejäl kött- och grönsaks-\r\ngryta. Under kokningen tar kött- och grönsaksbitarna\r\nsmak av varandra, men behåller trots det sin indivi-\r\ndualitet. Vi kristdemokrater förespråkar givetvis in-\r\ntegration enligt köttgrytemodellen; en härlig bland-\r\nning med svenska grundkryddning.\r\nFru talman! Ett samhälle med människor från oli-\r\nka kulturer och nationaliteter är ett rikare samhälle.\r\nMångfald berikar. Men mångfald måste vila på en\r\nvärdegrund, och en sådan värdegrund blir som kittet\r\nsom håller ihop mosaiken. En mosaik är vacker just\r\nför att de olika färgerna kompletterar varandra sida\r\nvid sida sammanhållna av ett gemensamt kitt. Utan\r\ndetta sammanhållande kitt skulle bitarna falla sönder.\r\nFör att stimulera diskussionen om de värden som\r\när grunden för demokrati, mänskliga rättigheter och\r\nett mångfaldens samhälle har vi kristdemokrater\r\nlänge krävt att en värdekommission inrättas. En vär-\r\ndekommission enligt norsk modell skulle kunna bidra\r\ntill ett ökat åsiktsutbyte om värderingar mellan\r\nsvenskar och invandrare, mellan olika generationer\r\noch mellan stad och land. En värdekommission skulle\r\nkunna spela en viktig roll i det långsiktiga arbetet\r\nmed att följa upp den viktiga lag mot diskriminering i\r\narbetslivet som vi har i dag.\r\nAlla känner vi människor med utländska efter-\r\nnamn som blivit förbigångna när de sökt jobb. Alla\r\nhar vi märkt hur många av Stockholms taxichaufförer\r\nsom har en akademisk utbildning som tydligen inte är\r\nvärd någonting på den svenska arbetsmarknaden.\r\nVisst förekommer det ren och skär diskriminering i\r\nSverige - trots våra lagar. Självklart ska vi bekämpa\r\ndetta varhelst det dyker upp, men det räcker inte med\r\nlagar. I grunden handlar det om värderingar, attityder.\r\nI grunden handlar det om vilken människosyn man\r\nhar.\r\nFru talman! Om vi någonsin ska kunna bli ett in-\r\ntegrationens mönsterland tror jag att det finns tre\r\nmisslyckanden inom integrationspolitiken som måste\r\nrättas till.\r\nDet första misslyckandet är bemötandet av asyl-\r\nsökande. De som kommer hit måste få snabbare be-\r\nsked om de får stanna eller inte. Den långa, passiva\r\nväntan bryter sönder människor och vaggar in dem i\r\nbidragsberoende.\r\nDen totala genomsnittliga handläggningstiden för\r\ngrundärenden var 226 dagar under 2001. Det är 28\r\ndagar mer än under det föregående året. Knappt hälf-\r\nten av ärendena avgjordes inom verksamhetsmålet 6\r\nmånader. Därtill kommer all den tid som överklagan-\r\nden medför. Det kan sammantaget ta ett par år att få\r\nsitt ärende avgjort. Riksdagens revisorer har också\r\nriktat kritik mot de långa handläggningstiderna.\r\nDet andra misslyckandet är den höga arbetslös-\r\nheten bland invandrare. Arbetslösheten är avsevärt\r\nhögre bland invandrare än bland infödda svenskar. I\r\ngår, när jag förberedde denna debatt, lyssnade jag på\r\nTV 4, som meddelade att arbetslösheten nu stiger\r\nbland invandrare med akademisk utbildning, de som\r\nborde ha de bästa förutsättningarna.\r\nJag vill i det sammanhanget påminna om en me-\r\nning i Göran Perssons allra första regeringsförklaring,\r\nden 22 mars 1996: \"Det är av särskild vikt att kampen\r\nmot arbetslösheten bland invandrare ges förtur\", sade\r\nhan då. Av detta har vi inte sett mycket. I valrörelsen\r\nmeddelade statsministern att vi \"klarat jobben\" och\r\natt det nu är dags att fokusera på invandrares möjlig-\r\nheter till jobb. Men det ville han ju redan 1996. Det är\r\ndags att ställa krav på de regeringar vi har haft under\r\ngångna år, och även på stödpartierna Vänsterpartiet\r\noch Miljöpartiet. Ni har ansvaret för politiken. Ta det\r\nansvaret.\r\nAtt få en ingång till arbetslivet och tillgång till\r\nalla de sociala kontakter som en arbetsplats erbjuder\r\när avgörande för hela integrationspolitiken.\r\nDet tredje misslyckandet handlar om vår syn på\r\nflyktingar och invandrare. Från myndigheternas sida\r\nfinns ett omhändertagandeperspektiv. Det är kort sagt\r\nför mycket av socialpolitik och för lite av närings-\r\noch arbetsmarknadspolitik. Vi ser i första hand flyk-\r\ntingen som ett problem som vi ska ta hand om - trots\r\natt det handlar om aktiva, företagsamma människor\r\nsom tagit sig upp från en miljö långt härifrån och flytt\r\ntill Sverige långt uppe i kalla Norden. Sverige är ett\r\nav de länder i den industrialiserade världen där det är\r\nsvårast för invandrare att få jobb. Vi måste vända\r\nperspektivet och se invandrare som den resurs de\r\nverkligen är.\r\nJag har pratat om vikten av värderingarna för en\r\nfungerande integrationspolitik. Jag har pratat om\r\nhandläggningstiderna. Jag har pratat om jobben och\r\nom omhändertagandeperspektivet. Det är områden\r\nsom vi måste angripa om vi ska lösa de här proble-\r\nmen.\r\nSymtomatiskt i detta är då att det statsråd som är\r\nansvarigt för de här frågorna, Mona Sahlin, flyttas\r\nfrån Näringsdepartementet, där näringspolitik och\r\narbetsmarknadspolitik finns, till Justitiedepartemen-\r\ntet, utan eget ansvar, utan egna muskler att uträtta\r\nnågonting. Det här är symtomatiskt, helt enkelt, för\r\nden svenska integrationspolitiken - mycket prat, lite\r\nhandling. Vi ställer faktiskt krav på den sittande ma-\r\njoriteten med stödpartier. Nu är det dags för handling.</pre><pre>Anf.  106  KALLE LARSSON (v):\r\nFru talman! På några områden har det i Sverige\r\nvarit tabu att öppet diskutera problem och säga som\r\ndet är. En liten elit vita, medelålders män med makt\r\noch höga inkomster lever i Sverige mycket väl medan\r\nmajoriteten av befolkningen på olika sätt drabbas av\r\ndiskriminering, underordning och sämre villkor.\r\nNu är det dags att maktens privilegier bryts och att\r\nsamhället i grunden förändras. Vänsterpartiets mål är\r\nett samhälle där varje man och kvinna kan försörja\r\nsig själv genom sitt arbete, påverka sin livssituation,\r\nhysa en berättigad tilltro till samhället och dess insti-\r\ntutioner och känna hopp inför framtiden. Invandrare\r\när fullvärdiga människor, och alla i det här landet ska\r\nha samma rättigheter och skyldigheter. Det är den\r\nenda rimliga utgångspunkten för ett antirasistiskt\r\nparti.\r\nDet är också dags att ställa krav. Vi vill att alla\r\nmänniskor, även invandrare, män och kvinnor, ska\r\nkunna ställa krav på rimliga löner och goda villkor på\r\narbetsplatsen. Därför vill vi stärka, inte försvaga,\r\narbetsrätten. Vi vill att invandrare och infödda svens-\r\nkar tillsammans ska kunna ställa krav på en social\r\nbostadspolitik som bryter segregationen. Därför vill\r\nvi bygga 40 000 nya lägenheter per år varav minst\r\n20 000 hyresrätter med hyror som vanligt folk har råd\r\nmed.\r\nVi kräver mångfaldsplaner på företagen och\r\nskärpt lagstiftning mot etnisk diskriminering. Vi\r\nkräver helt enkelt varje människas rätt och värdighet.\r\nFru talman! Om man sover med björnen så får\r\nman loppor. Så lyder ett gammalt ryskt ordspråk.\r\nFolkpartiets agerande i valrörelsen och därefter är ett\r\nutmärkt exempel på detta. Det kliar, Mauricio Rojas.\r\nDet kliar, Erik Ullenhag, och det kliar, Nyamko Sa-\r\nbuni.\r\nJag hävdar att Folkpartiet är det etablerade svens-\r\nka parti som på senare tid gjort enskilt mest för att\r\nintroducera rasistiska och främlingsfientliga partiers\r\nfrågor i den svenska debatten. Först legitimerade\r\nFolkpartiet Dansk Folkeparti liksom Sverigedemo-\r\nkraterna genom att ge deras företrädare oförtjänt\r\nuppmärksamhet. Därefter har man helt enkelt tagit\r\növer delar av deras politik. Det är ingen slump att\r\nbåda dessa partier i dag jublar över Folkpartiets nya\r\nlinje. Folkpartiets förslag gynnar oss såväl kortsiktigt\r\nsom långsiktigt, som en ledande sverigedemokrat\r\nuttryckte det.\r\nVi minns ju hur det var sist det begav sig. När Ny\r\ndemokrati gick till val på en främlingsfientlig och\r\ninsinuant dagordning ledde det till betydligt större\r\nproblem än att de tog plats i riksdagen. De lyckades\r\nvrida hela samhällsklimatet i mer främlingsfientlig\r\nriktning. Deras grundlösa påståenden och misstänk-\r\nliggöranden av invandrare och flyktingar kom att\r\nutgöra utgångspunkten för debatten i samhället. Såväl\r\nvåldsbrott som diskriminering blev än större problem,\r\noch flyktingpolitiken hårdnade.\r\nFru talman! Nu är det Folkpartiets tur att spela ut\r\nthe racecard genom att påstå sig vilja ställa krav på\r\ninvandrare. Därmed säger man underförstått att in-\r\nvandrare skulle leva i någon sorts kravlös tillvaro\r\nmed bidrag och privilegier. Vi känner också igen Ny\r\ndemokratis retorik nästan ordagrant i de annonser\r\nsom Folkpartiet gick ut med: På några områden har\r\ndet i Sverige varit tabu att öppet diskutera problem\r\noch säga som det är.\r\nDet är för det första helt fel och för det andra en\r\nnästan exakt reproduktion av de rasistiska partiernas\r\nmytbildning.\r\nFolkpartiets konkreta förslag, ackompanjerat av\r\nde flesta högerpartier, om hur slagordet \"arbete i\r\nstället för bidrag\" ska förverkligas talar också sitt\r\ntydliga språk. Man vill nå målet genom att erbjuda\r\nmänniskor lön under kollektivavtal. Det är ett klas-\r\nsiskt grepp för att undergräva arbetsrätten för alla\r\narbetande. De som förlorar mest är de som har det\r\nsvårast på arbetsmarknaden, många gånger just in-\r\nvandrare. Högerns förslag om arbetskraftsimport, ett\r\nförslag som skapar ett skrämt och hunsat låglönepro-\r\nletariat, skulle vara ett mycket effektivt sätt att ce-\r\nmentera segregationen och öka rasismen i samhället.\r\nFru talman! Vi förlåter dem inte, för de vet precis\r\nvad det är de gör. När de själva har avslöjats med en\r\npolitik som gör de rika rikare, förstärker kvinnors\r\nunderordning och ger mer makt åt de redan maktfull-\r\nkomliga, när de ertappas med fingrarna djupt nedkör-\r\nda i kakburken agerar de som små barn ibland gör.\r\nDe säger: Det var inte jag. Det var han, han där borta\r\nsom inte ens vill lära sig svenska.\r\nMen vi har sett er, och vi har sett brödsmulorna på\r\nera fingrar. Den här gången nöjer vi oss inte med vår\r\ndel av kakan. Striden står om hela bageriet.</pre><pre>Anf.  107  STEFAN ATTEFALL (kd) replik:\r\nFru talman! Det är intressant att höra Kalle Lars-\r\nsons retoriska svada. Det är en kanonad av angrepp\r\npå framför allt Folkpartiet. Det får ni reda upp själva i\r\nen debatt mellan er.\r\nMen det finns ingenting av ödmjukhet inför det\r\nansvar som Kalle Larsson och Vänsterpartiet har. De\r\nhar samarbetat med socialdemokratin under många\r\når, och utvecklingen och situationen ser ut som de\r\ngör. Mona Sahlin brukar åtminstone säga att hon har\r\nmisslyckats, men Kalle Larsson bara går på som om\r\nhan fortfarande var utan ansvar.\r\nDet enda förslag han har kommit med, inte i anfö-\r\nrandet men i replikskiften, är mångfaldsplaner, det\r\nvill säga fler byråkratiska verktyg. Vi har jämställd-\r\nhetsplaner mot bristen på jämställdhet, men inte ens\r\nregeringen förmår ju att leva upp till sina egna jäm-\r\nställdhetsplaner. Man tror att fler planer är lösningen\r\nnär det i stället handlar om hyvla ned trösklar och\r\nskapa utrymme för människor att komma in i arbete\r\noch göra någonting åt de verkliga problemen. Kalle\r\nLarsson går bara på med agitatorisk svada och utan\r\nnågot som helst erkännande av sitt eget personliga\r\noch sitt partis ansvar för den rådande situationen. När\r\nska Kalle Larsson börja ta ansvar?</pre><pre>Anf.  108  KALLE LARSSON (v) replik:\r\nFru talman! Ett parti som förra valet hade 12 %\r\noch nu lite drygt 8 % av rösterna bär förstås inte\r\nensamt ansvaret för den politik som förs. Men visst är\r\nsvensk integrationspolitik i dag ett stort misslyckan-\r\nde. Det har jag sagt i ett antal av de debatter som har\r\nbedrivits i kammaren under den senaste mandatperio-\r\nden, och jag säger det gärna igen.\r\nMen skillnaden mellan mig och Stefan Attefall är\r\nju möjligheten att förändra detta och inte bara lita på\r\natt detta löser sig bara vi är goda och villiga kristde-\r\nmokrater och tror på marknadsekonomin i största\r\nallmänhet. Vi måste faktiskt också lägga fram kon-\r\nkreta förslag. Mångfaldsplaner på alla arbetsplatser\r\nmed fler än 25 anställda är ett förslag som vi har lagt\r\nfram. Kristdemokraterna har röstat emot det. Förslag\r\nom att öka möjligheterna att ta tillbaka serveringstill-\r\nstånd för den som döms för olaga diskriminering är\r\nett annat. Kristdemokraterna har röstat emot det.\r\nVarje gång vi har agerat för att stärka arbetsrätten, de\r\narbetandes möjligheter oavsett etiskt ursprung, har\r\nKristdemokraterna gått emot det. Se där! Det är kon-\r\nkreta förslag på en mycket bättre politik.</pre><pre>Anf.  109  STEFAN ATTEFALL (kd) replik:\r\nFru talman! Nu säger Kalle Larsson att han inte\r\nensam kan påverka frågan. Men den retorik som\r\nKalle Larsson har tyder på att detta är den viktigaste\r\nfrågan för Vänsterpartiet och Kalle Larsson. Då borde\r\ndet prägla regeringsförhandlingarna. Då borde man\r\nsäga åt regeringen: Gör så och så, annars samarbetar\r\nvi inte!\r\nDet är en hög retorik, och sedan accepterar man\r\nen situation som man sedan säger är helt galen och\r\nhelt fel. Det måste finnas en konsekvens mellan reto-\r\nrik och handling, och det måste snart börja avkrävas\r\nVänsterpartiet som har fått rulla runt alltför mycket i\r\nnågot slags egen liten värld.</pre><pre>Anf.  110  KALLE LARSSON (v) replik:\r\nFru talman! Vem som rullar i vilken värld kan vi\r\nväl lämna därhän tills vidare.\r\nJag har gett ett antal konkreta förslag på hur poli-\r\ntiken skulle kunna förbättras. Det är förslag som\r\nStefan Attefall kommer att få tillfälle att återkomma\r\ntill också under den här mandatperioden. Om han och\r\nKristdemokraterna menar allvar med att man vill göra\r\nnågonting och inte bara klaga på att en del är bättre\r\ntalare än andra, är han mycket välkommen att också\r\nstödja de förslagen när de kommer upp till debatt i\r\nSveriges riksdag.</pre><pre>Anf.  111  MAURICIO ROJAS (fp) replik:\r\nFru talman! Kalle Larsson ägnade merparten av\r\nsitt anförande åt Folkpartiet. Varför gjorde Kalle\r\nLarsson det? Ni har ju ett ansvar och regerar tillsam-\r\nmans med socialdemokratin. Ni har ingen politik, och\r\ndet försöker Kalle Larsson dölja genom att prata om\r\nFolkpartiet och kasta fram den ena galenskapen efter\r\nden andra.\r\nJag har beskrivit en katastrof som pågår här och\r\nnu i Sverige. Vi har lösningar. Vilka lösningar har\r\nKalle Larsson, som är så solidarisk?</pre><pre>Anf.  112  KALLE LARSSON (v) replik:\r\nFru talman! För det första rätten till arbete, bostad\r\noch utbildning åt alla oavsett etniskt ursprung och\r\ninga särlösningar för invandrare, ingen import av\r\nbillig arbetskraft från andra länder möjlig att kasta ut\r\nefter behag när arbetsgivarna inte längre vill ha dem\r\npå sitt eget hemlands territorium. Detta är det första.\r\nDär vet vi att Folkpartiet återigen säger nej.\r\nJag ägnade huvuddelen av mitt anförande åt Folk-\r\npartiet därför att det nu är dags att avslöja när etable-\r\nrade politiska partier övertar problemformuleringar\r\nsom jag trodde hörde till de främlingsfientligas agen-\r\nda. Jag säger inte att ni är ett främlingsfientligt parti,\r\nabsolut inte, men jag säger att vi kommer att bevaka\r\ner och er politik under den här mandatperioden, och\r\nlångt därefter är jag rädd, för att se de tillfällen när ni\r\nkraftfullt ifrågasätter att människor ska behandlas lika\r\noavsett etniskt ursprung. Det ska vara språktest både\r\nför dig och för mig eller inga språktest alls.</pre><pre>Anf.  113  MAURICIO ROJAS (fp) replik:\r\nFru talman! Vad Kalle Larsson nu säger är helt\r\nenkelt att man inte har någon politik. Ni har inga\r\nförslag för att lösa en pågående nationell kris som\r\ninträffar just i dag i Sverige. Kalle Larsson har bara\r\nord. Det är tyvärr ganska typiskt för Vänstern.</pre><pre>Anf.  114  KALLE LARSSON (v) replik:\r\nFru talman! Förslag nr 1: mångfaldsplaner på alla\r\nföretag.\r\nFörslag nr 2: hårdare lagstiftning mot diskrimine-\r\nring.\r\nFörslag nr 3: att se till att den som i dag fälls för\r\nolaga diskriminering fråntas sitt serveringstillstånd.\r\nFörslag nr 4: rätt för alla att arbeta heltid.\r\nFörslag nr 5. Hur länge vill Mauricio Rojas att\r\njag ska fortsätta? Jag har lämnat förslagen i mitt hu-\r\nvudanförande här i kammaren, och jag kan gärna göra\r\ndet också i många andra sammanhang, men Mauricio\r\nRojas ska inte säga att jag sysslar med tom retorik,\r\nnär han inte ens lyssnar på de förslag som jag har\r\navlämnat.</pre><pre>Anf.  115  ERIK ULLENHAG (fp) replik:\r\nFru talman! Det vore väldigt klädsamt om Kalle\r\nLarsson åtminstone kunde bemöda sig om att läsa\r\nFolkpartiets motion innan han går upp i talarstolen.\r\nDen jobb- och utvecklingsgaranti som vi talar om rör\r\nalla. Det är ingen särlösning.\r\nJag satt häromdagen här på riksdagshuset med en\r\nsyriansk läkare som skulle kastas ut förra onsdagen.\r\nHan jobbade i Sverige men skulle inte längre få stan-\r\nna. När vi säger att man ska öppna för arbetskraftsin-\r\nvandring innebär det att den syrianske läkaren skulle\r\nfå stanna kvar i Sverige och jobba här. Kalle Larsson\r\noch hans parti vill kasta ut den syrianske läkaren.\r\nNu vill fråga Kalle Larsson: Hur kan det vara att\r\nvi står upp för gömda flyktingar? Vem vill ha en mer\r\ngenerös flyktingpolitik när vi säger till den syrianske\r\nläkaren att han får stanna? Var i detta ligger det en\r\nflirt med främlingsfientliga krafter?</pre><pre>Anf.  116  KALLE LARSSON (v) replik:\r\nFru talman! Det är inte i de förslag som Erik Ul-\r\nlenhag nu ger uttryck för som flirten med det främ-\r\nlingsfientliga ligger, men låt mig ge det kanske tydli-\r\ngaste exemplet på var den finns. När man ställer upp\r\nett språktest som krav för svenskt medborgarskap\r\nsäger man egentligen:\r\nJust nu går det tusentals eller kanske tiotusentals\r\nmänniskor med invandrarbakgrund på Sveriges gator,\r\nmänniskor som inte har någon lust att lära sig svens-\r\nka, och vi måste ställa hårdare krav på dem för att de\r\nska vilja uppfylla det som vi tycker är rimligt.\r\nKan Erik Ullenhag säga mig på vilket sätt detta\r\ninte skulle vara att särskilja människor utifrån etnisk\r\nbakgrund? Kan han tala om för mig varför ni inte\r\nlägger fram förslag bara för att förbättra dessa männi-\r\nskors möjligheter att lära sig svenska utan i stället gör\r\ndet omvända: ställer krav på den som kommer från ett\r\nannat land att lära sig svenska för att få bli medborga-\r\nre. Demokratin i det här landet är grundad på dina\r\nkunskaper i svenska, och vi ska dessutom göra det\r\nsvårt för dig att lära dig svenska.</pre><pre>Anf.  117  ERIK ULLENHAG (fp) replik:\r\nFru talman! Kalle Larsson vet mycket väl att det\r\nfinns en en rad åtgärder i Folkpartiets program som\r\nhandlar om just detta: kortare handläggningstider för\r\nasylsökande, förändrad sfi-undervisning, extra sats-\r\nningar på skolor i utsatta områden och dessutom en\r\nmer generös flyktingpolitik. Vad vi står upp för är att\r\nsvenska språket och arbete är nycklarna till att kom-\r\nma in i det svenska samhället.\r\nMan kan över huvud taget inte hävda att det skulle\r\nvara en flirt med främlingsfientliga krafter när vi\r\nsäger att vi vill ta emot fler människor i Sverige och\r\ninte sluta Sverige på det sätt som Vänsterpartiet an-\r\nsvarar för. Det är för mig helt orimligt. Kärnan i\r\nfrämlingsfientligheten är väl ändå en vilja att stänga\r\ngränserna.</pre><pre>Anf.  118  KALLE LARSSON (v) replik:\r\nFru talman! Kärnan i ett parti som representerar\r\növerklassen är en vilja att försämra möjligheterna för\r\narbetande människor att tillgodose sina intressen. Där\r\nkommer min kritik mot övriga förslag från Folkparti-\r\net, som kanske inte i första hand när det gäller lön\r\nunder kollektivavtal är främlingsfientliga utan arbe-\r\ntarfientliga.\r\nJag noterade också att jag egentligen inte fick nå-\r\ngot svar. Jag ser fram emot debatter som kommer här\r\ni kammaren mellan mig och vilken folkpartist som\r\nhelst om vad det egentligen innebär att stå upp för\r\nalla människors lika värde och att inte bara kortsiktigt\r\nhoppas på att få fler röster i ett val.</pre><pre>Anf.  119  NYAMKO SABUNI (fp) replik:\r\nFru talman! Som Erik Ullenhag tidigare sade vore\r\ndet skönt om Kalle Larsson verkligen ville granska\r\nFolkpartiets förslag, vilket denne inte har gjort. Han\r\nlade fram ett antal förslag till Mauricio Rojas, och de\r\nflesta handlade om hur vi ska bekämpa diskrimine-\r\nringen. Kalle Larsson satt i riksdagen under den förra\r\nmandatperioden. Hur kommer det sig att jag som inte\r\nsatt i riksdagen vet att vi har en lag som ställer krav\r\npå alla arbetsgivare med fler än tio anställda att upp-\r\nrätta en mångfaldsplan, medan han inte känner till\r\nden?\r\nJag vill också ställa en annan fråga. Kalle Larsson\r\nhar sagt att han vill att alla människor ska ha ett ar-\r\nbete och helst ett arbete som man är utbildad för. Vi\r\nhar sagt att det innan det målet nås ska finnas en\r\narbetsgaranti för alla långtidsarbetslösa. Ni har till-\r\nsammans med regeringen sagt att det för att männi-\r\nskor ska få arbete ska finnas flera handläggare på\r\narbetsförmedlingarna, men vad har ni egentligen för\r\npolitik för att skapa de jobb som invandrarna ska få?\r\nProblemet med att invandrare inte kommer in på\r\narbetsmarknaden är att det finns för få jobb och att de\r\nmåste konkurrera med etniska svenskar, som tyvärr i\r\ndet här fallet går före.</pre><pre>Anf.  120  KALLE LARSSON (v) replik:\r\nFru talman! Eftersom riksdagen gång på gång\r\nmed Folkpartiets medverkan och med hänvisning till\r\natt vårt krav inte är passande avslår våra motioner om\r\nmångfaldsplaner på alla arbetsplatser, kan man väl\r\nknappast tänka sig att det i dag finns en existerande\r\nlag. Då hade man förstås hänvisat till denna. Det är\r\nalldeles riktigt att det finns en rekommendation, men\r\ndet som vi säger är: Låt oss lagstifta om det, och låt\r\noss införa sanktioner mot de företag som inte följer\r\nlagen. Låt oss rikta kraven mot dem som faktiskt har\r\nmöjligheter att uppfylla kravet på rätt till arbete åt\r\nalla.\r\nNyamko Sabuni säger vidare en intressant sak,\r\nnämligen att det finns för få arbeten, och hon undrar\r\nvad vi vill göra åt det. Det första som vi vill göra är\r\natt faktiskt använda de pengar som finns i det svenska\r\nsamhället för att se till att rätten till arbete garanteras\r\nalla. I dag går vinsterna i den svenska exportindustrin,\r\nsom faktiskt är högre än de har varit sedan 1870-talet,\r\nrakt ned i fickorna på de intressegrupper som Nyam-\r\nko Sabunis parti företräder. Låt oss i stället använda\r\nde pengarna för att skapa arbete åt alla och inte säga\r\natt människor ska ha olika lön beroende på om de har\r\ntvingats ut i utanförskap eller inte.</pre><pre>Anf.  121  NYAMKO SABUNI (fp) replik:\r\nFru talman! Kan inte Kalle Larsson lägga fram\r\nförslag som är till för att hjälpa de svaga eller de\r\nmindre lyckade som du talar om i dag, i stället för att\r\nangripa en liten minoritet av rika som finns? Jag är\r\ninte rik, och de flesta folkpartister är inte rika. Vad\r\nvill Kalle Larsson göra för att hjälpa de arbetslösa, de\r\nsegregerade och de marginaliserade? Vi vet vad han\r\nvill göra för att bekämpa de rika, men vad vill han i\r\ndag göra för de segregerade?</pre><pre>Anf.  122  KALLE LARSSON (v) replik:\r\nFru talman! Förslag nr 1: mångfaldsplaner på alla\r\nföretag med fler än 25 anställda.\r\nFörslag nr 2: en hårdare lagstiftning mot etnisk\r\ndiskriminering.\r\nFörslag nr 3: en satsning på de utsatta områdena.\r\nFörslag nr 4 - där jag än så länge tappar stöd från\r\nhela kammaren, inklusive socialdemokratin och Mil-\r\njöpartiet: handlingsplaner riktade inte mot de så kall-\r\nade utsatta områdena utan mot de allra mest segrege-\r\nrade områdena i våra storstäders förorter, som Täby,\r\nDanderyd, Askim, Limhamn och Östermalm. Deras\r\ninvånare ska tvingas att integreras med vanligt folk.\r\nSe där några konkreta förslag!</pre><pre>Anf.  123  GUSTAV FRIDOLIN (mp)\r\nreplik:\r\nFru talman! Jag håller som bekant med om myck-\r\net i det som Kalle Larsson säger, framför allt i kriti-\r\nken mot Folkpartiet. Jag skulle dock vilja lyfta den\r\nhär debatten ytterligare ett snäpp uppåt på den ideo-\r\nlogiska skalan genom att fråga Kalle Larsson: Vilket\r\nmål finns vad gäller integrations- och flyktingpoliti-\r\nken? I Miljöpartiets partiprogram finns följande väl-\r\ndigt klart formulerade mål under rubriken Fri invand-\r\nring.\r\nVarje mål som är lägre ställt än att vem som helst\r\nska kunna flytta vart som helst, bosätta sig, söka\r\narbete och skaffa sig en framtid är för oss för lågt\r\nställt. Jag vill fråga vänsterpartisterna: Vad är ert mål\r\nför politiken?</pre><pre>Anf.  124  KALLE LARSSON (v) replik:\r\nFru talman! Vårt mål är ingenting annat än detta.\r\nMen Miljöpartiet har vid upprepade tillfällen fört\r\nfram detta som ett dagskrav. Man vill i dag eller möj-\r\nligen i morgon eller nästa vecka införa en fullt ut fri\r\ninvandring på en arbetsmarknad som i så stor ut-\r\nsträckning är kontrollerad av ett fåtal mäktiga aktörer\r\nbland de transnationella företagen. Det är att säga ja\r\ntill det som Svenskt Näringsliv självfallet förespråkar,\r\nnämligen arbetskraftsimport snarare än rätten att\r\nbosätta sig var man vill. Den målsättningen är vi\r\neniga om, och jag tror att på ett filosofiskt plan kan\r\nväl hela kammaren vara enig om att man faktiskt\r\nborde få bo där man vill, få ett bra och rikare liv och\r\nså vidare.\r\nMen är man inte medveten om den konflikt som i\r\ndag finns mellan arbete och kapital och om att kapi-\r\ntalet skulle utnyttja ett dagskrav om fri invandring till\r\natt ytterligare stärka sina positioner på arbetandes och\r\narbetslösas bekostnad, är jag rädd för att man inte\r\nförstått så mycket av maktproblematiken på arbets-\r\nmarknaden.</pre><pre>Anf.  125  GUSTAV FRIDOLIN (mp)\r\nreplik:\r\nFru talman! Jag är medveten om de starka aktörer\r\nsom finns och om vikten av att utmana dem, till ex-\r\nempel genom globala och nationella spelregler för\r\nkapitalet. Men jag är också medveten om att om man\r\nska nå fri invandring måste man börja någonstans.\r\nMan kan börja med en arbetskraftsinvandring som\r\ninte är i enlighet med det borgerliga förslag som lagts\r\nfram utan i enlighet med förslag där var och en åt-\r\nnjuter samma rättigheter som alla andra som arbetar i\r\nSverige. Då kan till exempel den syrianske läkaren få\r\nstanna, men inga människor som kommer hit ska bli\r\nutkastade så snart de blir av med sina jobb.</pre><pre>Anf.  126  KALLE LARSSON (v) replik:\r\nFru talman! Gustav Fridolin säger att man måste\r\nbörja någonstans, och där tror jag, för att ändra tonlä-\r\nget något, att många i kammaren faktiskt har ett\r\ngemensamt intresse. Till och med Folkpartiet brukar\r\ntala om detta och har ofta också kraftfullt agerat för\r\ndet, nämligen att verka för en mer generös svensk\r\nflyktingpolitik där var och en ges möjlighet att stanna\r\noch få tilltro till sina berättelser. Låt oss börja vid den\r\npunkten, och låt oss också inse att dagskrav om fri\r\ninvandring må låta visionärt och bra, men i praktiken\r\ninnebär en förändring i styrkeförhållandena till kapi-\r\ntalets fördel.</pre><pre>Anf.  127  STEN TOLGFORS (m) replik:\r\nFru talman! När de flesta av oss i dag samlas för\r\natt diskutera samhällets förmodligen största problem\r\noch lyfter fram att det finns ett antal skolor i Sverige\r\ndär mellan 40 och 60 % av eleverna går ut utan full-\r\nständiga grundkunskaper, då svarar Kalle Larsson:\r\nUtskänkningstillstånd.\r\nNär vi berättar att färre invandrade har inkomst än\r\ninfödda svenskar och att de som har inkomst har\r\nbetydligt lägre inkomst än infödda svenskar, då svarar\r\nKalle Larsson med att diskutera att kvotera Öster-\r\nmalm.\r\nNär vi berättar om att 180 000 barn bor i familjer\r\nsom är socialbidragsberoende, ja, då pratar Kalle\r\nLarsson mångfaldsplaner.\r\nVi pratar om jobb, vi pratar om skola och vi pratar\r\nom kunskap och makt till människor. Kalle Larsson\r\nrör sig i politikens absolut yttersta utkanter och talar\r\nom de förslag som kan ha minst, möjligen i bästa fall\r\nmarginell, effekt.\r\nMen det som avgör den sociala situationen är jobb\r\noch det är kunskap. Vad vill Kalle Larsson göra på de\r\nområdena? Då räcker det inte med utskänkningstill-\r\nstånd för femte eller sjätte gången.</pre><pre>Anf.  128  KALLE LARSSON (v) replik:\r\nFru talman! Förslag nummer 1: En satsning på\r\nskolan som motsvarar de behov som faktiskt finns.\r\nDe tre partierna har under föregående mandatperiod\r\ntillsammans inlett en satsning på skolan som kommer\r\natt innebära åtskilliga miljarder pengar extra, vilket\r\nförstås Moderaterna och Sten Tolgfors har avvisat\r\nfullständigt.\r\nFörslag nummer 2: Låt oss också satsa extra där\r\nbehoven är som störst. Låt oss inse att ungdomar,\r\nprecis som människor, är olika och har olika behov.\r\nLåt oss därför faktiskt utveckla storstadssatsningen,\r\ninte som en lösning på all segregationsproblematik,\r\nnej då, men som en möjlighet att satsa mer pengar där\r\nde verkligen behövs, just för skolan i de områden som\r\nSten Tolgfors påstår sig vilja värna.\r\nMen låt oss, som förslag nummer 3, också göra\r\ndet jag nämnde som avslutning i mitt anförande.\r\nUtmana dem som faktiskt i dag har makten: den eko-\r\nnomiska elit som Sten Tolgfors företräder och den\r\npolitiska elit som i stor utsträckning tar sig privilegier\r\npå vanligt folks bekostnad. Om vi inte vänder på\r\nfrågan och säger: Vem ska avstå? så är det svårt att\r\nockså säga: Vem ska få?</pre><pre>Anf.  129  STEN TOLGFORS (m) replik:\r\nFru talman! Moderaterna har ju under en rad år\r\nanvisat mer pengar till skolan än vad vänstermajori-\r\nteten har gjort, och det kan möjligtvis vara något för\r\nKalle Larsson att ta till sig.\r\nLåt mig problematisera detta med mångfaldspla-\r\nner. Jag tror det är farligt att legitimera att något an-\r\nnat än personliga egenskaper ska gälla som merit för\r\nanställning och att något annat ska redovisas. Börjar\r\nman använda argumentet ursprung åt ena hållet så\r\nkommer det att missbrukas åt det andra. Jag invänder\r\nstarkt emot tron att den typen av kvoterings- eller\r\nindelningspolitik kan ge någonting positivt. Vi ska\r\nvärna varje människas rätt att bli sedd och behandlad\r\nsom individ, som en människa med sin egen kvalitet\r\n- inte mångfald, som är ett politiskt begrepp.</pre><pre>Anf.  130  KALLE LARSSON (v) replik:\r\nFru talman! Jag har i flera budgetdebatter med\r\nmoderata företrädare just diskuterat varför man inte\r\nvill satsa lika mycket pengar på skolan som majori-\r\nteten har gjort under den här mandatperioden, och det\r\när nog likadant fortfarande. Om Moderaterna har\r\nändrat sig på den punkten så är det mycket välkom-\r\nmet, men då gör man ju det i strid med vad man tidi-\r\ngare har sagt.\r\nJag tror att det är dags att även moderater inser att\r\ndet i dag sker en särskiljning mot etnisk bakgrund,\r\nprecis på samma sätt som det har gjort mot könsmäs-\r\nsig bakgrund tidigare. Är man inte beredd att säga att\r\nman ser könsskillnader i makt och inflytande i dag\r\noch skillnader i inflytande utifrån etnisk bakgrund, ja\r\ndå har man inte begripit vad man ska göra åt proble-\r\nmet. Då är man inte ens i närheten av att ställa de\r\nrätta frågorna.</pre><pre>Anf.  131  KERSTIN LUNDGREN (c):\r\nFru talman! Jag började den här veckan med att\r\nsom ålderspresident öppna det första sammanträdet\r\nmed de nyvalda fullmäktige i Södertälje kommun.\r\nDet känns spännande att få avsluta veckan genom att\r\nför första gången få delta i en debatt här i kammaren.\r\nJag var anmäld under demokratidelen i den här\r\ndebatten och har suttit och lyssnat på integrationsdi-\r\nalogen, som jag naturligtvis, inte minst med Söder-\r\ntäljes perspektiv i bakhuvudet, också skulle ha delta-\r\ngit i. Men låt mig säga att det hade varit mer\r\nspännande att fortsätta det samtal som Mauricio och\r\nnågra andra fört in: hur vi formar goda förutsättningar\r\nför människor att få arbete i vårt land och hur vi ska-\r\npar goda förutsättningar för företagande i Sverige\r\nsom ger möjligheter för alla människor till arbete och\r\nsom ger möjligheter att få de resurser vi behöver för\r\natt klara en skola där alla barn får rätt till de kunska-\r\nper som den här kammaren har beslutat om. Om den\r\ndebatten har inte minst Kalle Larsson varit väldigt\r\ntystlåten.\r\nFru talman! Vi lever och verkar i en flernivåde-\r\nmokrati. Som förtroendevalda i riksdagen har vi en-\r\nsamma att stifta lagar, att ange ramen, såväl för med-\r\nborgarna som för övriga demokratiska nivåers verk-\r\nsamhet. Jag och Centerpartiet kommer att arbeta hårt\r\nför att i denna kammare stärka självbestämmandet,\r\nför enskilda människor likväl som för det lokala\r\nsjälvstyret. Vi är övertygade om att mångfaldens\r\nsamhälle bara kan utvecklas om vi i denna kammare\r\nger mångfalden utrymme. Ett central- och detaljstyrt\r\nsamhälle legitimerar en syn där olikheter blir felak-\r\ntigheter i stället för styrkor som gör samhället mer\r\nspännande och dynamiskt.\r\nDen kommunala självstyrelsen ger en möjlighet\r\ntill mångfald, till olika lösningar och till medborgar-\r\nnas aktiva deltagande i utvecklingen av vårt samhälle.\r\nNär vi i den här kammaren stiftar lagar som ska tol-\r\nkas inom ramen för den kommunala självstyrelsen\r\nmåste vi också försäkra oss om att detta faktiskt blir\r\nmöjligt. Vi måste forma system där självstyret inte\r\ntillåts fyllas ut av regler och förordningar tillkomna i\r\nall välmening av tjänstemän i myndigheter som uttol-\r\nkar våra beslut, regler som växer till en frodig och\r\nogenomtränglig djungel för dem som ska förverkliga\r\ndet kommunala självstyret.\r\nI går kunde vi alla ta del av ett antal socialdemo-\r\nkratiska kommunstyrelseordförandes syn på hur det\r\nkommunala självstyret krymper. Jag och Centern\r\ndelar, till skillnad från statsministern, deras uppfatt-\r\nning. Det handlar absolut inte om att, som statsmi-\r\nnistern uttrycker det, man som kommunalråd fick\r\nbestämma för lite.\r\nHur kommer det sig att det blir allt svårare att re-\r\nkrytera förtroendevalda ute i kommunerna och att\r\nantalet förtroendevalda fortsätter minska, helt i strid\r\nmed de önskemål som inte minst den här kammaren\r\nuttalat sig om? Hur kommer det sig att alltfler männi-\r\nskor anser att makten är så långt borta? Vissa hänvi-\r\nsar till EU, andra till de stora bolagen. Men låt oss i\r\nden här kammaren erkänna det statsministern och\r\nregeringen uppenbarligen inte vill se, nämligen att\r\nurholkningen av det kommunala självstyret bidrar till\r\natt öka maktlösheten i samhället.\r\nNär inte ens kommunstyrelseordförande upplever\r\natt de har makt att forma skolan, äldreomsorgen,\r\nbarnomsorgen eller socialtjänsten ute i kommunerna:\r\nHur ska man då som enskild medborgare kunna kän-\r\nna att man har makt och kan påverka? Om inte kom-\r\nmunstyrelsens ordförande känner sig som annat än en\r\nstatstjänsteman, hur ska då den enskilde medborgaren\r\nkänna sig? Var finns lockelsen att bli förtroendevald,\r\natt delta? Vilket utrymme finns kvar för den kommu-\r\nnala självstyrelsen, när detaljstyrets lianer tränger sig\r\nallt längre ned i vardagen ute i våra kommuner,\r\nlandsting och regioner?\r\nDet är välkommet att socialdemokratiska kom-\r\nmunpolitiker nu säger ifrån, men låt oss inte förledas\r\natt tro att detta bara är ännu ett uppror inom social-\r\ndemokratin. Det här är en verklighet som upplevs\r\növer alla partigränser och långt utanför kommunalrå-\r\ndens korridorer.\r\nIcke desto mindre är det bra att den socialdemo-\r\nkratiske kommunstyrelsordföranden nu vågar säga\r\nifrån så tydligt. Det finns all anledning att befara att\r\nden nycentralism som präglat den gångna mandatpe-\r\nrioden även blir synlig under de kommande åren.\r\nFru talman! Det kommunala självstyret får inte bli\r\nen kuliss. Menar vi allvar och följer grundlagens\r\nmening att folkstyret förverkligas genom bland annat\r\nkommunalt självstyre, då måste vi ta de många enty-\r\ndiga beskeden från den kommunala nivån som en\r\ntydlig signal till handling. Om den utveckling som ägt\r\nrum under 90-talet får fortsätta utan att vi i denna\r\nkammare agerar lägger vi samtidigt krokben för den\r\ndeltagande demokratin.\r\nDen mandatperiod som nu har tagit sin början är\r\nfylld av spännande utmaningar. Låt oss ta vara på\r\ndem och göra det på ett sätt som inte öppnar för en\r\nlöfteskarusell där vi lovar guld och gröna skogar på\r\nnågon annans bekostnad. Låt oss i denna kammare bli\r\ndet kommunala självstyrets goda bundsförvant i sam-\r\nspel med övriga direktvalda församlingar i vår flerni-\r\nvådemokrati.</pre><pre>Anf.  132  GUSTAV FRIDOLIN (mp):\r\nFru talman! Låt mig få bjuda på en något annor-\r\nlunda ansats och ge en historisk bild.\r\nSömnen störs av att någon krossar skyltfönstren i\r\nden ekipering som du har förestått i decennier. Du hör\r\nskrik medan du hafsar på dig lite kläder och sakta\r\nsmyger ned för trappan. Du ser dem och du ser vad de\r\ngör, dina tidigare grannar och kunder - vissa i den\r\nbruna partiuniformen, andra utan. Draperierna till\r\nprovrummen sätts i lågor. Kläderna - ditt levebröd -\r\nslängs ut i eldhärdar utanför fönstren.\r\nNär du äntligen vågar dig ut på gatan nästa mor-\r\ngon och när pöbeln äntligen har dragit sig tillbaka ser\r\ndu hur samma behandling drabbat flera andra köp-\r\nmän, 7 500 över hela landet. Din synagoga är ned-\r\nbränd till grunden liksom 190 andra. Du skattar dig\r\nändå lycklig över att inte vara en av de 30 000 över\r\nhela landet som samma natt sänts till koncentrations-\r\nläger eller en av dem som mördats. Gatan är fylld av\r\nsmå, små glasskärvor från de krossade fönstren. De\r\nser ut som kristaller. Så berättar en judisk köpman\r\nsom var med under kristallnatten.\r\nI morgon är det 64 år sedan kristtallnatten startade\r\nen terrorvåg mot judar, romer, homosexuella och\r\noliktänkande över hela Tyskland. I morgon anordnas\r\ndemonstrationer över hela Europa till minne av kris-\r\ntallnatten, men också för att varna för att historien\r\nkan upprepa sig. Den historiska bild som jag försökte\r\natt förmedla kan alltför lätt kompletteras med nutida\r\nbilder.\r\nI Helsingborg är läget spänt inför den 9 november.\r\nUnder flera månader har trakasserierna från rasister\r\npågått mot bland annat RFSL:s lokaler. Dörrvakter\r\nhar misshandlats och attiraljer utanför lokalen har\r\nvandaliserats.\r\nVid kommunfullmäktiges första möte för ett par\r\ndagar sedan anordnades en samling mot det rasistiska\r\npartiet Sverigedemokraterna som tagit plats i full-\r\nmäktige. Men den möttes av en militärt disciplinerad\r\nmotdemonstration med sverigedemokratiska anhäng-\r\nare som sjöng nationalsången för full hals - några i\r\nden klassiska brunskjortan, andra utan.\r\nFru talman! När flera debattörer uttalar sig låter\r\ndet nästan som om landets stora stötesten skulle vara\r\npåstådda problem med invandrare. Så är det natur-\r\nligtvis inte. Det verkligt stora problemet är det perso-\r\nner med utländsk bakgrund som har. Under hela val-\r\nrörelsen träffade jag människor som var rädda och\r\nskrämda, men också arga och förbannade därför att\r\nrasismen fortfarande har Sverige i sina klor.\r\nRasismen finns i skolorna. Enligt Ekot drabbas\r\n20 % av Sveriges grundskolor av mer rasism än klot-\r\nter och glåpord. På dessa skolor formas en verklighet\r\ndär livet är ett ständigt helvete för de elever som har\r\nutländsk bakgrund.\r\nRasismen finns på arbetsplatserna. Fortfarande\r\nutmärker sig Sverige som ett av de länder i Europa\r\ndär det är allra svårast för någon med utländsk bak-\r\ngrund att få sin utbildning värderad och bedömd ut-\r\nifrån vad den faktiskt är värd. Diskriminering är ett\r\nhån och den värsta kränkning som en människa kan\r\nutstå.\r\nRasismen finns i flyktingmottagandet. Det visar\r\nfallet med 6-åriga Nadina Imamovic från Bosnien\r\nsom lider av en svår ögonsjukdom och den miss-\r\nhandlade och våldtagna kvinna från Bangladesh som\r\nriskerar utvisning. Det visar också Alex och Mira från\r\nTjetjenien som sökt skydd i Sverige för att slippa\r\ntrakasserier, men som av Jan O Karlsson fått veta att\r\nde som alla andra ryssar säkert bara kommit hit för att\r\nbegå brott.\r\nRasismen finns i den storpolitiska retoriken. Det\r\nså kallade kriget mot terrorismen har öppnat damm-\r\nluckorna för en islamofobi som bara blir allt värre.\r\nMoskéer bränns, muslimer hotas och fördomarna\r\nbreder ut sig.\r\nFru talman! Hösten 1999 skulle rasismen bekäm-\r\npas. Mordet på Björn Söderberg skakade Sverige, och\r\nalla partiledare slöt upp och trängdes under svartröda\r\nsyndikalistiska fanor för att hedra hans minne och\r\nlova krafttag. Detta minne gör mina vänner från val-\r\nrörelsen förbannade. Vilka krafttag har egentligen\r\ntagits?\r\nDet antirasistiska centret står fortfarande inte där.\r\nVerksamheterna Expo som kartlägger rasism och Exit\r\nsom hjälper nynazister ut ur hatet lever fortfarande på\r\nnåder. Min motion om en antinazistisk skolkampanj\r\nkommer säkert att avslås av kammaren om några\r\nmånader. Fortfarande saknas det en heltäckande anti-\r\ndiskrimineringslagstiftning som till exempel i en\r\narbetssituation täcker allt från platsannons till tillsätt-\r\nning.\r\nFlyktingpolitiken blir knappast bättre, bara allt\r\nvärre och inhumanare. I en annan motion kräver jag\r\natt man ska kommissionsutreda vägen från solidaritet\r\ntill flyktingförakt.\r\nAtt så lite har hänt visar på något skrämmande:\r\nRasismen finns också i politiken. Då tänker jag inte\r\nbara på valstugefascismen. Den blev ett stort nummer\r\ni årets valrörelse, och det var bra. Till och med stats-\r\nministern krävde att det mest utpekade partiet, Mode-\r\nraterna, skulle rensa upp i leden. Men när kommunal-\r\nrådet i den nu ökände Christer Ewes grannkommun\r\nHässleholm, socialdemokraten Bengt Andersson,\r\nnågra dagar efter valet uttalade att flyktingar bara\r\nskapar våld och kriminalitet, då är det tyst från Pers-\r\nson. Samma budskap, men utan dolda kameror, be-\r\nmöttes av tystnad från statsministern och socialdemo-\r\nkratin.\r\nI förrgår under partiledardebatten vågade dock\r\nPersson nämna rasismen. Men det handlade inte om\r\nsjälvkritik. Leijonborg, menade han, hade blinkat\r\nmed högerögat i valrörelsen. Det var ett snällt sätt att\r\nuttrycka det på. Folkpartiets utspel i valrörelsens elfte\r\ntimme om att ställa krav på invandrarna var en klar\r\nflirt med de främlingsfientliga strömningarna. Man\r\nöppnade Pandoras ask, men det var många som följde\r\nefter.\r\nVarje valmöte som ledande socialdemokrater höll\r\nägnades åt hårdför propaganda mot arbetskraftsin-\r\nvandring, inte på grund av felaktigheterna i det bor-\r\ngerliga förslaget utan därför att man inte tyckte att vi\r\nskulle ha en större arbetskraftsinvandring - som om\r\narbetslösheten skulle beror på dem som flytt för att\r\nskaffa sig en bättre framtid. Det är så att man tar sig\r\nför pannan.\r\nJag vill avsluta med att säga att de flesta av mina\r\nvänner från valrörelsen valde att inte rösta. Ingenting\r\nsom man sade kunde ändra på detta efter en lång tid\r\nav vulgärargumentation, integrationspolitiskt miss-\r\nlyckande, flyktingpolitisk antihumanism, valstugefa-\r\nscism i lokalpolitiken med och utan dold kamera och\r\nen valdebatt som helt bedrevs mot dem och inte för\r\ndem. Det finns bara ett lämpligt ord att avsluta detta\r\nanförande med: Skärpning!</pre><pre>Anf.  133  KALLE LARSSON (v) replik:\r\nFru talman! Jag tror att vi alla har anledning att\r\nvälkomna inbjudan att delta i manifestationer i mor-\r\ngon till minnet av kristallnatten. Själv kommer jag att\r\nåka till Malmö och Lund och tala på ett par manifes-\r\ntationer där. Jag hoppas att också alla i kammaren och\r\nde som lyssnar på sina rum sluter upp. Dessa mani-\r\nfestationer förtjänar att vara breda där hela det svens-\r\nka folket och det politiska etablissemanget deltar.\r\nJag vill ställa en fråga till Gustav Fridolin. Han är\r\nju medlem i ett parti som under den senaste perioden\r\nhar gjort en del bra saker och andra mindre bra när\r\ndet gäller att stärka möjligheterna för arbetarna på\r\narbetsmarknaden. Ytterst handlar det om alla arbe-\r\ntande, inte minst om de som har invandrarbakgrund\r\nsom ofta har väldigt osäkra anställningsförhållanden.\r\nGustav Fridolins parti har försämrat arbetsrätten.\r\nMan har gjort det lättare att sparka den som inte pas-\r\nsar arbetsgivaren. Det är inte många röster som krävs\r\nför att förändra detta tillbaka till en stärkt arbetsrätt.\r\nÄr Gustav Fridolin beredd att medverka till det?</pre><pre>Anf.  134  GUSTAV FRIDOLIN (mp)\r\nreplik:\r\nFru talman! Jag arbetar i mitt parti för att förändra\r\nden åsikt och den inställning som vi har haft i den här\r\nfrågan, och det är Kalle Larsson medveten om. Jag\r\ngissar att det är därför som han ställer frågan. Jag\r\nväljer att arbeta inom mitt parti. Jag tycker att det är\r\ndet mest ärliga att göra.\r\nMen vi kompletterade denna förändring i arbets-\r\nrätten med att kräva en hårdare diskrimineringslag-\r\nstiftning, en hårdare lagstiftning mot olika former av\r\ndiskriminering, den diskriminering som i dag drabbar\r\ngravida, äldre och personer med utländsk bakgrund\r\npå arbetsmarknaden.\r\nFör de kraven fick vi väldigt lite gehör från kam-\r\nmaren, till exempel för kravet om en snabbutredning\r\nom varför gravida drabbas på arbetsmarknaden. Det\r\nställde inte ens Socialdemokraterna upp för. Det\r\ntycker jag är än mer skamligt än vad mitt parti gjorde.</pre><pre>Anf.  135  KALLE LARSSON (v) replik:\r\nFru talman! Jag hade hoppats att det fackliga\r\nmedlemskap Gustav Fridolin har och den påstådda\r\ntilltron till arbetskraftens egen organisering som han i\r\nvarje fall ibland hänvisar till hade varit tillräckligt för\r\natt kunna ta ställning mot ett arbetarfientligt förslag,\r\näven om det egna partiet såvitt jag vet uppenbarligen\r\ninte är berett att göra ett sådant ställningstagande.\r\nGustav Fridolin säger att han kommer att försöka\r\nändra det i sitt eget parti. Jag välkomnar det men hade\r\nhoppats på lite större framfusighet av Gustav Fridolin\r\ni den här frågan. Är det klassintresset som går före,\r\neller är det partilojaliteten?</pre><pre>Anf.  136  GUSTAV FRIDOLIN (mp)\r\nreplik:\r\nFru talman! Jag vill tacka Kalle Larsson för frå-\r\ngan. Jag skulle nog dock tro att majoriteten i den här\r\nkammaren tycker att jag är för framfusig och inte för\r\nlite framfusig.</pre><pre>Anf.  137  NYAMKO SABUNI (fp) replik:\r\nFru talman! Gustav Fridolin faller in i den retorik\r\nsom vi innan valet kunde höra från kommunister och\r\nsocialister. De som var mindre finkänsliga kallade oss\r\nför rasister, och de som var mer finkänsliga anklaga-\r\nde oss för att flörta med främlingsfientliga krafter.\r\nSå pass högt skrek ni att ni till och med lyckades\r\nlura Sverigedemokraterna att tro på detta. De har\r\nuppenbarligen helt missat att vi vill få hit fler männi-\r\nskor av den typ som de tydligen har någonting emot.\r\nEtt annat förslag som ni kritiserade hårt var ar-\r\nbetskraftsinvandring. Vad vill Gustav Fridolin och\r\nMiljöpartiet göra åt det faktum att människor som\r\nfinns i Sverige och har arbete trots det utvisas ur\r\nlandet?</pre><pre>Anf.  138  GUSTAV FRIDOLIN (mp)\r\nreplik:\r\nFru talman! Jag tycker att Nyamko ska läsa på\r\nMiljöpartiets politik. Vi kritiserade inte för en sekund\r\nbegreppet arbetskraftsinvandring. Vi kritiserade den\r\nform av arbetskraftsinvandring där de som kommer\r\nhit och söker arbete får mindre rättigheter och sämre\r\nmöjligheter. Vi vill ha en arbetskraftsinvandring och\r\ntill exempel inte utvisa någon som har fått ett jobb i\r\nSverige. Det är klart.\r\nJag vill också ha sagt att detta är en allvarlig frå-\r\nga. Det är inte bara Sverigedemokraterna som har\r\nmissförstått Folkpartiets politik. Det är många männi-\r\nskor som faktiskt sett att den retorik som ni använde\r\nfrån Folkpartiet i valrörelsen är snarlik den som hö-\r\ngerextrema krafter använt väldigt länge.\r\nSverigedemokraternas samling i valet beror på att\r\nså många etablerade politiker började fiska i de skiti-\r\ngaste av alla vatten. Att debatten flyttades åt höger\r\nstärkte givetvis dem på den allra mest extrema höger-\r\nkanten.\r\nVarje parti borde därför i dag annonsera egna\r\nsanningskommissioner där den bruna retoriken, den\r\nbruna politiken och de bruna lössen, som de så för-\r\ntjänt har kallats, ska dammsugas bort.</pre><pre>Anf.  139  NYAMKO SABUNI (fp) replik:\r\nFru talman! Åter till arbetskraftsinvandringen. Jag\r\ntrodde att Miljöpartiet kritiserade det. Jag debatterade\r\ntidigare med Maria Wetterstrand, som också var ne-\r\ngativ mot det.\r\nVad har ni fått det ifrån att Folkpartiet vill ta hit\r\nmänniskor som vill arbeta under sämre villkor än\r\nnågon annan? Vi har världens starkaste fack. Vi utgår\r\nifrån att denna arbetskraftsinvandring ska vara regle-\r\nrad precis som den vi redan har i dag.\r\nVad vi säger är att vi vill bredda den till andra yr-\r\nken och inte bara som i dag begränsa den till vården,\r\nfast man fortfarande ska utvisa läkare som jobbar här.</pre><pre>Anf.  140  GUSTAV FRIDOLIN (mp)\r\nreplik:\r\nFru talman! Var har jag fått det ifrån? Jo, jag har\r\nfått det från Folkpartiets program. Där säger man att\r\näven de som kommer hit som arbetskraftsinvandrare\r\ngenast ska ut ur Sverige om de får sparken tillräckligt\r\nsnabbt. Det är inte att ha samma rättigheter. Det är\r\ninte att ha samma möjligheter. Det är en tydlig form\r\nav diskriminering. Man säger åt människor: Vi läm-\r\nnar åt din arbetsgivare inte bara makten om det fun-\r\ngerar enligt fackliga regler att avskeda dig, utan också\r\nmakten att utvisa dig. Det kommer vi aldrig att ställa\r\nupp på.</pre><pre>Anf.  141  MAURICIO ROJAS (fp) replik:\r\nFru talman! Vi är överens om att Socialdemokra-\r\nterna bedriver en inhuman flyktingpolitik, Gustav.\r\nMen det är ni som de facto regerar med Socialdemo-\r\nkraterna. Ni förhandlar väldigt mycket och väldigt\r\nhårt. Ni är kända för att vara bra förhandlare. Min\r\nförsta fråga är: Vad gjorde ni för att tvinga det stora\r\npartiet att förändra sig åtminstone lite grann?\r\nJag har en andra fråga. Jag har väckt en motion\r\nom att de människor som har väntat alldeles för länge\r\nautomatiskt ska få uppehållstillstånd. Dessa männi-\r\nskor drabbas på ett förfärligt sätt av våra byråkratiska\r\notillräckligheter. Vad säger ni om detta?\r\nDen tredje frågan är: Vad säger Gustav Fridolin\r\noch Miljöpartiet om den jobbgaranti som Folkpartiet\r\nvill införa för dem som står utanför arbetsmarknaden?</pre><pre>Anf.  142  GUSTAV FRIDOLIN (mp)\r\nreplik:\r\nFru talman! På den första frågan svarar jag a, och\r\npå b svarar jag a! Nej, det handlar om att vi faktiskt\r\npressade Socialdemokraterna väldigt hårt, och då\r\ningick givetvis det här området. Men som Mauricio\r\nvet är det svårt även som ett parti som har ganska\r\nmycket kurage bakom sig att lyckas pressa den soci-\r\naldemokratiska kolossen särskilt långt framåt. Vi\r\nfortsätter, och vi hoppas på hjälp från Mauricio och\r\nFolkpartiet.\r\nNär det handlar om jobbgarantin tror vi inte på att\r\nintegrationen skulle bli bättre av att tvinga människor\r\nin i, som det ibland blir, låtsasjobb eller att tvinga\r\nvälutbildade människor som inte kommer in på grund\r\nav problemen på arbetsmarknaden att ta jobb som de\r\när fullständigt överkvalificerade för.\r\nNär det gäller Mauricios tredje fråga, den om hur\r\nvi faktiskt ska se till att komma framåt, får Mauricio\r\nsvar på den i min nästa replik, eftersom jag ser att\r\nmin talartid tickar ut.</pre><pre>Anf.  143  MAURICIO ROJAS (fp) replik:\r\nFru talman! Ni var väldigt nära att lyckas med att\r\nfå till och med ministerposter, sägs det, Gustav. Se-\r\ndan säger Gustav Fridolin att det är mycket svårt med\r\nSocialdemokraterna. Ni fick igenom hundra krav,\r\neller någonting liknande. Det här gäller någonting\r\nutomordentligt viktigt.\r\nDet handlar om människornas värdighet. Allt det\r\nfina Gustav Fridolin sade när han inledde debatten\r\ngäller just detta. I den frågan kunde ni inte göra nå-\r\ngonting bättre. Ni borde faktiskt säga något självkri-\r\ntiskt om detta.</pre><pre>Anf.  144  GUSTAV FRIDOLIN (mp)\r\nreplik:\r\nFru talman! Jag delar Mauricios krav på att vi\r\nmåste gå vidare och se till att vi får en bättre flyk-\r\ntingpolitik och pressa Socialdemokraterna alltmer.\r\nJag tycker dock att det är konstigt att det kommer från\r\nen företrädare för ett parti som tror att lösningen på\r\nintegrationsproblematiken handlar om att ställa krav\r\npå dem som är utanför och inte på dem som ställer\r\nmänniskor utanför.\r\nNär det gäller det som Mauricio tog upp i sin tidi-\r\ngare fråga om sin motion är vi för en amnesti för alla\r\ndem som i dag gömmer sig i Sverige. Vi är för att\r\ningen ska behöva vänta längre än ett år på sitt slutgil-\r\ntiga besked. Då ska man automatiskt få stanna i Sve-\r\nrige.</pre><pre>Anf.  145  ERIK ULLENHAG (fp) replik:\r\nFru talman! Jag har ägnat den här valrörelsen och\r\nrätt många år åt att ständigt ta debatten mot främ-\r\nlingsfientliga krafter. Jag är inte ensam om det i\r\nFolkpartiet. Det var Folkpartiet som tog debatten med\r\nNy demokrati när det kom in i riksdagen och andra\r\npartier teg. Det var Lars Leijonborg som rev sönder\r\nhandlingsprogrammet för Dansk folkeparti i Dan-\r\nmark. Det var det parti som Gustav Fridolin samar-\r\nbetar med som i stället för att ta debatten skärper\r\nsvensk flyktingpolitik gång på gång.\r\nÄr inte Gustav Fridolin rädd för att det enormt\r\nhårda språkbruket mot Folkpartiet riskerar att deval-\r\nvera språket? Är inte Gustav Fridolin rädd för att ett\r\nparti som Sverigedemokraterna kommer att använda\r\nsig just av hans retorik när det gäller ett parti som\r\nfaktiskt står för att öppna Sverige och som tar kam-\r\npen mot främlingsfientlighet och intolerans? Är inte\r\nGustav Fridolin rädd för att han i själva verket bidrar\r\ntill att människor med helt andra åsikter kan få större\r\ninflytande i Sverige?</pre><pre>Anf.  146  GUSTAV FRIDOLIN (mp)\r\nreplik:\r\nFru talman! Jag är medveten om att många folk-\r\npartister har stått upp för de humanistiska kraven, för\r\natt arbeta mot rasism och för en bättre och generösare\r\nflyktingpolitk, Erik Ullenhag. Det var också därför\r\njag blev så förvånad när man halkade på fyrapro-\r\ncentsspärren. I stället för att med all den politik man\r\nredan fört hanka sig upp anammade man moderata\r\nkrav och såg till att slå an en retorik som spelade på\r\nde främlingsfientliga strömmarna. Det blev jag väl-\r\ndigt förvånad över. Det tror jag nog att Erik Ullenhag\r\nsjälv var lite obekväm med.\r\nDet handlar om vad min retorik skulle leda till.\r\nNej, jag är inte rädd. Jag är inte rädd för att stå här\r\noch säga sanningen om varför Folkpartiet lyckades\r\ndra till sig en massa väljare, varför det blev så att\r\ninitiativkraften och frågeställningen kom från de\r\nhögerextremas håll och inte från det humanistiska\r\nhållet. Är det någon som borde vara rädd över sin\r\nretorik är det nog Erik Ullenhag och det parti han\r\ntillhör. Den har om något, precis som jag sagt, hjälpt\r\nSverigedemokraterna och de främlingsfientliga i sin\r\nsamling inför valet.</pre><pre>Anf.  147  ERIK ULLENHAG (fp) replik:\r\nFru talman! 67 % av dem som röstade på Folk-\r\npartiet sade att de röstade på Folkpartiet för skolfrå-\r\ngan. På vilket sätt skulle det ha koppling till främ-\r\nlingsfientlighet?\r\nVi har själva studerat de här väljarströmmarna.\r\nDet är storstadsbor och kvinnliga akademiker som i\r\nväldigt hög grad har kommit till Folkpartiet. Är det\r\ndär som man brukar hitta främlingsfientliga ström-\r\nningar?\r\nSedan vill jag be dig, Gustav Fridolin, att faktiskt\r\nlite grann läsa på vad det är vi föreslår. Läs vårt integ-\r\nrationsprogram och fundera kring det, så kanske vi\r\nockså kan få ett samarbete i de frågorna och tvinga\r\nSocialdemokraterna att göra någonting åt ett av vår\r\ntids största politiska misslyckanden!</pre><pre>Anf.  148  GUSTAV FRIDOLIN (mp)\r\nreplik:\r\nFru talman! Erik Ullenhag, jag har läst ert integ-\r\nrationsprogram, och det är därför som jag står här i\r\ntalarstolen och är arg.</pre><pre>Anf.  149  VERONICA PALM (s) replik:\r\nFru talman! Liksom Gustav är jag oroad, ledsen\r\noch förvånad över Folkpartiets agerande i slutet av\r\nvalrörelsen. Jag är ledsen därför att Folkpartiet har\r\nvarit ett av de partier som jag litat på i både integra-\r\ntions- och asylfrågor. Förvånad är jag över .</pre><pre>Anf.  150  ANDRE VICE TALMANNEN:\r\nRepliken gäller Gustav Fridolin, inte Folkpartiet.</pre><pre>Anf.  151  VERONICA PALM (s) replik:\r\nFru talman! Det är riktigt. Jag ska ställa en fråga\r\ntill Gustav Fridolin.\r\nVad jag är mest skrämd av är den retorik som an-\r\nvändes under valrörelsen. Miljöpartiet och, som jag\r\ntidigare har trott, Folkpartiet har - för att komma till\r\ndet jag vill fråga om - haft en hög svansföring i asyl-\r\noch integrationsfrågorna och i invandrarfrågorna.\r\nHur mötte du, Gustav Fridolin, dina väljare när\r\nMiljöpartiet under regeringsförhandlingarna valde att\r\ngå till Folkpartiet och Lars Leijonborg, som ju var\r\nden som tydligast framförde den här attityden i in-\r\nvandringsfrågorna - hur såg du alltså dina väljare i\r\nögonen? Min bild av Miljöpartiets väljare är att det är\r\nväldigt toleranta och öppna väljare.</pre><pre>Anf.  152  GUSTAV FRIDOLIN (mp)\r\nreplik:\r\nFru talman! Jag hade inga svårigheter att se mina\r\nväljare i ögonen - av ett enda skäl, nämligen att det,\r\ntyvärr, inte går att diskvalificera alla de partier som\r\nför en inhuman politik, som talar med dålig retorik\r\noch som ser till att stärka de främlingsfientliga ström-\r\nningarna genom att föra en antihumanistisk och icke-\r\ngenerös flyktingpolitik. Då utesluter man antingen ett\r\nborgerligt parti som Folkpartiet eller Socialdemokra-\r\nterna.\r\nVi hade det här förhandlingsspelet och pressade\r\nalla därför att vi ville nå framgångar inom olika om-\r\nråden, bland annat vad gäller flyktingpolitiken och\r\nintegrationspolitiken. Tyvärr var det svårt åt båda\r\nhållen.\r\nJag undrar hur Veronica egentligen kan möta sina\r\nväljare när hon ser vilken politik som faktiskt förs\r\ninte från Socialdemokraterna, Miljöpartiet och Väns-\r\nterpartiet utan från Socialdemokraterna.</pre><pre>Anf.  153  VERONICA PALM (s) replik:\r\nFru talman! När förhandlingarna nu äntligen är\r\navklarade både hoppas och tror jag att Miljöpartiets\r\nlängtan efter makt och taburetter inte går så långt att\r\nman fortsätter att förhandla med Folkpartiet, att man\r\nupptar de förhandlingarna igen.\r\nJag är skrämd av att det faktiskt inte bara var frå-\r\nga om retorik i valrörelsens elfte timme utan att också\r\nledande företrädare här i kammaren fortsätter att\r\nförsvara det som - möjligen felaktigt - uppfattades\r\nsom främlingsfientliga strömningar i valrörelsens\r\nslutskede. Jag tackar alltså Gustav Fridolin.</pre><pre>Anf.  154  GUSTAV FRIDOLIN (mp)\r\nreplik:\r\nFru talman! Jag har ingen längtan efter makt och\r\ntaburetter. Däremot har jag en längtan efter att\r\ngenomföra det politiska program som vi gått till val\r\npå. Det försökte vi pressa igenom, och jag tror att vi\r\nlyckades, så gått det gick, med de 121 punkter som\r\nvåra partier bland annat blev överens om.\r\nJag kommer att fortsätta samarbetet med Folkpar-\r\ntiet till exempel när det gäller att hitta fram till en\r\ngenerös flyktingpolitik. I praktiken - även om det\r\nsällan lät så i retoriken i valrörelsen - står de i sina\r\nmotioner fortfarande för just den delen, även om\r\nintegrationspolitiken hos dem helt har havererat. Jag\r\nkommer att fortsätta att samarbeta därför att det be-\r\nhövs för att pressa Socialdemokraterna till bot och\r\nbättring i flyktingpolitiken där man fortfarande driver\r\nen antihumanistisk, icke-generös och i många fall\r\nfruktansvärd linje.</pre><pre>Anf.  155  EVA ARVIDSSON (s):\r\nFru talman! Integration är en av våra viktigaste\r\nframtidsfrågor. Jag har inte lyssnat på hela debatten\r\nhär i dag men en stund har jag suttit och lyssnat.\r\nDetta engagerar många. Tidigare har jag här i kam-\r\nmaren talat i ämnet. En rubrik på mitt anförande i dag\r\nkunde vara \"Integration - ibland krävs det så lite\".\r\nDet svenska samhället har berikats med männi-\r\nskor med nya kunskaper, erfarenheter och idéer. Det\r\nhandlar om en mångfald av språk, religioner och\r\nkulturer som det gäller att ta till vara på bästa sätt för\r\nden enskilde och för samhället.\r\nJämfört med år 1997, när riksdagen beslutade om\r\nintegrationspolitiken, finns det i dag en mycket större\r\nmedvetenhet hos människor, organisationer och myn-\r\ndigheter om de integrationspolitiska målen - att alla\r\nsom bor i Sverige ska ha lika rättigheter, skyldigheter\r\noch möjligheter.\r\nStora insatser har gjorts från statens sida, med\r\nmånga lyckade resultat men mycket återstår att göra.\r\nSkillnaderna mellan invandrare och svenskfödda\r\när fortfarande stora. Det gäller inom arbetslivet, ut-\r\nbildningsområdet och boendet. Även hälsotillståndet\r\nför invandrare är sämre än för infödda svenskar.\r\nIntegrationspolitiken inriktas på att skapa förut-\r\nsättningar för egenförsörjning och delaktighet, värna\r\ngrundläggande värden och verka för att kvinnor och\r\nmän har lika rättigheter.\r\nMen för att öka de integrationspolitiska målens\r\ngenomslag i samhället måste genomförandet av integ-\r\nrationspolitiken förbättras och skärpas inom alla sam-\r\nhällsområden.\r\nIntegrations- och mångfaldsarbetet brister i många\r\nkommuner. I den nya lag som gäller sedan den 1 maj\r\n1999 om åtgärder mot etnisk diskriminering i arbets-\r\nlivet står det:\r\n\"Arbetsgivaren skall inom ramen för sin verk-\r\nsamhet bedriva ett målinriktat arbete för att aktivt\r\nfrämja etnisk mångfald i arbetslivet.\"\r\nDet är en formulering som ställer krav på aktiva\r\noch planmässiga insatser för att komma till rätta med\r\nde problem som finns. Det räcker inte med en mång-\r\nfaldspolicy, utan det behövs en plan som innehåller\r\nkonkreta åtgärder för att främja integration och mång-\r\nfald.\r\nPrecis som kommunerna har miljökonsekvens-\r\nanalyser och jämställdhetsanalyser behöver vi integ-\r\nrations- och mångfaldsanalyser. Vid varje beslut som\r\nfattas ska man fråga sig om det gagnar integrationen\r\n- om inte behöver man tänka ett varv till.\r\nSamhällsklimatet har blivit hårdare. Det avspeglas\r\ni våra barns och ungdomars skol- och fritidsmiljö.\r\nMest utsatta är flickor och unga kvinnor med invand-\r\nrarbakgrund.\r\nSkolan är en unik mötesplats för elever, lärare och\r\nföräldrar. Att i skolan lära känna varandras kultur,\r\nreligion, traditioner och historia ökar respekten och\r\nförståelsen för varandra.\r\nI skolan ska de goda förebilderna finnas. Det be-\r\ntyder att vuxna som arbetar med barn och ungdomar\r\nmåste ha kunskap, engagemang, intresse för ungdo-\r\nmar, kunskap om de sociala könsrollernas betydelse\r\nsamt kunskap om flickors och unga kvinnors utsatt-\r\nhet. Därför har skolan en framträdande plats i den\r\nsvenska integrationspolitiken.\r\nDe särskilda insatserna för att öka integrationspo-\r\nlitikens genomslag är bra insatser men det blir inga\r\nbestående resultat om inte människor känner att de är\r\ndelaktiga i processen.\r\nFör att man ska bli delaktig måste man göra saker\r\n\"på riktigt\". Det måste starta i det lilla och växa av\r\nsig självt, tillsammans med dem som är berörda.\r\nFru talman! Hur kan då integration främjas? Ja,\r\nman måste på gräsrotsnivå - i bostadsområdet, på\r\narbetsplatsen eller i skolan - fundera över vad som\r\nförenar människor.\r\nVarför man ska träffas? Ett gemensamt intresse\r\nmåste vara det som förenar. Det finns inga som vill\r\nträffas för att integreras.\r\nIntegration är en ömsesidig process som gäller oss\r\nalla. Integration betyder att man förenar delar till en\r\nhelhet.\r\nVi behöver bygga åtgärdsprogram kring den\r\nfelande länken, till exempel skapa vardagliga möten\r\nmellan svenska elever och invandrarelever - en\r\ngränsöverskridande skola. Men det räcker inte med\r\nmötesplatser, utan det måste också vara jämlika mö-\r\nten.\r\nRätten att välja skola har ökat segregationen.\r\nSkolor som har stort elevutflöde får ekonomiska\r\nbekymmer, vilket gör att deras utvecklingsmöjlighe-\r\nter försämras och den sociala och kulturella stigmati-\r\nseringen ökar.\r\nDen växande sociala och etniska segregationen är\r\nett av skolans och samhällets största problem.\r\nFru talman! Kan man då med små medel förverk-\r\nliga de stora idéerna? Ja, det tror jag, genom att inse\r\nvilken enorm integrationspotential det finns i de este-\r\ntiska kulturverksamheterna. Vi måste ta nya grepp där\r\nestetiska verksamheter används för att skapa möten\r\nmellan ungdomar som till vardags befinner sig i skil-\r\nda världar. Ekonomiskt, socialt och kulturellt delade\r\nerfarenhetsvärldar kommer närmare varandra genom\r\ntill exempel bild och musik. Genom att människor\r\nmöts på lika villkor kring gemensamma kulturintres-\r\nsen nås även jämlikhetsmålet inom både integrations-\r\noch kulturpolitiken.\r\nIntegration i en socialt och etniskt segregerad\r\nstadsdel eller i ett bostadsområde behöver varken\r\nvara dyr eller krånglig. Det handlar om att så många\r\nsom möjligt får vara delaktiga och utforma den ge-\r\nmensamma verksamheten utifrån vars och ens intres-\r\nsen.\r\nVärt att nämna i detta sammanhang är också id-\r\nrottens betydelse för integrationen. Tycker man om\r\natt spela fotboll lär man sig svenska av bara farten\r\noch blir en del av gemenskapen i laget.\r\nGenom att människor möts på lika villkor i varda-\r\ngen försvinner fördomar och attityder förändras. Det\r\när en långsiktig process som bara har vinnare.</pre><pre>Anf.  156  GUSTAV FRIDOLIN (mp)\r\nreplik:\r\nFru talman! I mitt anförande tog jag upp behovet\r\nav sanningskommissioner i alla de partier som under\r\nvalrörelsen och senare har flirtat med de högerextre-\r\nma och främlingsfientliga strömningar som tyvärr\r\nfinns i Sverige. Det är ett behov som inte bara Folk-\r\npartiet har utan också Socialdemokraterna, som på\r\nmånga håll skulle behöva städa upp bland den främ-\r\nlingsfientliga politiken, den främlingsfientliga retori-\r\nken och de främlingsfientliga så kallade bruna lössen.\r\nJag undrar, Eva Arvidsson, om ni socialdemokra-\r\nter är beredda att tillsätta en sådan intern sannings-\r\nkommission.</pre><pre>Anf.  157  EVA ARVIDSSON (s) replik:\r\nFru talman! Jag kan hålla med Gustav Fridolin om\r\natt det är oerhört angeläget att man i alla partier ser\r\növer vilka attityder och förhållningssätt som gäller.\r\nOm vi ska tillsätta en sanningskommission kan jag\r\ninte svara på här, men jag tycker att detta är angelä-\r\nget.</pre><pre>Anf.  158  GUSTAV FRIDOLIN (mp)\r\nreplik:\r\nFru talman! Jag tackar Eva Arvidsson för det sva-\r\nret. Som jag nämnde i mitt anförande har man på\r\nmånga håll även efter valet tyvärr fått höra ledande\r\nsocialdemokrater uttala sig på ett sätt som stärker\r\nfrämlingsfientligheten, också i min gamla hemkom-\r\nmun Hässleholm. Jag får hoppas att Eva Arvidsson\r\nnu gör allt för att se till få en sanningskommission i\r\ndet socialdemokratiska partiet.</pre><pre>Anf.  159  EVA ARVIDSSON (s) replik:\r\nFru talman! Vad jag tror är viktigt är att man bör-\r\njar ute bland människor och pratar om de här frågorna\r\nsom någonting som faktiskt berör allihop. En sådan\r\nhär attitydförändring är en process som tar tid. Jag\r\ntror dock inte att den kan ske genom vackra ord eller\r\nkomma uppifrån, utan människor måste förstå vad det\r\nhandlar om. Man måste förstå den okunskap som\r\nfinns och diskutera detta ute i vardagen, på arbets-\r\nplatser, i skolan och i bostadsområden.</pre><pre>Anf.  160  MAURICIO ROJAS (fp) replik:\r\nFru talman! I mitt anförande gav jag ganska\r\nmånga siffror och exempel på den sysselsättningska-\r\ntastrof som håller på att inträffa just nu i våra mest\r\nsegregerade förorter och i de mest utsatta invandrar-\r\ngrupperna. På ett år har till exempel medborgare i\r\nnågot afrikanskt land bosatta i Sverige förlorat 20 %\r\nav sysselsättningsintensiteten. Vad ska socialdemo-\r\nkratin göra för att parera den här katastrofen? På ett år\r\nhar var femte medborgare i ett afrikanskt land förlorat\r\nsitt jobb. Vad ska ni göra? Det här kräver extraordinä-\r\nra åtgärder. Vad har ni tänkt?</pre><pre>Anf.  161  EVA ARVIDSSON (s) replik:\r\nFru talman! Det finns flera åtgärder som har vid-\r\ntagits. Tyvärr går det inte så fort som vi vill att det\r\nska göra. Jag och mitt parti tycker inte att vi har lyck-\r\nats ta till vara all den kompetens som finns hos män-\r\nniskor här i landet, utan vi har världens mest välutbil-\r\ndade tunnelbaneförare och taxichaufförer.\r\nEn del i detta är valideringen. Vi måste mycket\r\nsnabbare kunna se vilka kunskaper och vilken kom-\r\npetens man har med sig, ta till vara den och bygga\r\nvidare på den. Jag tycker själv att det är förskräckligt\r\natt så många som vi behöver på arbetsmarknaden inte\r\nkommer in av olika anledningar. Det är pinsamt.</pre><pre>Anf.  162  MAURICIO ROJAS (fp) replik:\r\nFru talman! Tack, Eva Arvidsson, för det svaret.\r\nJag vet att det inte går så fort med regeringens arbete\r\nmed de här frågorna. Men det som går utomordentligt\r\nfort är nedgången vad gäller sysselsättningen i våra\r\nsegregerade förorter och i de mest utsatta invandrar-\r\ngrupperna. Vi kan inte vänta på att valideringen blir\r\nbättre och sådana åtgärder. Det behövs något mycket\r\nkraftfullt.\r\nVi har föreslagit en jobbgaranti som skulle kunna\r\nparera detta. Vad tycker Eva Arvidsson om det?</pre><pre>Anf.  163  EVA ARVIDSSON (s) replik:\r\nFru talman! Regeringens arbete kan gå väldigt\r\nsnabbt när det gäller detta. Men det ska sedan ut, och\r\nalla ska förstå och ta efter det. Man följer ju inte den\r\ndiskrimineringslagstiftning som vi har i dag. Arbets-\r\ngivarna har här ett stort ansvar, de som inte ens tar\r\nmänniskor till intervju om de har ett annorlunda ef-\r\nternamn. Alla arbetsgivare, inte bara de privata utan\r\näven de offentliga, har ett stort ansvar att faktiskt ta in\r\nmänniskor.\r\nNär det gäller utbildning och sfi tror jag på en\r\nuppdelning där man har teori och praktik samtidigt så\r\natt man får en chans att komma ut och visa vad man\r\nkan.</pre><pre>Anf.  164  GUNNAR NORDMARK (fp):\r\nFru talman! Vi är många i den här riksdagen som\r\när barn av 40-, 50- och 60-talen. Vi växte upp med en\r\nbild av Sverige som ett land präglat av humanism och\r\nöppenhet, ett land där ingen diskriminerades på grund\r\nav hudfärg eller ursprung, ett land där alla var väl-\r\nkomna och togs emot på bästa sätt. På andra håll i\r\nvärlden förekom det rasism, diskriminering och krän-\r\nkande av mänskliga fri- och rättigheter - men inte\r\nhär. När den sista dian i ett bildband från Pogo Peda-\r\ngog visats och ljusen tänts i skolsalen kunde vi\r\ngemensamt rysa åt världen utanför, samtidigt som vi\r\nkände stolthet över de höga principer som rådde i vårt\r\neget land.\r\nMen nu är det inte längre 1955 eller 1965. Det är\r\n2002, och de sista bildbanden är sedan länge slängda.\r\nFram träder bilden av ett annat land.\r\nSamtidigt som denna riksdag tillträdde presente-\r\nrades en rapport som visar att utomeuropeiska in-\r\nvandrare riskerar att bli en permanent underklass,\r\nutestängda från utbildning och arbete, hänvisade till\r\nett segregerat boende och till livsförhållanden som\r\nskapar social utslagning och misär.\r\nFram träder bilden av ett annat land.\r\nNågon vecka senare visade TV 4 ett program om\r\nde nya utvandrarna: personer med utländskt ursprung\r\noch goda utbildningar inom yrken som är starkt efter-\r\nfrågade i Sverige som hade upptäckt att de inte kunde\r\nfå jobb här. De kunde själva bara se en förklaring till\r\ndetta: De hade fel namn, fel utseende och var födda i\r\nfel land. Nu levde de i England, där de snabbt fått bra\r\narbeten med goda löner.\r\nFram träder bilden av ett annat land.\r\nEn nyhet som nådde oss efter valet var att perso-\r\nner med invandrarbakgrund var kraftigt överrepre-\r\nsenterade bland dem som suttit häktade under lång\r\ntid, sedan släppts utan rättegång och därför erhållit\r\nskadestånd. Detta är bara en av de indikationer som\r\nfinns på att Myndighets-Sverige diskriminerar perso-\r\nner med utländsk bakgrund.\r\nFram träder bilden av ett annat land.\r\nÅr 1900 gav Ellen Key ut boken Barnets århund-\r\nrade. Nu är det 2002 och barnets århundrade är sedan\r\nlänge slut.\r\nJag tror inte att verkligheten någonstans står i så\r\nbjärt kontrast mot de ideal som vi har som i fråga om\r\nhur vi behandlar barn som är flyktingar.\r\nDet vore lätt att här fylla sex minuters talartid med\r\nde mest förfärliga exempel på detta. Det räcker dock\r\nmed ett. I ett rum någonstans i Sverige ligger på en\r\nbädd en liten flicka. Hon är tyst, sluten i sig själv.\r\nHon vägrar äta. Periodvis har hon vårdats på sjukhus.\r\nI snart sex år, större delen av sitt liv, har hon befunnit\r\nsig på flykt. Hennes läkare anser att hennes hälsotill-\r\nstånd i värsta fall kan göra slut på hennes liv. Särskilt\r\nstor är risken om hon utvisas.\r\nDe avtal och regler som finns när det gäller flyk-\r\ntingar är inte alltid skrivna för att passa små barn. Då\r\nframträder bilden av ett annat land, och det är en\r\nskrämmande bild. Det finns inget parti i den här riks-\r\ndagen som har velat ha det så. Och det finns heller\r\ningen i den här kammaren som har velat det.\r\nJag tycker inte att det finns anledning att försöka\r\npeka ut någon som skyldig till det som vi ser i dag.\r\nDet räcker med att konstatera att vi alla har misslyck-\r\nats, och att vi har misslyckats kapitalt.\r\nI valrörelsen försökte vi i Folkpartiet sätta fokus\r\npå integrations- och flyktingfrågor. Att skapa en vär-\r\ndig och human integrations- och flyktingpolitik, som\r\ninnebär lika möjligheter för alla människor oavsett\r\nbakgrund, är den här riksdagens kanske viktigaste\r\nuppgift.\r\nVi har från Folkpartiets sida kommit med ett antal\r\nförslag vad gäller detta. Vi vill ha en jobb- och ut-\r\nvecklingsgaranti även för flyktingar och invandrare.\r\nVi vill alla kunna försörja oss själva och vår familj\r\ngenom arbete, vilket är nyckeln till integration. Vi vill\r\nförbättra och förstärka undervisningen i svenska för\r\ninvandrare. Vi vill slopa kravet på godkänd sfi för att\r\nman ska vara anställningsbar.\r\nSkolan måste bli en murbräcka mot segregationen.\r\nEn skola som satsar på lugn och ro, ordning och reda,\r\noch som sätter läsning och skrivning i centrum från\r\nde tidigaste skolåren gynnar barn med invandrarbak-\r\ngrund. Vi vill ha satsningar på skolor i invandrartäta\r\nområden.\r\nVi måste göra diskrimineringslagstiftningen mer\r\ntydlig, och vi bör skärpa påföljderna om man bryter\r\nmot den.\r\nVi måste förverkliga beslutet att asylärenden ska\r\navgöras i domstol, men vi måste också tillämpa vår\r\nasyllagstiftning på ett mer humant sätt. Det ska inte\r\nvara möjligt att utvisa kvinnor som riskerar köns-\r\nstympning. Och vi måste ta barnkonventionen på\r\nallvar i alla asylärenden.\r\nFrån Folkpartiets sida hoppas jag att denna riks-\r\ndag ska kunna samla sig kring konkreta beslut, som\r\nskapar en verklig integration där varje individ ses\r\nsom den hon är och ges likvärdiga möjligheter oavsett\r\nbakgrund.\r\nHuvudskälet till detta är givetvis varje människas\r\nsjälvklara rätt att leva sitt liv som hon själv vill, och\r\natt förverkliga sina drömmar och visioner oavsett\r\nvarifrån hon kommer.\r\nMen det finns ytterligare skäl. Främlingsfientliga\r\npartier gjorde i det senaste valet stora framsteg. Det\r\nfinns olika förklaringar till detta. En förklaring är\r\ndefinitivt den misslyckade integrationspolitiken. Och\r\ndet är i den verkligheten som främlingsfientlighet\r\ngöds.\r\nEn välfungerande integrationspolitik och en hu-\r\nman och generös asylpolitik är det bästa botemedlet\r\nmot detta. Låt oss hoppas att vi om fyra år ser en\r\nförbättrad bild av Sverige.</pre><pre>Anf.  165  VERONICA PALM (s):\r\nFru talman! I fredags kväll var jag ute tillsam-\r\nmans med fältassistenterna i Vantör i södra Stock-\r\nholm, där jag bor. För mig är det viktig politisk när-\r\ning att kunna möta unga människor en fredagskväll i\r\nderas vardag på fritidsgårdar, tunnelbaneperronger\r\noch utanför korvkiosken.\r\nI förorten där jag bor har 20 % av 17-åringarna\r\nprövat narkotika. För de unga som finns ute på kväl-\r\nlarna är våld, brott och droger en vardag. Även om\r\nman inte själv blivit rånad på sin mobiltelefon känner\r\nman någon som har blivit det.\r\nDen utsatthet som många unga upplever visar sig\r\nockså i andra delar, exempelvis i skolresultaten. Be-\r\ntygen ligger mycket lägre än snittet i Stockholm och\r\növriga landet. Den borgerliga så kallade valfriheten,\r\nsom Stockholm drabbades av under de gångna fyra\r\nåren, fördjupade klyftorna. Ett resultat av detta har\r\nvarit att studiemotiverade elever, och elever med\r\nstudievana föräldrar, lämnar våra skolor i förorten till\r\nförmån för skolor i innerstaden.\r\nDet är en dyster bild som jag målar upp, men det\r\när en vardag. Det är den verklighet jag möter varje\r\ndag i det område där jag bor. Men det finns också en\r\nmotbild.\r\nI Vantör har vi ett rikt kultur- och föreningsliv.\r\nExempel på detta är vår byalagsrörelse, ett eget Fol-\r\nkets hus, Fria Teatern i Högdalen, och på Rågsvedss-\r\nkolan finns en mycket rik rock-, teater- och musikal-\r\nverksamhet.\r\nEn annan positiv bild är att vi i området har en et-\r\nnisk och språklig mångfald. De barn och ungdomar\r\nsom växer upp i vår förort växer upp med hela värl-\r\nden i sitt kvarter. Förståelse och respekt för olikheter\r\nblir ett naturligt inslag i vardagen, på samma sätt som\r\nsolidariteten blir det.\r\nDet finns också en stolthet i förorten. jag ser den\r\ntydligt i Rågsved och Vantör. Vi som bor i förorten\r\nvill inte vara några \"stackars människor\" som måste\r\ntas omhand. Det finns kraft, stolthet och mångfald i\r\nförorterna. Men det finns också sociala problem, och\r\ndärför krävs en speciell storstadspolitik.\r\nJag är politiskt aktiv för att jag vill förändra, för-\r\nbättra och öka rättvisan. Att göra extra satsningar på\r\nförorterna i våra storstäder är att öka rättvisan. Alla\r\nbarn och unga har rätt till en bra uppväxt, fri från\r\nvåld, brott och droger, oavsett om man råkar vara\r\nfödd i Nässjö, Östermalm eller Rågsved.\r\nFör att bygga ett land där alla kan leva gott krävs\r\nextra satsningar på storstädernas förorter. Det krävs\r\nett omfattande drogpreventivt arbete, där alla goda\r\nkrafter tas till vara. Det krävs fler vuxna kring ung-\r\ndomarna, exempelvis på fritidsgårdar och i skolan.\r\nDet krävs ökade satsningar på skolan, inte minst på\r\nspråkundervisningen.\r\nAlla skolor ska vara bra skolor. Ingen ska behöva\r\nkänna att han eller hon måste välja bort och lämna sin\r\nhemskola för att den inte ger en tillräckligt god stu-\r\ndiemiljö. Självklart krävs också en regional omför-\r\ndelning av resurserna. Jag har stora förväntningar på\r\nregeringens arbete. Jag förväntar mig att de satsar\r\nhårt på att minska arbetslösheten i invandrargruppen.\r\nJag gör inte anspråk på att ha alla svar och lös-\r\nningar - det är ett komplext problem - men jag väck-\r\ner frågan och vill peka på några vägar.\r\nJag tror också att det behövs ett fortsatt statligt\r\nriktat arbete i förorterna. Tyvärr har de nya direktiven\r\nför storstadssatsningen blivit något stramare, vilket\r\ngör att det är svårare för närsamhället att ta del av\r\nresurserna för att exempelvis driva drogpreventiva\r\nprojekt och att hitta mötesplatser för unga.\r\nJag skulle vilja ställa en fråga till statsrådet Mona\r\nSahlin. Tror statsrådet, liksom jag, att det behövs en\r\nfortsatt storstadssatsning som också ger möjligheter\r\nför närsamhället och föreningslivet att ta del av resur-\r\nserna för att hitta egna vägar att förbättra förorterna?\r\nJag vill bo i ett Sverige där hela Sverige kan leva,\r\nså också förorterna. Jag kommer att fortsätta att ar-\r\nbeta för ett rättvisare Sverige, där barn och ungdomar\r\ni hela landet får en bra start i livet.</pre><pre>Anf.  166  ERIK ULLENHAG (fp) replik:\r\nFru talman! När Socialdemokraterna hade styrt\r\nSverige i sju eller åtta år fungerade det så att allt var\r\nbra i Sverige, och ifall något var fel var det i så fall i\r\nStockholm.\r\nDet ska bli intressant att se hur man klarar denna\r\nmandatperiod - vem man ska skylla på ifall något är\r\nfel i Sverige. Det är väl bara att fortsätta att skylla på\r\nStockholm trots att Socialdemokraterna har tagit över\r\ndär.\r\nJag skulle vilja ställa några enkla frågor. Anser\r\nVeronica Palm att skolpolitiken i Stockholm har\r\nmisslyckats? Anser Veronica Palm, när hon talar om\r\natt ge makten till de utsatta i förorterna, att det är mer\r\nrättvist att de inte har en chans att välja en skola i\r\ninnerstaden utan ska gå i skolan där de bor? Är det\r\nrättvisare än att de människorna också får chansen att\r\ngå i innerstaden, och inte bara de som råkar ha rika\r\nföräldrar och är födda på Östermalm?</pre><pre>Anf.  167  VERONICA PALM (s) replik:\r\nFru talman! Ja, jag anser att skolpolitiken har\r\nmisslyckats i Stockholm, och det gör jag därför att\r\nden har fördjupat segregationen. Skolpolitiken har\r\nvarit en av de saker som tydligast har satt gränser\r\nmellan fattig och rik, vit och svart, innerstad och\r\nytterstad. Den har fördjupat orättvisorna. Det har den\r\ngjort bland annat med det som Erik tar upp i sin följd-\r\nfråga. Med möjligheterna, säger Erik. Jag säger att\r\ndet är att välja med fötterna att tvingas välja bort sin\r\nhemskola för att den har varit dålig.</pre><pre>Anf.  168  ERIK ULLENHAG (fp) replik:\r\nFru talman! Det var mycket bra att jag fick svar\r\npå den frågan. Jag ska ta ett konkret exempel, läsut-\r\nvecklingsprojektet som körs i gång i Stockholm som\r\ninnebär att man ställer krav och ger människor indi-\r\nviduella förutsättningar att lära sig i sin egen takt. Det\r\ngjorde att 100 % av eleverna i årskurs 3 i Oxhags-\r\nskolan, där 70 % av eleverna har invandrarbakgrund,\r\nhade godkänd nivå i svenska, vilket hade varit ett\r\nfullständigt unikt resultat i svensk skolpolitik av den\r\nmodell som Socialdemokraterna har bedrivit.\r\nSer Veronica Palm ingenting positivt i det? Ska vi\r\nnu ha ett antal år då ni ska skälla över vad som sked-\r\nde i Stockholm under fyra år?</pre><pre>Anf.  169  VERONICA PALM (s) replik:\r\nFru talman! Nej, jag vill inte ha ett antal år då\r\nman skäller på Stockholm. Jag vill ha ett antal år då\r\nman utvecklar Stockholm och utvecklar hela landet\r\nför att människor ska ha bra resurser och bra möjlig-\r\nheter i hela landet. Jag vill att vi ska utveckla skolan\r\nmed ett nytt resursfördelningssystem med nya nycklar\r\npå central nivå och se till att alla skolor är bra, att\r\nman inte ska behöva välja bort sina klasskamrater.\r\nJag vill inte ha ett samhälle där elever väljer bort\r\nvarandra. Jag vill ha ett samhälle där alla elever har\r\nmöjlighet till en bra utbildning.</pre><pre>Anf.  170  NYAMKO SABUNI (fp) replik:\r\nFru talman! Veronica Palm är en av dem som har\r\nvisat stor oro för att Folkpartiet flirtar med främlings-\r\nfientliga krafter. Ett av förslagen som ledde till den\r\nretoriken är språkförståelse för medborgarskap.\r\nEn Sifoundersökning visar att 80 % av Sveriges\r\nbefolkning, det vill säga såväl svenskar som invand-\r\nrare, inte tycker att detta krav är orimligt. 20 % tycker\r\natt det är det, och Veronica Palm tillhör tydligen de\r\n20 procenten. Men Göran Persson sade i ett uttalande\r\natt han inte hade några problem med detta förslag, så\r\njag utgår från att han tillhör dessa 80 %.\r\nOm det är så att 80 % av Sveriges befolkning\r\nflirtar med främlingsfientliga krafter, och kanske till\r\noch med snart är på väg att bli främlingsfientliga\r\nsjälva, så är jag också orolig. Vad tycker Veronica\r\nPalm att vi ska göra åt detta?</pre><pre>Anf.  171  VERONICA PALM (s) replik:\r\nFru talman! Det som gör mig orolig när det gäller\r\nförslaget, som kom upp i valrörelsens elfte timme, om\r\nspråkkrav kopplat till medborgarskap är att det gav\r\nbilden av att vi ska ställa krav på dom, att dom måste\r\nlära sig svenska.\r\nSjälvklart måste man kunna svenska för att leva i\r\ndet svenska samhället, och då måste vi, majoritetsbe-\r\nfolkningen, ge möjligheter att leva i det svenska sam-\r\nhället, ge möjligheter att lära sig svenska och, inte\r\nminst viktigt, ge möjligheter att vilja lära sig svenska,\r\natt vilja ta del. Där är ju att bryta segregationen nyck-\r\neln för att man ska kunna känna att man har ett behov\r\nav att kunna svenska bra, ett behov av att ta del av det\r\ngemensamma. Så jag har inga som helst problem med\r\natt människor ska lära sig svenska. Vi har allihop ett\r\ngemensamt ansvar för att bryta segregationen. Det är\r\nkopplingen till medborgarskapet och attityderna i\r\nsamband med att förslaget presenterades som jag\r\ntycker är lite jobbiga.</pre><pre>Anf.  172  NYAMKO SABUNI (fp) replik:\r\nFru talman! Vi kan ju inte stå för attityder som\r\nvarken journalister eller socialdemokrater för ut när\r\nde ska kommentera våra förslag.\r\nNu glömde jag min fråga. Jag är så förkyld att\r\nmitt huvud inte fungerar.</pre><pre>Anf.  173  Statsrådet MONA SAHLIN (s)\r\nreplik:\r\nFru talman! Jag önskar Nyamko att hon kryar på\r\nsig.\r\nVeronica Palm ställde en konkret fråga som jag\r\nvill svara på, om jag ser ett behov av en fortsatt ut-\r\nveckling och satsning på storstadspolitiken. På den\r\nfrågan vill jag svara ett obetingat ja.\r\nVi har lärt oss oerhört mycket, positivt och nega-\r\ntivt, om vilka krafter som behövs för att motverka\r\nsegregation och utanförskap. Jag är övertygad om att\r\nstat, kommuner och frivilligorganisationer måste\r\nfortsätta att samverka, för vi har alla ett gemensamt\r\nansvar och måste hjälpas åt för att bryta den utveck-\r\nling som finns i många förortsområden. Storstadspo-\r\nlitiken är ett av verktygen och som har kommit för att\r\nstanna.</pre><pre>Anf.  174  VERONICA PALM (s) replik:\r\nFru talman! Jag vill bara säga att det naturligtvis\r\ngläder mig att Mona Sahlin vill fortsätta att utveckla\r\nstorstadspolitiken, för jag tror att det är jätteviktigt att\r\nman just utvecklar den.\r\nSedan vill jag också avslutande säga att det är\r\nklart att det är sorgligt att det behövs en speciell stor-\r\nstadspolitik därför att segregationen har gått så långt.\r\nMen nu är vi där, och då krävs det att vi arbetar aktivt\r\nmed att bryta segregationen och se till att alla - barn,\r\nungdomar och alla i hela landet - har rätt till ett bra\r\noch värdigt liv.</pre><pre>Anf.  175  ERIK ULLENHAG (fp):\r\nFru talman! Att jag har fötts i Sverige, som är ett\r\nfritt och rikt land förskonat från krig, beror inte på att\r\njag har gjort något extra bra eller att jag har gjort mig\r\nförtjänt av det. Det beror bara på att jag har haft tur.\r\nDen lilla flickan som behöver vård för sin ögon-\r\nsjukdom i Sverige, som kommer från ett annat land\r\ndär hon inte kan få den vården, har inte gjort något\r\nfel. Hon har bara haft oturen att födas i ett land där\r\nman inte kan få en sådan vård.\r\nDen som just nu fängslas för att hon eller han gör\r\ndet vi gör, det vill säga ägnar oss åt politik, har inte\r\ngjort något fel. Man har haft oturen att födas i ofrihet.\r\nFör mig som är liberal gör det att vi har ett mora-\r\nliskt ansvar att ställa upp för de människor som inte\r\nhar haft samma tur som vi. Den här moraliska skyl-\r\ndigheten sviker nu Sverige och den socialdemokratis-\r\nka regeringen.\r\nJag nämnde tidigare i kammaren att jag träffade\r\nen syriansk läkare häromdagen som bidrar till svensk\r\ntillväxt och välfärd. Med den politik som nu förs ska\r\nhan kastas ut.\r\nFortfarande är det så att homosexuella iranier inte\r\nfår asyl i Sverige, trots att de inte kan utöva sin kärlek\r\ni hemlandet.\r\n58 barn har försvunnit i det svenska mottagnings-\r\nsystemet de senaste åren. Vi vet inte var de är och i\r\nvilken situation de befinner sig i.\r\nSvårt sjuka människor utvisas från ett av världens\r\nrikaste länder. Handläggningstiderna på migrations-\r\nverk och i mottagningssystem är så långa att männi-\r\nskor får gå månad efter månad, ibland år efter år, för\r\natt vänta på besked om ifall de får stanna.\r\nEuropas länder bygger allt högre murar, vilket gör\r\natt människor som vill söka asyl hänvisas till flyk-\r\ntingsmugglare. Och sedan ställer sig den svenska\r\nregeringen sig upp och säger: Vi måste ta krafttag\r\nmot flyktingsmugglingen.\r\nJag lyssnade noga på Göran Persson när han läste\r\nupp sin regeringsförklaring. Han talade om att värna\r\nasylrätten, och jag blev väldigt glad. Jag tänkte att det\r\nkanske är en förändring på gång i socialdemokratisk\r\nflyktingpolitik. Det var det. Det var en förändring till\r\ndet sämre. Det som migrationsminister Jan O Karls-\r\nson har ägnat sig åt efter valet är att säga att vi måste\r\nta krafttag mot de asylsökande ryssar som begår brott.\r\nÄr detta huvudproblemet i ett land som utvisar en\r\nögonsjuk flicka? Vilken signal sänder det om främ-\r\nlingsfientlighet och rasism när man säger att det finns\r\nen massa asylsökande där ute som begår brott?\r\nI förrgår såg jag ett TV-program dit migrations-\r\nministern var inbjuden för att diskutera de här ensam-\r\nkommande 58 flyktingbarnen som hade försvunnit.\r\nMigrationsministern hade tackat nej. Han hade med-\r\ndelat TV-programmet att inte hade tid en enda onsdag\r\ninnan jul att inför svenska folket diskutera var de här\r\n58 barnen befinner sig. Han prioriterar uppenbarligen\r\natt samarbeta med den ryska regeringen för att ta\r\nkrafttag mot de väldigt få asylsökande som begår\r\nbrott.\r\nVi har ett tydligt liberalt alternativ vad gäller\r\nflyktingpolitiken. Det handlar om att vidga begreppet\r\nhumanitära skäl så att fler får stanna. Det handlar om\r\natt se över barns situation så att vi inte hamnar i den\r\nsituation där vi är nu. Det handlar om att korta hand-\r\nläggningstiderna. Det handlar om att ta emot fler\r\nkvotflyktingar. Det handlar om att öppna Sverige för\r\narbetskraftsinvandring så att den som får ett jobb och\r\nvill arbeta i Sverige kan få möjlighet att stanna. Kort\r\nsagt handlar det om att stå upp för en generös flyk-\r\ntingpolitik.\r\nVi ser en möjlighet under den kommande man-\r\ndatperioden här. Socialdemokraterna är numera isole-\r\nrade när det gäller att stå för en restriktiv flyktingpo-\r\nlitik. Jag hoppas att Miljöpartiet med Gustav Fridolin\r\noch andra menar allvar när det handlar om att driva\r\nsocialdemokratin framför oss.\r\nJag skulle vilja ha svar på en fråga i debatten. Nu\r\när inte Jan O Karlsson här, men Mona Sahlin är här.\r\nÄr det viktigare i svensk flyktingpolitik att ta krafttag\r\nmot asylsökande ryssar än att hjälpa den ögonsjuka\r\nflickan? Är det viktigare att diskutera de frågorna och\r\nsäga: Nej, jag har inte tid på hela hösten att diskutera\r\nvar de här 58 barnen befinner sig? Är det viktigare?\r\nDet är den ena frågan som jag skulle vilja ha svar på.\r\nDen andra frågan har vi redan varit inne på tidiga-\r\nre i dag. Den handlar om de horribla anklagelser mot\r\nFolkpartiet om att fiska i grumliga vatten som har\r\nkommit i slutet av valrörelsen. Jag har läst ett mejl\r\nfrån en handläggare på kansliet från slutet av valrö-\r\nrelsen där man öppet skriver att Folkpartiets arbets-\r\nmarknadspolitik är rasistisk. Är det något som Mona\r\nSahlin står för?\r\nJag lyssnade på Göran Persson häromdagen när\r\nhan sade: Folkpartiet har blinkat med högerögat till\r\nde främlingsfientliga krafterna. Är det något som\r\nMona Sahlin står för?\r\nLO skrev om vårt förslag om arbetskraftsinvand-\r\nring, det vill säga det som skulle göra att den syrians-\r\nka läkaren fick stanna. Man hade rubriken: Folkparti-\r\net vill införa arbetsläger i Sverige. Är det något som\r\nMona Sahlin står för?\r\nFörra gången det gick bra för Folkpartiet var\r\n1985. Det valets huvudfråga var eget rum på långvår-\r\nden. Det förslaget pratade Socialdemokraterna, när de\r\nkände makten hotad, om som att Folkpartiet vill sätta\r\ngamla i isoleringscell.\r\nNär nu Mona Sahlin har fått ansvar för demokrati-\r\nfrågorna så är det nog rätt viktigt att fundera en smula\r\npå hur vi för den politiska debatten och retoriken i\r\nSverige.</pre><pre>Anf.  176  GUSTAV FRIDOLIN (mp)\r\nreplik:\r\nFru talman! Vi har lite olika syn på vilka strängar\r\nFolkpartiets retorik i valrörelsen slog an, Erik. Låt det\r\nvara därvid. Vi har fört den debatten ett par gånger.\r\nMen vore det inte åtminstone ett rimligt krav att\r\nni, precis som socialdemokraten Eva Arvidsson var\r\ninne på, också ser till att få en intern uppgörelse och\r\nen intern sanningskommission där kan man se till att\r\nrensa i den - om man nu ska vara snäll - eventuella\r\nbruna retoriken, den bruna politiken och de bruna\r\nlössen?</pre><pre>Anf.  177  ERIK ULLENHAG (fp) replik:\r\nFru talman! Det är synd att Gustav Fridolin gång\r\npå gång ägnar sig åt besinningslösa anklagelser mot\r\nFolkpartiet i stället för att ännu mer fokusera på och\r\nkritisera det parti som han samarbetar med och som\r\nstänger Sveriges gränser. Det är väl det som är den\r\nintressanta striden?\r\nDäremot kan jag säga - och där ska jag vara all-\r\ndeles glasklar - att den som hyser främlingfientliga\r\neller intoleranta åsikter inte har någonting att göra i\r\nFolkpartiet. Den personen ska inte rösta på Folkparti-\r\net. Han eller hon får i så fall hitta något helt annat\r\nparti. Det där sade jag varje dag, tror jag, i valrörel-\r\nsen. Jag sade det i den förra valrörelsen också. Jag\r\nvill inte ha din röst, sade jag till människor som vill\r\nstänga Sveriges gränser. Det borde fler partier ägna\r\nsig åt.</pre><pre>Anf.  178  GUSTAV FRIDOLIN (mp)\r\nreplik:\r\nFru talman! Jag vet att det är Erik Ullenhags an-\r\nsats, och jag tror att Erik Ullenhag vet att det också är\r\nmin ansats rörande Miljöpartiet.\r\nMen han svarar ändå inte på min fråga. Vi är up-\r\npenbarligen många i den här kammaren som tror och\r\nseriöst tycker att Folkpartiets retorik i valrörelsen\r\nslog an strängar som vi helst inte vill ha anslagna\r\nunder valrörelsen därför att vi traditionellt har lämnat\r\ndem till de bruna, främlingsfientliga extrema höger-\r\nkrafterna.\r\nKan det inte då vara ett rimligt krav att man inom\r\nFolkpartiet ser till att utreda och kolla upp det här?\r\nMan bör fråga sig: Hur var det egentligen? Vad ligger\r\ni anklagelserna? I stället för att bara reflexmässigt slå\r\nifrån sig.</pre><pre>Anf.  179  ERIK ULLENHAG (fp) replik:\r\nFru talman! Jag kan säga det igen: 67 % av de\r\nsom röstade på Folkpartiet sade att vi har den bästa\r\nskolpolitiken. Räknar man snabbt i huvudet så ser\r\nman att det är tio procentenheter av svenska folket,\r\ndet vill säga två miljöpartier. Så där alldeles vansin-\r\nnigt många röster kan vi alltså inte ha vunnit på det\r\nhär, även om vi skulle ha använt en sådan retorik.\r\nDet otäcka med debatten, och det som stör mig\r\nmed Gustav Fridolin, Kalle Larsson och nästan alla\r\nandra som har varit uppe, är att det inte ges några\r\nkonkreta exempel. Göran Persson stod här uppe och\r\nsade lite raljant att Folkpartiet blinkar med högerögat.\r\nDet är en mycket allvarlig anklagelse utan att man ger\r\nett enda konkret exempel. Då är vi farligt ute i ett\r\ndemokratiskt samtal i Sverige.</pre><pre>Anf.  180  ANA MARIA NARTI (fp):\r\nFru talman! Mamma - mina kompisar vill inte\r\nlängre gå och rösta! sade min dotter mot slutet av\r\nvalkampanjen. Mina barn var mina bästa valarbetare,\r\nbland annat. Varför vill de inte längre gå? De hade ju\r\nvarit väldigt intresserade under en lång tid. Jo, pro-\r\ngrammet med den dolda kameran hade klart och tyd-\r\nligt illustrerat vilken stor skillnad som finns mellan\r\nretorik och egentligt ställningstagande.\r\nDå tänkte jag så här: Vilken tur! Vilken tur att så\r\nfå känner till politikens vardag. Det finns ju så många\r\ninstitutionaliserade osanningar som cirkulerar och\r\nvirvlar runt, runt i den politiska debatten och som det\r\nnästan inte går att slå hål på.\r\nEn av de här institutionaliserade osanningarna är\r\natt den öppna arbetslösheten har blivit 4 %. Vad be-\r\ntyder \"den öppna arbetslösheten\"? Den är en liten del\r\nav arbetslösheten. Var finns de andra? Vi har diskute-\r\nrat det här. Jag har skrivit motioner om en statistik\r\nsom inte speglar sanningen. Men det är som om detta\r\ninte någonsin skulle ha sagts eller skrivits.\r\nNär man en gång intervjuade chefen för Institutet\r\nför arbetsmarknadspolitisk utvärdering, IFAU, Su-\r\nsanne Ackum-Agell, om hur stor den egentliga ar-\r\nbetslösheten var så sade hon att hon inte visste därför\r\natt det inte gick att räkna fram det, men att den antag-\r\nligen skulle ligga på 15-16 %.\r\nVem behöver den institutionaliserade osanningen?\r\nOch hur går det att arbeta demokratiskt när det inte\r\ngår att ta reda på så enkla saker som hur många män-\r\nniskor som inte kan arbeta i dag i Sverige?\r\nEn stor del av de här människorna är så kallade\r\nutomlands födda. De får inte kallas för någonting\r\nannat i statistiken. Det är ett mycket intressant språk-\r\nbruk! Men om man letar efter dem i arbetsförmed-\r\nlingarnas register så finns de inte. Så fort som de blir\r\nsvenska medborgare så försvinner de. De blir anony-\r\nma, och de finns inte längre. Vill man göra någonting\r\ntillsammans med dem, på deras villkor, så går inte det\r\nheller därför att de inte går att identifiera - och så\r\nvidare, och så vidare.\r\nI den här dimman av konstigheter, förvirring och\r\noriktiga uppgifter kan man sprida väldigt konstiga\r\nuttalanden.\r\nEn av dessa ständigt upprepade propagandistiska\r\nfraser är att Folkpartiet vill dumpa lönerna och att det\r\när därför man vill ha arbetskraftsinvandring. När man\r\nslänger ur sig något sådant ser man inte ens på den\r\nenkla, mycket enkla, sanningen att Folkpartiet inte\r\nalls har tagit ställning mot kollektivavtal. Man bara\r\nslänger ur sig det.\r\nJag vill då fråga: Vad är aktivitetsgarantin för nå-\r\ngot, annat än dumpade löner? Aktivitetsgarantin ger\r\nmycket låga ersättningar till de långtidsarbetslösa -\r\nmånga av dem är invandrare - och tvingar in dem i\r\nsysslor som de mycket ofta inte vill ha. De får jobba\r\ndär för oerhört låga ersättningar. Statsrådet Mona\r\nSahlin vet mycket väl att jag under en följd av år har\r\ntalat om den mycket låga ersättning som en långtids-\r\narbetslös får när han eller hon vill ha utbildning, om\r\nhan inte har haft a-kasseersättning. Vad är det för\r\nnågot? Det är en underdumpad ersättning! De får så\r\nlite pengar för att utbilda sig att de måste söka social-\r\nbidrag för att komplettera utbildningbidraget.\r\nMan kan ta fram en lång lista över sådana kons-\r\ntigheter när man vill tala om den misslyckade integ-\r\nrationen. Faktum är att vi har misslyckats därför att vi\r\ninte har velat tala konkret och tydligt.</pre><pre>Anf.  181  LARS JOHANSSON (s):\r\nHerr talman! Av debatten kan man lätt få intryck-\r\net att vi socialdemokrater är nöjda med sakernas till-\r\nstånd i landet när det gäller integrationspolitiken. Så\r\när det givetvis inte.\r\nVår integrationspolitik är inriktad på att ge stöd\r\ntill individers försörjning och delaktighet i samhället,\r\nvärna grundläggande demokratiska värden och verka\r\nför kvinnors och mäns lika rättigheter och möjligheter\r\nsamt förebygga och motverka diskriminering, främ-\r\nlingsfientlighet och rasism.\r\nI syfte att öka integrationen görs bland annat sär-\r\nskilda storstadssatsningar i sju kommuner med hög\r\nkoncentration av invandrare. En av dessa kommuner\r\när Göteborg - en kommun med flera områden som\r\nhar hög koncentration av invandrare. I stadsdelar som\r\nBergsjön, Angered och Biskopsgården görs ett gans-\r\nka aktivt arbete av stadsdelsförvaltningar, ideella\r\norganisationer och också faktiskt lokala bostadsföre-\r\ntag.\r\nTrots detta tar det svenska samhället fortfarande\r\ninte i tillräcklig grad vara på invandrarnas kompetens\r\noch möjligheter. Framför allt ser vi detta på arbets-\r\nmarknaden, där det finns stora brister i integrations-\r\npolitiken. Jag vill därför lyfta fram dessa brister i\r\npolitiken utan att för den skull i dag ha en samlad\r\nlösning på de här sakerna.\r\nFör några veckor sedan kom en ny forskarrapport\r\nfrån SCB och Arbetslivscentrum som visade hur\r\nvälfärden för invandrare har utvecklats under 1990-\r\ntalet. Det är en skrämmande redovisning. Sysselsätt-\r\nningen minskade med 33 % bland invandrare som\r\nvarit här mindre än tio år, jämfört med 8 % bland\r\ninfödda svenskar. Flyktinginvandrarna har genomgå-\r\nende sämre levnadsstandard, även efter tio år i Sveri-\r\nge. Trångboddheten är utmärkande för invandrare\r\nfrån Mellanöstern och före detta Jugoslavien.\r\nSysselsättningen är en nyckelfråga. Bristande ut-\r\nbildning, svaga språk- och samhällskunskaper, ingen\r\narbetslivserfarenhet och dåligt stöd från samhället\r\nleder till låg sysselsättning och hög arbetslöshet.\r\nForskarna visade vidare på att invandrarna grovt\r\nkan indelas i två huvudgrupper: en grupp som utgörs\r\nav arbetskraftsinvandrare från den rika världen -\r\nNorden och centrala EU - och en annan grupp som\r\nomfattar flyktinginvandrare från aktuella krigszoner,\r\ninte sällan i andra världsdelar. De som kommer från\r\nden rika världen har en välfärd i nivå med infödda\r\nsvenskars. Levnadsvillkoren för flyktinginvandrarna\r\nligger däremot långt efter.\r\nVälfärdsskillnaderna är så omfattande att man kan\r\ntala om två invandrarklasser. Arbetskraftsinvandrarna\r\nfrån de rika länderna är attraktiva på svensk arbets-\r\nmarknad. Flyktinginvandrarna är en missgynnad\r\ngrupp, som efter förföljelse i hemlandet under lång\r\ntid får leva med dramatiskt sämre levnadsvillkor än\r\nbåde svenskar och arbetskraftsinvandrare från de rika\r\nländerna.\r\nDen uppenbara ojämlikheten mellan flyktingar\r\noch infödda svenskar som redovisas i SCB:s rapport\r\nmåste tas på största allvar. Dessutom vet vi att det\r\nfortfarande finns flera hundra tusen människor med\r\nutländsk bakgrund som ännu inte har kommit in på\r\nden svenska arbetsmarknaden. Därför måste regering\r\noch riksdag under den kommande mandatperioden ta\r\ninitiativ till ytterligare åtgärder i syfte att åstadkomma\r\nen framgångsrik integrationspolitik i enlighet med de\r\nmål riksdagen har satt upp.\r\nEtt exempel kan vara att samla arbetsmarknadens\r\nparter för ett gemensamt handlingsprogram för full\r\nsysselsättning. Detta bör ske inte minst mot bakgrund\r\nav den nyss avslutade valdebatten och det som har\r\ndiskuterats i kammaren i dag.\r\nDe särskilda storstadssatsningarna som genomförs\r\nbehövs, men integrationsarbetet bedrivs också, mer\r\neller mindre intensivt, i övriga kommuner. Hela Sve-\r\nrigestrategin, där alla kommuner ska medverka i det\r\nsvenska flyktingmottagandet, är självklar och måste\r\nalltid försvaras mot de krafter som gärna vill smita\r\nundan sitt samhällsansvar.\r\nAvslutningsvis skulle jag vilja peka på den resurs\r\nsom många flyktinginvandrare utgör för sina forna\r\nhemländer. I Göteborg har det visat sig att många\r\nflyktinginvandrare är intresserade av frivillig åter-\r\nvandring - att frivilligt återvända till sina forna hem-\r\nländer - om de ges rimliga förutsättningar.\r\nOm människor som kommer från länder som\r\nBosnien-Hercegovina, Kosovo och Somalia ska kun-\r\nna få en dräglig livsföring fordras företag som kan ge\r\narbete. Att skapa sysselsättning är helt avgörande för\r\ndessa länders framtid. Flyktinginvandrarnas kulturella\r\nkompetens och kunskap om det svenska samhället\r\nutgör en stor tillgång och kan få stor betydelse i det\r\negna landets uppbyggnad, men det förutsätter att vi\r\nanvänder denna kompetens på ett adekvat vis och ger\r\ndem en möjlighet att delta i arbetet med det svenska\r\nbiståndet. Det kan vara en framgångsrik väg, som på\r\nsikt också kan främja svenska företags handelsutbyte\r\nmed dessa länder.\r\nHittills sker detta i form av olika projekt som fi-\r\nnansieras via Migrationsverket och Europeiska flyk-\r\ntingfonden. Enligt de erfarenheter jag har från Göte-\r\nborg finns det en stor mängd möjligheter att utveckla\r\nett sådant arbete. I de projekt som jag känner till har\r\nvi bara i Göteborg ett sextiotal flyktinginvandrare\r\nsom har återvänt och startat små företag i Bosnien,\r\nKosovo och Somalia. Även på denna punkt hoppas\r\njag att regeringen kommer att vidta åtgärder i syfte att\r\nstödja en frivillig återvandring med ökat ekonomiskt\r\nstöd till fler länder i syfte att etablera företag och\r\nskapa arbete och ekonomisk utveckling.</pre><pre>Anf.  182  Statsrådet MONA SAHLIN (s):\r\nHerr talman! Först skulle jag vilja välkomna alla\r\nnyvalda ledamöter som sitter i kammaren i dag. Det\r\när roligt att se er, och det ska bli spännande att jobba\r\nihop med er om integrationspolitiken. Det bådar gott\r\nför möjligheterna att tillsammans utveckla den till\r\nnågonting bättre än den är i dag.\r\nJag hade tänkt börja mitt anförande ungefär som\r\nGustav Fridolin gjorde. Jag ville påminna om att i\r\nmorgon, den 9 november, är årsdagen av två händel-\r\nser - en händelse som Gustav Fridolin nämnde, näm-\r\nligen Kristallnatten. Det är viktigt att minnas hur\r\nannorlunda Europa såg ut för inte så länge sedan, och\r\nvi måste hela tiden vara vaksamma så att det inte sker\r\nigen.\r\nKristallnatten kan låta som något som skedde för\r\nväldigt länge sedan. Min dotter är 19 år. Jag tyckte att\r\ndet var ganska nyligen som hon var nyfödd. Kristall-\r\nnatten inträffade 19 år innan jag föddes. Det är inte så\r\nlänge sedan.\r\nEn annan händelse som det är en årsdag för i\r\nmorgon den 9 november är en positiv händelse, en\r\nfantastisk händelse, nämligen Berlinmurens fall. Det\r\nskedde samma år som min yngste son föddes. Det är\r\ninte så länge sedan, men det var ett helt annat Europa.\r\nDet är mycket som vi måste hålla levande i de-\r\nbatten om integrationen och lära av öppenheten och\r\nlusten efter frihet och hur livsavgörande den är.\r\nIntegration, demokrati och mänskliga rättigheter i\r\nSverige är områden som jag nu ansvarar för och som\r\nverkligen hänger ihop. Motsatsen till detta, herr tal-\r\nman, är att bli diskriminerad och att bli förminskad på\r\ngrund av hur man ser ut, hur ens namn låter, varifrån\r\nens utbildning är, vilken sexuell läggning man har,\r\nom man är för gammal, om man är för ung, om man\r\när kvinna eller om man är man. Det finns inget mer\r\nförnedrande än att bli diskriminerad för den man är.\r\nJag tror att vi alla här är överens om att det viktiga\r\när att alla i vårt land, vilket också är målet för integ-\r\nrationspolitiken, ska ha samma rättigheter, samma\r\nmöjligheter och samma skyldigheter. Därmed handlar\r\nintegration och demokrati bland annat om att syn-\r\nliggöra diskriminering, förhindra diskriminering men\r\nockså så snabbt som möjligt till fullo bli introducerad\r\noch välkomnad i det svenska samhället.\r\nMålet är inte, och det tror jag att vi också är över-\r\nens om i kammaren i dag, att vi alla ska bli lika. Må-\r\nlet är att acceptera och till och med gilla olikhet men\r\novillkorligt stå upp för lika rättigheter men kanske\r\nockså, herr talman, att söka det som en del i dag har\r\nkallat en gemensam värdegrund i vårt land som alla\r\nmåste omfattas av och känna tillhörighet till, vilket\r\nbland annat är vår demokrati.\r\nSer det ut så här i Sverige? Nej, det gör det verk-\r\nligen inte. Vi har strukturell rasism. Vi har strukturell\r\ndiskriminering. Vi måste se sambanden mellan till\r\nexempel hot och våld mot homosexuella och de ra-\r\nsistiska organisationerna. Den som inte ser det är inte\r\ntrovärdig. Vi måste också se att kön och klass spelar\r\nroll för hur det misslyckade integrerade Sverige ser\r\nut.\r\nMen varje seriös debatt här i kammaren och var\r\nden än förs måste också handla om och se och erkän-\r\nna vad som har hänt under de senaste åren. Vad har vi\r\nlyckats med? Vad har vi misslyckats med? När vi ser\r\ndet får vi förändra och förstärka innehållet i integra-\r\ntionspolitiken.\r\nDe två områden som jag vill lyfta fram i dag är\r\nframför allt diskrimineringen, som lyser med sin\r\nfrånvaro i många av inläggen här i dag, men också\r\nhur mottagandet av flyktingar ser ut.\r\nJag vill börja med att säga följande mening som\r\njag också tycker saknas här i dag:\r\nEn majoritet av de invandrade svenskarna arbetar,\r\nförsörjer sig själva och talar alldeles utmärkt svenska.\r\nNär Moderaterna till exempel döpte sitt integra-\r\ntionsprogram av alla program till Från bidragsland\r\ntill framtidsland ger det en annan signal, eller när de i\r\nsamma program skrev: Vi accepterar inte heller ett\r\nkravlöst bidragsberoende där de sociala myndigheter-\r\nnas passivitet ger invandrare möjlighet att överut-\r\nnyttja välfärdssystemen.\r\nDärför måste nog också Folkpartiet acceptera en\r\ndebatt om inslagen i valrörelsen där man till exempel\r\npå ett farligt sätt blandar ihop rätten till medborgar-\r\nskap med möjligheten att lära sig svenska.\r\nStefan Attefall ställde en mycket befogad fråga\r\nsom han inledde med att citera ur regeringsdeklara-\r\ntionen från 1996, tror jag. Ämnet integration och\r\narbetslöshet är ju sannerligen inte ett nytt ämne.\r\nNär det gäller arbetslöshet ska jag ta upp den\r\ngrupp människor som står längst bort från arbets-\r\nmarknaden, nämligen invandrare från länder utanför\r\nEuropa. 1997 var arbetslösheten för denna grupp\r\n28 %. I dag är den 13 %. Det är för högt, men någon-\r\nting har hänt. Sysselsättningsgraden för samma grupp\r\nmänniskor, invandrare från länder utanför Europa, var\r\n40 % år 1997. I dag är den 55 %. Det är fortfarande\r\nför lågt. Men någonting har hänt.\r\nEn seriös debatt måste också utgå från det stora\r\nantalet flyktingar som Sverige har tagit emot, inte\r\nminst under början av 90-talet under det fruktansvär-\r\nda kriget i det gamla Jugoslavien när arbetslösheten\r\nsamtidigt var rekordhög i Sverige. Då öppnade Sveri-\r\nge ändå gränserna för Europas flyktingar. Sverige var\r\nett av de länder i Europa som gjorde det i allra högsta\r\ngrad. Det är klart att det har inneburit en ansträngning\r\n- det tror jag att alla här ser - på arbetsmarknadspoli-\r\ntiken och på möjligheterna till en snabb introduktion.\r\nMen jag är ändå stolt över att Sverige både var och är\r\nett av de länder i Europa som tar emot mest flykting-\r\nar. Jag blir upprörd när en del i kammaren här säger\r\natt vi har en restriktiv flyktingpolitik. Det påstår jag\r\natt vi inte har.\r\nNu måste vi stärka det som har hänt bland annat\r\npå arbetsmarknaden. Och jag vill bara mycket kort-\r\nfattat nämna några av de områden som regeringen\r\noch samarbetspartierna nu jobbar med mycket inten-\r\nsivt för att förstärka, och vi kommer också att lämna\r\nförslag till riksdagen och till våra myndigheter och\r\nföra diskussioner med kommuner och med arbets-\r\nmarknadens parter.\r\nJag ska börja med att ta upp arbetsmarknadspoli-\r\ntiken. Den ska ännu tydligare riktas in på dem som\r\nstår längst bort från arbetsmarknaden. Dit hör också\r\ndem som Ana Maria Narti mycket riktigt påpekade\r\ninte syns i statistiken men som självfallet måste vara\r\nen del av både arbetsmarknadspolitiken och intro-\r\nduktionen för flyktingar. Början till detta kommer i\r\nen proposition som överlämnas till riksdagen nästa\r\nmånad.\r\nJag vill också påpeka att det inte finns något krav\r\npå att man ska ha godkänd sfi för att bli anmäld och\r\nens anmälan behandlad på arbetsförmedlingen. Folk-\r\npartiet uttryckte detta som ett stort krav som man nu\r\nskulle ta bort. Men det finns inget sådant krav. Den\r\narbetsförmedlare som arbetar efter detta icke existe-\r\nrande krav gör fel.\r\nDiskrimineringslagarna ska både användas och\r\nstärkas. Kompletterande utbildning av utländsk exa-\r\nmen ska både bli mer omfattande men också vara\r\nmycket mer effektiv. Bristyrkesutbildning ska kunna\r\nges också till redan anställda, så att civilingenjören\r\ninte fortsätter att köra taxi om han behövs som civil-\r\ningenjör.\r\nPersonliga handledare ska införas inom arbets-\r\nförmedlingen, som också måste handla om den grupp\r\nsom Ana Maria Narti talade om, den som i dag inte\r\nens finns i statistiken.\r\nPraktikplatser måste införas redan vid asylmotta-\r\ngandet. Och här måste vi arbeta fram ett samarbete\r\nmed arbetsgivarna så att de också är med och erbju-\r\nder praktikplatser och träning i svenska språket i det\r\nyrke som man har.\r\nSkärpning, sade Gustav Fridolin, till oss politiker.\r\nSkärpning också till landets arbetsgivare, kommuna-\r\nla, statliga och privata. Ställ upp.\r\nSvenska för invandrare förändras redan nu, och\r\ndet ska göras i ännu större utsträckning eftersom det\r\ndär har funnits stora brister.\r\nResurserna till skolan i de segregerade områdena\r\nökar. Storstadssatsningen utvecklas. Introduktionen\r\nska förändras, där Malmö är ett mycket gott exempel\r\npå hur långt man kan komma med en arbetsplatsför-\r\nlagd introduktion. Arbetsrätten ska stärkas, eftersom\r\nockså detta hör till arbetet med integration. Och inte\r\nminst, herr talman, ska integrationspolitiken integre-\r\nras i alla politikens huvudområden. Så stor och viktig\r\när den.</pre><pre>Anf.  183  STEFAN ATTEFALL (kd) replik:\r\nHerr talman! Jag talade i mitt anförande om vik-\r\nten av mångfaldens samhälle där olika grupper lever\r\nsida vid sida med varandra så att de berikar varandra.\r\nJag använde bildspråket och talade om en mustig\r\nkött- och grönsaksgryta i stället för en smaklös paté.\r\nEtt sådant samhälle kräver att vi har respekt för\r\nvarandra och visar tolerans. Jag blev lite bekymrad\r\nhäromdagen när jag såg ett uttalande av Mona Sahlin\r\ni Göteborgs-Posten där hon säger sig vara intresserad\r\nav att tvinga alla kyrkor och religiösa samfund att\r\nviga homosexuella i strid med deras religiösa överty-\r\ngelse. Med anledning av detta uttalar sig ordföranden\r\nför Svenska islamiska samfundet, Abd al Haqq Kie-\r\nlan, i en tidning och säger: Det finns inget inom islam\r\nsom säger att det är möjligt att viga homosexuella. En\r\nvigsel kan bara ske mellan man och kvinna.\r\nVi kan tycka vad vi vill om hans uttalande. När vi\r\nhar en lag om partnerskap ska det självfallet finnas\r\ntillgång till partnerskapsförrättare över hela landet.\r\nMen är det verkligen grunden för ett tolerant samhälle\r\natt tvinga muslimer att agera på ett visst sätt i strid\r\nmed deras religiösa övertygelse? Blir det en bra integ-\r\nration av en sådan politik?</pre><pre>Anf.  184  Statsrådet MONA SAHLIN (s)\r\nreplik:\r\nHerr talman! För mig handlar integrationspoliti-\r\nken om att se individers rätt mot system och struktu-\r\nrer som förhindrar individer att leva hela och fulla liv.\r\nJag fortsätter ta mig friheten att också se homosexu-\r\nella som älskar varandra, är djupt religiösa och kän-\r\nner en stor sorg över att möjligheten inte finns att\r\ninför den gud de tror på få sin kärlek bekräftad. Jag\r\ntycker det är ett viktigt inslag i debatten om indivi-\r\ndens otvetydiga rätt att få leva ett helt och värdigt liv.\r\nDen debatten, Stefan Attefall, tycker jag hör hemma i\r\nintegrationspolitiken och jag tänker fortsätta föra den,\r\nmot muslimska företrädare eller mot kristna - det\r\nspelar ingen roll.</pre><pre>Anf.  185  STEFAN ATTEFALL (kd) replik:\r\nHerr talman! Det här är en viktig principiell fråga.\r\nOm vi vill ha ett samhälle med mångfald, olika kultu-\r\nrella uttryckssätt och olika religiösa övertygelser\r\nmåste vi också skapa ett samhälle där man får leva\r\nlite olika. Jag har läst i tidningen om präster som inte\r\nvill viga exempelvis de som har skilt sig tidigare. Jag\r\ntycker det är ett korkat synsätt, men jag vill inte ha en\r\nlag som tvingar en präst att göra det mot sin överty-\r\ngelse. Hur långt ska vi gå in i civila gemenskapers,\r\nreligiösa och etniska gruppers inre liv? Vi ska se till\r\natt alla har chans att bli vigda. Men hur ska vi undvi-\r\nka ett samhälle som skapar likadana beteendemönster\r\növerallt i stället mångfald?</pre><pre>Anf.  186  Statsrådet MONA SAHLIN (s)\r\nreplik:\r\nHerr talman! Ibland är det något märkligt med\r\nKristdemokraternas hållning i integrationsdebatten\r\noch diskussionen om de homosexuella. Av alla äm-\r\nnen, av alla förtryck, av alla problemställningar väljer\r\nStefan Attefall att ta upp frågeställningen om indivi-\r\nders rätt och möjlighet att få sin kärlek bekräftad\r\nockså om de är homosexuella och att då försvara\r\nkyrkans ställning.\r\nMånga delar inom kyrkan har förändrats genom\r\nårtiondena. Jag hoppas att också synen på homosexu-\r\nella kommer att förändras inom kyrkan.</pre><pre>Anf.  187  ANA MARIA NARTI (fp) replik:\r\nHerr talman! Statsrådet Mona Sahlin vet att under\r\nden första perioden med EU-medlemskap var 1 % av\r\nalla projekt mot arbetslöshet initierade och ledda av\r\ninvandrare. Jag vet inte om statsrådet känner till att\r\nunder den andra perioden med sådana projekt har\r\nantalet invandrarinitierade och ledda projekt minskat\r\ndrastiskt. Väldigt många myndigheter, framför allt\r\nAMS, har vägrat samarbeta med invandrarna. Den\r\nsenaste sorgliga händelsen har att göra med projektet\r\nSimba i Stockholm. Vad tänker statsrådet göra åt\r\ndenna sak som vi har diskuterat här tusen gånger om?</pre><pre>Anf.  188  Statsrådet MONA SAHLIN (s)\r\nreplik:\r\nHerr talman! Vi kanske inte har diskuterat det tu-\r\nsen gånger, men eftersom Ana Maria Narti är kvar i\r\nriksdagen kanske det blir tusen gånger under denna\r\nmandatperiod.\r\nAna Maria Narti har lärt mig oerhört mycket om\r\nbrister som har varit synliga länge för henne men inte\r\nför mig. Det gäller till exempel hur invandrarnas egna\r\norganisationer och företag blir diskriminerade i fråga\r\nom att få vara en del av arbetsmarknadspolitiken. Det\r\njag konkret kan säga - repliktiden är kort - är att när\r\nvi nu ska ge möjlighet till personlig handledning för\r\nde grupper som står längst bort från arbetsmarknaden\r\ntänker jag personligen se till att också de organisatio-\r\nner Ana Maria Narti nu pratar om får bli en del i detta\r\nsystem. Det ska inte enbart bestå av arbetsförmedlare.</pre><pre>Anf.  189  ANA MARIA NARTI (fp) replik:\r\nHerr talman! Jag skulle också vilja fråga om stats-\r\nrådet som socialdemokrat inte är trött på modeller för\r\nintegration som går genom en fruktansvärt centralise-\r\nrad och hierarkisk struktur. Är det inte bättre att satsa\r\npå gräsrötterna och låta initiativ och handlingskraft\r\nkomma upp nedifrån?</pre><pre>Anf.  190  Statsrådet MONA SAHLIN (s)\r\nreplik:\r\nHerr talman! Jag tror att man behöver båda syn-\r\nsätten. Ibland är bristerna i integrationen just att det\r\ninte har varit ett centralt ansvar som man har tvingat\r\npå alla som har ansvar inom utbildning eller arbets-\r\nmarknadspolitik. Men jag är trött på att det har varit\r\nså svårt att också se styrkan i det andra, det som\r\nkommer underifrån. Jag hoppas personligen att erfa-\r\nrenheterna från storstadsarbetet har kunnat visa\r\nmånga att det är där de riktigt lyckade exemplen\r\nfinns.</pre><pre>Anf.  191  MAURICIO ROJAS (fp) replik:\r\nHerr talman! Tack Mona för dina välkomnande\r\nord. Vi ska säkert få många tillfällen att utbyta åsik-\r\nter.\r\nVi känner båda till statistiken. Vi känner väl till\r\natt uppgången i sysselsättning bland inte minst utom-\r\neuropeiska invandrare bröts vid halvårsskiftet 2001.\r\nFrån det ögonblicket och framåt har det skett en dra-\r\nmatisk försämring. För personer som är medborgare i\r\nett afrikanskt land har sysselsättningsgraden minskat\r\nmed 20 % på ett år. Det är en katastrof. Därför före-\r\nslog jag i mitt anförande att vi skulle kunna samla en\r\nnationell kriskommission kring detta. Vi måste parera\r\ndenna utveckling här och nu.</pre><pre>Anf.  192  Statsrådet MONA SAHLIN (s)\r\nreplik:\r\nHerr talman! Jag känner inte igen den siffra som\r\nMauricio Rojas nämnde. Men det är utan tvekan så att\r\nden uppgång vi har sett i sysselsättning och nedgång i\r\narbetslöshet bland de invandrade svenskarna till stor\r\ndel handlar om att konjunkturen har varit väldigt\r\nstark. Det handlar dock inte bara om det. Det har\r\nockså skett en förändring i många arbetsgivares syn\r\npå människor med utländsk kompetens och bakgrund.\r\nJag ser fram emot ett konkret samarbete. Om\r\nkonjunkturen nu vänder nedåt ska det inte återigen bli\r\nde invandrade svenskarna som ska få ta en stor del av\r\nsmällen. Jag hoppas att Mauricio Rojas lägger till\r\ndiskrimineringsaspekten till sitt eget sätt att tänka.\r\nDen saknar jag. Jag tror inte att det bara handlar om\r\nhur systemen fungerar inom arbetsmarknaden utan\r\nockså hur diskrimineringen förstärks i tider av dåliga\r\nkonjunkturer. Jag ser mig själv som ledare för en\r\nkriskommission. Det är detta integrationspolitiken\r\nhandlar om. Jag hoppas Mauricio Rojas vill vara med.\r\nMen se diskrimineringen mer än vad du gör nu!</pre><pre>Anf.  193  MAURICIO ROJAS (fp) replik:\r\nHerr talman! Vi är överens om det också. Vi kan\r\nsamarbeta när det gäller diskrimineringen.\r\nDe siffror jag använder är officiella siffror från\r\nStatistiska centralbyrån. Om man dessutom tänker på\r\natt Konjunkturinstitutet säger att det kan gå ännu\r\nsämre den närmaste framtiden har vi all anledning att\r\nhär och nu inleda ett arbete för att stoppa det som kan\r\nbli en katastrof av en redan mycket dålig situation.</pre><pre>Anf.  194  Statsrådet MONA SAHLIN (s)\r\nreplik:\r\nHerr talman! Jag håller med men vill bara kort\r\nsäga att detta är ett mycket grannlaga och omfattande\r\narbete. Första steget kommer att bli en proposition\r\nfrån Näringsdepartementet som handlar om arbets-\r\nmarknadspolitiken och förändringen i dess inriktning.\r\nJag hoppas att vi kan återkomma till många andra\r\ninsatser och också arbeta ihop med näringsliv och\r\nföretagare för att bryta den utveckling som Mauricio\r\nRojas mycket riktigt visar på.</pre><pre>Anf.  195  STEN TOLGFORS (m) replik:\r\nHerr talman! Jag noterade att Mona Sahlin hellre\r\ntalade om andras politik än om sitt eget ansvar för\r\narbetslöshet, utanförskap, nyfattigdom och kunskaps-\r\nbrist. Jag noterade att Mona Sahlin inte var i kamma-\r\nren under första delen av debatten, och det beklagar\r\njag. Hade hon varit här när jag höll mitt anförande\r\nhade hon hört när jag talade om att de faktorer som\r\nstyr utanförskap är generella. Jag gick igenom vilka\r\ndet var. Förutom de generella finns också bristande\r\nspråkkunskap och diskriminering.\r\nJag talade också om att det är fel att tro att ut-\r\nländskt ursprung automatiskt ger utanförskap, de\r\nflesta invandrare är totalintegrerade. Jag talade också\r\nom att tusentals svenskar sitter i exakt samma situa-\r\ntion i exakt samma områden som de som regeringen\r\nofta definierar som etniskt segregerade.\r\nJag tycker att regeringen vaknar alldeles för sent\r\nsom i regeringsdeklarationen. Många av oss har sett\r\nde här frågorna växa fram under 15 års tid. Det jag\r\ntycker är allvarligast med regeringens synsätt är att\r\ndet är särlösningar, inte förbättringar av det generella\r\nvälfärdssystemet utan särlösningar som ska göra en\r\nskillnad.\r\nJag ska passa på att fråga: Hur ser Mona Sahlin i\r\ndag på positiv särbehandling? Det har varit väldigt\r\nolika genom åren.</pre><pre>Anf.  196  Statsrådet MONA SAHLIN (s)\r\nreplik:\r\nHerr talman! Jag hörde Sten Tolgfors inlägg fast\r\npå intern-TV:n. Jag följde det mycket intresserat, och\r\njag noterade att det saknas en dimension om diskri-\r\nminering både i det Sten Tolgfors sade nu och i det\r\nhan sade i sitt anförande.\r\nDet är inte så att Sten Tolgfors, jag eller någon\r\nannan här i kammaren eller någon annan i regeringen\r\nhar vaknat nu. Det är inte så att integrationspolitiken\r\när ny. Det är inte så att vi bara kan se misslyckanden\r\nunder de 15 år som har varit. Däremot behövs det en\r\nhelt annan kraftsamling nu så att det inte bara handlar\r\nom konjunkturuppgång när vi kan se framgångar på\r\narbetsmarknaden. Om man ser diskriminering som en\r\ndel av det stora problemet måste man också se beho-\r\nvet av särlösningar. Den som är en vit medelålders-\r\nman blir inte diskriminerad beroende på sitt namn och\r\nsin hudfärg, utan det blir den som har invandrat hit\r\nmed en utbildning och en yrkeserfarenhet från ett\r\nland utanför Europa. Därför vill jag fortsätta att dis-\r\nkutera begreppet positiv särbehandling för att bryta\r\nden negativa särbehandling som existerar i dag.</pre><pre>Anf.  197  STEN TOLGFORS (m) replik:\r\nHerr talman! Regeringens politik på detta som på\r\nalla andra områden har byggt på att \"först ska vi lösa\r\ndet här, och sedan ska vi ta något annat\", och då har\r\nintegrationsfrågorna skjutits fram. Därför har de inte\r\nblivit hanterade och därför står vi inför problemen.\r\nLäs vår nya integrationsmotion, läs studierna om\r\nhur det går för internationellt adopterade på arbets-\r\nmarknaden, uppmanar jag statsrådet. Det är inte sär-\r\nlösningar som löser detta, de skapar nya motsättning-\r\nar. Jag lovar att återkomma i en interpellationsdebatt\r\nmed statsrådet så att vi i grunden får prata igenom\r\ndetta. Jag tror att hon skapar grund för nya motsätt-\r\nningar genom att avisera särlösningar på snart sagt\r\nvarje område.</pre><pre>Anf.  198  Statsrådet MONA SAHLIN (s)\r\nreplik:\r\nHerr talman! Jag ser fram emot den interpella-\r\ntionsdebatten och vill bara påpeka att den upprördhet\r\nsom varje tanke på positiv särbehandling väcker hos\r\nframför allt Moderaterna tycker jag mig sakna när det\r\ngäller den faktiska negativa särbehandling som sker i\r\ndag och de risker som också det ger för motsättning-\r\nar. Jag ser fram emot debatten och vill än en gång\r\npåpeka: Integrationsarbetet är inte nytt, det är ingen\r\nny uppfinning. Det är ingenting som vi insåg behovet\r\nav i morse när vi vaknade, utan det är någonting som\r\nvi har jobbat med under många år och behöver fort-\r\nsätta att förstärka.</pre><pre>Anf.  199  NYAMKO SABUNI (fp) replik:\r\nHerr talman! Folkpartiets hela valkampanj byggde\r\npå att vi ställer krav, och vi ställer krav på alla i vårt\r\nsamhälle - elever, lärare, arbetsgivare och till och\r\nmed invandrare. Men det är bara när man ställer krav\r\npå invandrare som Socialdemokraterna reagerar.\r\nMin fråga är: Vad är det för fel att jag som in-\r\nvandrare vill att man ställer krav på mig att jag ska\r\narbeta men också att det finns förutsättningar för att\r\nåstadkomma detta, vilket Folkpartiet har gjort, att\r\nman ställer krav på att jag ska kunna tala svenska\r\nmen att man också ser till att det finns förutsättningar\r\nför att lära sig svenska, vilket Folkpartiet har gjort?\r\nVad är det, Mona Sahlin, för fel på att ställa krav på\r\ninvandrare när man ställer krav på alla andra i vårt\r\nsamhälle? Varför måste man fortsätta att särbehandla\r\ninvandrare?</pre><pre>Anf.  200  Statsrådet MONA SAHLIN (s)\r\nreplik:\r\nHerr talman! Nyamko Sabunis frågeställning,\r\ntycker jag, väcker precis den oro jag känner i magen.\r\nVarför är det fel att ställa krav på invandrare när vi\r\ngör det på alla andra i samhället? frågade hon alldeles\r\nnyss. Vad är skillnaden?\r\nJag hade trott att det handlade om lika möjlighe-\r\nter, lika krav, lika förutsättningar. Därav kommer\r\nfrågeställningen som Folkpartiet måste vänja sig vid.\r\nJag tycker inte att Folkpartiet är ett främlingsfientligt\r\nparti, men jag tycker minst sagt att det blinkades med\r\nmånga högra ögon. Medborgarskap handlar om rätten\r\ntill tillhörighet till en nation, oavsett om man kan tala\r\nett ord av språket eller inte. Rätten att lära sig, som i\r\ndet här fallet, svenska är däremot ett krav och en\r\nmöjlighet som vi alla måste ha. Det tycker jag är en\r\nstor skillnad.</pre><pre>Anf.  201  NYAMKO SABUNI (fp) replik:\r\nHerr talman! Fortfarande reagerade statsrådet inte\r\npå att vi ställer krav på elever så att de ska kunna\r\navsluta sina utbildningar och komma ut med godkän-\r\nda betyg, precis som vi ställer krav på lärare och alla\r\nandra. Men det är fortfarande bara på invandrare\r\nstatsrådet reagerar på.\r\nBeträffande medborgarskap: Hur kommer det sig\r\natt Socialdemokraterna införde till exempel femårs-\r\ngräns för dem som har fått uppehållstillstånd innan de\r\nkan bli medborgare? Krav på språkförståelse för\r\nmedborgarskap är en tradition som har funnits ända\r\nfram till 80-talet. Där har ni aldrig beklagat er över\r\noch sagt att den ska tas bort, den har bara successivt\r\nförsvunnit. Vi vill bara återinföra den traditionen.</pre><pre>Anf.  202  Statsrådet MONA SAHLIN (s)\r\nreplik:\r\nHerr talman! Nyamko Sabuni vet att det inte finns\r\nnågon här som inte vill ställa krav både på sig själv\r\noch på andra. Skolan, undervisningspolitiken, ar-\r\nbetsmarknadspolitiken handlar om krav. Det jag\r\nställde frågan om var det argument som Folkpartiet\r\nen månad innan riksmötet avslutades röstade nej till,\r\nnämligen att ha språkkrav för att bli medborgare i\r\nSverige, men som plötsligt under sommaren blev en\r\nhelig princip i integrationspolitiken.\r\nJag hävdar fortfarande att medborgarskap inte är\r\nkrav, det är rätten att tillhöra en nation.</pre><pre>Anf.  203  EVA FLYBORG (fp):\r\nHerr talman! Debatten om demokrati och integra-\r\ntion har ofta handlat om de nya svenskarnas väg in i\r\ndet svenska samhället, och det är en oerhört viktig\r\nfråga - kanske tillsammans med frågan om våra fö-\r\nretagare och deras förmåga att skapa nya jobb den\r\nallra viktigaste just nu. Men demokrati måste också\r\nhandla om att vara en del av Sverige och hur vi ska\r\nkunna utöva det aktiva medborgarskapet och verkli-\r\ngen känna oss som en del av samhället och faktiskt av\r\nmakten.\r\nAll makt utgår från folket, står det i inledningen\r\ntill våra grundlagar. Vi förtroendevalda är sedan val-\r\nda av svenska folket att besluta i deras ställe. Det är\r\nett stort förtroende och det finaste uppdrag en svensk\r\nkan få - att representera sina medmänniskor i Sveri-\r\nges riksdag och stifta lagar.\r\nDet förtroendet är dessvärre alltmer naggat i kan-\r\nten. Allt färre röstar i allmänna val, och därmed är\r\nhela den representativa demokratin i fara. Utan för-\r\ntroende har vi inga förtroendevalda, bara politiker\r\nsom sköter sina uppdrag mer eller mindre väl. Detta\r\när en mycket farlig utveckling som måste hejdas.\r\nFörtroendet mellan väljare och valda måste återupp-\r\nrättas. Jag tror, herr talman, att en del i den restaure-\r\nringen och vitaliseringen ligger i personvalet och att\r\nalla röster, även de blanka, redovisas.\r\nMånga är de människor i dag som inte vill lägga\r\nsin röst på någon person eller något parti, men deras\r\nvilja kommer i dagsläget inte till tals. När över\r\n100 000 blankröster klumpas ihop med sönderrivna\r\noch andra ogiltiga röster bagatelliserar man dessas\r\nåsikt, vilken förs fram som en blankröst. Även de\r\nsom inte vill lägga sin röst på någon kandidat eller\r\nnågot parti måste kunna få sin vilja respekterad och\r\ninte trampad på som i dag. Dessa väljares uttryck för\r\nett misstroende viftas bort och läggs i en hög med\r\nogiltiga röster. Möjligheten att göra sin stämma hörd\r\nnär man som väljare inte känner att det finns något\r\nparti eller någon kandidat som man kan identifiera sig\r\nmed måste finnas. Det borde väl vara en självklarhet i\r\nen demokrati.\r\nJag hade tänkt att säga att det vore fint om Mona\r\nSahlin kunde ge en vink om detta nu när hon är här i\r\nkammaren, men hon försvann. Dessutom sade hon\r\nnågonting om att det blinkades med många ögon från\r\nfolkpartister i valrörelsen. Man kan undra om hon tror\r\natt vi är några besökare från Mars med tre huvuden\r\noch gröna kroppar, men, herr talman, så är inte fallet.\r\nI personvalet tillåts människor välja vem som ska\r\nföreträda dem som deras valda ombud här i kamma-\r\nren. Det innebär dels att politikerna måste träda fram\r\ntydligare både som personer och som beslutsfattare,\r\ndels att väljarna själva mer aktivt måste följa den\r\npolitiska debatten. Ett utökat personval medför att\r\nväljarna ges en ökad närhet till den demokratiska\r\nprocessen. Man lär helt enkelt känna sin lokala politi-\r\nker. Det tvingar också oss politiker att vara mer akti-\r\nva, att möta och ibland bemöta olika åsikter i stället\r\nför att ganska bekvämt ibland kunna gömma sig bak-\r\nom ett partiprogram.\r\nEtt utvecklat personvalssystem kan vara den vi-\r\ntamininjektion som demokratin så väl behöver. Gör\r\ndet därför lättare att bli personvald. Ta bort spärren\r\noch låt alla kryssen räknas. De största bakåtsträvarna\r\när inte de som ibland tycker att det var bättre förr,\r\nutan de som inte vågar lita på väljarnas eget omdöme.\r\nDet är dags att myndigförklara svenska folket och låta\r\nallas röster räknas - även de blanka.</pre><pre>Anf.  204  BJÖRN VON DER ESCH (kd):\r\nHerr talman! Som sista punkt i en tre dagars de-\r\nbatt - när flertalet har åkt hem, inklusive statsråden -\r\nkommer demokratifrågan upp. Sådan är prioriteringen\r\ni denna riksdag numera.\r\nHerr talman! Jag vill inleda med att till protokollet\r\nläsa det brev som jag skickade till talmannen den 23\r\noktober. Det lyder som följer:\r\n\"Talmannen Björn von Sydow\r\nRiksdagen\r\nAngående brott mot grundlagens bestämmelse\r\nRF 8:15, rörande beslutande folkomröstning på val-\r\ndagen, vid riksdagens maktöverlåtelse till EU den\r\n13/6.\r\nRiksdagskollega, Primus inter pares.\r\nVi politiker är vanliga människor, och skall inte\r\nvärderas efter särskilda måttstockar. Vi politiker\r\nmåste som alla andra följa lagar och förordningar, i\r\nsynnerhet de som stiftats åt oss själva. Ovillkorligen\r\nså måste vi vara ett föredöme - annars undermineras\r\ntilltron till demokratin.\r\n- Så välkomnade Wolfgang Thierse - som nyvald\r\ntalman - Bundestag i förra veckan. Där vet man\r\nvarför grundlagar måste respekteras.\r\n- Till skillnad från förbundsrepubliken Tyskland\r\nsaknar Sverige en författningsdomstol som ga-\r\nranterar att grundlagen följs. Hos oss vilar istället\r\nden tunga uppgiften ytterst på talmannen.\r\n- Konstitutionsutskottet har uppmärksammats i\r\nskrivelse 6 september på Din företrädares vägran\r\natt beakta RF 8:15 den 13 juni, då lagen om riks-\r\ndagens maktöverlåtelse till EU togs. Ingen som\r\nhelst reaktion har avhörts.\r\n- Det torde vara högst anmärkningsvärt i sig att\r\ntalmannen i ett demokratiskt parlament utsätts för\r\nen så allvarlig anklagelse. Än mer anmärknings-\r\nvärt är emellertid att anklagelsen hittills fått stå\r\ntotalt oemotsagd. En sådan tystnadens konfor-\r\nmism är oförenlig med vår demokratis värdering-\r\nar.\r\n- Endast Du kan i kraft av Ditt ämbete avstyra att\r\ndenna kränkning av grundlagen upprepas den 20\r\nnovember. Jag vädjar därför att Du nu avbryter\r\nden rättsvidriga processen och inleder en grund-\r\nlagsenlig.\r\nRiksdagen den 23 oktober 2002\r\nMed djupaste oro\r\nBjörn von der Esch\"\r\nSå långt brevet, som än så länge är obesvarat.\r\nAlltså: den oerhört långtgående grundlagsändring\r\ndet här handlar om, och som ska beslutas den 20\r\nnovember - om den har det varit knäpptyst under\r\ndenna debattvecka. Partiledarna undvek den som\r\npesten.\r\nOch den är pest för riksdagen. Riksdagen måste\r\nnämligen inse att vår grundlag kränktes den 13 juni\r\nnär svenska folket berövades sin grundlagsfästa rätt\r\natt i en beslutande folkomröstning på valdagen kunna\r\navgöra grundlagsändringens öde. Eller ska man fort-\r\nsätta som man nu gjort i fyra månaders tid, och be-\r\nmöta konstaterandet av ett flagrant grundlagsbrott\r\nmed total tystnad? Väljer man det senare sätts rätts-\r\nsamhället ur spel - och därmed riksdagens auktoritet.\r\nI partiledardebatten i onsdags talades - i annat\r\nsammanhang - om faran av att \"rädslans politik\"\r\nurholkar tilltron till det svenska rättssamhället. Det är\r\njust det saken gäller. Denna riksdag kräver av med-\r\nborgarna att de respekterar rättsstatens villkor. Måste\r\ninte då samma krav ställas på riksdagens egna leda-\r\nmöter? Får vi riskera att förlora det redan så låga\r\nförtroende vi alltjämt har kvar hos medborgarna, i\r\nförsöken att dölja ett grundlagsbrott? Valet borde inte\r\nvara svårt, i synnerhet som enligt riksdagsordningen\r\n2 kap. 9 § talmannen är skyldig att vägra proposition\r\nom han finner att grundlag inte följts.\r\nVälj inte rädslans politik! Herr talman! Eftersom\r\nno news are good news väntar jag på ett positivt svar.</pre><pre>Anf.  205  GUNNAR ANDRÉN (fp):\r\nHerr talman! Jag är glad att jag slapp säga \"oss\r\nemellan\" och att det är ytterligare några som lyssnar.\r\nJag tänkte tala om en av demokratins grundpelare,\r\nyttrandefriheten och tryckfriheten, helt enkelt det\r\noffentliga rummet, dess höjd, dess arenor, hur man -\r\noch däri inbegriper jag inte bara redaktörer och jour-\r\nnalister på tidningar, i radio och TV utan också vanli-\r\nga människors möjlighet att yttra sig - kommunicerar\r\nmed allmänheten, hur man kan nå andra likatyckande\r\noch oliktyckande via våra medier. Det är en väldigt\r\nviktig sak i vårt samhälle.\r\nDet är viktigt vad man säger, vad man skriver och\r\nvad man tycker.\r\nJag vågar säga det efter 32 år som aktiv journalist,\r\nallt från vanlig reporter på Kvällsposten i Malmö en\r\ngång i tiden till att vara chefredaktör under 15 år på\r\nolika tidningar och nu senast som politisk redaktör på\r\nSundsvalls Tidning.\r\nJag hade för ett antal år sedan, som chefredaktör\r\nför Pressens Tidning, den stora äran att samarbeta\r\nmed Alf Henrikson, en av 1900-talets allra främsta\r\ndagsversskrivare. Han skrev ungefär så här en gång:\r\nVad du i afton skriver ner,\r\nmång tusenden i morgon ser.\r\nDu mera kunskap åt dessa ger,\r\nmen minns att några vet ännu mer.\r\nAtt ta läsarna, lyssnarna och tittarna på allvar är\r\nnyckeln till god journalistik. Man ska veta vad man\r\nberättar om, kunna ämnet. Ibland kan det likväl bli\r\nfel, men uppsåtet måste vara gott, att verkligen för-\r\nmedla fakta, åsikter, argument och nyheter som är\r\nrelevanta. Jag brukar säga att det är lätt att ge exem-\r\npel på motsatsen: Be mig skriva om mat så ska ni se\r\natt läsekretsen snart nog är halverad.\r\nBegreppet god journalistik leder mig direkt in till\r\ndagens situation för många dagstidningar. Det hand-\r\nlar inte längre bara om naturliga besparingar som\r\nvarje företag måste göra. Det handlar om stora perso-\r\nnalminskningar bland journalister och andra medar-\r\nbetargrupper, på Göteborgs-Posten, på Dagens Ny-\r\nheter, på många andra tidningar, på våra viktiga\r\nlandsortstidningar. Det är nu fråga om hundratals\r\njournalister som måste sägas upp.\r\nI detta läge kan man fråga sig vad statsmakten, vi\r\ni denna kammare, kan göra.\r\nJo, i denna lagstiftande och beskattande försam-\r\nling skulle vi kunna göra en sak, nämligen avskaffa\r\nreklamskatten. Det är enligt min mening en skatt på\r\ngod journalistik.\r\nSkatteutskottet, som jag nu tillhör, begärde så sent\r\nsom i våras att reklamskatten skulle avskaffas. Det\r\ngjorde skatteutskottet också året dessförinnan och året\r\ndessförinnan, ja, ända sedan 1999.\r\nJag har för första gången motionerat - men det har\r\nväckts många motioner i den frågan - om reklam-\r\nskattens avskaffande. Det är skatt på god journalistik.\r\nDirektreklamen är sedan 1999 undantagen. Medde-\r\nlandet från Onoff - inget ont om dem - Hennes  &amp; \r\nMauritz och så vidare drabbas alltså inte av reklam-\r\nskatt, däremot annonsen i Sundsvalls Tidning - min\r\nsenaste tidning - Svenska Dagbladet, Dagens Nyhe-\r\nter, Göteborgs-Posten eller Jönköpingsposten, som\r\njag ser en god läsare av här i kammaren.\r\nAlla de tidningar som förmedlar den goda journa-\r\nlistiken drabbas av straffskatt. Medan de företag som\r\nbara använder direktreklam kommer undan. Det är\r\nhelt enkelt löjeväckande.\r\nDet är obegripligt att inte skatteutskottets majori-\r\ntet, Socialdemokraterna, Vänsterpartiet och Miljöpar-\r\ntiet, tillstyrker min och andras motioner på detta om-\r\nråde utan fortsätter att gynna direktreklam och straff-\r\nbeskatta den goda journalistiken. Det handlar inte om\r\nså mycket pengar egentligen. Det handlar om ungefär\r\n300 miljoner kronor för dagspressen. Men det sym-\r\nboliska värdet är långt större. Vi måste vårda den\r\ngoda journalistiken i press, radio och TV för att män-\r\nniskor ska kunna vara välinformerade och kunna lita\r\npå vad som står i tidningarna.\r\nLåt mig, herr talman, sluta med en annan strof av\r\nAlf Henrikson som har anknytning till detta. Jag\r\nriktar den till alla försvarare, oavsett parti, av straff-\r\nskatten på god journalistik. Det är en dikt som heter\r\nSamhällsutveckling. Jag vet inte riktigt när den for-\r\nmulerades.\r\nDet var som det var\r\ntills det blev som det blev.\r\nDet blir som det blir\r\nnär det är som det är.\r\nDet är som det är\r\ntills det blir som det blir.\r\nFaran är att det blir som det var.</pre><pre>Anf.  206  THOMAS STRAND (s):\r\nHerr talman! Vid höstens riksdagsval röstade\r\n80,1 % av alla röstberättigade. Det var en minskning\r\nmed 1,3 % jämfört med valet 1998. Och jämför man\r\nmed valet för 20 år sedan minskade antalet röstande\r\nmed 11,3 %. Vid valet 1982 var nämligen valdelta-\r\ngandet 91,4 %. Denna negativa utveckling oroar. Det\r\nsviktande valdeltagandet har fått oss att inse vikten av\r\nett ständigt pågående samtal kring vår demokrati och\r\nhur den kan utvecklas samt förnyas.\r\nJag är fullt medveten om att graden av demokrati\r\ninte enbart kan bedömas utifrån hur många som går\r\noch röstar vart fjärde år. Demokrati är framför allt ett\r\naktivt och medvetet förhållningssätt som synliggörs i\r\nmänniskors engagemang, delaktighet och ansvarsta-\r\ngande i samhällslivet. Utifrån detta perspektiv finns\r\ndet mycket vi kan vara både glada och stolta över. Vi\r\nser att många människor, både unga och vuxna, visar\r\nengagemang och ansvarstagande i arbetsliv, i för-\r\nskolor och skolor samt i många olika ideella före-\r\nningar.\r\nJag är också medveten om att frågor kring demo-\r\nkrati måste kopplas till flera andra viktiga samhälls-\r\nfrågor, såsom allas rätt till ett meningsfullt arbete, en\r\naktiv kamp mot segregation och utanförskap samt ett\r\narbete för att minska de stora ohälsotalen. I detta\r\nständigt pågående demokratiarbete bör många aktörer\r\nförenas.\r\nHerr talman! Jag vill i detta mitt anförande kring\r\ndemokratin uppmärksamma kammaren på ett särskilt\r\nproblem. Det finns en kraft i vårt samhälle som alltför\r\nofta glöms bort när vi fokuserar på frågor kring ut-\r\nveckling och förnyelse av vår demokrati. Det är\r\nsamma kraft som var med och utvecklade den svens-\r\nka demokratin runt förra sekelskiftet. Jag talar om\r\nsvensk folkbildning. Jag påstår faktiskt att folkbild-\r\nningen som garant för och utvecklare av vår demo-\r\nkrati i alltför liten grad uppmärksammas av oss poli-\r\ntiker. Saken blir ju inte mindre intressant när man\r\nupptäcker folkbildningens kraft att motverka både\r\nsegregation och utanförskap samt ökade ohälsotal.\r\nSvensk folkbildning är unik på många olika sätt.\r\nDels har den varit med om att bygga och utveckla\r\nvårt demokratiska samhälle under många år. Dels är\r\nen av folkbildningens huvuduppgifter att just utveckla\r\noch vitalisera vår demokrati i egenskap av en fri och\r\nsamhällskritisk aktör. Detta ständigt pågående demo-\r\nkratibygge sker framför allt genom den lilla gruppens\r\nstora möjligheter. Just i studiecirkeln möts människor\r\nav olika bakgrund och skiftande erfarenhet. Cirkeln\r\nblir en plats för eftertanke, reflexion och dialog. Och\r\npoängen är att samtalet i cirkeln förutsätter allas del-\r\naktighet på lika villkor. Det intressanta är att när den\r\nlilla gruppen möts förs alltid ett nära samtal om det\r\nsom händer i det omgivande samhället. Demokratin\r\nåtererövras på så sätt och relateras till det vardagliga\r\nlivet.\r\nDessutom är svensk folkbildning unik i så måtto\r\natt det är ytterst få organisationer som kan erbjuda så\r\nmånga mötesplatser för så många människor. Mellan\r\n1½ och 2 miljoner människor deltar varje år i studie-\r\ncirklar, vilka leds av ca 100 000 cirkelledare. Studie-\r\nförbunden är dessutom, med över 15 miljoner delta-\r\ngare, den största kulturarrangören i landet. Till detta\r\nkommer all den omfattande bildningsverksamhet som\r\ngenomförs på en mängd olika folkhögskolor och\r\nberör omkring 120 000 studerande årligen. Om man\r\nsom politiker vill få en fråga att bli föremål för en\r\nbred diskussion i det svenska samhället är svensk\r\nfolkbildning outstanding i att klara denna uppgift.\r\nHerr talman! Det som då är ett ytterligare problem\r\ni detta sammanhang är att det offentliga bidragsstödet\r\ntill folkbildningens organisationer väsentligt minskat\r\nunder den senaste tioårsperioden. I jämförelse med\r\n1991 har det statliga folkbildningsanslaget i fast pen-\r\nningvärde minskat med ca 11 %. Till detta kommer\r\natt även landstings- och kommunbidrag minskat i\r\nomfattning. Exempelvis har under samma gångna\r\ntioårsperiod kommunernas allmänna bidrag till stu-\r\ndieförbundens folkbildningsverksamhet minskat med\r\nnärmare 43 % om man tar hänsyn till inflationen\r\nbaserad på konsumentprisindex utveckling.\r\nDet minskade ekonomiska stödet till folkbildning-\r\nen har självklart medfört stora negativa konsekvenser.\r\nMan kan fundera över om det finns en koppling mel-\r\nlan det minskande valdeltagandet och ett väsentligt\r\nminskat ekonomiskt stöd till folkbildningens organi-\r\nsationer.\r\nHerr talman! Jag vill avsluta mitt anförande med\r\nen tvåfaldig uppmaning:\r\n- Det är för det första viktigt att vi som politiker i\r\ndenna kammare blir medvetna om och får en ökad\r\nförståelse för folkbildningens kraft och möjlighet\r\natt vitalisera och förnya vår svenska demokrati.\r\nUtifrån denna insikt har vi en viktig ideologisk\r\noch strategisk uppgift att påverka andra att upp-\r\ntäcka folkbildningens demokratiska kraft.\r\n- Det är för det andra viktigt att vi ger signaler till\r\nstat, landsting och kommuner om nödvändigheten\r\nav ett ökat ekonomiskt stöd till svensk folkbild-\r\nning i syfte att ge dess organisationer ökade förut-\r\nsättningar att vara en vitaliserande och utvecklan-\r\nde kraft för svensk demokrati.</pre><pre>Anf.  207  MARTIN ANDREASSON (fp):\r\nHerr talman! Den politiska liberalismens historia\r\när historien om kampen för mångfald. Varje männi-\r\nskas rätt att forma sitt liv utifrån egna förutsättningar,\r\nförhoppningar och drömmar förutsätter respekt för\r\nolikhet och respekt för människors livsval. Detta är\r\nden röda tråd som förenar i Folkpartiet liberalernas\r\narbete för att öka alla människors makt över sin egen\r\ntillvaro och vardag. Det gäller likaväl kampen för\r\nreligionsfrihet och föreningsfrihet, en kamp där den\r\npolitiska liberalismen tillhörde de allra första krafter-\r\nna för att till exempel slåss för frikyrkors rättigheter\r\npå 1800-talet, som arbetet för jämställdhet, etniska\r\nminoriteters rättigheter eller sexuellt likaberättigande.\r\nDen liberala visionen om sexuellt likaberättigande\r\nbygger på att kärlek och sexualitet mellan människor\r\ninte kan mätas och vägas av någon annan. Den ska\r\nmötas med samma respekt oavsett om det gäller kär-\r\nlek mellan människor av samma kön eller mellan\r\nmänniskor av olika kön. Människors egen könsiden-\r\ntitet måste också respekteras och accepteras.\r\nHär vill jag dra en parallell till just arbetet för\r\njämställdhet, som ju inte bara handlar om att utjämna\r\nde diskriminerande lagar som har hindrat människor\r\natt göra verklighet av sina livsdrömmar på grund av\r\nsitt kön utan som i samma mån - när dessa lagar har\r\nutjämnats - har en lika stor utmaning kvar som\r\nhandlar om att sprida kunskap, att ifrågasätta fördo-\r\nmar och att motverka den vardagsdiskriminering som\r\ni praktiken hindrar människor att göra verklighet av\r\nsina livsdrömmar och att leva sina liv på det sätt de\r\nvill.\r\nHerr talman! I frågor kring sexuellt likaberätt-\r\nigande händer det ibland att det bildas allianser i\r\ndenna kammare av lite ovanligt slag. Det är till ex-\r\nempel inte ovanligt att Folkpartiet får stöd för sina\r\nförslag från Vänsterpartiet och Miljöpartiet. Det är\r\nnaturligtvis ett mycket positivt samarbete. Men de\r\nskilda ideologiska utgångspunkterna bör ändå note-\r\nras. De kan leda till vissa olika slutsatser. Jag ska ta\r\nett exempel. Det gäller frågan hur vi bäst arbetar för\r\natt hävda de mänskliga rättigheterna inom vårt arbete\r\nför global solidaritet.\r\nEuropeiska unionen är kanske den internationella\r\nkraft som har betytt allra mest för att hävda männi-\r\nskors mänskliga rättigheter oavsett sexuell läggning\r\neller könsidentitet. Tack vare de krav som ställs på\r\nEU:s kandidatländer ser vi nu i land efter land i Öst-\r\noch Centraleuropa hur kriminalisering av homosexu-\r\nalitet avskaffas, hur strafflagstiftning utjämnas, hur\r\norganisationsförbud tas bort och hur diskriminerings-\r\nskydd införs. Den som säger nej till demokratiska\r\nländers samarbete inom EU säger nej just till det\r\nsamarbete som har betytt ojämförligt mest för att\r\nskapa ett internationellt tryck på nya demokratier i\r\nvårt närområde för att motverka intolerans och un-\r\ndanröja diskriminerande lagar. Det borde stämma till\r\neftertanke hos de partier som talar vackert om global\r\nsolidaritet men som i bland är mycket likgiltiga för att\r\nSverige ska delta i det praktiska arbetet för att hävda\r\njust denna globala solidaritet.\r\nHerr talman! Folkpartiet har nyligen lagt fram en\r\npartimotion med 25 konkreta förslag för sexuellt\r\nlikaberättigande. Den motionen hade kunnat vara\r\navsevärt kortare. Många av dessa förslag har nämli-\r\ngen Folkpartiet väckt tidigare i denna kammare. Gång\r\npå gång har vi sett hur en mycket egendomlig allians\r\nmellan socialdemokrater, moderater och kristdemo-\r\nkrater har röstat ned dessa förslag.\r\nAldrig förr har så många genomtänkta förslag från\r\nolika partier för homosexuellas, bisexuellas och\r\ntranspersoners rättigheter lagts fram som under de\r\nsenaste åren. Aldrig förr har heller så många förslag\r\nblivit nedröstade av det regeringsbärande partiet.\r\nMedan statsråd kan göra frejdiga utspel om könsneu-\r\ntral äktenskapsbalk, vilket skulle förutsätta att man\r\nåstadkommer en legal utjämning mellan partnerskap\r\noch äktenskap, motarbetar samtidigt regeringen Folk-\r\npartiets lagförslag för att just utjämna skillnaderna\r\nmellan att ingå partnerskap och att ingå äktenskap.\r\nSå sent som i förra veckan fick vi klara besked om\r\natt regeringen fortfarande försvarar de diskrimineran-\r\nde reglerna som gör att utlänningar får svårare att\r\ningå partnerskap än äktenskap. Vi har också fått veta\r\natt regeringen försvarar att man inte ska kunna ingå\r\npartnerskap på ambassader medan man däremot kan\r\ningå äktenskap.\r\nFolkpartiet kommer att fortsätta att arbeta vidare\r\nutifrån denna partimotion. Vi vill hävda flyktingars\r\nrättigheter att få en fristad från förföljelse på grund av\r\nsexuell läggning och könsidentitet. Vi vill motverka\r\noch intensifiera kampen mot hatbrotten. Vi vill re-\r\nformera familjerätten, och vi vill hävda den globala\r\nsolidariteten också på detta område.\r\nHerr talman! Det behövs en liberal motkraft mot\r\nlikgiltighet, fördomar, moralism och intolerans. Som\r\nSveriges liberala parti kommer Folkpartiet att fort-\r\nsätta vara pådrivande i arbetet för homosexuellas,\r\nbisexuellas och transpersoners rättigheter.</pre><pre>Anf.  208  LARS TYSKLIND (fp):\r\nHerr talman! Vi har diskuterat många frågor i dag.\r\nDet har varit stora frågor som t.ex. integration. Men\r\näven sådant som kommunalt självstyre har nämnts,\r\ndelaktighet, gräsrotsnivå, och nu på slutet det dåliga\r\nvaldeltagandet.\r\nMitt anförande knyter an till delaktighet och även,\r\ni viss mån, till valdeltagandet. Jag vill prata om de-\r\nmokrati i ett underifrånperspektiv.\r\nJag tar mitt avstamp i ett mycket aktuellt ämne för\r\nhösten, nämligen det ensidiga svenska torskfiskestop-\r\npet. Det är ett bra exempel på brist på dialog, förank-\r\nring och därmed i förlängningen brist på demokrati.\r\nEfter det att förslaget hade lagts fram var jag på\r\nflera möten med fiskare och företrädare för fiskeri-\r\nnäring och berörda kommuner, vars förutsättningar i\r\nvardagen radikalt skulle förändras om förslaget\r\ngenomfördes. Sakfrågan diskuterades naturligtvis,\r\nmen i diskussionen framkom att de kände sig lurade\r\noch överkörda. Det berodde på att de just hade varit\r\nmed om att ta ansvar i framtagande av åtgärder för att\r\nlösa de problem som fanns som motiv för att genom-\r\nföra stoppet, nämligen att få till stånd ett långsiktigt\r\nhållbart fiske. En förvaltningsplan hade tagits fram\r\nsom de var beredda att följa.\r\nErfarenheten visar att för att medborgare ska kän-\r\nna respekt och trygghet inför politiska beslut måste de\r\nkänna att de är rättvisa och rimliga. De vill ges till-\r\nfälle att påverka om besluten berör deras tillvaro på\r\nett radikalt sätt. Det kan jämföras med att på det lo-\r\nkala planet de flesta myndighetsbeslut trots allt fun-\r\ngerar så, med den lagreglering som finns, att det går\r\natt komma till tals.\r\nPå det sätt förslaget om ett ensidigt svenskt torsk-\r\nfiskestopp togs fram blev behandlingen ur denna\r\naspekt, enligt min mening, felaktig och olycklig. När\r\nett regeringsförslag, om det genomförs, så direkt\r\nberör inblandade människor i deras vardag måste\r\nförslaget föregås av en process där delaktighet är ett\r\nmåste - inte minst för att få till stånd ett kunskapsut-\r\nbyte. Här måste regeringen ta sitt ansvar.\r\nSakfrågan har en så stor dignitet att förslaget ris-\r\nkerar att försvaga hela samhällsstrukturer längs Sve-\r\nriges kuster. Det är ingen liten fråga för dessa männi-\r\nskor. Ett stort hot är också att föryngringen inom\r\nsvenskt fiske stoppas. De unga ger sig gärna på något\r\nannat med bättre framtidsutsikter.\r\nFrån svenskt håll har man varit framgångsrik i ar-\r\nbetet med regleringar i fisket - och som alla natur-\r\nligtvis ställer upp på.\r\nDet finns mycket att utveckla i sakfrågan, men\r\nden kanske inte hör hemma här i dag. Det bekym-\r\nmersamma är bristen på delaktigheten i beslutspro-\r\ncessen för de människor som direkt berörs. Jag är helt\r\növertygad om att dessa människor är beredda att\r\nmedverka till lösningar och att ta ansvar för dessa.\r\nHerr talman! Jag upprepar för att vara helt tydlig:\r\nDelaktighet är en viktig del i demokratin. Det är nå-\r\ngot som regeringen måste ta ansvar för.\r\nDet är inte konstigt att man ur ett underifrånpers-\r\npektiv upplever det som frustrerande att efter att ha\r\ndeltagit i en process för att lösa ett problem dyker det\r\ngenast upp ett nytt förslag som kullkastar det tidigare\r\nresonemanget. En uppgörelse i en regeringsförhand-\r\nling ska inte genomföras till varje pris av principiella\r\nskäl. Nu krävs att lyhördheten sätts på prov. Det är\r\nhär förmågan till dialog kommer att prövas, så att\r\nenskilda människor får chansen att påverka och ta\r\nansvar. Det är det jag kallar riktig demokrati.\r\nJag vill ta ett annat jämförbart exempel. Det var\r\nnär Öckerö kommun och Västra Götaland tog fram\r\nnya strandskyddsbestämmelser för den kommunen.\r\nSkyddet utvidgades på vissa ställen och togs bort på\r\nandra ställen där det ansågs obefogat, t.ex. i hamnar-\r\nna. Resultatet blev ett större område som var strand-\r\nskyddat. Det godkändes av länsstyrelsen, och alla\r\ntrodde att detta var en kanongrej. Men när det kom\r\ntill Naturvårdsverket ifrågasattes det, och man över-\r\nklagade.\r\nVad jag vill säga med det här är att vi måste lita\r\npå att man kan ta ansvar lokalt. Då måste vi också\r\nvara ödmjuka och ta stor hänsyn till vad som formas\r\nlokalt.\r\nPolitiska beslut måste upplevas som rättvisa och\r\nrimliga, som jag sade tidigare, för att vinna respekt\r\noch acceptans. Motsatsen leder till att man upplever\r\nuppgivenhet, vilket är en dålig grund att utveckla\r\ndemokratin på. När det gäller det här med valdelta-\r\ngandet tror jag att det kan finnas en koppling till det-\r\nta.\r\nFör mig som liberal är det självklart att varje en-\r\nskild individs erfarenhet och kunskap är en stor resurs\r\nsom måste tas tillvara. Vi har alla som sitter i den här\r\nförsamlingen ett stort ansvar för att utveckla de de-\r\nmokratiska processer som ger delaktighet. Men, herr\r\ntalman, jag vill uppmana regeringen att gå i spetsen\r\nför detta arbete. Jag hoppas att detta kommer att gå\r\nfram på något sätt även om Mona Sahlin inte är här\r\nlängre.</pre><pre>Anf.  209  TOBIAS KRANTZ (fp):\r\nHerr talman! Trots att partiet hade fått ett, i ett hi-\r\nstoriskt perspektiv, mycket svagt valresultat och trots\r\natt ministären endast hade en minoritet bakom sig i\r\nett oklart parlamentariskt läge satt den socialdemo-\r\nkratiska regeringen kvar, som om ingenting hade\r\nhänt. Vi regerar vidare, sade Göran Persson efter\r\nvalet 1998. Innebörden var densamma efter årets val.\r\nUnder våren beslöt en enig riksdag att regeringen\r\nsenast i augusti skulle lämna ett förslag till hur den så\r\nkallade pomperipossaeffekten för småföretagare\r\nskulle kunna avskaffas. Något sådant förslag inom\r\nden tidsram som riksdagen hade angivit kom inte.\r\nFörst ett par månader senare kom ett besked från\r\nfinansministern om att förslaget skulle läggas fram.\r\nExemplen skulle kunna göras många fler.\r\nOm vi inte ser upp kan Sverige komma att för-\r\nvandlas till en enpartidemokrati, ett träffande uttryck\r\nsom har myntats av en utländsk kommentator. De\r\nförsta tecknen finns redan: arrogans, bristande respekt\r\nför riksdagen, ett parti som upplever sig abonnera på\r\nregeringsmakten.\r\nInte minst turerna kring regeringsbildningen efter\r\nårets val visar att Sverige behöver en genomgripande\r\ndebatt om demokratins former, om demokratins vill-\r\nkor. Sverige behöver reformer som ger utrymme för\r\nmångfald och pluralism i politiken, reformer som gör\r\nupp med föreställningen om att Sverige är en enparti-\r\ndemokrati. Sverige behöver en konstitutionell nystart.\r\nLåt mig ge några exempel på sådana angelägna\r\nåtgärder som finns på en liberal reformagenda:\r\nFör det första bör man ändra formerna för reger-\r\ningsbildning. Det borde enligt min mening vara själv-\r\nklart att regeringsfrågan prövas automatisk efter ett\r\nval. Efter det att ett val har hållits bör uppgiften att\r\nanalysera det politiska och parlamentariska läget och\r\nutpeka regeringsbildare alltid ligga hos talmannen.\r\nDärefter hålls en förtroendeomröstning i riksdagen\r\nsom förhoppningsvis kan bekräfta talmannens be-\r\ndömning.\r\nDet ligger något mycket egendomligt i att reger-\r\ningsfrågan, som av naturliga skäl alltid är en huvud-\r\nfråga under valrörelsen, över huvud taget inte behö-\r\nver aktualiseras av den nyvalda riksdagen.\r\nFör det andra bör man inrätta en författningsdom-\r\nstol. Sverige har i förhållande till andra stater ett\r\nrelativt svagt skydd för de mänskliga fri- och rättig-\r\nheterna, som medborgarna är tillförsäkrade i grundla-\r\ngen. Genom tämligen okomplicerade politiska pro-\r\ncesser kan statsmakterna stifta lagar vars förenlighet\r\nmed författningen i högsta grad är diskutabel. Lagrå-\r\ndet, som kan pröva en ny lags överensstämmelse med\r\ngrundlagen, körs allt oftare över. Enligt Folkpartiets\r\nuppfattning bör en författningsdomstol införas.\r\nFörfattningsdomstolens uppgift ska vara att sär-\r\nskilt värna de medborgerliga fri- och rättigheterna\r\noch de demokratiska spelreglerna. Om vi folkvalda\r\npolitiker kräver av medborgarna att de ska respektera\r\nlagar och regler har de rätt att kräva av oss att vi ska\r\nrespektera grundlagen.\r\nFör det tredje bör man stärka det kommunala\r\nsjälvstyret. Regeringsformens portalparagraf är tyd-\r\nlig. Det lokala självstyret är ett av den svenska demo-\r\nkratins centrala fundament. I teorin bekänner sig\r\nockså alla ledande politiker till vikten av ett starkt\r\nkommunalt självstyre. I praktiken ser det emellertid\r\nannorlunda ut. Inte minst under de senaste åren har en\r\nrad inskränkningar i kommunmedborgarnas rätt att\r\nbestämma över sina egna angelägenheter införts.\r\nKommunerna får inte bestämma över sitt eget bo-\r\nstadsbestånd som de vill. Landstingen får inte be-\r\nstämma om akutsjukhus ska bedrivas i privat eller\r\noffentlig regi. Statsbidragen till kommunerna förses\r\nmed alltfler villkor och detaljregler. I en debattartikel\r\ni Dagens Nyheter, så sent som i går, skrev sju tunga\r\nsocialdemokratiska kommunpolitiker att den kommu-\r\nnala självstyrelsen är på väg att förvandlas till en\r\nkuliss. Det är ord att ta på djupaste allvar. Den kom-\r\nmunala självstyrelsen måste värnas. Den ger männi-\r\nskor större makt över sin vardag. Den minskar av-\r\nståndet mellan politiker och medborgare.\r\nFolkpartiet föreslår att en särskild lag ska stiftas\r\nsom reglerar kompetensfördelningen mellan stat och\r\nkommun. Lagen ska ange vilka beslut som ska fattas\r\npå statlig respektive kommunal nivå. Alltfler instäm-\r\nmer numera i Folkpartiets uppfattning att Europeiska\r\nunionen bör ha en sådan kompetenskatalog. Vore det\r\ndå inte naturligt att också Sverige som stat hade det?\r\nFör det fjärde bör man renodla personvalet. Med-\r\nborgare har rätt att bestämma inte bara vilket parti\r\nutan också vilken person som ska företräda dem i\r\nkommun, landsting och riksdag. I dag måste en kan-\r\ndidat för att ta sig förbi den av partierna internt be-\r\nslutade ordningen ha minst 8 % av partiets röster i\r\nriksdagsvalet respektive minst 5 % av partiets röster i\r\nkommun- och landstingsval. Det är en halvmesyr. Ett\r\nriktigt personval med avskaffade spärrar skulle öka\r\nden politiska mångfalden och bryta de stela partihie-\r\nrarkiernas makt.\r\nHerr talman! För ett sekel sedan stod liberaler i\r\nspetsen för att ge Sverige ett demokratiskt statsskick.\r\nVi lyckades efter ett hårt arbete och tuffa debatter. Nu\r\nmåste demokratin förnyas och förändras på nytt.\r\nKammarens ledamöter kan vara övertygade om att vi\r\nliberaler tänker ta ledningen också i den kampen.</pre><pre>Den allmänpolitiska debatten var härmed avslu-\r\ntad.</pre><pre>5 §  Bordläggning</pre><pre>Anmäldes och bordlades\r\nKonstitutionsutskottets betänkanden\r\n2002/03:KU2 Vissa tobaksfrågor (vilande grundlags-\r\nförslag och följdlagstiftning)\r\n2002/03:KU3 Riksdagen inför 2000-talet (vilande\r\ngrundlagsbeslut)\r\n2002/03:KU4 Riksbankens föreskriftsrätt (vilande\r\ngrundlagsförslag)\r\n2002/03:KU5 Offentlighetsprincipen och informa-\r\ntionstekniken (vilande grundlagsförslag)\r\n2002/03:KU7 Hets mot folkgrupp, m.m. (vilande\r\ngrundlagsförslag och följdlagstiftning)\r\n2002/03:KU9 Riksrevisionen - ändringar i regerings-\r\nformen (vilande grundlagsbeslut)\r\n2002/03:KU11 Extraordinära händelser i fredstid hos\r\nkommuner och landsting</pre><pre>Socialförsäkringsutskottets betänkande\r\n2002/03:SfU3 Ömsesidigt erkännande av beslut om\r\navvisning och utvisning</pre><pre>Trafikutskottets betänkande\r\n2002/03:TU2 Ändringar i lagen om vägtrafikregister</pre><pre>Miljö- och jordbruksutskottets betänkanden\r\n2002/03:MJU3 Mottagning av avfall i hamnar\r\n2002/03:MJU4 Ändring i djurskyddslagen</pre><pre>6 §  Anmälan om interpellationer</pre><pre>Anmäldes att följande interpellationer framställts</pre><pre>den 8 november</pre><pre>2002/03:27 av Ana Maria Narti (fp) till statsrådet\r\nHans Karlsson\r\nLångtidsarbetslösa invandrare och arbetsförmedling-\r\nens tjänster\r\n2002/03:28 av Axel Darvik (fp) till utbildningsminis-\r\nter Thomas Östros\r\nAvskaffandet av förkunskaper</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 12 november.</pre><pre>7 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 8 november</pre><pre>2002/03:91 av Ulla Löfgren (m) till justitieminister\r\nThomas Bodström\r\nPlatsbristen inom kriminalvården\r\n2002/03:92 av Tuve Skånberg (kd) till utrikesminister\r\nAnna Lindh\r\nID-handling för Taiwans representation\r\n2002/03:93 av Yilmaz Kerimo (s) till utrikesminister\r\nAnna Lindh\r\nFolkgrupper i norra Irak\r\n2002/03:94 av Yvonne Ruwaida (mp) till utrikesmi-\r\nnister Anna Lindh\r\nIslamofobi i världen\r\n2002/03:95 av Lars Ohly (v) till utrikesminister Anna\r\nLindh\r\nUSA-attack i Jemen\r\n2002/03:96 av Yvonne Ruwaida (mp) till statsrådet\r\nMona Sahlin\r\nIslamofobi i Sverige\r\n2002/03:97 av Yvonne Ruwaida (mp) till statsrådet\r\nMona Sahlin\r\nMediecensur i kriget mot terrorism\r\n2002/03:98 av Cristina Husmark Pehrsson (m) till\r\nsocialminister Lars Engqvist\r\nSjuksköterskor en bristvara\r\n2002/03:99 av Marie Wahlgren (fp) till socialminister\r\nLars Engqvist\r\nSpecialistkompetens inom reumatologi\r\n2002/03:100 av Johan Pehrson (fp) till utbildnings-\r\nminister Thomas Östros\r\nDen kvalificerade yrkesutbildningen\r\n2002/03:101 av Bo Bernhardsson (s) till utbild-\r\nningsminister Thomas Östros\r\nLunds historiska museum\r\n2002/03:102 av Lars Ångström (mp) till försvarsmi-\r\nnister Leni Björklund\r\nRäddningsverkets minröjningsarbete\r\n2002/03:103 av Lennart Fremling (fp) till näringsmi-\r\nnister Leif Pagrotsky\r\nMiljökonsekvensbeskrivningen för avveckling av\r\nkärnkraften\r\n2002/03:104 av Marie Wahlgren (fp) till miljöminis-\r\nter Lena Sommestad\r\nHållbar utveckling\r\n2002/03:105 av Annelie Enochson (kd) till statsrådet\r\nMorgan Johansson\r\nÅtgärder för att motverka unga människors alkohol-\r\nmissbruk\r\n2002/03:106 av Lars Ångström (mp) till försvarsmi-\r\nnister Leni Björklund\r\nFOI:s forskning och utveckling inom minröjning\r\n2002/03:107 av Lars Ångström (mp) till statsrådet\r\nJan O Karlsson\r\nSveriges och Sidas stöd till humanitär minröjning</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 12 november.</pre><pre>8 §  Kammaren åtskildes kl. 14.17.</pre><pre>\r\nFörhandlingarna leddes\r\nav tredje vice talmannen från sammanträdets början\r\ntill och med anf. 92 (delvis),\r\nav andre vice talmannen därefter till och med anf. 180\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}