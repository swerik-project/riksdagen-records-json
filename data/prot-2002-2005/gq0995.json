{"dokumentstatus":{"dokument":{"hangar_id":"2348268","dok_id":"GQ0995","rm":"2002/03","beteckning":"95","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"95","slutnummer":"0","datum":"2003-04-29 00:00:00","systemdatum":"2005-10-27 12:08:54","publicerad":"2003-04-29 00:00:00","titel":"Riksdagens snabbprotokoll 2002/03:95 Tisdagen den 29 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{B34AC687-48E2-4C6D-B0CF-9A3A3264C1DE}","dokument_url_text":"http://data.riksdagen.se/dokument/GQ0995/text","dokument_url_html":"http://data.riksdagen.se/dokument/GQ0995","dokumentstatus_url_xml":"http://data.riksdagen.se/dokumentstatus/GQ0995","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:95</div>\r\n<div class=\"sidhuvud_datum\">Tisdagen den 29 april</div>\r\n<div class=\"sidhuvud_klockslag\">Kl. 14.00 - 16.29</div>\r\n<hr class=\"sidhuvud_linje\">\r\n<pre>18.00 - 21.47</pre><pre>Det justerade protokollet beräknas utkomma om 3 veckor</pre><pre>-------------------------------------------------------------------------</pre><pre>1 §  Meddelande om ändringar i kammarens\r\nsammanträdesplan</pre><pre>Talmannen meddelade\r\natt onsdagen den 7 maj kl. 9.00 skulle voteringen\r\nutgå samt\r\natt fredagen den 9 maj kl. 9.00 skulle arbetsple-\r\nnum utgå.\r\nMeddelandet hade delats ut till kammarens leda-\r\nmöter.</pre><pre>2 §  Svar på interpellation 2002/03:280 om bi-\r\nlavgifterna på Öresundsbron</pre><pre>Anf.  1  Statsrådet ULRICA MESSING (s):\r\nHerr talman! Karin Svensson Smith har frågat Be-\r\nrit Andnor om hon avser verka för integration genom\r\nbiltrafik på bekostnad av integration genom tåg och\r\nfärja. Om svaret på frågan blir ja frågar Svensson\r\nSmith dessutom om Andnor gjort bedömningen att\r\nvärdet av bilburen integration är tillräckligt stort för\r\natt kompensera för de miljö- och hälsoskador som\r\nden extra biltrafiken ger upphov till.\r\nDärutöver har Svensson Smith ställt ytterligare\r\ntvå frågor. Den ena är om Andnor gjort någon kalkyl\r\növer den integration som de täta färjeförbindelserna i\r\nden norra Öresundsregionen är en förutsättning för.\r\nDen andra är om statsrådet mot bakgrund av den\r\nallvarliga miljösituationen avser att förespråka en\r\nsänkning av avgifterna på Öresundsbron. Eftersom\r\njag är det statsråd som ansvarar för infrastrukturen\r\ninom samt till och från Sverige är det jag som besva-\r\nrar frågan.\r\nSvensson Smiths fråga om att verka för integra-\r\ntion genom biltrafik på bekostnad av integration ge-\r\nnom tåg och färja besvarar jag med nej. Min och\r\nregeringens uppfattning är att integrationen via den\r\nfasta förbindelsen över Öresund kan främjas av såväl\r\ntågresande som bilåkande. Även färjetrafik är viktig\r\nför integrationen. Goda förutsättningar för flera tra-\r\nfikslag ska ge dem som reser möjlighet att själva\r\nvälja färdsätt. Sedan juli 2000 när den fasta förbindel-\r\nsen öppnade har det totala resandet över Öresund ökat\r\nmed drygt 30 %. Tågresandet har blivit en stor succé\r\nmedan biltrafiken ligger under den prognos som Öre-\r\nsundsbrokonsortiet gjorde innan förbindelsen öppna-\r\ndes. Biltrafiken är däremot i den storleksordning som\r\nförutsågs när riksdagen 1991 beslutade att den fasta\r\nÖresundsförbindelsen skulle byggas.\r\nFör att skapa goda förutsättningar för järnvägstra-\r\nfiken på den fasta förbindelsen har Sverige och Dan-\r\nmark ingått en överenskommelse sedan år 2000.\r\nÖverenskommelsen innebär att Banverket och danska\r\nBanestyrelsen ersätter Öresundskonsortiet för att\r\nnyttja järnvägsanläggningen. För trafik på den svens-\r\nka delen betalar operatörerna ordinarie banavgift för\r\npersontåg medan godståg ska betala en fast avgift på\r\n2 325 kr per passage. Avgifterna betalas till Banver-\r\nket.\r\nÖresundsbrokonsortiet ansvarar för ekonomin för\r\nden fasta Öresundsförbindelsen. Med utgångspunkt i\r\nregeringsavtalet om Öresundsförbindelsen beslutar\r\nkonsortiet om taxorna för vägtrafiken. Regeringen har\r\ninte för avsikt att initiera någon ändring av detta. Då\r\njag sagt det har jag också besvarat frågan om jag mot\r\nbakgrund av den allvarliga miljösituationen avser att\r\nförespråka en sänkning av avgifterna på Öresunds-\r\nbron.\r\nAvslutningsvis kan jag säga att regeringen särskilt\r\nbevakar utvecklingen av integrationen i Öresundsre-\r\ngionen. En fortsatt harmonisering av regler och vill-\r\nkor för att bo, arbeta och studera i södra Sverige och\r\npå Själland är ett viktigt arbete. Svensson Smith frå-\r\ngar om det gjorts någon särskild kalkyl över den\r\nintegration som just färjeförbindelserna i norra Öre-\r\nsundsregionen kan ge upphov till. Jag känner inte till\r\nnågon sådan kalkyl.</pre><pre>Anf.  2  KARIN SVENSSON SMITH (v):\r\nHerr talman! Jag vill börja med att tacka statsrådet\r\nför svaret. Jag känner mig mycket nöjd med de svar\r\njag har fått. Människor som bor i nordvästra Skåne\r\nkan nu andas ut. Det har varit skriverier från och till\r\nvid flera tillfällen sedan bron öppnades om att det\r\nfinns tankar och avsikter att eventuellt sänka avgif-\r\nterna för biltrafiken. Även om det inte finns några\r\nkonsekvensutredningar av vad färjetrafiken betyder\r\nför integrationen i den norra Öresundsregionen vet\r\nvar och en som varit i närheten av den att om ekono-\r\nmin blir sämre och man glesar ut turtätheten skulle\r\ndet bli mycket svårt med de projekt som finns i Hel-\r\nsingör och Helsingborg och regionerna i norra Själ-\r\nland och nordvästra Skåne.\r\nI Region Skåne jobbar man mycket med skånsk\r\nlivskraft. Det är ett sätt att försöka få den tillväxt som\r\ni dag är koncentrerad till sydvästra Skåne att sprida\r\nsig över hela Skåne. Det är viktigt att man, särskilt för\r\nde tankar som Region Skåne och dess ordförande\r\nUno Aldegren driver, ser till att inte underminera de\r\nförutsättningar som färjeförbindelserna utgör.\r\nDet finns också en annan anledning till att jag är\r\nmycket nöjd med svaret. Det är det arbete som görs\r\nmed skånska miljömål. Vi har konstaterat igen att\r\nprecis som i resten av landet är ökningen av biltrafi-\r\nken det största problemet när man ska komma åt\r\nklimathot, försurning, övergödning och så vidare. I\r\ndet sammanhanget får man se till att de åtgärder och\r\nförändringar man vidtar när det gäller avgifter för\r\ntrafiken inte gör de problemen större. Därför är jag,\r\nsom sagt, nöjd med svaret.\r\nJag har två följdfrågor i sammanhanget som jag\r\ngärna skulle vilja höra statsrådets synpunkt på. Den\r\nena handlar om det principbeslut som togs när riksda-\r\ngen bestämde sig för att bron skulle byggas. De som\r\nanvände bron skulle också finansiera bron. Det har vi\r\nfaktiskt tullat på lite grann genom att lägga ut en del\r\nav finansieringen på Vägverket och Banverket. Jag\r\nundrar om statsrådet har någon synpunkt på det.\r\nDet här är ju en sorts avgiftsfinansierad in-\r\nfrastruktursatsning. Det finns mycket starka krav,\r\nsärskilt från lobbyorganisationerna, på att vi ska ha\r\nmer av det slaget, när man nu inte tycker att ramen\r\nför infrastrukturpropositionen - de 364 miljarderna -\r\nräcker till för att förse hela landet med de vägar och\r\njärnvägar som det framförs önskemål om. Det finns\r\npropåer om PPP-finansiering. Jag tycker att erfaren-\r\nheterna från Öresundsbron talar för att det inte är så\r\nlätt att göra kalkyler för hur man lånar upp och sedan\r\nska låta avgifterna betala av det man har byggt. Här\r\nhar man fått förlänga amorteringstiden för att få eko-\r\nnomin att gå ihop, och det ser ändå inte särskilt ljust\r\nut.\r\nJag undrar om man i Regeringskansliet har dragit\r\nnågra slutsatser beträffande de kritiska synpunkter\r\nsom har framförts när det gäller budgeten för Öre-\r\nsundsbron och den framtida slutbetalningen för den-\r\nsamma.</pre><pre>Anf.  3  ULF NILSSON (fp):\r\nHerr talman! Utbytet mellan Sverige och Dan-\r\nmark har inte riktigt utvecklats som vi hoppades. Den\r\nså kallade Öresundsintegrationen har inte gått så fort\r\nsom vi hoppades. Det finns fortfarande en massa\r\nkrångliga skatteavtal, dåliga ur svensk synpunkt,\r\nkrångliga regler och så vidare. Det är inte så lätt att\r\nbo på den ena sidan och arbeta på den andra sidan.\r\nTill ett av hindren kan man faktiskt räkna de höga\r\nbroavgifterna. Jag är glad att Karin Svensson Smith\r\nhar tagit upp ämnet, även om jag förmodligen har en\r\nannan utgångspunkt än både ministern och Karin\r\nSvensson Smith.\r\nEnligt min mening innebär de höga broavgifterna\r\nockså en typ av handelshinder som går att jämföra\r\nmed tullavgifter och straffavgifter på kontakter över\r\ngränserna. Vi är väl alla överens om att vi ska försöka\r\nunderlätta överskridande av gränser.\r\nDet finns en mycket intressant utredning av Öre-\r\nsundsuniversitet som jag kan rekommendera till läs-\r\nning, om ni inte har läst den. Den heter Öresundsför-\r\nbindelse med ett hinder mindre. Det är ett antal fors-\r\nkare som har deltagit - ekonomer, miljöforskare,\r\ntrafikforskare och så vidare - och de kommer till lite\r\nolika slutsatser. Det gemensamma är ändå att de drar\r\nslutsatsen att drastiskt sänkta avgifter på bron men\r\näven på färjorna, till exempel från Helsingborg,\r\nskulle uppvägas av en kraftigt ökad ekonomisk till-\r\nväxt i regionen.\r\nJag tror på detta. Ju mer man tänker efter kan man\r\nfråga sig varför man en gång - jag var inte med då -\r\nbestämde sig för att kostnaderna ska betalas av dem\r\nsom trafikerar bron.\r\nJag menar att man i stället borde se på Öresunds-\r\nbron ungefär som man ser på andra väg- och bropro-\r\njekt inom det egna landet, nämligen att staten står för\r\ninvesteringskostnaden. Fördelen blir ekonomisk till-\r\nväxt i landet, vilket förväntas uppväga de statliga\r\nutgifterna.\r\nVi har aldrig drömt om att diskutera avgifter på\r\ntill exempel Ölandsbron. Om vi menar allvar med att\r\nvi ska leva i ett gränslöst Europa och Norden borde vi\r\ntänka om.\r\nUtredningen visar att redan en halvering av bro-\r\navgifterna skulle uppvägas av ökad ekonomisk till-\r\nväxt. Man menar till och med att en nolltaxa skulle\r\nvara ekonomiskt försvarbar eftersom utbytet av ar-\r\nbetstillfällen, handel, affärer, forskning och högre\r\nutbildning skulle öka.\r\nDet har funnits vissa i regeringen som ibland har\r\nsagt att det vore bra om vi sänkte avgifterna. Därför\r\nskulle jag vilja fråga ministern om hon är beredd att\r\növer huvud taget överväga argumenten om vad dras-\r\ntiskt sänkta avgifter skulle kunna innebära för en\r\nekonomisk utveckling i regionen.</pre><pre>Anf.  4  Statsrådet ULRICA MESSING (s):\r\nHerr talman! Jag vill understryka det som Karin\r\nSvensson Smith sade i sitt inlägg, nämligen att det är\r\nviktigt att transportslagen kompletterar varandra och\r\natt de gör det på ett sådant sätt att vi också når andra\r\npolitiska mål som vi har satt upp, till exempel miljö-\r\nmålen.\r\nJag tycker att vi ska stå fast vid att Öresundsbron i\r\nsin helhet ska avgiftsfinansieras och att konsortiet ska\r\ngöra en avgiftssättning som genererar en sådan in-\r\nkomst att det också kan betala på de lån som har\r\ntagits. Därmed har jag kommit in på den fråga som\r\nUlf Nilsson tog upp. Detta är alltså min principiella\r\nhållning, och jag ser inga skäl att ändra på den. Den\r\när också viktig med tanke på de diskussioner som\r\nkommer med anledning av vårpropositionen, men\r\näven med anledning av att vi i slutet av detta år ska\r\nfastställa den plan för vägar och järnvägar som om-\r\nfattar de kommande tolv åren.\r\nDet är en stor infrastruktursatsning som ska sjö-\r\nsättas. Därför finns det stora förväntningar och för-\r\nhoppningar runtom i vårt land, och även om pengarna\r\när många under dessa tolv år vet vi att fokus i planen\r\nkommer att ligga på de första åren. Därför koncentre-\r\nras mycket av diskussionen nu på hur länen tillsam-\r\nmans och kommunerna sinsemellan eventuellt kan gå\r\nin och förskottsbetala en del av pengarna för att på så\r\nsätt kunna tidigarelägga projekt från den senare delen\r\nav planen till den tidigare delen.\r\nDet är alltså en form av alternativ finansiering där\r\nkommuner och län funderar på om de tillsammans\r\nkan förskottera en del av pengarna för att få i gång\r\nprojekt tidigare. Jag har inget principiellt emot detta.\r\nJag är beredd att titta på hur mycket det kan bidra till\r\natt främja byggandet av ny infrastruktur för att på så\r\nsätt också ge förutsättningar för ny tillväxt och ny\r\nutveckling. Det är dock en svår balansgång. Det är\r\nlätt sagt att man ska finansiera en del nya infrastruk-\r\nturinvesteringar med avgifter, men det är svårt när det\r\nväl kommer till kritan.\r\nVi har i dag avgifter på Svinesundsbron, vilket\r\nockså är en form av alternativ finansiering. Vi har\r\ndiskussioner om varför vi har bompeng när man fär-\r\ndas in i Norge men inte när man färdas från Norge\r\noch in i Sverige.\r\nJag tror att den typen av diskussioner kommer att\r\nfortsätta i kölvattnet på den nationella plan som vi ska\r\nfatta beslut om. Jag är beredd att lyssna på argument\r\nför och emot, men jag har också en principiell inställ-\r\nning som innebär att om vi ska ha likvärdiga krav på\r\ninfrastrukturen i vårt land, och om vi är överens om\r\natt infrastrukturen ska hjälpa oss att leva upp till även\r\nandra miljömål där vi ska kunna ställa krav på att de\r\nolika transportslagen kompletterar varandra, då finns\r\ndet bara en garant för att den generella och nationella\r\ninfrastrukturen blir likvärdig över hela landet och det\r\när staten.\r\nJag deltar gärna i diskussioner om former av al-\r\nternativ finansiering, men man ska ha respekt för att\r\ndet är svårt, det ställer stora krav på dem som ska\r\ngenomföra finansieringen och det kostar mycket\r\npengar. Vi får se vilka möjligheter vi har att växla\r\nupp statens pengar i den nationella planen inför de\r\ntolv år som nu väntar, men att tro att det finns andra\r\nenkla lösningar till att bygga infrastruktur än den där\r\nstaten är garant tror jag inte på.</pre><pre>Anf.  5  KARIN SVENSSON SMITH (v):\r\nHerr talman! Jag skulle vilja något kommentera\r\ndet Ulf Nilsson sade. Han borde ta del av den samla-\r\nde skuld som redan finns på infrastrukturområdet. Det\r\nfinns ett rätt stort antal lånefinansierade järnvägs- och\r\nvägprojekt, och om man tittar på utgiftsområde 22\r\nsom trafikutskottet i riksdagen har att varje år yttra\r\nsig över kan man se att en allt större del av vår totala\r\nbudget de kommande åren är räntor och amorteringar\r\npå tidigare tagna lån.\r\nJag vill hävda att detta är demokratiskt ganska\r\ntvivelaktigt. Om vi ökade den andelen skulle kom-\r\nmande riksdagsledamöter i trafikutskottet mest ha att\r\nta ställning till amorteringsplaner och placeringar för\r\nbästa ränta. Då skulle vi ha frånhänt dem möjligheten\r\natt göra omprioriteringar av den inriktning av trafik-\r\npolitiken som tidigare riksdagar har gjort.\r\nJag skulle också vilja angripa det synsättet utifrån\r\nen helt annan utgångspunkt. Den samsyn som rege-\r\nringen och vi i dag uppvisar i kammaren gäller inte\r\nbara målsättningen om vad vi ska ha infrastruk-\r\ntursatsningarna till utan också ansvaret för Sveriges\r\nekonomi.\r\nAtt rulla problemen framför sig och säga att vi har\r\nen kalkyl som visar att tillväxten kommer att kom-\r\npensera för de faktiska utgifter vi drar på oss är ett\r\nganska ansvarslöst sätt att bete sig på gentemot kom-\r\nmande generationer. Det är bättre att ha kalkyler som\r\nhåller, för till syvende och sist kommer räkningen\r\nändå att tillfalla statsmakterna. Och vilka är de? Jo,\r\ndet är våra barn och barnbarn som ska betala dessa\r\nräkningar framdeles. Då gäller det att veta att man\r\nsatsat på rätt saker.\r\nJag är kanske inte lika positiv som statsrådet kring\r\ndetta med att kommuner och regioner förskottsfinan-\r\nsierar olika infrastruktursatsningar. Vi har ju ännu\r\ninte bestämt hur det blir. Det är ett arbete för hösten,\r\nnär remisserna har kommit in, att bestämma vilka\r\njärnvägsstråk och vägsträckningar som i kombination\r\nger den största uppfyllelsen av de transportpolitiska\r\nmålen.\r\nJag tror att en del kommuner är lite äventyrligt ute\r\nnär de förskotterar vägprojekt som vi inte ens har\r\nbestämt ska bli av. Det finns stor risk för att de kom-\r\nmer att stå där med den delen av kostnaden. Vi kan ju\r\ninte ta hänsyn till att vissa kommuner har hostat upp\r\npengar för att kunna ge sin sträckning högre prioritet i\r\nplanen än en kommun som kanske inte har gjort det-\r\nsamma.\r\nFör övrigt är det rätt stor skillnad mellan väg- och\r\njärnvägsprojekt. Det är väl dokumenterat att det finns\r\nen etablerad lobbyorganisation kring vägtrafiken\r\nmedan järnvägstrafiken arbetar på ett annorlunda sätt.\r\nDet får dock inte påverka oss när vi tittar på vilken\r\nfördelning och vilka konkreta projekt som bäst stäm-\r\nmer överens med de transportpolitiska målen.\r\nJag tycker också att Riksgäldskontorets kritik mot\r\natt det tidigare gjorts alltför många glädjekalkyler\r\nmåste ligga till underlag för vårt beslut när vi i höst\r\nmer konkret tar ställning till detta. Inte ens Arlanda-\r\nbanan, som ju borde ha de allra bästa förutsättningar-\r\nna för att betala sig eftersom det gäller tågtrafik till\r\noch från vår största flygplats, har kunnat undgå kritik\r\ni detta sammanhang. Man har också svårt att få det\r\nhela att gå ihop. Därför bör vi nog inte öka låneande-\r\nlen i infrastrukturprojekten utan i stället nöja oss med\r\nden ram som riksdagen har beslutat om.\r\nVi som är riksdagsledamöter, och även regering-\r\nen, har också ambitioner på andra områden än inom\r\ninfrastrukturen, och det är väl ingen av oss som me-\r\nnar att vi ska dra ned på något annat utgiftsområde för\r\natt på så sätt få större utrymme att bygga vägar och\r\njärnvägar.</pre><pre>Anf.  6  ULF NILSSON (fp):\r\nHerr talman! Vi har redan sett när det gäller Öre-\r\nsundsbron att de höga priserna har försvårat den nu-\r\nvarande finansieringsmodellen av bron. Antalet bilre-\r\nsor är betydligt lägre än man räknat med, och om den\r\nmodell för finansiering som Öresundskonsortiet har\r\nska fungera måste antalet öka kraftigt. Det är sant att\r\nantalet ökat under 2002. Det beror bland annat på att\r\nman gjort vissa prisexperiment i form av rabatter på\r\nweekendresor och liknande, men ökningen är fortfa-\r\nrande mycket lägre än beräknat.\r\nKarin Svensson Smith varnade för att låna till in-\r\nvesteringar. Men det är väl vad man hela tiden gör\r\nnär man genomför stora projekt. Avvägningen är om\r\ninvesteringarna ska ge någonting tillbaka i form av\r\nökad ekonomisk tillväxt, god samhällsutveckling och\r\nså vidare. De avvägningarna får man göra. Då talar\r\nallt för att det är en mycket god investering i framtida\r\ntillväxt, och det var också själva motivet till att man\r\nbyggde bron.\r\nJag är fortfarande övertygad om det och hoppas\r\nändå att det finns krafter inom regeringen som är\r\nberedda att inte bortse från ekonomiska effekter på\r\ndet omgivande samhället när man tittar på priserna\r\nför att åka över bron. Själv är jag helt övertygad om\r\natt billigare broresor och färjeresor skulle vara bra i\r\nlängden både för Danmark och Sverige, och det gäller\r\ninte bara Skåne utan hela Sverige.</pre><pre>Anf.  7  Statsrådet ULRICA MESSING (s):\r\nHerr talman! Öresundsbrokonsortiet har redan i\r\ndag en möjlighet att pröva och prövar också olika\r\ntaxenivåer för att försöka hitta den balans på avgifter\r\nsom ger största möjliga förutsättningar för integra-\r\ntion. Det får man göra när det gäller både yrkestrafi-\r\nken och privatpersoner.\r\nJag tycker själv att den statistik vi kan se under de\r\når som bron nu har varit öppen talar sitt tydliga språk.\r\nPendlingen över Öresund har ökat med 30 % sedan\r\nbron kom. Det är en fantastisk utveckling av tågre-\r\nsandet, och bilresandet ökar också alltmer. Att bron\r\nhar effekt råder det ingen tvekan om.\r\nAvgifterna spelar en roll för att motivera för ar-\r\nbetspendling. Men det finns också väldigt många\r\nandra frågor som är viktiga för att jag som medborga-\r\nre och konsument är beredd att bo på ena sidan sundet\r\noch arbeta på den andra. Den typen av frågor som rör\r\narbetsmarknaden, försäkringar eller skatteregler ar-\r\nbetar vi också med.\r\nJust när det gäller taxor och avgifter finns det en\r\nmöjlighet för Öresundsbrokonsortiet att fortsätta att\r\njustera avgifterna så att de leder till den ökade integ-\r\nration som var utgångspunkten för bron. Där menar\r\njag att man är på god väg och har bra kunskaper om\r\nvar de avgifterna ska ligga.\r\nSedan vill jag avslutningsvis understryka det som\r\nKarin Svensson Smith sade. Det får inte finnas någon\r\növertro bland kommunpolitiker och länspolitiker att\r\nman kan lyfta in nya objekt i en nationell plan med\r\negna pengar. En förutsättning för att man över huvud\r\ntaget ska kunna diskutera om vi kan tidigarelägga till\r\nexempel vägbyggen är att de finns med i den plan\r\nsom ryms inom de ramar som riksdagen har fattat\r\nbeslut om.</pre><pre>Anf.  8  KARIN SVENSSON SMITH (v):\r\nHerr talman! Ulf Nilsson har inte svarat på frågan\r\nom vem som ska betala. Vi kan sätta avgiften till noll,\r\nmen vem ska då betala bron? Vi kan väl inte säga till\r\ndanskarna att de ska betala hela bron? Räkningen\r\nfinns där. Vi måste se till att amortera på den. Skill-\r\nnaden mellan oss här i debatten är nog att Ulf inte är\r\nmed i trafikutskottet. Vi inser att vi måste ta ansvar\r\nför våra beslut.\r\nVi är förvisso riksdagsledamöter från Skåne, men\r\nvi har också ett nationellt ansvar. Vi kan inte säga att\r\ndet som gynnar Skåne och Öresundsregionen nöd-\r\nvändigtvis är så mycket bättre än det som skulle gyn-\r\nna till exempel utvecklingen i Norrlands inland. Vi\r\nmåste ta ett nationellt ansvar när vi är här.\r\nSåväl Riksdagens revisorer som Riksrevi-\r\nsionsverket har påpekat att vägkalkylerna och järn-\r\nvägskalkylerna, men framför allt vägkalkylerna,\r\nmånga gånger har varit fel. Man har överdimensione-\r\nrat projekten. Öresundsbron är byggd för 50 000\r\ndygnsöverfarter. Man har nu genom olika avgiftsjus-\r\nteringar fått upp biltrafiken till 10 000 överfarter.\r\nBron är överdimensionerad vad gäller kapaciteten\r\nför biltrafik. Det är en av anledningarna till att eko-\r\nnomin är så dålig. Hade man gjort en kalkyl som\r\nutgått från järnvägstrafiken och möjligtvis haft väg-\r\ntrafiken som komplement - och helst inte alls för vår\r\ndel - hade man haft större möjlighet att få kredit och\r\ndebet att gå ihop.\r\nMiljömålen är någonting vi har fattat beslut om i\r\ntotal enighet i riksdagen. Skånes miljömålsråd har\r\narbetat under landshövdingens regi. Det säger att vi\r\nfaktiskt måste minska biltrafiken. Annars kan vi inte\r\nfå miljömålen att gå ihop. Man måste hitta en bättre\r\nkombination mellan bil, cykel, båt och järnväg för att\r\nsamtidigt klara behoven av förflyttning och miljömå-\r\nlen.\r\nDå ska man inte tricksa med avgifterna. Det står\r\nfaktiskt i avtalet, statsrådet, att man ska ha som ut-\r\ngångspunkt vad det kostar att ta över bilen med färja\r\nmellan Helsingborg och Helsingör. Det är en ut-\r\ngångspunkt när man sätter avgiften för biltrafiken så\r\natt den inte konkurrerar ut färjetrafiken.</pre><pre>Överläggningen var härmed avslutad.</pre><pre>3 §  Svar på interpellationerna 2002/03:236, 237\r\noch 241 om vägen som tillväxtfaktor i Västra Gö-\r\ntaland</pre><pre>Anf.  9  Statsrådet ULRICA MESSING (s):\r\nHerr talman! Jag har mottagit tre interpellationer\r\nsom alla har beröringspunkter med varandra. Eliza-\r\nbeth Nyström har frågat vilka åtgärder jag avser att\r\nvidta för att den låga standarden på riksväg 45 inte\r\nska riskera industrins och därmed regionens möjlighet\r\ntill utveckling. Inger René har frågat vilka åtgärder\r\njag avser att vidta för att väg E 6 ska färdigställas\r\nsom motorväg från Uddevalla till norska gränsen. Ulf\r\nSjösten har frågat vilka åtgärder jag avser att vidta för\r\natt snabbt ge näringslivet i Västra Götaland bättre\r\nkommunikationsmöjligheter på väg.\r\nJag har valt att besvara alla tre interpellationer i\r\nett sammanhang.\r\nAll infrastruktur är viktig för näringslivets ut-\r\nveckling och för enskilda människors förutsättningar\r\natt bo och leva överallt. I slutet av året ska regeringen\r\nfatta beslut om de planer som ska gälla för de kom-\r\nmande tolv åren i infrastruktuplaneringen.\r\nSom interpellanterna är medvetna om vore det fel\r\nav mig att här och nu ge några konkreta löften om\r\nvägutbyggnader i Västra Götaland. Jag ska återigen\r\nförklara varför.\r\nFör ett år sedan beslutade regeringen om plane-\r\nringsdirektiv till Vägverket. Verket fick då i uppdrag\r\natt utvärdera och prioritera olika tänkbara åtgärder för\r\ndet nationella stamvägnätet.\r\nVägledande i Vägverkets arbete ska enligt riks-\r\ndagsbeslutet vara samhällsekonomisk lönsamhet och\r\nhur mycket åtgärderna bidrar till uppfyllelse av de\r\ntransportpolitiska målen. Vägverkets planförslag är\r\nnu ute på remiss till myndigheter, organisationer och\r\nandra intressenter och ska sedan redovisas till rege-\r\nringen senast den 4 augusti i år.\r\nUnder den tid jag har varit ansvarig för in-\r\nfrastrukturfrågorna har jag varit tydlig med att jag\r\ninte kommer att delta i de diskussioner som uppstår\r\nmed anledning av de planförslag som nu är ute på\r\nremiss. Det är förslag från våra myndigheter som ska\r\nförankras genom ett brett remissförfarande. På så sätt\r\nfår många möjligheter att ha synpunkter på förslagen\r\ntill infrastrukturplaner.\r\nFrån augusti, då planerna överlämnas till mig, tar\r\nden politiska processen över. Under hösten kommer\r\njag att resa för att möta synpunkter och ta till mig\r\nåsikter om de slutliga förslagen, helt i linje med det\r\nplaneringssystem som riksdagen själv har fattat beslut\r\nom. Det innebär att jag i dag inte kommer att kunna\r\nge några konkreta löften om vägutbyggnader i Västra\r\nGötaland. Den typen av tillkännagivanden får vänta\r\ntill årsskiftet.</pre><pre>Anf.  10  ELIZABETH NYSTRÖM (m):\r\nHerr talman! Det tog ganska lång tid innan in-\r\nfrastrukturministern kunde besvara interpellationen.\r\nDet invaggade mig naturligtvis i tron att svaret skulle\r\nbli väldigt positivt. Nu blev det inte så, men jag re-\r\nspekterar motiven. Att lova runt och hålla tunt hjälper\r\ningen.\r\nMer pengar till infrastrukturen skulle dock vara\r\nmycket välkommet. Det är inget land i Europa som\r\nsatsar så lite pengar på infrastrukturen som just Sve-\r\nrige mätt i procent av bruttonationalprodukten.\r\nVi talar mycket i Västsverige om riksväg 45 och\r\ndess avgörande betydelse för industrin. Jag som är\r\nuppväxt i Trollhättan vill givetvis peka på just bilin-\r\ndustrin i synnerhet. I dag, när den svenska bilindu-\r\nstrin har utländska ägare, ställs man inför mycket\r\nhård konkurrens. I varje nytt utvecklingsprojekt står\r\nman numera som en av många tänkbara kandidater\r\nnär GM ska välja bästa tänkbara ställe att utvecklas\r\npå. Avgörande är naturligtvis en mängd olika fakto-\r\nrer, men det absolut mest avgörande är tillgången till\r\nkompetens. Saab har redan flyttat delar av verksam-\r\nheten till Göteborg av den anledningen.\r\nI dag planerar Saab sin verksamhet utifrån att vi\r\nmåste leva med en outbyggd riksväg 45. Saab står\r\ninte och faller med den vägen, men chanserna att stå\r\nsig i en internationell konkurrens med andra GM-\r\nmärken om utvecklingsarbete minskar väsentligt.\r\nDetta beror på att tillgången till kompetens till stor\r\ndel beror på pendlingsmöjligheterna till Göteborg och\r\nfrån Göteborg till Trollhättan. Hälften av arbetskraf-\r\nten på Saab Automobile pendlar från andra kommu-\r\nner till arbetet i Trollhättan. Det gör att man är oer-\r\nhört beroende av en infrastruktur som fungerar väl.\r\nDet gör den inte i dag.\r\nSaab har investerat stora summor i produk-\r\ntionsanläggningar, rening för måleri och så vidare.\r\nÄven kapacitetsmässigt har man mer att ge än vad\r\nsom utnyttjas i dag. Frågan är hur det blir när Saab i\r\nframtiden står inför en volymökning, till exempel\r\nökad försäljning, eller en förfrågan om att producera\r\nnågon annan av GM:s produkter i Trollhättan. Klarar\r\nman av en sådan ökning? Sannolikt inte med nuva-\r\nrande infrastruktur.\r\nDagligen kommer det ca 100 transporter med\r\nmaterial till Saab. 80 % av dessa transporter, det vill\r\nsäga av 80 lastbilar, går på riksväg 45 mellan Göte-\r\nborg och Trollhättan. Och av de 80 går ca 25 lastbilar\r\ntillbaka med emballage på 45:an. Uttransporterna\r\nmed färdiga bilar är ca 50 lastbilar per dag där i prin-\r\ncip alla kör på 45:an från Trollhättan till Göteborg.\r\nDet ger totalt 200 tunga fordon dagligen på riks-\r\nväg 45 för Saab, och det kommer förhoppningsvis\r\ninte att bli färre när konjunkturen vänder.\r\nHerr talman! Som jag nämnde tidigare är det inte\r\nså att Saab står och faller med 45:an. Men sysselsätt-\r\nningen vid verksamheten i Trollhättan gör det. Det är\r\nbara ett av skälen till att det är angeläget med utbygg-\r\nnaden av 45:an och att  dubbelspåret på Norge-\r\nVänern-länken byggs ut. Förstår statsrådet att det\r\nbrådskar?</pre><pre>Anf.  11  INGER RENÉ (m):\r\nHerr talman! Det hör ju till god ton i den här salen\r\natt man ska tacka för svaret. Även om jag tycker att\r\ndet gör mig mer besviken än vad jag hade väntat mig\r\nska jag naturligtvis också tacka för svaret. Jag hade\r\nkanske väntat mig en större förståelse för den pro-\r\nblematik som ligger i det här. Inte minst det faktum\r\natt vi är så många som interpellerar statsrådet visar\r\ndet.\r\nI nästan 50 år har vägen E 6 genom Bohuslän\r\nstötts och blötts. Man har ställt ut löften till förbätt-\r\nringar. Förhoppningar har väckts och släckts. 1998\r\nmeddelade regeringen att vägen skulle vara klar 2007.\r\nFör tre år sedan backade regeringen något och med-\r\ndelade att allt i varje fall ska vara igångsatt 2007. Nu\r\när vägen från Torp till Rabbalshede klar, men sedan\r\ndå? Den som gav ut de här löftena var naturligtvis\r\nBjörn Rosengren. Men eftersom regeringen i dess\r\nhelhet är ansvarig för de beslut som fattas är statsrå-\r\ndet Messing ansvarig också för det beslutet. Och det\r\nvar ett löfte. Det var inte en målsättning eller något\r\nannat trams, utan det var faktiskt ett löfte.\r\nVägen ser bitvis ut att ha en sträckning och en\r\nförläggning som kunde passa när man drog kreatur\r\nfrån den ena ängen till den andra eller när man med\r\nhäst och vagn färdades mellan kustsamhällena. Men\r\ndet är en Europaväg vi talar om, ministern! Med da-\r\ngens trafikströmmar är vägen farlig, bokstavligen\r\nlivsfarlig. När mina barn åker på den här vägen har de\r\norder att så fort de har kommit fram ringa och tala om\r\natt de är framme. Jag har hittills aldrig åkt på den här\r\nvägen - någon gång åt något håll - utan att mötas av\r\neller bli omkörd av en ambulans. Det finns oftast inga\r\nmitträcken. Det finns oftast inga avkörningsramper.\r\nDet finns en mängd hårnålskurvor. Hastigheten väx-\r\nlar oavbrutet. Ministern vet säkert att sådant är farligt.\r\nDet är inte bara hastigheten som växlar oavbrutet.\r\nOckså vägstandarden och beläggningen växlar oav-\r\nbrutet.\r\nNågonting som inte växlar utan ständigt ökar är\r\nden tunga trafiken. Den har dubblerats de senaste fem\r\nåren. Fortfarande förekommer det traktorer och hö-\r\nlass på den här vägen, på denna kostig - som inte\r\nbara jag kallar den. Jag var i Lund under helgen till-\r\nsammans med herr talman och träffade kolleger från\r\nalla de nordiska länderna. När jag sade att jag var från\r\nBohuslän var det flera stycken som sade: Jaså, det är\r\ndär ni har \"den där vägen\". Ja, det är där vi har den\r\ndär vägen.\r\nUndersökningar av de redan utbyggda delarna av\r\nEuropaväg 6, till exempel mellan Göteborg och Ud-\r\ndevall, visar att trafikolyckorna minskar till en fjärde-\r\ndel på de vägar som är utbyggda jämfört med de\r\nvägar som inte är utbyggda. På den vägen, som alltså\r\nhar varit motorväg i ett ganska stort antal år, har det\r\ninte förekommit en enda dödsolycka.\r\nNorra Bohuslän och Dalsland är utflyttningsom-\r\nråden med svagt utbyggt näringsliv. Under de senaste\r\ntre åren har invånarantalet minskat med tusen perso-\r\nner i det här området, och det minskar alltfort. Möj-\r\nligheten för ungdomar att efter utbildning stanna kvar\r\npå hemorten och verka och få jobb är alltför liten.\r\nNäringslivets högsta önskan när det gäller möjligheter\r\natt växa och utvecklas är tveklöst en utbyggd motor-\r\nväg. Avvecklingen av näringslivet i norra Bohuslän\r\noch i Dalsland går dessvärre fort. Därför är det nöd-\r\nvändigt att bygga ut Europaväg 6 snarast. Att vänta\r\ntio år till är fullkomligt oacceptabelt. Vilket svar vill\r\nstatsrådet ge de ungdomar som gärna skulle vilja vara\r\nkvar och det näringsliv som vill utvecklas i det här\r\nområdet?</pre><pre>Anf.  12  ULF SJÖSTEN (m):\r\nHerr talman! Jag ska tacka för svaret även om jag\r\nockså tycker att det är intetsägande och till intet för-\r\npliktande. I svaret konstaterar infrastrukturminister\r\nUlrica Messing att all infrastruktur är viktig för nä-\r\nringslivets utveckling och för enskilda människors\r\nförutsättningar att bo och leva överallt. Den insikten\r\ndelar jag givetvis från djupet av mitt hjärta. Proble-\r\nmet är att verkligheten när det gäller vägnätet i Sjuhä-\r\nrad, som jag kommer ifrån, och västra Götaland inte\r\nmotsvarar ministerns insiktsfulla konstaterande.\r\nBakom resonemanget om en dålig vägstandard\r\ndöljer sig många ting. Det handlar om utrycknings-\r\nfordonet som förlorar viktiga minuter i en pressad\r\nsituation, skolbussen som blir inställd på grund av att\r\ngrusvägen bitvis försvinner vissa tider på året, tim-\r\nmerexportören som förlorar en kund på grund av att\r\nhan inte kan möta dagens just-in-time-krav och per-\r\nsonal som avstår från att ta det erbjudna jobbet på\r\ngrund av dåliga pendlingsmöjligheter.\r\nHerr talman! Näringslivsrepresentanter och före-\r\ntagarorganisationer har lyft fram just de tillväxthäm-\r\nmande aspekter som är en följd av det undermåliga\r\nvägnätet. Bristerna är i dag mycket tydliga i hela\r\nvästra Götaland, inte minst i Sjuhärad. Näringslivets\r\ntillväxt behövs faktiskt för att statens finanser ska må\r\nbra och för att Sverige ska ta de välbehövliga stegen\r\nuppåt i den internationella välståndsligan. Tillväxten\r\nbehövs också för att vi ska kunna finansiera den ge-\r\nmensamma sektorn, som vi alla tycker är så viktig.\r\nUteblivna satsningar, herr talman, innebär en fortsatt\r\nekonomisk kräftgång för nationen Sverige.\r\nSom jag tidigare har varit inne på skapar dåliga\r\nvägar svårigheter för företagens transporter, men\r\nockså problem med företagens kompetensförsörjning.\r\nI Sjuhäradsbygden, som fortfarande arbetar i en om-\r\nställningsfas efter att den producerande textilindustrin\r\ntappade 20 000 arbetstillfällen inom blott ett decenni-\r\num, lider näringslivet av dålig standard på vägnätet\r\nbåde på mindre och större vägar, som riksvägarna 40,\r\n27 och 41. Nu börjar byggnationen av riksväg 40\r\ngenom att Kyllaredsmotet strax utanför Borås pro-\r\njekteras.\r\nFör att bygga det här motet har Borås och Ulrice-\r\nhamns kommuner lånat upp drygt 100 miljoner kro-\r\nnor, och Västra Götalandsregionen betalar ränta för\r\ndessa lån. De här lånen har man inte tagit för att man\r\ntycker att det är rätt och riktigt utan för att man är\r\noerhört pressad av trafiksäkerhetsskäl och tillväxtskäl\r\natt vidta denna åtgärd. Men det är ju de facto, som\r\nvanligt, en övervältring av ansvar och kostnader på\r\nkommunerna, i detta fall Borås och Ulricehamn.\r\nSammantaget borde investeringar i vägar vara en\r\ninvestering i tillväxt och utveckling för Västra Göta-\r\nland och Sverige där vinstpotentialen för oss alla är\r\nutomordentligt stor.\r\nHerr talman! Ulrica Messing säger att hon inte\r\nkan ge några svar om specifika objekt i dag eftersom\r\nremissbehandlingen pågår. Jag kan ha en viss förstå-\r\nelse för det resonemanget, och jag hade haft ännu mer\r\nförståelse för det om vi diskuterade en medelsram\r\nsom var i närheten av det som behövs för Sveriges\r\nvägutbyggnad. Hittills har planeringsprocessen från\r\nVägverkets sida genomgående inneburit senarelägg-\r\nningar. Halva sträckan av riksväg 40 mellan Borås\r\noch Ulricehamn finns med i planperioden fram till\r\n2015. Halva sträckan finns med i slutet av perioden.\r\nUtan att lova någonting, Ulrica Messing, är det\r\ninte hög tid att Göteborg och Stockholm får en mo-\r\ntorvägsförbindelse och att man därmed lever upp till\r\ndet beslut om utbyggnad av riksväg 40 som fattades\r\nför tio år sedan?</pre><pre>Anf.  13  LARS TYSKLIND (fp):\r\nHerr talman! Som boende i Västra Götaland i all-\r\nmänhet och Bohuslän i synnerhet har vi naturligtvis\r\ntagit del av den infrastrukturdiskussion som har varit i\r\nVästsverige. Man kan konstatera att svaret på dagens\r\ninterpellationer stämmer bra överens med de svar vi\r\nhar fått i frågestunder och annat. Statsrådet har varit\r\nväldigt tydlig på den punkten.\r\nOm man accepterar att det inte går att ge några\r\nkonkreta löften, vilket man tydligen inte kan göra\r\ntrots tidigare beslut och utfästelser, borde man ändå\r\nkunna diskutera principer. Då kan man diskutera\r\nprincipen om redan fattade beslut. Beredningsgrup-\r\npen för regional utveckling i Västra Götaland har\r\ngjort ett förslag till remissvar som regionfullmäktige\r\nska behandla i maj. Där skriver man: Riksdagen har\r\nbeslutat att resterande delar av E 6 genom Bohuslän\r\nska byggas ut till 2007. Vi förutsätter att detta beslut\r\nverkställs. Särskild finansiering kan bli aktuell.\r\nPå de lokala och regionala planen utgår man na-\r\nturligtvis ifrån att de fattade besluten gäller. Den\r\nplanering som har skett, både av enskilda personer\r\noch kommuner längs sträckningen, har utgått från\r\ndetta. E 6 är ett bra exempel på detta eftersom man\r\nhar gjort så pass tydliga utfästelser kring den. Den har\r\nvarit uppe till diskussion så många gånger. Vi har\r\nkunnat se det i riksdagsbehandlingar och annat, och\r\näven när man har varit med på plats i Bohuslän. År\r\n2007 har nämnts så många gånger.\r\nNu känner man att det är stor risk att hela det här\r\nresonemanget ställs på ända. Det stora problemet är\r\nju, som Ulf Sjösten var inne på, volymen på in-\r\nfrastruktursatsningarna och hur mycket pengar man\r\nkan satsa på detta. Det är inte så, som sades i en tidi-\r\ngare interpellationsdebatt, att man ska ta pengar från\r\nandra saker, utan det här är ju en tillväxtbefrämjande\r\ninsats.\r\nAv trafikutskottets behandling av detta tidigare i\r\når har det framgått att regeringen har varit väldigt\r\ntveksam när det gäller alternativa finansieringar och\r\ndå främst PPP. Man har sagt att det möjligen kan vara\r\nnågonting för framtiden. Jag undrar varför man är så\r\ntveksam. Det kan finnas en viss logik i det som\r\nnämndes förut att man då intecknar framtida utrymme\r\nför beslut. Men jag tror ändå att man måste ha mod\r\natt fatta de långsiktiga besluten när det gäller in-\r\nfrastrukturen. Så sent som på 1800-talet fattade man\r\nbeslut om stambanejärnvägsnätet. Det var oerhörda\r\nsummor för Fattig-Sverige som man då satsade, men\r\nman trodde på att de skulle ge den tillväxt de gav.\r\nDet blir som ett moment 22 här. Den infrastruktur\r\nsom vi ska satsa pengar på ska ge den tillväxt i de här\r\nregionerna som ska betala den infrastruktur som vi\r\ninte har. Under tiden förolyckas och skadas männi-\r\nskor på vägen, som några tidigare har tagit upp. Man\r\nkommer inte fram. Näringslivet satsar inte i området\r\noch så vidare. Jag behöver inte upprepa alla de kända\r\nargumenten.\r\nDet skulle vara trevligt om statsrådet kunde kom-\r\nmentera varför man känner sådan tveksamhet till\r\ndetta när man ändå satsar på långsiktigt tillväxtbe-\r\nfrämjande åtgärder. Det handlar ju inte om avgiftsfi-\r\nnansieringen precis. Staten kan ta ansvar för detta så\r\natt det inte är bundet till projektet, som det är när det\r\ngäller Öresundsbron.\r\nFör att rätt ska vara rätt kan jag säga att norra Bo-\r\nhusläns kommuner, Tanum och Strömstad, har ökat\r\nsin befolkning de senaste åren, men det har inte med\r\nvägen att göra.</pre><pre>Anf.  14  ANITA BRODÉN (fp):\r\nHerr talman! Även om infrastrukturministern inte\r\nkan utlova något upplevs det ändå som en stor mani-\r\nfestation här i dag när så många från Västsverige\r\npekar på ett stort problem. Jag vill stryka under det\r\nsom föregående talare har fört fram om olika vägav-\r\nsnitt, men jag vill ändå lyfta fram ett speciellt vägav-\r\nsnitt här i dag. Det är väg 45 som Elizabeth Nyström\r\nhar nämnt.\r\nVi i Folkpartiet prioriterar denna väg i vår parti-\r\nmotion. Vi yrkar till och med att 45:an ska bli en\r\nEuropaväg. Det gör vi på grund av två viktiga orsa-\r\nker. Den ena är den stora olycksfrekvens som framför\r\nallt finns mellan Göteborg och Karlstad, men 45:an\r\ngår ju också vidare. Det är ett extremt farligt vägav-\r\nsnitt på många mil. Vi hörde tidigare att man ofta ser\r\natt olyckor har hänt när man åker den vägen.\r\nDen andra viktiga orsaken som gör att Folkpartiet\r\nlyfter fram väg 45 handlar om företagsamheten. Det\r\när ganska många företag utefter vägen som är bero-\r\nende av en väl fungerande infrastruktur. Vi har fram-\r\nför allt hört bilföretag nämnas, och Saab har nämnts\r\nspeciellt. Det handlar om kompetent personal som ska\r\nlockas och ges möjlighet att pendla till Trollhättan.\r\nDärför vill jag än en gång understryka det som har\r\nsagts om att det är extremt viktigt att Ulrica Messing\r\ntar till sig de här synpunkterna inför beslutet fram-\r\növer.</pre><pre>Anf.  15  ANNE-MARIE EKSTRÖM (fp):\r\nHerr talman! Det som jag tänker säga nu har sagts\r\nmånga gånger förr i den här salen. För att få den väl-\r\nfärd vi vill ha med en bra skola, vård och omsorg\r\ngäller det inte bara att fördela den kaka vi har i dag.\r\nVi måste ha en större kaka, det vill säga vi måste ha\r\ntillväxt, och då behövs ett bra företagsklimat. För att\r\nfå ett bättre företagsklimat är det inte bara villkoren\r\nför företagande med enklare regler och förändrade\r\nskatter som behövs. Det måste också vara enkelt att\r\nkomma till företagen vare sig det är fråga om gods\r\neller personer. För att öka den kaka vi ska fördela\r\nmåste vi alltså ha framkomliga vägar och järnvägar.\r\nRegeringen tycks inte ha insett detta. Den infrastruk-\r\nturpolitik som har förts hittills har varit bristfällig.\r\nJag kan ha en viss förståelse för att statsrådet inte\r\nvill diskutera enskilda vägar. Statsrådets företrädare\r\nBjörn Rosengren kanske gjorde det i alldeles för stor\r\nutsträckning eftersom han lovade runt och höll tunt.\r\nIngenting har hänt. Beslut och investeringar har skju-\r\ntits upp. Det man borde diskutera är regeringens vilja\r\natt satsa på infrastruktur, och då gäller det både vägar\r\noch järnvägar.\r\nI vårpropositionen sänks anslaget till vägar ytter-\r\nligare utan vidare motivering annat än att det inte\r\nfinns pengar. I vårpropositionen står också många\r\nvackra ord om tillväxt. Statsrådet säger själv i re-\r\nmissvaret att infrastrukturen är viktig för tillväxten.\r\nMen hur följer regeringen upp alla dessa vackra ord i\r\npraktiken? Eller stannar det bara vid tomma ord? När\r\ndet gäller att satsa på en enskild järnväg var regering-\r\nen snar att gå ett av stödpartierna till mötes. Då var\r\ndet lätt att föregripa infrastrukturplanen som ju också\r\ninnefattar järnvägar. Men det borde vara än mer vik-\r\ntigt att diskutera hur tillväxten ska ske i olika regio-\r\nner.\r\nHerr talman! Västra Götaland är en tillväxtregion\r\nmed 1,5 miljoner invånare. För att hela regionen ska\r\nväxa behövs en bra infrastruktur över hela regionen,\r\noch det gäller både små och stora vägar och järnvä-\r\ngar.\r\nHerr talman! Jag vill ändå ta upp det område som\r\nligger mig närmast. Precis som Ulf Sjösten sade för\r\nen stund sedan är Sjuhäradsbygden med Borås som\r\ncentrum en bygd med många små och medelstora\r\nföretag, men vägnätet är bristfälligt. Det gäller både\r\nde större och de mindre vägarna. För att få tillväxt i\r\nden här bygden behövs det en satsning på vägarna.\r\nFör några år sedan blev hela sträckan Borås-Gö-\r\nteborg som en del av riksväg 40 klar som motorväg,\r\noch vid ungefär samma tidpunkt blev också hela\r\nsträckan Jönköping-Stockholm utbyggd till motor-\r\nväg. Det blev en betydande skillnad i trafikintensite-\r\nten efter att sträckan blivit utbyggd. Trots att det\r\nsaknas åtta mil motorväg, och trots att denna\r\nvägsträcka är kurvig och backig och inte alls lämpad\r\nför denna intensiva och tunga trafik har vägen blivit\r\nen genomfartsväg till Stockholm, förutom att den\r\nnaturligtvis är och måste vara den lokala pulsådern.\r\nVägen är olycksdrabbad, och framkomligheten är\r\nfortfarande dålig. Jag anser att man, redan när man\r\nfattade beslut om att bygga motorväg mellan Borås\r\noch Göteborg, borde ha insett att man måste ta steget\r\nfullt ut och fortsätta motorvägen ända till Jönköping.\r\nHerr talman! Det är många vägar och järnvägar\r\nsom ska dela på pengarna. Regeringen måste sätta\r\nned foten om tala om man vill ha en tillväxt i landet.\r\nDå kan man inte skära ned anslaget som man gör.\r\nMan måste titta på alternativa former. Tänker statsrå-\r\ndet sätta fart och medverka till detta så att vi får\r\nframkomliga vägar i Sjuhäradsbygden och i Västra\r\nGötaland för att tillväxten i den delen av landet ska\r\nstimuleras?</pre><pre>Anf.  16  JAN-EVERT RÅDHSTRÖM (m):\r\nHerr talman! Jag kände ett behov av att gå in i den\r\nhär debatten. Vi har hört företrädare från Västra Gö-\r\ntalandsregionen. Jag vill inte bli en företrädare för\r\nVärmland. Jag vill bli en företrädare för hela riksväg\r\n45, som går genom i princip hela vårt land.\r\nAlla vägar bär till Rom, heter det. Men här skulle\r\nvi kunna få en möjlighet när det gäller 45:an. Det\r\nfinns en Europaväg genom Europa som går från Itali-\r\nen upp till Göteborg som heter E 45, men där slutar\r\nden. Där blir den döpt till riksväg 45.\r\nVi hade äran att ha herr Gonzales, som är chef för\r\nEU:s TEN-projekt, i Årjäng häromsistens. Han såg\r\n45:an som en förlängning av och ett viktigt projekt\r\nför dagens TEN-struktur i vårt land. Det blir en direkt\r\nfråga till ministern, som inte är avhängig av in-\r\nfrastrukturpropositionen: Tycker näringsministern, i\r\nlikhet med Gonzales, att 45:an skulle kunna vara ett\r\nkomplement till den nordiska triangeln och läggas in i\r\nTEN-projektet?\r\nE 45:an, som jag sade tidigare, som går från Itali-\r\nen till Göteborg skulle kunna bli Europas längsta\r\nEuropaväg om den kunde få gå upp till Karesuando.\r\nJag ställer min andra fråga till ministern. Jag vill inte\r\npressa ministern till ett ställningstagande som kan\r\nmedföra svårigheter framöver, utan jag ska försöka\r\nformulera mig någorlunda vänligt. Ser infrastruktur-\r\nministern en möjlighet att studera noggrant möjlig-\r\nheterna till att Sveriges regering skulle vilja anmäla\r\n45:an till att bli en Europaväg? Det är ändå Sveriges\r\nregering som måste ta det initiativet för att det ska\r\nkunna behandlas på Europanivå. Om vi finge detta\r\nskulle det inte längre heta bara att alla vägar bär till\r\nRom. Då kunde man vända på det hela och säga att de\r\nbär till Karesuando.</pre><pre>Anf.  17  BÖRJE VESTLUND (s):\r\nHerr talman! När jag såg att alla dessa borgerliga\r\nkamrater gick ned och bänkade sig tänkte jag att vi\r\nmåste ändra på det här. Vi kan inte ha det på det här\r\nsättet i den här kammaren. Man kan ju tro att vi har\r\nfallit ifrån. Men det har vi naturligtvis inte.\r\nJag vill börja med att kommentera vad Jan-Evert\r\nsade. Visst är det möjligt: Visst kan man diskutera att\r\ngöra 45:an till ett TEN-projekt. Det är väl inget i sig\r\nsom hindrar det. Problemet är att vi ändå ska betala\r\n95 % av kostnaden för att göra dessa förbättringar\r\nden vägen. Vi har ett annat TEN-projekt som jag för\r\nmin del tycker är mycket mer angeläget och som\r\nnågon också talade om här, nämligen E 20, som är en\r\ndel av TEN-projekten och som jag tycker att vi borde\r\nbygga ut på ett bättre sätt i så fall.\r\nJag har stor förståelse för alla er från Västsverige\r\nsom vill tala för er region och för att förbättra in-\r\nfrastrukturen. Samtidigt är det någonting i er argu-\r\nmentation som fattas. Man gav exempel på vad som\r\nhade gjorts. Bland annat nämnde man den delen som\r\ngick från Linköping till Jönköping, som byggdes ut\r\nfullt till motorväg för några år sedan. Har de södra\r\ndelarna av Östergötland fått en bättre tillväxt för att\r\nman byggde ut den här vägen? Nej, tyvärr är det nog\r\ninte så. Det är fortfarande en avfolkningsbygd i allra\r\nhögsta grad. Jag vill påstå att det finns en övertro på\r\natt en bättre infrastruktur skulle vara den enda möj-\r\nligheten att kunna få en bättre tillväxt. Det argumen-\r\ntet håller inte riktigt.\r\nJag skulle också vilja säga att det här, som alltid\r\nannars, handlar om att man måste fördela pengar\r\nmellan olika regioner och mellan olika intressen. Det\r\när de svåra, besvärliga, ibland väldigt jobbiga beslu-\r\nten då man måste säga att man ska satsa på ett visst\r\nprojekt, men att pengarna tyvärr inte räcker till ett\r\nannat. Det här problemet står alla beslutsfattare i den\r\nhär kammaren inför, och det kommer vi alltid att\r\ngöra. Det här har en lång historia. Jag skulle kunna gå\r\ntillbaka till vad man i första hand har dragit in på\r\nvarje gång man har haft ekonomisk kris i det här\r\nlandet. Ja, det är inte svårt att se: Det har varit in-\r\nfrastrukturen och underhåll av infrastrukturen. Därför\r\när vi där vi är i dag. Det har vi genom våra rege-\r\nringsinnehav gjort, och det har ni genom era rege-\r\nringsinnehav gjort. Vi har faktiskt hjälpt till med detta\r\nallihop i den här kammaren, och det kan vi aldrig\r\nsvära oss fria ifrån.\r\nNu handlar det om att gå vidare. Det vi försöker\r\ngöra nu från den majoritet som vi i Socialdemokra-\r\nterna har tillsammans med Miljöpartiet och Vänster-\r\npartiet är att börja om. Då säger vi: Det är de här\r\nramarna som gäller. De myndigheter och verk som\r\nhar ansvar för det här har att göra ett förslag. Sedan\r\nska det behandlas. Det har varit en väldig debatt om\r\ndet här. Om ni inte har hört den debatten kan jag säga\r\natt alla regioner i hela Sverige lägger fram ungefär\r\nsamma argument som dem som ni lägger fram vad\r\ngäller tillväxten och förutsättningarna för att just er\r\nbygd ska överleva. Jag skulle kunna prata om min\r\nbygd, där jag verkar och lever. Det ska jag avstå ifrån\r\ni den här debatten. Det viktiga tycker jag är att hela\r\nSverige har en möjlighet att hjälpligt kunna klara sig,\r\ndärför att man kommer aldrig att kunna uppnå att alla\r\nregioner blir tillfredsställda. Här måste vi hitta ett sätt\r\nsom gör att de flesta regioner får någonting för att vi\r\nska kunna lösa en del av de problemen.</pre><pre>Anf.  18  Statsrådet ULRICA MESSING (s):\r\nHerr talman! Oftast är det nog ändå så att riksda-\r\ngen tycker att regeringen ska följa de beslut som\r\nriksdagen själv har tagit, fast i dag har flera av er här\r\nönskat att jag skulle ha ignorerat riksdagens beslut\r\nom i vilken tågordning vi nu ska fatta beslut om de\r\nnationella planerna. Det överraskar mig en del. Nu är\r\njag trogen riksdagens beslut. Jag har valt att följa det\r\noch inte lägga mig i det remissförfarande som pågår.\r\nDet betyder inte att jag inte ser, att jag inte tar intryck\r\nav och att jag inte heller hör vad ni har sagt och vad\r\nandra företrädare har sagt när jag har varit ute och\r\nrest och träffat politiker lokalt och regionalt och före-\r\nträdare för näringslivet. Jag tycker att ni alla på ett\r\nbra sätt har beskrivit hur viktig olika delar av in-\r\nfrastrukturen är för Västra Götaland. Det skulle ha\r\nkunnat vara överförbart till andra delar av vårt land.\r\nDet råder inget tvivel om det.\r\nI dag finns det en plan som det fattades beslut om\r\n1998. Den planen gäller. Varje dag i vårt land breddar\r\nman vägar, sätter upp vajerräcken och drar fram nya\r\nsträckor. Det låter lite grann i debatten som att vi\r\ninget nu gör därför att vi snart ska fatta beslut om en\r\nny plan. Det är inte sant. Den plan som gäller nu\r\ngäller fram till 2007. Vi bygger vägar och lägger\r\nasfalt hela tiden. Men parallellt med att det finns en\r\nplan som nu gäller, där det till exempel står att E 6\r\nska vara klar 2007, ska vi också diskutera hur den nya\r\nplanen ska se ut, hur vi ska fördela de drygt 360 mil-\r\njarder som riksdagen har fattat beslut om på nya vä-\r\ngar, gamla vägar och järnvägar.\r\nDet här är en grannlaga balansgång att gå. Det är\r\npositivt att det finns mängder av synpunkter och idéer\r\nlokalt och regionalt. Jag välkomnar att så många är\r\nberedda att hjälpa till med att prioritera. Remissarbe-\r\ntet förutsätter att man orkar vara med och prioritera.\r\nNär jag den 4 augusti har tagit emot planerna från\r\nBanverket och Vägverket kommer vi att sätta av tid\r\nför att alla län, tillsammans med företrädare från\r\nkommuner, näringslivsorganisationer och högskolor,\r\nska ha en chans att lämna över sina synpunkter munt-\r\nligt. Jag har gjort ett undantag, och det gäller Västra\r\nGötaland. Där har jag lovat att själv komma ned i\r\nstället för att representanter för alla kommuner ska\r\nkomma hit. Jag kommer ned en dag, och sedan har vi\r\nsamma typ av diskussion utifrån de prioriteringar som\r\nni vill rekommendera regeringen att fatta beslut om.\r\nAlla vägar och järnvägar är viktiga. Jag har själv\r\nrest utmed riksväg 45 och träffat företrädare för bilin-\r\ndustrin. Det är talande när man beskriver en flyttning\r\nav positionerna från den plan som gäller nu till den\r\nplan som är ute på remiss - om nybyggnationen av\r\nriksväg 45 skulle skjutas så många år fram i tiden -\r\neftersom det innebär att bygget har skjutits tre motor-\r\ngenerationer bort för den typ av verksamhet som\r\nbedrivs av Volvo. Det är klart att det här spelar en roll\r\nför de beslut som Volvos ledning ska fatta om ut-\r\nveckling och framtid.</pre><pre>(Elizabeth Nyström (m): Saab.)</pre><pre>Förlåt, Saab! Tack, Elizabeth!\r\nJu bättre vi kan vara på att koppla infrastruktur-\r\nplanerna också till ett tillväxtperspektiv, ju bättre går\r\ndet för vårt land. Det är inte alltid enkelt. För ett land\r\nsom till 75 % lever på export - som vi faktiskt gör -\r\nräcker det inte med att vara hyggligt bra på logistik\r\neller infrastruktur, utan vi måste vara väldigt bra för\r\natt kunna korta de avstånd som våra marknader och\r\nföretag har gentemot resten av världen. I dag gör vi\r\nen del andra infrastrukturinvesteringar i Västra Göta-\r\nland för att markera det logistiska tänkandet i in-\r\nfrastrukturen. Där är Göteborgs Hamn ett lysande\r\nexempel på att staten har gått in och tagit mycket\r\nstörre ansvar för den hamnen än för någon annan\r\nkommunal hamn. Det är ingen tillfällighet.</pre><pre>Anf.  19  ELIZABETH NYSTRÖM (m):\r\nHerr talman! Först vänder jag mig till Börje\r\nVestlund. Det kan kännas lite kymigt att det är så\r\nmånga här från den borgerliga sidan, men vi har de\r\nfacto vår minister här, och det är henne vi ska rikta\r\nvår uppmärksamhet mot. Du sade att ramarna gäller,\r\nmen de ändras både vår och höst. Dem kan vi inte lita\r\npå.\r\nNu vänder jag mig till ministern. Vi har diskuterat\r\nriksväg 45 och Norge-Väner-länken tidigare. Ban-\r\nverket hade planerat dubbelspårsutbyggnaden redan\r\ntidigare men har nu senarelagt den eftersom det inte\r\nfinns några pengar till riksväg 45. Arbetet måste ske\r\nsamtidigt på grund av skredrisken i Göta älv. Därför\r\nmåste man koppla ihop arbetet och pengarna.\r\nFörra veckan åkte jag till Göteborg med bil på\r\nriksväg 45. Jag kunde konstatera att på en sträcka av\r\n20 kilometer fanns det nio trafikljus. Det är ett tra-\r\nfikljus varannan kilometer - där det går så många\r\nlastbilar varje dag. Det är inte acceptabelt. Dagen\r\nefter åkte jag tåg till Malmö och tillbaka. Jag åkte tåg\r\nfrån Göteborg till Trollhättan. De 70 kilometerna tog\r\n55 minuter. Det var enligt tidtabell. Vi var tvungna att\r\nstanna på två ställen och vänta på tåg som åkte söder-\r\növer. Det är klart att man fick vänta en stund innan\r\ntågen kom.\r\nVi måste få folk att pendla. Arbetskraften och\r\nkompetensen finns inte i närområdet av Trollhättan\r\nutan människorna måste hämtas från Göteborg. De\r\nvill inte åka den livsfarliga väg 45, och jag tycker inte\r\natt de ska göra det. Jag tycker inte att de ska åka bil\r\nnär det finns en järnväg som borde kunna fungera\r\nbättre.\r\nMed tanke på det tidigare inlägget råder det dåliga\r\nförutsättningar för att få företagen att blomstra. Min\r\nförhoppning är att statsministern inte en dag kommer\r\natt stå i Trollhättan och ondgöra sig över att ett multi-\r\nnationellt företag inte tar sitt samhällsansvar.</pre><pre>Anf.  20  INGER RENÉ (m):\r\nHerr talman! Jag tänkte ge statsrådet en bild från\r\nverkligheten. När jag senast körde E 6 upp till norska\r\ngränsen - inte vid högtrafik utan mitt på dagen, i det\r\nnärmaste lågtrafik - var det långa bilköer. Det går\r\ninte att köra om, och det finns inga avkörningsram-\r\nper. Det är bara att ligga i 50 kilometer i timmen och\r\ntröska tillsammans med alla andra. När till slut bilkön\r\nlöstes upp - det gör de så småningom - kom det från\r\nen tvärväg en traktor med vita höbalar och körde\r\nframför mig. Han körde inte ens i 50 kilometer i tim-\r\nmen - det får väl traktorer inte göra. Detta är en Eu-\r\nropaväg. Det är fullkomligt otroligt!\r\nDenna väg är en del av huvudstadstriangeln. Det\r\när vägen Köpenhamn, via Göteborg, till Oslo, från\r\nOslo till Stockholm, och från Stockholm ned till Kö-\r\npenhamn. Där finns den typen av vägavsnitt.\r\nLåt mig vara lite personlig. Jag brukar tycka att\r\ninterpellationsdebatter är roliga. Det är spännande\r\nmed interpellationsdebatter, men i det här fallet kän-\r\nner jag mig gravt förtvivlad. Under de 13 år, herr\r\ntalman, som jag har varit i riksdagen har frågan de-\r\nbatterats ungefär på samma sätt som i dag. Det känns\r\ntröstlöst. Det var någon som sade att Tanum och\r\nStrömstad visst växer, men det är inte företagsamhe-\r\nten och ungdomarna som stannar kvar utan det är\r\nnorrmännen som köper hus i Sverige därför att de\r\ngärna vill bo i det, enligt mitt förmenande, vackraste\r\nområde vi har i Sverige.\r\nJag har träffat ett stort antal företagare från norra\r\nBohuslän och Dalsland med företag som vill växa.\r\nJag har träffat sådana som har haft kontakter med\r\nföretag på andra ställen i Sverige och med företag på\r\nandra ställen i Norden. De har kommit till norra Bo-\r\nhuslän och sett att det finns ett företag som har po-\r\ntential att växa, men när de har rest vägen dit har de\r\nsagt att det inte går. När de blir varse de kommunika-\r\ntionsförhållanden som gäller säger de att de inte kan\r\netablera, stödja eller satsa på den företagsamheten.\r\nFinns det järnväg till Trollhättan finns det järnväg\r\ntill Strömstad. Jag ska inte vara elak mot någon, men\r\ndet är inte många som väljer järnvägen i stället för\r\nbussar eller bilar. Flygfält finns inte heller. Det när-\r\nmaste ligger i Trollhättan. Kommunikationerna går på\r\nväg och ser ut att göra det framöver under ganska\r\nlång tid.\r\nDet här ger också ett annat problem. De nästan 50\r\nåren med löften som har ställts ut och som inte har\r\nuppfyllts ger ett annat problem. Det bor människor\r\nmed olika typer av företag, inte minst jordbruk, i\r\nområden där det eventuellt ska läggas en väg. Men\r\nnär man inte vet när och var vägen kommer skapar\r\ndet en oro hos människor. Man vet inte om man vågar\r\nsatsa på sitt jordbruk, sin företagsamhet eller sitt\r\nboende därför att man vet inte var och när vägen\r\nkommer. Det här gör mig, som sagt var, bekymrad\r\noch ledsen.\r\nJag skulle vilja ställa en fråga med anledning av\r\nstatsrådets senaste anförande, där statsrådet talade om\r\ndet nu gällande nationella vägtransportsystemet för\r\nperioden fram till 2007. Det gäller fortfarande, sade\r\nstatsrådet. Då är min enda fråga, som jag hoppas att\r\njag får ett klart svar på: Innebär det att väg E 6 kom-\r\nmer att byggas färdig år 2007?</pre><pre>Anf.  21  ULF SJÖSTEN (m):\r\nHerr talman! Borås och Sjuhäradsbygden har en\r\nstyrka i sin företagaranda och sina entreprenörer, som\r\nhar förmågan att skapa något, ofta ur ingenting. Borås\r\nligger i toppskiktet i Västsverige när det gäller nyfö-\r\nretagande, av tradition och fortfarande.\r\nMen nyföretagandet har minskat kraftigt i vår\r\nbygd de senaste åren. Jag menar att en tydlig orsak är\r\nbristfälliga vägar på alla nivåer. Företag väljer att inte\r\nlägga sig i vår bygd till förmån för andra delar av\r\nVästsverige. Det kan man väl tycka är bra, så länge\r\nde stannar kvar i Sverige. Men det gör de inte alla\r\ngånger - de lägger sig i Danmark också. Vi har just i\r\nSjuhäradsbygden några gånger råkat ut för att man\r\nhar valt bort vår bygd till förmån för ett annat land.\r\nJan-Evert Rådhström nämnde en lång väg, och jag\r\nkan inte låta bli att nämna att vi också har en lång väg\r\nsom passerar genom Sjuhäradsbygden, riksväg 27.\r\nDen vägen börjar i Aten och slutar i Oslo. Den sämsta\r\ndelen av den vägen sägs gå genom Målsryd. Målsryd\r\nligger inte i det forna Östeuropa, som vägen också\r\npasserar igenom, utan i Borås kommun. Den delen av\r\nvägen kommer att byggas ut tack vare ett lån på\r\n110 miljoner som Svenljunga, Tranemo och Borås\r\nkommuner har tagit för att bygga halva sträckan. Det\r\när ett PPP-projekt, men fel sort. Jag brukar kalla det\r\npublic-public partnership, och det är inte långsiktigt\r\ngångbart.\r\nTrots detta är symbolen för dessa tillkortakom-\r\nmanden för oss i Sjuhäradsbygden utbyggnaden av\r\nriksväg 40. Sedan motorvägsförbindelsen mellan\r\nGöteborg och Borås blev klar för några år sedan har\r\nden tunga trafiken ökat med över 30 % på den här\r\nvägen. Det rör sig säkerligen om en ren ökning av\r\ntrafiken men också överflyttning av trafik. Med nuva-\r\nrande utbyggnadstakt lär riksväg 40 inte vara färdig-\r\nställd före 2050. Det är en ovetenskaplig bedömning\r\nsom jag har gjort. Hur många expanderande och nya\r\nföretag missar vi under dessa år? Och varför har ni i\r\nden socialdemokratiska regeringen avvisat tanken på\r\nalternativfinansiering för utbyggnad av just riks-\r\nväg 40? Det är ett av de lämpligaste objekten i Sveri-\r\nge, enligt Vägverket.</pre><pre>Anf.  22  LARS TYSKLIND (fp):\r\nHerr talman! Jag ska inte belasta statsrådet med\r\nen ny fråga, utan jag kan upprepa den fråga som Inger\r\nRené ställde: Innebär detta att E 6 kommer att vara\r\nutbyggd till 2007? Jag har ställt samma fråga vid en\r\nfrågestund men inte fått något svar. Det kan vara\r\nintressant att höra om statsrådet kan säga något mer i\r\ndag.\r\nDet ligger mycket i talet om ryckigheten. Man har\r\nen gällande plan som man tror på och agerar efter.\r\nNäringslivet får framtidstro, och man planerar i\r\nkommunerna och så vidare. Sedan kan man plötsligt\r\nkänna att det där inte var riktigt sant, utan det kanske\r\när sant sex sju år senare. Vad är det som säger att det\r\när sant då? Det ska naturligtvis göras ännu en plan\r\nsedan, och om man flyttar fram projektet till 2013\r\neller 2014, vad är det då som säger att det inte flyttas\r\nframåt i tiden ännu mer? Det är den oron som männi-\r\nskor i Bohuslän känner oerhört hårt. Kravet från Bo-\r\nhuslän är att planen gäller.\r\nDet där har med ramens storlek att göra. Statsfi-\r\nnanserna går upp och ned, och man måste titta ännu\r\nmer på detta, att man har en vision när det gäller\r\nsjälva infrastrukturen och jobbar på finansieringssi-\r\ndan så att försörjningen blir jämnare än vad den är i\r\ndag. Någon nämnde här att när finanserna i staten\r\nsviktar är det väldigt lätt att ta bort ett infrastruktur-\r\nprojekt, trots att det kanske är just det som skapar\r\ntillväxten för framtiden.\r\nDet har pratats om tillväxt, men även trafiksäker-\r\nhet är en viktig faktor. Det är en ödets ironi att till och\r\nmed under remisstiden har ett flertal människor för-\r\nolyckats på E 6 i norra Bohuslän. Det är någonting\r\nsom pågår. Vi har den tunga trafiken, och det är en\r\nhelt orimlig trafiksituation som finns där.</pre><pre>Anf.  23  ANITA BRODÉN (fp):\r\nHerr talman! Jag är helt övertygad om att budska-\r\npet har gått fram. Det som vi har fått höra från Västra\r\nGötaland och från Värmland är så samfällt.\r\nDet som jag har upplevt under den här perioden\r\noch under remissförfarandet som jag inte har märkt\r\ntidigare och som jag tycker är positivt är att Vägver-\r\nket och Banverket samverkar. Det kan leda till något\r\npositivt och något gott. På vissa sträckor är vägarna\r\noutstanding, och på andra sträckor ska vi satsa på\r\njärnvägen.\r\nVad gäller järnvägen finns det några knutpunkter.\r\nStatsrådet har redan nämnt Göteborgs hamn. Det är\r\nen viktig knutpunkt vad gäller just godstrafiken och\r\nhur man hanterar den. Den andra viktiga knutpunkten\r\nfinns också i Göteborg, och det är Centralen i Göte-\r\nborg, där man stoppar upp alltför mycket av trans-\r\nporter vad gäller persontransporter på järnväg. Jag\r\nskulle vilja att statsrådet också tar till sig det.</pre><pre>Anf.  24  ANNE-MARIE EKSTRÖM (fp):\r\nHerr talman! Mycket har sagts i dag, så jag ska\r\ninte förlänga debatten. Jag tycker att det är bra att\r\nstatsrådet nu säger att infrastrukturen är viktig för\r\ntillväxten. Tyvärr har det tagit alldeles för lång tid.\r\nJag vet inte hur det går ihop med statsrådets social-\r\ndemokratiska kamrater. När jag hörde Börje Vestlund\r\nprata kändes det inte riktigt bra. Han sade att hela\r\nSverige ska ha möjlighet att hjälpligt klara sig. Man\r\nmåste ju satsa på vissa regioner, som är tillväxtregio-\r\nner. Man kan inte bara dutta ut lite här och var. Det är\r\nviktigt att vi får klarhet om vad som kommer att hän-\r\nda - jag tänker till exempel på riksväg 40 - både för\r\nföretag och för människor som vill bosätta sig på\r\norter utmed vägen.\r\nJag åkte på riksväg 40 en mörk, regnig kväll i feb-\r\nruari förra året. Jag startade i Borås, och när jag var\r\nframme i Ulricehamn var jag ganska lycklig. Det var\r\nmycket trafik och tung trafik. Den har intensifierats\r\nunder de år som har gått sedan motorvägen mellan\r\nBorås och Göteborg blev klar. Det är alltså betydligt\r\nmer trafik där, precis som Ulf Sjösten sade förut.</pre><pre>Anf.  25  JAN-EVERT RÅDHSTRÖM (m):\r\nHerr talman! Jag har inget mer inlägg efter detta\r\nså jag är kanske bara tvingad att konstatera att gene-\r\nrationer kommer och går men frågorna består. Jag\r\nfick inte tillnärmelsevis något svar från ministern på\r\nde frågeställningar jag hade.\r\nBrodén nämnde någonting som jag tyckte var lite\r\nintressant, och det var just samverkan mellan Banver-\r\nket och Vägverket. Det känns inte som om det är\r\nnågonting som passar när det gäller 45:an. Det fanns\r\nen samverkan när det gällde 45:an i Götaälvdalen\r\nmellan Banverket och Vägverket. Där fanns ett jätte-\r\nbehov av att järnvägen skulle byggas om.\r\nDet fanns ett jättebehov av att 45:an skulle byggas\r\nom, men man kunde inte samverka om detta i tid,\r\nvilket innebar att det blev ingenting av någonting. Jag\r\ntycker att det är lite grann förbannelsen över 45:an,\r\natt det aldrig är någonting som passar.\r\nJag känner mig ändå nöjd med en sak - men det är\r\nbara en sak - i infrastrukturministerns svar här i dag.\r\nDet handlar om förhoppningen att någonting ändå\r\nkommer, för om nu statsrådet åker utefter 45:an\r\nmåste det vara verkligheten som kommer att gälla och\r\ningenting annat.</pre><pre>Anf.  26  BÖRJE VESTLUND (s):\r\nHerr talman! Det finns några saker, och jag väl får\r\nanledning att svara i det här sammanhanget. Jag\r\nskulle först vilja kommentera det här med ramarna.\r\nDet är klart att alla frågor i en budget är föremål\r\nför diskussion och prövning varje gång man ska lägga\r\nfram en budget. Det är ganska självklart. Den situa-\r\ntionen tror jag att man måste leva med, vilka ambitio-\r\nner man än har. Och även om jag tycker att in-\r\nfrastruktur mer eller mindre är livets salt för att man\r\nska kunna överleva, om jag skulle få tolka mina in-\r\ntresseområden framför allt i det här huset, skulle jag\r\nändå vilja säga att det handlar om att väga samman\r\nflera saker.\r\nJag vill också kommentera alternativ finansiering.\r\nDet kan man alltid diskutera, men problemet när man\r\nska diskutera alternativ finansiering med er är att ni\r\ntjatar om ert PPP. Det är liksom det enda som ni dis-\r\nkuterar, och det är den enda fråga som ni tar upp.\r\nLåt oss i stället diskutera detta, men vi ska ha en\r\nviktig sak klar för oss. Hur vi än väljer att finansiera,\r\nså ska det finansieras. Det finns bara två sätt att fi-\r\nnansiera infrastruktur, endera via skattsedeln eller\r\ngenom att de som åker på vägarna eller järnvägarna\r\nfår betala för sig. Det finns inga andra sätt att finansi-\r\nera detta, och då får man hitta det här.\r\nSedan måste jag säga något till Anne-Marie Ek-\r\nström om detta med att satsa på tillväxtregioner. Jag\r\nblir nästan upprörd över det resonemanget. Har inte\r\nvi sagt detta? Vi påstår till och med att ditt eget parti\r\nhar sagt att vi ska satsa på att hela Sverige ska leva.\r\nDet handlar om hela det resonemanget. Hur hänger\r\ndet samman? Det är klart att vi måste satsa där peng-\r\narna behövs. Jag hoppas att jag slipper höra fler\r\ngånger i den här kammaren att man säger att vi inte\r\nska se till hela landet.</pre><pre>Anf.  27  Statsrådet ULRICA MESSING (s):\r\nHerr talman! Jag vill understryka det som Anita\r\nBrodén sade, nämligen hur viktigt det är att Vägver-\r\nket och Banverket samverkar när det gäller planering-\r\nen. Jag tror nämligen inte att vi hittar något företag\r\neller någon enskild person som genom sitt liv bara är\r\nberoende av ett transportslag, utan planeringen måste\r\nhänga ihop. Ju duktigare vi är på att få planeringen att\r\nhänga ihop och ju lättare det är att pendla mellan tåg\r\noch väg, mellan bil och buss och så vidare desto bätt-\r\nre går det. På samma sätt är det naturligtvis för nä-\r\nringslivet, som ju ofta är beroende av både vägen,\r\njärnvägen och sjöfarten.\r\nVi kommer att fortsätta att anstränga oss för att\r\nden typen av planering ska bli ännu bättre. Jag är\r\növertygad om att det i den plan som vi ska fatta beslut\r\nom i slutet av året just är vår förmåga att tänka på\r\nlogistiken som avgör hur väl vi kan skapa förutsätt-\r\nningar för tillväxt. Då vill jag också understryka att\r\nfokus kommer att sättas på tillväxt i hela landet.\r\nSedan är det klart att infrastrukturen påverkas, och\r\nkommer alltid att göra det, av statsfinanserna. Nu har\r\njag varit aktiv så länge i politiken att jag har varit\r\nmed i valrörelser då jag har fått kritik för att jag läg-\r\nger för mycket pengar på infrastrukturen. Vi jagades\r\nen hel valrörelse på temat: Ni tar från barn och ger till\r\nbetong. Då var betongen asfalt. Så ibland ändras\r\nfokus.\r\nJag tror att vi här inne är överens om att in-\r\nfrastrukturen är en viktig del när det gäller tillväxten\r\noch människors möjlighet att bo och leva överallt.\r\nSedan vill jag kort säga någonting om Jan-Evert\r\nRådhströms fråga angående TEN. Vi har i arbetet\r\nmed den nya planeringen som ska tas för TEN-\r\nprojekten prioriterat två områden. Det ena är den\r\nnordiska triangeln, precis Jan-Evert Rådhström själv\r\nlyfte upp, och det andra är Haparandabanan. Sedan\r\nkan man naturligtvis plocka in många fler objekt,\r\nmen vi få ju inte hem hela finansieringen. Man lurar\r\nsig själv lite grann om man tror att man får hem så\r\nmycket pengar som möjligt från EU bara man får in\r\nså många objekt som möjligt i TEN. Ramen är fast-\r\nställd. Nu är kommissionens ambition att det, med de\r\nnya stråken i TEN, ska vara 25, max 30. Det ska då\r\nvara 25-30 objekt i ett utvidgat EU, alltså 25 med-\r\nlemsländer. Och eftersom Sverige är ett av de länder\r\nsom i dag betalar högst medlemsavgift i EU tycker\r\njag att vi ska försöka anamma den linjen. Det går inte\r\natt bara gasa och gasa och kräva mer i form av sats-\r\nningar från EU. Då måste man också svara med en\r\nhögre medlemsavgift, och det är jag personligen oer-\r\nhört tveksam till.\r\nVi har lyft fram de här två objekten. Det betyder\r\ninte att det inte finns möjlighet att fortsätta att disku-\r\ntera om de är exakta. Man kan också titta på andra\r\ntyper av objekt. Men jag tror inte att det är möjligt att\r\ntänka tanken att vi skulle lyfta in alla de vägar - alltså\r\nriksväg 40, 27, 41 och 45 eller E 6 och E 20 - som vi\r\nhar debatterat här i dag. Man måste orka och förmå\r\natt prioritera. Det kommer att gälla Västra Götaland,\r\nnär vi ska lägga planen. Det kommer att gälla rege-\r\nringen när vi ska ta den nationella planen, och det\r\nkommer också att gälla på EU-nivå.\r\nHerr talman! Sedan gäller det Inger Renés raka\r\nfråga. Jag förstår precis vilket svar Inger René är ute\r\nefter, men det enkla svaret är att vi har en plan i dag,\r\noch den planen gäller fram till dess att nästa plan\r\nantas.\r\nI den plan som ligger nu står det att E 6:an ska va-\r\nra klar 2007. Hur nästa plan kommer att se ut kan jag\r\ninte svara på i dag, eftersom jag ännu inte ens har fått\r\nförslagen från Banverket och Vägverket. De försla-\r\ngen får jag först den 4 augusti. Men nu gäller den\r\nplan som är beslutad, och den gäller fram till dess att\r\nvi antar en ny plan.</pre><pre>Anf.  28  ELIZABETH NYSTRÖM (m):\r\nHerr talman! Inledningsvis sade jag att jag trodde\r\natt jag skulle få ett mycket positivt svar, men jag sade\r\nockså att jag respekterade svaret. Jag tycker inte att\r\nman ska göra någonting annat i dagsläget, så det\r\nrespekterar jag verkligen.\r\nMan tog in det här med Göteborgs hamn, och det\r\nvill jag som hastigast gärna nämna. Jag tycker att man\r\nska göra fler sådana prioriteringar, för vi kan inte ha\r\nhur många hamnar som helst som ska vara öppna året\r\nrunt och så vidare. Man måste bestämma sig för vad\r\nman ska för \"hubbar\", omlastningsstationer. Det tror\r\njag är oerhört viktigt.\r\nJag har nämnt problemen med Saab och riks-\r\nväg 45. Vi har i Trollhätteområdet även Volvo Aero\r\noch Trollywood, som tarvar väldigt mycket männi-\r\nskor, som alltså pendlar till Trollhättan. De kommer\r\nfrämst från Göteborg. Därför är riksväg 45 och även\r\njärnvägen oerhört väsentliga.\r\nVästsvenska Industri- och Handelskammaren och\r\nregionråd har prioriterat riksväg 45 och E 6:an till\r\nVägverket, vilket kommer att komma er till del när\r\nVägverket lämnar sitt remissvar den 4 augusti.\r\nJag vill i alla fall tacka för den här interpellations-\r\ndebatten, och jag vill överräcka en dekal till in-\r\nfrastrukturministern. Häng den gärna på väggen och\r\ntänk på den här debatten, ofta och länge!</pre><pre>Anf.  29  INGER RENÉ (m):\r\nHerr talman! Statsrådet talade om planeringsmöj-\r\nligheter, att det ska hänga ihop. Då vill jag återigen\r\ninformera om att det i norra Bohuslän och i Dalsland\r\ninte finns några planeringsmöjligheter när det gäller\r\nandra kommunikationer som kan hänga ihop. Det\r\nfinns inga fungerande järnvägar, och ännu mindre\r\nfinns det flygfält, så det är inte mycket att planera på\r\ndet området.\r\nOm man inte bygger ut vägarna innebär det sämre\r\nvillkor för företagare och färre arbetstillfällen, inte\r\nminst för våra ungdomar, och då blir västra Sverige\r\nden baksida som stockholmare ibland roar sig med att\r\nprata om. Det vill jag inte uppleva.\r\nJag har inte mätt antalet kilometer, men jag måste\r\nsäga att E 6:an faktiskt går från Portugal till Hammer-\r\nfest, så det är en ganska lång väg. Den är bra på de\r\nallra flesta ställen, utom i norra Bohuslän. Det är lite\r\ngrann en ödets ironi att dåvarande näringsminister\r\nBjörn Rosengren fick norrmännen att med kraft börja\r\nbygga ut sin del av E 6:an medan vi alltså missar vår\r\negen del. Som vi alla vet kommer också den nya\r\nSvinesundsbron att stå färdig om bara ett par år.\r\nRegeringen inklusive Ulrica Messing har vid åt-\r\nskilliga tillfällen lovat att vägen skulle vara klar eller,\r\nenligt det senaste besked jag fick av Björn Rosen-\r\ngren, till alla delar påbörjad 2007. Om man inte håller\r\nfast vid detta blir det ett löftesbrott, och det löftes-\r\nbrottet kommer efter valet. Detta, menar jag, ingår i\r\ndet paket som nu visar sig börja krackelera och som\r\nhandlar om konsten att vinna ett val på demokratins\r\nbekostnad. Det tycker jag är trist, statsrådet.</pre><pre>Anf.  30  ULF SJÖSTEN (m):\r\nHerr talman! I mitt förra inlägg var jag inne på\r\ndetta med alternativfinansiering enligt PPP. Nu har\r\nman ju också lanserat det nya begreppet public-pub-\r\nlic partnership, något som finns i Sverige numera.\r\nJag tycker inte speciellt bra om det, utan det är pub-\r\nlic-private partnership som jag tror är gångbart.\r\nPPP har ju diskuterats i många år. Vägverket\r\ngjorde för ganska länge sedan en genomlysning av\r\nolika objekt i Sverige - vilka som var lämpliga och\r\nvilka som var mindre lämpliga. Man kom fram till att\r\njust riksväg 40, som jag har talat en hel del om här i\r\ndag, var ett av de lämpligaste objekten för PPP-\r\nfinansiering i Sverige. Objektet var lämpligt ur både\r\nstorleks- och kostnadssynpunkt, enligt Vägverkets\r\nbedömning.\r\nJag tror mig veta att den socialdemokratiska rege-\r\nringen utredde den här frågan under förra mandatpe-\r\nrioden. Det har dock inte kommit några förslag i\r\ndenna riktning från regeringen. Uppenbarligen är\r\nfrågan på något sätt het och svår att ta i. Så tolkar i\r\nalla fall jag det.\r\nBorås och Sjuhäradsbygden har tagit sig upp från\r\ntextilkrisen, som jag sade tidigare, utan konstlade\r\nstimulansåtgärder. Det vi behöver i vår bygd för att\r\nutveckla vårt starka och diversifierade näringsliv är\r\ngoda transportmöjligheter på väg. Det är det vikti-\r\ngaste ur vår aspekt sett.\r\nSjuhäradsbygden klarar det mesta. Man klarar till\r\noch med att bygga delar av riksvägar. Men man klarar\r\ninte att bygga motorvägar för 2 000 miljoner kronor.\r\nKlarar den socialdemokratiska regeringen det, Ulrica\r\nMessing? Vad tror du?</pre><pre>Anf.  31  Statsrådet ULRICA MESSING (s):\r\nHerr talman! Jag ska fatta mig väldigt kort. Allt\r\nstaten gör och allt staten betalar påverkas naturligtvis\r\nav vilka inkomster ett land har. Det vore naivt av oss\r\natt låtsas som om infrastrukturen skulle vara skyddad\r\nfrån detta. Precis som barnbidragen, taken i sjukför-\r\nsäkringen och mycket annat påverkas av detta så\r\npåverkas också infrastrukturplaneringen, om vi ska\r\nbetala infrastrukturen via skatter.\r\nOm vi tycker att vi ska kunna ställa likvärdiga\r\nkrav på infrastrukturen från norr till söder, om vi tror\r\natt infrastrukturen spelar en viktig roll för förutsätt-\r\nningarna för lokal och regional tillväxt, då tycker jag\r\natt vi måste ta ett nationellt ansvar för denna. Ska vi\r\ninte betala infrastrukturen via skatter ska vi betala den\r\nvia avgifter från dem som färdas på vägen. I den förra\r\ninterpellationsdebatten diskuterade jag just detta. Det\r\ngällde då de avgifter vi har på Öresundsbron. När vi\r\nväl har infört ett sådant system kommer det kritik mot\r\natt avgifterna blir för höga. Där tycker man att vi ska\r\ngå in med mer av skattepengar för att sänka avgifts-\r\nnivån. Hur vi än ska betala infrastrukturen kommer\r\nden alltså att belasta oss alla, via skattsedeln eller via\r\navgifter.\r\nJag tycker att man kan diskutera typer av alterna-\r\ntiv finansiering. Vi har öppnat för det i budgetpropo-\r\nsitionen, där vi till exempel växlar upp pengar från\r\nstaten via Riksgälden. Vi har öppnat för det i fråga\r\nom Svinesundsbron när vi finansierar den med av-\r\ngifter. Vi har också öppnat för det genom att till ex-\r\nempel ha förskottering från en del kommuner och län.\r\nFörutsättningen för att man ska kunna göra denna\r\nförskottering är dock att vägen finns med i en plan\r\noch att man genom att låna upp pengarna lokalt och\r\nregionalt kan tidigarelägga ett byggande några år för\r\natt skynda på förutsättningarna för tillväxt. Allt detta\r\när möjligt. Jag tycker inte att det ska finnas några\r\nheliga kor. Men vi kan aldrig låtsas som om det reg-\r\nnar pengar från himlen. Oavsett hur vi betalar in-\r\nfrastrukturen är det du och jag som ska göra det - via\r\navgifter, via tullar, via bompeng eller via skattsedeln.</pre><pre>Överläggningen var härmed avslutad.</pre><pre>4 §  Svar på interpellation 2002/03:253 om Tra-\r\nfikflyghögskolans framtid</pre><pre>Anf.  32  Statsrådet ULRICA MESSING (s):\r\nHerr talman! Christer Nylander har frågat nä-\r\nringsministern när han avser att ge besked om hur\r\nregeringen ser på framtiden för Ljungbyheds flyg-\r\nplats, Trafikflyghögskolan, TFHS, och de planer för\r\nutveckling som nu diskuteras. Arbetet i regeringen är\r\nså fördelat att det är jag som har huvudansvaret för\r\nfrågan.\r\nVad gäller den utbildningspolitiska aspekten i frå-\r\ngeställningen är det värt att påpeka att regeringen\r\n1998 gav Lunds universitet i uppdrag att anordna\r\ntrafikflygarutbildning. Utbildningen bedrivs vid\r\nTFHS på Ljungbyheds flygplats. Utbildningsverk-\r\nsamheten finansieras via anslag inom statsbudgetens\r\nutgiftsområde 16, Utbildning och universitets-\r\nforskning. Detta anslag uppgår 2003 till 25,2 miljoner\r\nkronor.\r\nJag vill också beröra den transportpolitiska as-\r\npekten. Ljungbyheds flygplats är en kommunal flyg-\r\nplats, och det är kommunen som har huvudansvaret\r\nför driften av flygplatsen. För kommunala flygplatser\r\nsom har kommersiell regelbunden luftfart har staten\r\npåtagit sig ett delansvar genom det driftsbidrag som\r\nårligen lämnas till dessa flygplatser. Vid Ljungbyheds\r\nflygplats bedrivs ingen kommersiell regelbunden\r\nluftfart, och jag har förstått att någon sådan verksam-\r\nhet heller inte är aktuell.\r\nSlutligen, och som Christer Nylander säkert kän-\r\nner till, avslog regeringen den 10 april en ansökan\r\nfrån Klippans kommun och Region Skåne om regio-\r\nnalpolitiskt stöd för delfinansiering av driften vid\r\nLjungbyheds flygplats för åren 2003-2008.</pre><pre>Anf.  33  CHRISTER NYLANDER (fp):\r\nHerr talman! Vi förstod av den förra debatten att\r\nvägarna i Sverige verkar vara i ett uruselt skick. Låt\r\noss då åtminstone försöka ta oss fram säkert på luft-\r\nvägarna. De är dessutom något längre än mellan Aten\r\noch Sverige.\r\nJag ber inledningsvis att få tacka för svaret. Jag\r\ntycker dock att jag kanske inte fick riktigt de svar på\r\nfrågorna som jag hade hoppats. Framför allt fick jag\r\ninte svar på den fråga jag ställde och som många\r\nmänniskor i flygbranschen och även i Skåne väntar på\r\nsvar på.\r\nJag frågade inte om statsbudgetens årliga anslag\r\ntill Lunds universitet. Jag frågade inte heller om rege-\r\nringen bedömde att det skulle bli kommersiell regel-\r\nbunden luftfart vid Ljungbyheds flygplats. Det jag\r\nskulle vilja veta är hur regeringen ser på framtiden för\r\nflygplatsen och Trafikflyghögskolan och de framtids-\r\nplaner som just nu diskuteras inte bara i Ljungbyhed\r\nutan också i stora delar av de europeiska organisatio-\r\nner som har hand om flygsäkerhet och flygtrafikut-\r\nbildning. Jag hoppas att vi senare i debatten kan få ett\r\nklargörande om var regeringen egentligen står.\r\nDenna fråga handlar om att se möjligheter, även\r\ninom områden som vanligtvis inte är så glamorösa,\r\nstora och kända i debatten. Det handlar om att se\r\nmöjligheter för hur flygutbildningen kan bedrivas\r\nsäkert och effektivt och hur den kan bli en verksam-\r\nhet som bidrar till tillväxt i Sverige.\r\nI Ljungbyhed finns faktiskt den flygplats som en-\r\nligt många i flygbranschen i Europa är den kanske\r\nmest lämpade för flygtrafikutbildning i norra Europa,\r\ni hela Europa och kanske till och med i hela världen.\r\nDet handlar om speciella väderförhållanden, den\r\ninfrastruktur som finns där med fyra parallella start-\r\noch landningsbanor och mycket mer. I Ljungbyhed\r\nfinns dessutom den i branschen väldigt högt respekte-\r\nrade flygutbildningen vid Trafikflyghögskolan, knu-\r\nten till Lunds universitet som vi hörde.\r\nFlyget är förvisso just nu inne i en nedåtfas och\r\nnågot av en kris, men ingen bedömare i branschen\r\ntror något annat än att det kommer att vända och att\r\nflygtrafiken kommer att växa kraftigt de närmaste 20\r\nåren, kanske fördubblas. Luftrummet i Europa blir\r\nalltmer trångt för linjefart, men kanske ännu trängre\r\nför flygutbildning och kompetensutveckling. Europas\r\nenda flygutbildning som är helt integrerad i ett bety-\r\ndande universitet, Lunds universitet, med allt vad det\r\ninnebär, finns i Sverige. Tyvärr berörde inte statsrådet\r\ni sitt svar över huvud taget just dessa frågor. Jag hop-\r\npas att det inte är av ointresse, även om misstanken\r\nkanske finns hos många.\r\nI ett samarbetsprojekt mellan länderna kring\r\nNordsjön har man valt att satsa 2 miljoner kronor på\r\nLjungbyheds flygplats. Samarbete finns också med\r\nflygplatserna i Ostende, Groningen, Bremen och\r\nKristiansand. Förutsättningen för ett samarbete med\r\nandra utbildningsflygplatser är mot bakgrund av den\r\nkapacitet som finns i Ljungbyhed alldeles lysande.\r\nTolv europeiska länder söker just nu en plats för\r\ngemensam flygutbildning, framför allt inriktad på det\r\nmilitära. Men vad tycker den svenska regeringen? I\r\nde här diskussionerna är Ljungbyhed väldigt intres-\r\nsant. Det finns ett starkt stöd i Klippans kommun och\r\nRegion Skåne, både ekonomiskt och politiskt, men\r\nman väntar också nu på att få ett svar från regeringen.\r\nFrågan som ställdes i interpellationen kvarstår\r\nalltså obesvarad. Jag hoppas att statsrådet tar chansen\r\ni sin replik att ge ett svar. Hur ser regeringen på ett\r\nsådant framtidsscenario för trafikflyghögskolan och\r\nLjungbyheds flygplats som blir alltmer konkret och\r\nsom växer fram i konkreta diskussioner mellan parter\r\nfrån flera olika länder i Europa?</pre><pre>Anf.  34  Statsrådet ULRICA MESSING (s):\r\nHerr talman! Om Christer Nylander bara ville dis-\r\nkutera utbildningsaspekten borde han ha ställt frågan\r\ntill utbildningsministern som svarar för den. Jag kan\r\ndet rent principiellt, men Thomas Östros skulle säkert\r\nkunna gå in mer i detalj.\r\nDen utbildning som bedrivs i Lund i dag är en av\r\nde utbildningar som finns på det statliga området.\r\nDessutom finns det privata utbildningar av olika slag.\r\nDe statliga utbildningar som har en koppling till pi-\r\nlotutbildningen svarar universiteten själva för hur\r\nman organiserar. Det ingår i deras uppdrag. Där har\r\nLunds universitet visat att man prioriterar den utbild-\r\nning som ligger på Ljungbyheds flygplats genom att\r\ntill exempel avsätta drygt 25 miljoner kronor för den\r\nverksamheten.\r\nOm Lunds universitet skulle göra bedömningen\r\natt man vill organisera utbildningen på något annat\r\nsätt måste man naturligtvis själv svara på frågan var-\r\nför. Jag vet att Ljungbyheds flygplats i dag har upp-\r\nfyllt de önskemål och krav som man har ställt på att\r\nkunna bedriva utbildningen där. Men det är universi-\r\ntetet självt som fördelar de pengar som man har fått\r\nvia anslaget för utbildningen.\r\nSedan har kommunen tillsammans med regionen\r\nvänt sig till Näringsdepartementet för att utöver den\r\nsatsning som universitetet gör också få regionalpoli-\r\ntiska pengar till hjälp med driften av flygplatsen. Den\r\ntypen av pengar svarar jag för. Det var den ansökan\r\nsom vi fick avslå av det skälet att de pengar som\r\nstaten går in med till de privata flygplatserna som en\r\nhjälp med driften går vi bara in med om det också\r\nbedrivs kommersiell verksamhet på en flygplats. I\r\nLjungbyhed bedrivs det ingen kommersiell regelbun-\r\nden luftfart. Därför kan man inte heller få del av de\r\npengarna.\r\nKlippan ingår inte heller i de stödområden som är\r\nen förutsättning för att få ta del av de regionalpolitis-\r\nka pengarna. Utifrån bestämmelserna om driftsstöd\r\ntill flygplatsen och utifrån den regionalpolitiska as-\r\npekten har vi avslagit kommunens önskan att utöver\r\nde pengar som Lunds universitet satsar på flygverk-\r\nsamheten också få hjälp med de två delarna. Det är\r\nskälet till att jag har svarat på frågan så som jag har\r\ngjort.</pre><pre>Anf.  35  CHRISTER NYLANDER (fp):\r\nHerr talman! Det är ett bekymmer när verklighe-\r\nten inte är indelad i sektorer som följder de ämnesom-\r\nråden som regeringen har delat upp mellan sig. Vi får\r\nändå försöka hitta en lösning.\r\nDetta hänger ju samman. Det handlar för det\r\nförsta, precis som Ulrica Messing sade, om det enda\r\nstället i Sverige där piloter kan utbilda sig för privat\r\nflygning utan att själva betala hela summan. Det finns\r\nandra ställen också, men detta är speciellt på det sät-\r\ntet.\r\nFör det andra handlar det om att det finns en in-\r\nfrastruktur på Ljungbyheds flygplats som är väldigt\r\nintressant. För det tredje gäller det att säkra tillgången\r\ntill piloter, vilket möjligen också är intressant för en\r\ninfrastrukturminister. Och för det fjärde handlar det\r\nom att se till att det finns en hög kompetens inom\r\npilotväsendet och flygbranschen för att minimera\r\nrisken för stora katastrofer.\r\nDet finns ju en forskning, som förvisso tillhör\r\nThomas Östros område, på TFHS som handlar myck-\r\net om att minimera risken för att den mänskliga fak-\r\ntorn ska ställa till stora olyckor inom flygbranschen.\r\nDet är extremt viktigt inte bara ur utbildningssyn-\r\npunkt utan också ur trafiksäkerhetssynpunkt och ur\r\nflygsäkerhetssynpunkt.\r\nJag förstår att Ulrica Messing inte kan svara på\r\nalla frågor som handlar om utbildning, forskning och\r\nannat, men just aspekten att här finns någonting som\r\när väldigt viktigt för flygtrafiksäkerheten skulle jag\r\ngärna vilja höra Ulrica Messings svar på.</pre><pre>Anf.  36  Statsrådet ULRICA MESSING (s):\r\nHerr talman! Att vi har tillgång till utbildade pi-\r\nloter som lever upp till högt ställda krav och att vi\r\ndessutom jobbar för att de kraven ska vara gemen-\r\nsamma på Europanivå och internationellt är själv-\r\nklart. Det tror jag inte att det råder några delade me-\r\nningar om. Att vi ska kunna vara säkra på att ha till-\r\ngång till välutbildade piloter är just det uppdrag som\r\nvi har lagt på Lunds universitet en garant för, och det\r\när Lunds universitet som sedan svarar för hur och var\r\npilotutbildningen genomförs.\r\nJag vet att Ljungbyhed är en väldigt bra utbild-\r\nningsflygplats, och jag vet att Lunds universitet har\r\nlagt mycket pengar där. Vi har också lagt andra statli-\r\nga pengar på Ljungbyheds flygplats som en följd av\r\nförra försvarsbeslutet. Och jag utgår från att Lunds\r\nuniversitet, som är huvudman för utbildningen, för en\r\ndiskussion med kommunala och regionala aktörer så\r\natt man också i fortsättningen kan vara säker på att\r\nutbildningen har en hög nivå och att den kan svara\r\nmot de krav som regeringen har ställt på andra områ-\r\nden för att vi ska kunna ha tillgång på piloter då\r\nkonjunkturen vänder uppåt igen. Det är själva tanken\r\nmed att ha statliga utbildningar på det här sättet.</pre><pre>Anf.  37  CHRISTER NYLANDER (fp):\r\nHerr talman! Tillgången till piloter är extremt\r\nviktig. Jag tror att vi delar bedömningen att behovet\r\nav piloter med hög grad av säkerhet i sin yrkesutöv-\r\nning kommer att öka ganska rejält de närmaste 10,\r\n15, 20 åren.\r\nProblemet är att många saker hänger samman i det\r\nhär läget. Det handlar inte bara om flygutbildning.\r\nDet handlar också om att det finns ett ställe att ha\r\nflygutbildningen på. Det är möjligt att man kan place-\r\nra samhällsvetenskapliga institutionen nästan var som\r\nhelst, men just flygförarutbildningen är ganska ex-\r\ntrem. Det är en annorlunda utbildning som kräver rätt\r\nså mycket. Det finns väl egentligen bara ett ställe i\r\nSverige, kanske ett ställe i norra eller hela Europa,\r\nsom är extremt bra på att erbjuda just de förutsätt-\r\nningar som krävs. Det är Ljungbyhed. Därför tror jag\r\natt man måste se hela pusslet med alla bitarna i ett\r\nhelhetssammanhang. Jag hoppas att regeringen kan\r\ngöra det framöver för att se till att både flyghögskolan\r\noch Ljungbyheds flygplats finns kvar. De båda saker-\r\nna tror jag hänger mycket nära samman med varand-\r\nra.\r\nJag skulle gärna se att Ulrica Messing kommer\r\nned och besöker Ljungbyheds flygplats och besöker\r\nflyghögskolan. Jag ställer själv gärna upp på att följa\r\nmed på en sådan rundvandring i så fall.</pre><pre>Anf.  38  Statsrådet ULRICA MESSING (s):\r\nHerr talman! Jag kan diskutera med utbildnings-\r\nministern vem av oss som ska ta största ansvaret för\r\nen flygutbildning. Det råder inga delade meningar i\r\nregeringen om att det här är oerhört viktigt. Det är\r\ndärför vi har en statlig högskoleutbildning just för\r\npiloter. Det är dessutom ett väldigt bra sätt att också\r\npressa priset på den utbildning som genomförs på\r\nandra områden.\r\nMen flygplatsen är en kommunal flygplats. Jag\r\ninser att det runt utbildningen också finns en rad\r\nandra svåra frågor som Klippans kommun skulle\r\nönska få hjälp med. De frågorna har vi noga övervägt\r\nmen tyvärr inte kunnat möta de önskemål som kom-\r\nmunen har haft.\r\nAtt flygplatsen är bra att genomföra utbildning på\r\nbetvivlar jag inte. Om den, precis som Christer Ny-\r\nlander säger, är Sveriges bästa borde Lunds slutsatser\r\nvara att man ska fortsätta bedriva utbildning där. Men\r\ndet kan inte jag svara för. Det får Lunds universitet\r\nvara en garant för.</pre><pre>Överläggningen var härmed avslutad.</pre><pre>5 §  Svar på interpellation 2002/03:258 om Väg-\r\nverket och privatimport av bilar och motorcyk-\r\nlar</pre><pre>Anf.  39  Statsrådet ULRICA MESSING (s):\r\nHerr talman! Johnny Gylling har frågat mig vilka\r\nåtgärder jag tänker vidta för att Vägverket bättre ska\r\nfölja de uttalanden som regering och riksdag gjort om\r\nmotorfordonshobbyns förutsättningar samt vad jag\r\nska göra för att tillse att amerikanska bilar och motor-\r\ncyklar i framtiden inte ska hanteras på ett diskrimine-\r\nrande sätt.\r\nFrågan ställs mot bakgrund av ett förslag från\r\nVägverket som innebar att nuvarande undantag för\r\nimport av fordon för eget bruk och flyttsak samt for-\r\ndon som förvärvats genom arv eller testamente skulle\r\nupphöra från och med den 1 maj 2003.\r\nJag har tidigare framhållit att jag delar riksdagens\r\nsyn på fordonshobbyns betydelse och att jag beklagar\r\nden oro som förslaget gett upphov till hos den for-\r\ndonsintresserade allmänheten. Vägverket har till följd\r\nav remissvaren och den starka reaktionen som försla-\r\nget väckt beslutat att det inte ska genomföras. Ett nytt\r\nförslag som tar hänsyn till de synpunkter som nu\r\nlämnats av fordonshobbyorganisationerna med flera\r\nkommer att sändas ut på remiss till berörda intres-\r\nsenter under hösten 2003. Avsikten är att utforma\r\nförslaget till importregler så att eget bruks-, hobby-,\r\nflyttsaks- och arvegodsfordon inte hindras tillträde till\r\nden svenska marknaden.\r\nRegler om import av motorfordon från länder\r\nutanför EU faller inom Vägverkets ansvarsområde.\r\nJag har efter den oro som uppkom försäkrat mig om\r\natt myndigheten delar regeringens och riksdagens\r\ninställning i dessa frågor.</pre><pre>Anf.  40  JOHNNY GYLLING (kd):\r\nHerr talman! Jag vill tacka ministern för svaret\r\noch säga att det var ett bra svar. Det är inte varje dag\r\nman debatterar i riksdagen och faktiskt är överens i\r\nen fråga.\r\nFrån min sida syftar jag i den här debatten inte till\r\natt få ministern eller regeringen att ändra uppfattning\r\neller att ändra riktning. I stället vill jag slå fast for-\r\ndonshobbyns betydelse i Sverige och förhindra att\r\nVägverket eller andra myndigheter upprepar sådana\r\nförslag som gör livet svårare för alla de människor\r\nsom är bil- eller motorcykelentusiaster av något slag.\r\nUnder 90-talet har fordonshobbyn i Sverige fak-\r\ntiskt vunnit ökad mark. Exempel på detta är skattebe-\r\nfrielse för äldre fordon och borttagande av krockprov\r\nför amatörbyggda fordon. Även andra exempel finns.\r\nMen ibland dyker det upp hinder på vägen för männi-\r\nskor som är entusiaster. Ett hinder i form av en väg-\r\nbula kan man väl leva med ett tag. Men när det dyker\r\nupp rena punkteringsknivar, om liknelsen kan accep-\r\nteras, är det betydligt svårare att köra. Och detta för-\r\nslag var som en punkteringskniv för många männi-\r\nskor.\r\nBakgrunden var att riksdagen beslutat om en ny\r\nfordonslag och att Vägverket skulle utarbeta detalje-\r\nrade föreskrifter. Vid remissomgången glömde man\r\nbort flera viktiga instanser, och man nämnde endast\r\npå ett par rader att man tänkte dra in möjligheterna att\r\nprivat importera bilar eller motorcyklar från USA\r\neller tredje land, som det heter.\r\nArgumenten för detta var väldigt svåra att få reda\r\npå. Jag ringde själv till ansvariga på Vägverket, och\r\njag hade många samtal för att få reda på varför Väg-\r\nverket ville stoppa detta, och jag har fått mycket e-\r\npost i den här frågan.\r\nEtt argument var att dessa fordon skulle vara säm-\r\nre ur trafiksäkerhetssynpunkt. Det tycker jag inte är\r\nhållbart. Vi minns väl alla Volvon som exporterades\r\ntill USA med en extra krockbalk. När detta kom till\r\nallmänhetens kännedom lade Volvo in denna krock-\r\nbalk även i bilar för den svenska marknaden. Man har\r\nalltså stränga trafiksäkerhetsregler i USA. Ett annat\r\nargument som jag fick höra var att bromsarna skulle\r\nvara sämre på många amerikanska bilar. Det är också\r\ntaget ur luften. Man har minst lika hårda bromskrav i\r\nUSA. Ytterligare ett argument var att man hade sämre\r\nutsläppskrav i USA. Det håller inte heller om man\r\nundersöker verkligheten. Missbruk av oseriösa före-\r\ntagare var ytterligare ett argument, alltså att man\r\nimporterar bilar i ren företagsverksamhet och sedan\r\nskriver över dem på släktingar. Men om det är ett\r\nproblem får man angripa det i annan ordning.\r\nVi lever i en internationaliserad värld. Vi strävar\r\nefter färre handelshinder, inte fler. Vägverkets ansva-\r\nriga tycks inte ha samma uppfattning. Det är många\r\nbil- och MC-entusiaster som efter detta känner sig\r\nutpekade som miljöbovar. Ofta är det i stället så att de\r\nkör väldigt lite med entusiastfordon. De vårdar dem\r\nväl, och de är sällan inblandade i olyckor. Därför\r\nmåste man ställa sig frågan: Hur kunde Vägverket\r\nkomma fram med detta förslag? Och det är bra att\r\nministern nu har tagit tag i frågan.</pre><pre>Anf.  41  JAN-EVERT RÅDHSTRÖM (m):\r\nHerr talman! Jag kände mig också nöjd när jag\r\nfick se ministerns svar. Men jag vill ändå ställa en\r\nfråga för att få klarhet och så att det blir tydligt. Det\r\nvar nämligen ett orosmoln som kom upp i svaret. Det\r\nvar när ministern sade: \"Avsikten är att utforma för-\r\nslaget till importregler så att eget bruks-, hobby-,\r\nflyttsaks- och arvegodsfordon inte hindras tillträde till\r\nden svenska marknaden.\"\r\nInnebär detta svar att det ändå kan komma att ut-\r\nformas någon tyyp av handelshinder för import av\r\nbilar i något annat hänseende, till exempel om man\r\nkanske ska importera flera bilar och om det inte be-\r\ndöms som fordon för eget bruk och så vidare? Jag är\r\nväldigt angelägen att få ett svar på det eftersom jag\r\nnäppeligen inte kan tro att vår minister är beredd att\r\nskapa nya handelshinder mot USA. Jag vill ha ett\r\nklart besked så att Vägverket kan lägga fram detta\r\nnågot underliga förslag där det hör hemma i det runda\r\narkivet.</pre><pre>Anf.  42  Statsrådet ULRICA MESSING (s):\r\nHerr talman! Jag vill understryka det som Johnny\r\nGylling sade. Det är nämligen viktigt att hålla isär\r\nvad som är sant och vad som är falskt, höll jag på att\r\nsäga. Och den amerikanska motorfordonsmarknaden\r\nhar länge varit ledande i utvecklingen när det gäller\r\nmiljöprestanda och trafiksäkerhet. Under de senaste\r\nåren har den europeiska lagstiftningen i många fall\r\nblivit bättre och mer lik den amerikanska. Och det\r\nmåste vara ett av de mål som vi ska fortsätta att jobba\r\nmed, att vi har mer av likvärdiga krav och regler på\r\nbåde trafiksäkerhetsområdet och miljöområdet. Där\r\nkan vi lära av varandra.\r\nNu har vi gjort en överenskommelse genom FN\r\nom fordonsregler. Det är en överenskommelse som\r\nmånga stora biltillverkande länder redan har skrivit\r\nunder. Man lovar att anstränga sig lite till för att få\r\ngemensamma miljöregler. Också Sverige har varit\r\ndelaktig i det arbete som har skett på europeisk nivå.\r\nIngen skugga faller alltså över den miljöprestanda\r\nsom de amerikanska bilarna har. Inte heller faller\r\nnågon skugga över alla dem som är intresserade av\r\nmotorfordon som en hobby. Avsikten med det förslag\r\nsom ska komma under hösten är naturligtvis att man\r\ninte ska försvåra när det gäller förutsättningarna för\r\nmotorfordonshobbyn som har funnits tidigare. Därför\r\nräknade vi upp de exempel som under den paragrafen\r\nhar varit klassade som just hobbyintressen, men am-\r\nbitionen är inte heller att försvåra när det gäller andra\r\nhandelshinder, utan vi tycker att vi på olika områden,\r\npå bilområdet precis som på andra områden, ska\r\narbeta för att minska de handelshinder som fortfaran-\r\nde finns kvar mellan olika länder och mellan olika\r\nkontinenter. Och här kan vi dra ett strå till stacken\r\njust när det gäller motorfordonshobbyns verksamhet.</pre><pre>Anf.  43  JOHNNY GYLLING (kd):\r\nHerr talman! Det finns även fler grupper i sam-\r\nhället än dessa motorentusiaster som skulle ha drab-\r\nbats om Vägverkets förslag hade blivit verklighet.\r\nMånga handikappade personer får bilstöd av staten\r\nför att bygga om sin bil. Många av dessa väljer fak-\r\ntiskt en amerikansk bil.\r\nEtt företag i Dalarna jobbar med att modifiera så-\r\ndana bilar, och det blir nu nedringt av oroliga kunder.\r\nSka jag inte få köpa den bil som passar mig bara\r\ndärför att det råkar vara en amerikansk bil? undrar\r\nman.\r\nAtt angripa handikappade människor var väl inte\r\ndirekt vad Vägverket hade tänkt sig med det här för-\r\nslaget, hoppas jag. Andra som hört av sig är utvand-\r\nrade svenskar som är på väg att flytta tillbaka till\r\nSverige och som då vill ta med sig den bil man haft i\r\nutlandet. Inte heller de skulle få göra det. För mig är\r\ndet helt obegripligt hur man kunde vara på väg att\r\nstoppa något sådant.\r\nNu gäller det att bevaka att förslaget ligger där\r\nJan-Evert Rådhström sade att det ska ligga, nämligen\r\ni papperskorgen.\r\nJag vill ta upp det som Rådhström var inne på och\r\nspinna vidare på den tråden. Även om förslaget om-\r\narbetas kan det finnas bekymmer. Jag vill ge ett ex-\r\nempel som jag fått genom en skribent som i många år\r\njobbat med att skriva om just entusiastfordon. Han\r\npekar på att man i dag kan importera ett fordon via\r\nTyskland. Till exempel en amerikansk bil kan först\r\nregistreras i Tyskland. Sedan kan man ta in fordonet\r\ntill Sverige utan att det gäller som tredjelandsimport.\r\nMan får då vissa dispenser med sig från Tyskland.\r\nHittills har dessa dispenser godkänts av Vägverket.\r\nMen från den 1 maj, nästa vecka, kommer man inte\r\natt se på sådana här dispenser med blida ögon, i alla\r\nfall enligt det besked som jag har fått.\r\nUrsäkta om det blir lite tekniskt. Men man måste\r\nbyta bilbälten som inte är E-märkta. Att byta bilbälten\r\npå en modern bil kan vara riskabelt därför att där\r\nfinns det mycket elektronik. Bältesspännare och annat\r\när kopplat till ett system som hör ihop med krocksä-\r\nkerheten. Man kan också bli tvungen att byta bakly-\r\nsen därför att det råkar vara så att de inte är E-märkta.\r\nResultatet kan då bli att man kör omkring med en bil\r\nsom har mycket mindre baklysen, sådana som är\r\ngodkända i Sverige, i stället för med stora amerikans-\r\nka baklyktor bara därför att lyktorna från början inte\r\nvar E-märkta.\r\nDet här är små, men för den enskilde som drabbas\r\nav detta dock mycket viktiga, detaljer som gör att\r\nmånga människor tappar tilltron till vad vissa myn-\r\ndigheter håller på med.\r\nDet här exemplet ville jag nämna för ministern\r\nbara för att hon ska känna att kampen inte är över.</pre><pre>Anf.  44  JAN-EVERT RÅDHSTRÖM (m):\r\nHerr talman! Denna interpellationsdebatt har jag\r\nsett fram emot, och jag tycker att den avslutas på ett\r\npositivt sätt. Ministern är tydlig och säger att vi inte\r\nska ha ökade handelshinder. Kort och gott måste det\r\ninnebära att Vägverket till hösten slipper betala porto\r\nför att skicka ut ett förslag på ny remiss om regler om\r\nimporten. Man kan, som jag tidigare sade, lägga för-\r\nslaget i papperskorgen - i och med detta sparar Väg-\r\nverket en del pengar - för vi i trafikutskottet och vår\r\ninfrastrukturminister kommer gemensamt att se till att\r\nförslaget aldrig blir verklighet.</pre><pre>Överläggningen var härmed avslutad.</pre><pre>6 §  Svar på interpellation 2002/03:266 om In-\r\nlandsbanan</pre><pre>Anf.  45  Statsrådet ULRICA MESSING (s):\r\nHerr talman! Håkan Larsson har frågat mig vilka\r\nåtgärder jag avser att vidta för att se till att Inlandsba-\r\nnans positiva utveckling säkras. Frågan är ställd mot\r\nbakgrund av Banverkets förslag till ny banhållnings-\r\nplan.\r\nLåt mig först säga att jag delar Håkan Larssons\r\nengagemang för Norrlands inland. Regeringen bedri-\r\nver ett övergripande arbete för att långsiktigt stärka\r\nutvecklingen i inlandet, bland annat genom den så\r\nkallade Inlandsdelegationen.\r\nSå till själva frågan om Inlandsbanan. Banverket\r\nfick i mars 2002 i uppdrag att upprätta en nationell\r\nbanhållningsplan för perioden 2004-2015. Av direk-\r\ntivet för uppdraget framgår att planen ska innehålla\r\nåtgärder på Inlandsbanan.\r\nBanverkets förslag till banhållningsplan är nu ute\r\npå remiss, och jag vet att Inlandsbanan AB har lämnat\r\nsina synpunkter till Banverket. Banverket ska redovi-\r\nsa sitt slutliga planförslag för regeringen senast den\r\n4 augusti i år.\r\nI slutet av året ska regeringen sedan fastställa den\r\nnya planen. Det kommer vi att göra bland annat med\r\nutgångspunkt från de transportpolitiska målen.</pre><pre>Anf.  46  HÅKAN LARSSON (c):\r\nHerr talman! Först vill jag tacka statsrådet så\r\nmycket för svaret. Självfallet hade jag velat ha ett lite\r\nmer konkret innehåll men jag förstår att det kan vara\r\nsvårt nu under remisstiden.\r\nJag väljer att se positivt framför allt på den sista\r\nmeningen i svaret där Ulrica Messing säger att rege-\r\nringen kommer att fastställa planen bland annat uti-\r\nfrån de transportpolitiska målen. Bland de transport-\r\npolitiska målen finns det flera mål som i hög grad är\r\ntillämpliga på Inlandsbanan. Bland annat gäller det då\r\ndetta med en positiv regional utveckling, en säker\r\ntrafik, en god miljö och ett tillgängligt transportsys-\r\ntem för hela det stora område som inlandet utgör.\r\nInlandsbanan är en unik järnväg som har förutsätt-\r\nningar att medverka till ett lyft för hela norra Sveriges\r\ninland, som jag ser saken.\r\nSom jag konstaterar i min interpellation är ut-\r\nvecklingen för banan för närvarande positiv. Såväl\r\ngods- som turisttrafiken växer på den nästan 130 mil\r\nlånga järnvägen. Sedan de 15 kommunerna längs\r\nbanan för tio år sedan via Inlandsbanan AB tog över\r\nförvaltningen av banan har godstransporterna ökat\r\nmed 350 %, och potentialen är långt större än så. Som\r\nturistjärnväg är Inlandsbanan på väg att bli en skandi-\r\nnavisk motsvarighet till Transsibiriska järnvägen.\r\nDock finns det alltså ett stort problem i sammanhang-\r\net.\r\nDelar av banan är i dag i dåligt skick och måste\r\nrustas upp för att trafiken ska kunna fortsätta. Främst\r\nhandlar det om sträckan Sveg-Brunflo och sträckan\r\nArvidsjaur-Gällivare. Utan en upprustning av den\r\nsenare sträckan - särskilt mellan Arvidsjaur och\r\nJokkmokk - blir det snart nödvändigt att stänga även\r\nför de lätta rälsbussar som i dag försörjer turisttrafi-\r\nken. Det är också den mest attraktiva delen av turist-\r\ntrafiken på banan.\r\nInlandsbanan AB har skissat på en ny gods- och\r\nturistkorridor och anhållit om ett anslag på 1,8 mil-\r\njarder för att rusta upp hela den här långa sträckan till\r\nfull kapacitet. Det kan låta mycket men motsvarar\r\negentligen bara någon procent av de resurser som\r\ntotalt avsätts till banhushållningsplanen.\r\nEnligt Banverkets förslag ska Inlandsbanan få en-\r\ndast 590 miljoner kronor av summan i fråga - dess-\r\nutom först år 2008 - för att rusta upp banan. Detta är\r\nohållbart eftersom det i praktiken skulle innebära att\r\ndelar av banan skulle behöva läggas ned. Hela idén\r\nmed denna unika bana skulle på det sättet saboteras.\r\nDessutom hävdar IBAB att Banverkets förslag\r\nbygger på en delvis felaktig statistik och att Inlands-\r\nbanan vid medelsfördelningen inte behandlats som\r\nandra järnvägssträckor. Så får det naturligtvis inte\r\nvara. Jag hoppas emellertid att det, när beslut så små-\r\nningom tas, kommer att finnas resurser för att hålla i\r\ngång och utveckla Inlandsbanan.\r\nJag är mycket glad över att Ulrica Messing delar\r\nmitt engagemang för Norrlands inland och skulle\r\nvilja fråga statsrådet: Hur ser du på Inlandsbanans roll\r\ni framtiden för en positiv utveckling i detta vid-\r\nsträckta område?</pre><pre>Anf.  47  Statsrådet ULRICA MESSING (s):\r\nHerr talman! Om Banverkets förslag bygger på ett\r\nfelaktigt underlag har Inlandsbanan AB, utgår jag\r\nfrån, korrigerat det i samband med att förslaget varit\r\nute på remiss. Det är oerhört viktigt att man hjälper\r\ntill så att de beslut som vi sedan fattar verkligen fattas\r\npå saklig grund.\r\nJag tror att man på Banverket är väl medveten om\r\nförutsättningarna längs Inlandsbanan och om de krav\r\nsom ställs på en bärighetshöjning. Man har själv\r\npekat ut just vägarna mellan Sveg och Jokkmokk för\r\natt kunna bredda dessa och för att kunna investera i\r\nett nytt trafikstyrningssystem.\r\nNär vi nu ska titta på Banverkets framtidsplan,\r\ndess plan för den kommande perioden, kommer vi\r\nockså att titta på nivåerna vad gäller Inlandsbanans\r\ndrifts- och underhållsbidrag, som ju också är ett bi-\r\ndrag som regleras av staten. Vi tycker att det finns\r\nskäl att genomsyra detta ordentligt.\r\nSedan finns det många diskussioner om just\r\ngodstransporter på järnväg. Bland annat gäller det då\r\nvilka godstransporter som skulle kunna öka på järn-\r\nvägssidan och på vilka järnvägssträckor vi skulle\r\nkunna bli bättre när det gäller att frakta gods på järn-\r\nväg i stället för på väg för att avlasta andra transport-\r\nslag. Alla de frågorna har vi hänskjutit till Järnvägsut-\r\nredningen, som i september i höstas fick ett tilläggs-\r\nuppdrag att också titta närmare på olika former när\r\ndet gäller att främja just godstransporter på järnväg.\r\nJag tror att Inlandsbanan har förutsättningar att ta\r\nmera av gods, men jag är också övertygad, precis som\r\nHåkan Larsson själv, om att Inlandsbanan också har\r\nett turistiskt värde. Förra årets turism i vårt land kan\r\nvi summera som så att vi för tredje året i rad gör ett\r\nbra turistår. Vi har alltfler inkommande gäster från\r\nandra länder. De utländska gästerna i Sverige ökade\r\nför tredje året i rad, och många av dem söker sig till\r\nde norra delarna av vårt land. Ur det perspektivet\r\nfinns det också anledning att fundera över vilka delar\r\nav landet som är attraktiva och vad man kan göra för\r\natt till exempel locka fler turister att också färdas på\r\njärnvägsnätet. Hur många vi än lyckas locka därmed\r\ntror jag att det är viktigt att vi tittar på vilka förutsätt-\r\nningar järnvägen har för att kunna hjälpa till med\r\nlokal och regional tillväxt. Det är där vi kan skapa\r\nden långsiktigt hållbara tillväxten, även turismen kan\r\nvara rolig under vissa perioder av året.</pre><pre>Anf.  48  HÅKAN LARSSON (c):\r\nHerr talman! Jag vet att IBAB har påpekat de här\r\nfelaktigheter som man anser finns i underlaget från\r\nBanverket. Så jag hoppas att det rättas till.\r\nJag är helt överens med Ulrica Messing om att det\r\nfinns en väldigt stor potential för både turismen och\r\ngodstrafiken, inte minst godstrafik från Nordnorge\r\nskulle mycket väl kunna gå på Inlandsbanan ned till\r\nÖstersund och sedan ut till Trondheimsfjorden och de\r\nnorska hamnarna och söderut i Norge. Men det kräver\r\ndå att banvallen är upprustad så att man kan köra\r\ngods på den, och det kan man inte på norra delen av\r\nInlandsbanan. I det här finns en jättestor potential för\r\nframtiden.\r\nVäg 45 diskuterades tidigare här i dag, och där går\r\nmycket gods på lastbil i dag. Om det förs över på\r\njärnväg skulle det också bli säkrare trafik, och man\r\nkunde på det viset uppnå det transportpolitiska målet.\r\nJag hoppas att vi kan hjälpas åt att se till att In-\r\nlandsbanan får en chans att spela den roll som en\r\npulsåder för hela inlandet som det finns förutsättning-\r\nar för. Men då krävs det att banan är i ett sådant skick\r\natt det går att köra både gods och turisttrafik på ba-\r\nnan. Det är oerhört viktigt att en upprustning kommer\r\ntill stånd så snabbt som möjligt, att den inte skjuts\r\nupp till 2008, för det vore en katastrof för den här\r\nunika banan.</pre><pre>Anf.  49  Statsrådet ULRICA MESSING (s):\r\nHerr talman! Det är en stor investering som vi ska\r\nta ställning till innan jul där vi ska fördela de nya\r\npengarna till Banverket och Vägverket. Håkan Lars-\r\nson vet om att fördelningen väger väldigt tungt för\r\njärnvägens fördel.\r\nJag kan inte föregripa den plan som vi ska besluta\r\nom senare, men jag vet att Inlandsbanan har varit\r\naktiv i remissförfarandet, och jag tycker att det är\r\npositivt i sig. Sedan är järnvägstrafiken en viktig del\r\nav vårt transportsystem. Det handlar om att komplet-\r\ntera vägnätet på de delar där det är möjligt och att\r\nfortsätta att ha höga ambitioner för att få över mycket\r\nav gods från vägen till järnvägen. Det har nyligen\r\ngjorts en europeisk studie där man har tittat på hur bra\r\nde europeiska länderna klarar av att styra över gods\r\nfrån väg till järnväg. Sverige ligger oerhört bra till\r\ndär. Ska vi kunna bli ännu bättre på det och verkligen\r\nanvända hela den potential som järnvägsnätet utgör i\r\nSverige måste vi också se till att det knyts ihop med\r\nandra järnvägar. Norge är ett exempel, Tyskland ett\r\nannat. Där skulle jag, även om det inte alls har med\r\nHåkan Larssons interpellation att göra, ändå säga att\r\ndet är väldigt bra att vi på det senaste ministermötet\r\näntligen orkade och lyckades ta beslut om det andra\r\njärnvägspaketet. Det ger förutsättningar för järnvägs-\r\nsträckorna också i vårt land att ta över mera av gods\r\noch konkurrera än bättre med övriga Europa.</pre><pre>Anf.  50  HÅKAN LARSSON (c):\r\nHerr talman! Jag tackar så mycket för svaret. Jag\r\ntycker att det låter väldigt positivt, och jag ser det här\r\nsom ett tecken på att Inlandsbanan kommer att få de\r\nresurser som krävs för att den ska kunna leva vidare\r\noch utvecklas till den pulsåder som den har förutsätt-\r\nningar att bli.</pre><pre>Överläggningen var härmed avslutad.</pre><pre>7 §  Svar på interpellation 2002/03:271 om Post-\r\noch telestyrelsens befogenheter på postområdet</pre><pre>Anf.  51  Statsrådet ULRICA MESSING (s):\r\nHerr talman! Anne Ludvigsson har frågat mig vad\r\njag avser att vidta för åtgärder för att stärka Post- och\r\ntelestyrelsens konkurrensfrämjande roll på postområ-\r\ndet, skapa en fungerande postmarknad och för att\r\ngöra postmarknaden lika framgångsrik som telemark-\r\nnaden.\r\nAnne Ludvigsson tar i sin interpellation upp Post-\r\noch telestyrelsens rapport Nio år med postlagen - en\r\nutvärdering och vad den ger för indikationer på hur\r\nmarknaden fungerar i dag. PTS rapport avser att be-\r\nskriva utvecklingen på postmarknaden sedan den\r\nliberaliserades, och den visar en bild av en marknad\r\ndär Posten i princip är den dominerande aktören, med\r\nbegränsad konkurrens på de flesta marknadssegmen-\r\nten och de negativa konsekvenser som detta kan be-\r\ndömas medföra.\r\nDet är ibland svårt att skapa en fungerande mark-\r\nnad där det tidigare har varit monopol. Jag tycker\r\ndärför att det vore bra att följa upp utvecklingen på\r\navreglerade och liberaliserade marknader och utvär-\r\ndera om marknaderna har utvecklats i önskvärd rikt-\r\nning.\r\nJag vill dock i detta sammanhang framhålla att\r\nsvenska privatpersoner och företag, i jämförelse med\r\nvår närmaste omvärld, har relativt låga kostnader med\r\nen världsledande kvalitet, mätt i leveranssäkerhet, för\r\nsin brevkommunikation.\r\nNär det gäller frågan om vad regeringen kommer\r\natt göra för att förbättra situationen på postmarknaden\r\nhar rapporten uppmärksammats inom Regeringskans-\r\nliet. Jag tycker att det är viktigt att skapa en fördjupad\r\nkunskap om marknaden och de olika faktorer som\r\npåverkar marknadsstrukturen i dag såväl som framåt i\r\ntiden. Det är dock ännu för tidigt att berätta om rege-\r\nringen kommer att vidta några åtgärder.\r\nAvseende Post- och telestyrelsens befogenheter på\r\npostområdet uttalades det tydligt i propositionen om\r\nstatens ansvar på postområdet att Post- och telestyrel-\r\nsen inte ska ha någon generell konkurrensfrämjande\r\nroll på just postområdet. Konkurrensverket utövar\r\ntillsyn enligt konkurrenslagen på postområdet.\r\nMed anledning av Post- och telestyrelsens rapport\r\nom postlagstiftningen kan det vara motiverat att se\r\növer myndighetens roll och dess befogenheter att\r\nutöva tillsyn på postmarknaden.\r\nSammanfattningsvis vill jag betona vikten av\r\ndenna fråga, och jag kommer att följa utvecklingen\r\nnoggrant framöver.</pre><pre>Anf.  52  ANNE LUDVIGSSON (s):\r\nHerr talman! Jag vill börja med att tacka ministern\r\nför svaret, och jag ska försöka fatta mig kort.\r\nUtgångspunkten för min interpellation är den ut-\r\nvärdering som Post- och telestyrelsen har presenterat\r\nom postlagen och dessutom det faktum att postmark-\r\nnaden är en viktig del av samhället samt att det nu är\r\nen avreglerad marknad. Vi kan diskutera om det har\r\nvarit positivt, men nu har vi den avreglerade markna-\r\nden, och då är det viktigt för mig att konkurrensen\r\nfungerar. Jag tror att statsrådet delar den åsikten med\r\nmig.\r\nPrecis som statsrådet nämner i svaret har Post-\r\noch telestyrelsen inte fått något ansvar för konkur-\r\nrensfrämjande frågor på just postområdet. Nu kan vi\r\nse att Posten hade en marknadsandel på 97,9 % då\r\nkonkurrens hade funnits i sex år. I dag, sju år senare,\r\när andelen 94 %. Det här tyder på att konkurrensen\r\nmåste stärkas. Ett sätt är, anser jag, att ge Post- och\r\ntelestyrelsen en roll att främja en sund konkurrens på\r\npostområdet precis på samma sätt som man har gjort\r\npå teleområdet. Det föreslår också Post- och telesty-\r\nrelsen själv.\r\nJag delar ministerns uppfattning om att det är\r\nsvårt att skapa en fungerande marknad på områden\r\ndär det tidigare har varit monopol. Men nu har det\r\ngått så många år med en avreglerad postmarknad att\r\ndet borde finnas fler företag som tar marknadsande-\r\nlar. Det vore naturligtvis önskvärt att förklaringen var\r\natt Posten är så effektiv att det är svårt att konkurrera\r\nmed Posten, men det framhåller inte ens Posten själv,\r\nutan förmodligen är orsaken den att det finns brister\r\nmed hur postmarknaden fungerar ur ett konkur-\r\nrensperspektiv.\r\nSedan jag framställde interpellationen har Post-\r\noch telestyrelsen presenterat sin årliga beskrivning av\r\nden svenska postmarknaden, Service och konkurrens\r\n2003. Jag tänkte bara ta upp några områden när det\r\ngäller konkurrenssituationen på postmarknaden.\r\nPost- och telestyrelsen menar att de lokala opera-\r\ntörerna endast konkurrerar om den lokala posten, och\r\nden utgör i så fall bara 15 %. Det finns konkurrens\r\nbara i ett fåtal städer och ungefär 30 lokala postföre-\r\ntag. Dessa 30 företag har en marknadsandel på 3,5 %,\r\noch det är ju väldigt lite. Posten har således fortfaran-\r\nde 85 % av marknaden för enstaka försändelser.\r\nTotalt distribuerar Posten mer än 99 % av alla en-\r\nstaka försändelser. Då ställer man sig frågan: Kan det\r\nberor på att Posten har konkurrerat med särskilda\r\nkommunpriser gentemot de lokala postoperatörerna?\r\nNär de lokala postoperatörerna har upphört med sin\r\nverksamhet har också Posten upphört med att mark-\r\nnadsföra kommunpriset på enstaka försändelser sam-\r\ntidigt som kommunsändningspriset ha tagits bort.\r\nEn annan del är de lokala tillämpningarna av\r\nPostens rabattsystem där vissa nyckelkunder har\r\nerbjudits rabatter.\r\nJag tycker att det här är väldigt oroande. Vi vet\r\nockså att de små lokala postföretagens finansiella\r\nuthållighet inte är så stark. Därför försvinner många\r\nav dem, vilket också resultatet visar. Från början\r\nfanns det ca 100 företag, men nu är antalet nere på\r\n30.\r\nDessa uppgifter från Post- och telestyrelsen oroar\r\nmig. Min fråga blir då: Hur ser statsrådet på denna\r\nsituation? Vad kan göras för att stärka de lokala pos-\r\ntoperatörernas ställning, helt enkelt så att det blir\r\nkonkurrens på lika villkor?</pre><pre>Anf.  53  Statsrådet ULRICA MESSING (s):\r\nHerr talman! Jag tror att det finns många skäl för\r\noss att läsa de rapporter som PTS nu har sammanställt\r\noch också försöka att utvärdera erfarenheterna från de\r\nnio åren med en ny postlag.\r\nDet är nog svårt att jämföra avregleringen på\r\npostmarknaden med avregleringen på telemarknaden.\r\nInom tele använder man en helt annan teknik. Med\r\ngammal och befintlig infrastruktur kan man hela tiden\r\nleverera nya tjänster. Med ny teknik kan man också\r\npressa priserna på sina tjänster. Men mycket av det\r\nsom Posten ska göra utför man på traditionellt sätt.\r\nMan ska lämna ut brev till privatpersoner och till\r\nföretag. Hur många brev som ska lämnas ut påverkas\r\nockså av hur mycket vi har anammat den nya tekni-\r\nken, hur många tjänster vi själva utför via nätet, via e-\r\npost eller olika hemsidor.\r\nDet rör sig alltså om olika marknader med olika\r\nförutsättningar. Men all konkurrens kräver tydliga\r\nspelregler. Vi funderar nu på om det är tid för oss att\r\ngöra en översyn av det här området. Då skulle också\r\nPTS roll på marknaden kunna ingå som en liten del.\r\nAv de rapporter som har gjorts kan man se att där\r\nkonkurrensen har fungerat har tjänsterna blivit billi-\r\ngare, ibland till och med mycket billigare. Problemet\r\när bara att konkurrensen fungerar på alltför få områ-\r\nden. De som har tjänat allra mest på avregleringen är\r\nföretag i storstadsregioner där priserna hela tiden har\r\npressats ned. Frågan är hur man kan gynna även pri-\r\nvatpersoner och se till att vi kan dra fördel av konkur-\r\nrensen och se till att vi gynnas av de nya möjligheter\r\nsom finns.\r\nI dag är det ca 35 företag som arbetar med postbe-\r\nfordran. Precis som Anne Ludvigsson sade uppgår\r\nPostens marknadsandel fortfarande till 94 %. Så det\r\nfinns anledning för oss att fundera över utvecklingen\r\nunder dessa nio år och över vad som är önskvärt och\r\nmöjligt utifrån de geografiska förutsättningar och den\r\nbefolkningsstruktur som vi har i vårt land och utifrån\r\nde krav på gamla traditionella lösningar som alltid\r\nkommer att ställas på dem som ska leverera post och\r\npaket.</pre><pre>Anf.  54  ANNE LUDVIGSSON (s):\r\nHerr talman! Det här är ju ett svårt område, men\r\ndet är viktigt att det finns tydliga spelregler, precis\r\nsom statsrådet säger.\r\nMarknadsdomstolen konstaterade i november\r\n1998 att en viktig förutsättning för konkurrens över\r\nhuvud taget på marknaden är att Posten inte tillåts att\r\ntillämpa olika priser för geografiska områden. Det ska\r\ni så fall finnas objektivt godtagbara skäl för det. Den\r\nuppräkning av olika former av konkurrensmetoder\r\nsom Posten använt under början av 1990-talet och\r\nsom finns angivna i min interpellation är oroande.\r\nNaturligtvis vill jag att Posten ska följa de konkur-\r\nrensregler som finns.\r\nBedömningen av tillsynsmyndigheten på postom-\r\nrådet är alltså att Posten har tillåtit sig att bryta mot\r\nkonkurrenslagen eftersom sanktionsavgifterna inte\r\nhar varit så höga. Mot den bakgrunden är det viktigt\r\natt fråga sig hur det ser ut i dag.\r\nDet är de få stora kunderna som står för den över-\r\nvägande delen av omsättningen på marknaden. Enligt\r\nPost- och telestyrelsen har Posten utöver ett redan\r\nlågt pris också lämnat betydande rabatter till stora\r\nnyckelkunder. Eftersom rabatterna har angivits i\r\nsekretessbelagda avtal känner man inte till hur stora\r\nde är. Men i en offentlig upphandling med RSV har\r\ndet visat sig att Posten har gett upp till 36 % i rabatt\r\njämfört med ordinarie priser. Detta kan redovisas av\r\nPost- och telestyrelsen just på grund av att det rör sig\r\nom en offentlig upphandling.\r\nEfter tolv års konkurrensutsatt postmarknad dist-\r\nribuerar Posten fortfarande 91 % av alla försändelser\r\ninom storsändningar. Jag vill då fråga statsrådet:\r\nGenom vilka åtgärder kan konkurrensen på markna-\r\nden för storsändningar stärkas?</pre><pre>Anf.  55  Statsrådet ULRICA MESSING (s):\r\nHerr talman! Jag kan inte ge något konkret svar på\r\nden fråga som Anne Ludvigsson ställde nu senast. Jag\r\nkan bara säga att jag är beredd att se över hela situa-\r\ntionen på postmarknaden och de erfarenheter som vi\r\nhar av den nya postlagen nio år efter liberaliseringen.\r\nI dag styrs en del av de beslut som Posten fattar av\r\nden postlag som finns. I den anges till exempel ett tak\r\nför hur höga porton som man får ta ut av privatperso-\r\nner, men det finns inget golv för hur låga priser man\r\nfår ta ut. Det är klart att man kan ställa sig frågan\r\nvilken nivå som är rimlig för ett golv för att man ska\r\nkunna betala de kostnader som uppstår när man ska\r\nleverera brev och paket. Vad man då än landar på\r\nmåste man nog vara helt klar över att ett postföretag\r\nsom ska leverera posttjänster aldrig kommer att kun-\r\nna få en lönsamhet om man bara ska ta betalt av pri-\r\nvatpersoner.\r\nDu och jag som konsumenter använder nätet mer\r\noch mer och skickar färre brev och kort till varandra.\r\nDäremot finns det fortfarande kvar väldigt mycket av\r\nreklam, magasin, broschyrer, kataloger, företagspa-\r\nket, företagsbrev och mycket annat. Då måste också\r\npriserna inom alla företag vara så satta att man gör en\r\nvinst på företagsförsändelser. Att privatpersoner en-\r\nsamma kan stå för hela lönsamheten är nog inte möj-\r\nligt.\r\nMen jag låter gärna de frågor som Anne Ludvigs-\r\nson här har tagit upp och de erfarenheter som ligger\r\ntill grund för de rapporter som Post- och telestyrelsen\r\nhar lämnat till oss utgöra en del i de diskussioner som\r\nvi nu för på departementet. Det finns starka skäl att\r\ngöra en översyn av postlagen efter dessa år och för-\r\nsöka att dra nytta av erfarenheterna hur det kan kom-\r\nma sig att andra marknader som har blivit liberalise-\r\nrade har varit mer framgångsrika än vad postmarkna-\r\nden har varit när det handlar om att gynna konkurren-\r\nsen och därmed också pressa priserna för dig och mig\r\nsom konsumenter.</pre><pre>Anf.  56  ANNE LUDVIGSSON (s):\r\nHerr talman! En effektiv konkurrens ger ju vinster\r\nför konsumenterna samtidigt som det stärker företa-\r\ngen. Jag vill att Posten också framöver ska vara ett\r\nstarkt och effektivt statligt företag också internatio-\r\nnellt.\r\nJag är glad över de svar som jag har fått här av\r\nstatsrådet. Som sagt var finner jag det mycket angelä-\r\nget att statsrådet och regeringen följer utvecklingen\r\npå postmarknaden och också vidtar erforderliga åt-\r\ngärder för att marknaden ska fungera.\r\nSedan hade jag bara en kort fråga om detta med\r\nbehovet av särreglering på postmarknaden, men den\r\nkan jag kanske få svar på vid ett senare tillfälle.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.29 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>8 §  Svar på interpellation 2002/03:275 om lag\r\nom cykelhjälm</pre><pre>Anf.  57  Statsrådet ULRICA MESSING (s):\r\nFru talman! Chatrine Pålsson har frågat mig om\r\njag avser att vidta åtgärder för tillskapandet av en lag\r\nom krav på cykelhjälm för cyklister under 18 år.\r\nChatrine Pålsson undrar även om jag avser att fö-\r\nreslå genomförandet av nationella informationskam-\r\npanjer i syfte att öka hjälmanvändningen bland cyk-\r\nlister.\r\nAtt fler använder cykelhjälm är en viktig förut-\r\nsättning för att skapa en säkrare cykeltrafik, men jag\r\ntror också att en regel om en obligatorisk användning\r\nav cykelhjälm måste kopplas till acceptansen för att\r\nanvända hjälm. Utgångspunkten bör därför tas i riks-\r\ndagsbeslutet om nollvisionen, som talade om obliga-\r\ntoriskt krav på hjälm då det finns tillräcklig accep-\r\ntans.\r\nI dag finns det en tillräckligt hög acceptans för\r\ntanken att barn ska bära hjälm. I dag är hjälmanvänd-\r\nningen enligt Vägverkets enkätundersökning ca 80 %\r\nbland barn upp till tolv år medan den är betydligt\r\nlägre bland äldre barn. Hjälmanvändningen är i ge-\r\nnomsnitt drygt 15 % för hela befolkningen. Jag anser\r\ndärför att vi kan förbereda oss för att introducera en\r\nregel som gäller barn.\r\nVilken åldersgräns som bör gälla för barn måste\r\nvi studera ytterligare innan vi bestämmer oss. En\r\nannan viktig fråga är om någon, till exempel vård-\r\nnadshavaren, ska hållas straffrättsligt ansvarig när ett\r\nbarn bryter mot regeln. Även det måste beredas vida-\r\nre.\r\nVägverket arbetar nu med ett förslag till hur\r\nhjälmregler för barn skulle kunna se ut. Det kom-\r\nmande förslaget ska remitteras och beredas inom\r\nRegeringskansliet innan regeringen kan ta ställning i\r\nfrågan.</pre><pre>Anf.  58  CHATRINE PÅLSSON (kd):\r\nFru talman! Jag ska be att få tacka Ulrica Messing\r\nför ett positivt svar, som jag ser det.\r\nJag kan gott erkänna här för statsrådet och kam-\r\nmarens ledamöter att jag aldrig förr har pläderat för\r\natt man ska ha en lag när det gäller cykelhjälm, därför\r\natt egentligen är min åsikt att man inte ska behöva en\r\nlag. Men så hade jag möjlighet att delta i en hjärnkon-\r\nferens i Karlstad med väldigt många bra föreläsare,\r\nbland andra neurokirurger och en kvinna som jobbade\r\nmed hjärnsjukdomar och hjärnskador hos barn. Då\r\nfick jag en ny uppfattning. Jag fick en aha-upplevelse\r\nsom jag gjorde att jag tyckte att de hade rätt när de\r\nkrävde att vi politiker skulle se till att man använder\r\ncykelhjälm, och främst våra barn.\r\nVi vet i dag att 5 000 cyklister skadas i trafiken\r\nvarje år och får föras till sjukhus. De allra flesta av\r\ndem får skallskador, mycket allvarliga. Även om de\r\ninte avlider i samband med olyckan, får de bestående,\r\nmycket allvarliga hjärnskador.\r\nAlldeles nyligen - jag tror att det var i mars - var\r\ndet en tävlingscyklist som körde ihjäl sig i loppet\r\nParis-Nice. Enligt uppgift från Internationella cykel-\r\nförbundet, UCI, hade cyklisten överlevt om han hade\r\nanvänt hjälm.\r\nSituationen blir lite annorlunda när man funderar\r\npå om det verkligen är så enkelt som att vi skulle\r\nkunna föreslå en lag och på så vis rädda människor\r\nfrån en livslång invaliditet eller från att förlora livet.\r\nJa, uppenbarligen är det så eftersom vi också vet att\r\nvåra lagar är normativa.\r\nAlla vi som har haft körkort några år kan ju blicka\r\ntillbaka på hur kämpigt det var för oss att börja an-\r\nvända bilbälte när det blev en lag om det. Jag tyckte\r\natt det var förfärligt besvärligt. Men nu är det ingen\r\nav oss som sätter sig i en bil och kör utan att ta på sig\r\nbilbältet. Likadant är det med våra ungdomar som kör\r\nmoped när de har fyllt 15 år. Det är självklart att de\r\nanvänder mopedhjälm när de är ute i trafiken. Med\r\nden utveckling som har skett går även cyklarna att\r\nframföra ganska fort nu. Även om man inte är täv-\r\nlingscyklist, kan man komma upp i ganska höga has-\r\ntigheter med cykel. Att man dessutom sitter helt\r\noskyddad gör naturligtvis att det är ett mycket allvar-\r\nligt tillstånd.\r\nDärför är jag glad att man nu arbetar med frågan.\r\nJag hoppas också att arbetet kan göras skyndsamt. Jag\r\nskulle helst velat ha en lag om cykelhjälm nu när\r\ncykelsäsongen inleds, men det är väl inte möjligt.\r\nMen att våra debatter och diskussioner här i kamma-\r\nren påverkar medborgarna vill jag nog tro.\r\nJag vill samtidigt fråga statsrådet om man försö-\r\nker genomföra någon informationskampanj för att\r\nförsöka förmå människor att frivilligt använda hjälm\r\nnär de är ute och cyklar. Finns det några sådana pla-\r\nner på gång i Regeringskansliet?</pre><pre>Anf.  59  ELIZABETH NYSTRÖM (m):\r\nFru talman! Det var inte meningen att jag skulle\r\nvara kvar här så här länge, men jag var tvungen att\r\nstanna kvar för det finns faktiskt en hel del som man\r\nmåste tänka på i frågan om cykelhjälm.\r\nChatrine Pålsson undrade avslutningsvis om man\r\ntänker genomföra några nationella informationskam-\r\npanjer. Och det tycker jag är det nästan viktigaste, för\r\nav de 5 000 som råkar ut för cykelolyckor ska vi veta\r\natt de flesta är 55-plus som jag och äldre som inte\r\nanvänder cykelhjälm. Jag tycker för min del att alla\r\nsom cyklar borde ha cykelhjälm. Att man inte blir så\r\nvacker i håret spelar ingen roll.\r\nI andra länder finns det informationskampanjer\r\ndär man faktiskt visar vad som händer vid olyckorna,\r\nvad människor råkar ut för som inte använder cykel-\r\nhjälm. Och A och O är naturligtvis en informa-\r\ntionskampanj.\r\nI svaret här kan skönjas att man inte vet hur man\r\nska göra, utan man måste studera lite ytterligare detta\r\nmed straffrättsligt ansvar. Ska det då utvidgas till\r\ngärningsmannaskap, medelbart eller konverterat till\r\nexempel? Är det föräldrarna som är ansvariga? Om\r\ndet, som Chatrine Pålsson vill, ska gälla barn upp till\r\n18 år, är det då föräldrarna som ska straffas trots att\r\nbarnet åkte hemifrån med hjälmen på sig om polisen\r\ntar dem, om nu polisen har tid att över huvud taget\r\nägna sig åt det här? Om detta ska vara straffbart, ska\r\nvi då ha hjälmtvång när man åker rullskridskor eller\r\nkickboards, kanske i slalombacken och så vidare? Jag\r\ntror inte att det här är den rätta vägen att gå. Jag är\r\növertygad om att det bästa är att ha en ordentlig in-\r\nformationskampanj och ett föräldraansvar. Föräldrar\r\nmåste ju föregå med gott exempel. Hur ofta ser vi inte\r\nnär cyklarna tas ut på våren hur de små barnen har\r\nhjälmar medan mamman och pappan åker utan\r\nhjälm?\r\nNej, fru talman, jag anser att det är bäst med en\r\ninformationskampanj, och en sådan hoppas jag på att\r\nvi ska starta redan nu.</pre><pre>Anf.  60  Statsrådet ULRICA MESSING (s):\r\nFru talman! Jag tror att det är väldigt bra att kom-\r\nbinera arbetet med en eventuellt skarpare lagstiftning\r\neller en helt ny lagstiftning med en översyn av even-\r\ntuella bötesbelopp och riktade kampanjer. Till exem-\r\npel gjorde vi så vid årsskiftet, när vi höjde bötesbe-\r\nloppen för bilkörning utan bilbälte, att vi kombinera-\r\nde den höjningen med en riktad kampanj. Vi märkte\r\ngenast när vi utvärderade det att då ökade bilbälte-\r\nsanvändningen.\r\nJag tycker att vi också ska ha riktade kampanjer\r\nnär det gäller att använda cykelhjälm. Jag tror, precis\r\nsom Chatrine Pålsson, att bara detta att den här de-\r\nbatten har börjat på politisk nivå är bra och att vi är\r\nalltfler som är medvetna om att vi kan rädda liv om\r\nfler av oss använder cykelhjälm. Om man bara leker\r\nmed tanken att andelen vuxna, 15 %, som inte använ-\r\nder hjälm i dag skulle öka till 80 %, alltså om lika\r\nmånga vuxna som barn använde cykelhjälm i trafiken\r\nredan i dag, skulle bara det rädda 13-14 liv varje år.\r\nOm man då tänker på de höga mål som riksdagen\r\nhar satt upp om nollvisionen - att ingen ska dödas i\r\ntrafiken - till år 2007 så ställer det stora krav på oss\r\natt efterleva de lagar och bestämmelser som redan\r\nfinns och att ta ett eget ansvar.\r\nJag tycker ändå att man ska se vad lagstiftningen\r\nkan göra för att fortsätta påverka attityder. Därför är\r\njag övertygad om att en lag som omfattar barn - se-\r\ndan kan vi fundera på om barn är 12 eller 15 år eller\r\nvad det än kan vara - också påverkar många föräldrar\r\natt använda cykelhjälm. Vi vet att användningen av\r\ncykelhjälm på barn i dag inte är hundraprocentig utan\r\nrunt 80 %. Varje månad när vi får statistik över anta-\r\nlet svårt skadade eller omkomna i trafiken under\r\nsommarhalvåret ser vi att där är barn involverade som\r\nskulle ha klarat sig om man hade använt cykelhjälm.\r\nSå länge som vi ser den statistiken tycker jag att vi\r\nalla har ett yttersta ansvar för att försöka rädda fler\r\nbarn i trafiken. Där tycker jag att man får ställa helt\r\nandra krav på vuxna när det gäller att ta ett eget an-\r\nsvar. Precis som i andra svåra frågor där vi också vet\r\natt vi påverkar folkhälsan - alkohol och rökning eller\r\nvad det nu kan vara - så måste vi ta ett gemensamt\r\nansvar för barnen, som inte alls har den beredskap att\r\nvistas ute i trafiken som vi vuxna har och därför inte\r\nkan planera vad som kan hända i trafiken på samma\r\nsätt som vi.\r\nJag vill kombinera det arbete som Vägverket nu\r\nutför med att titta på hur en lagstiftning ska se ut med\r\natt diskutera riktade kampanjer. Så sent som i mars\r\nhade vi en träff med det som kallas för Nationell\r\nsamling, där både myndigheter, företag, biltillverkare,\r\nförsäkringsbolag, frivilligorganisationer och folkrö-\r\nrelser finns aktiva. Vi har nu bestämt olika teman där\r\nvi ska gå vidare och inleda så kallade rundabords-\r\nsamtal för att hitta gemensamma överenskommelser\r\nsom kan öka trafiksäkerhetsarbetet. Ett av dessa te-\r\nman ska vara just barn och unga.\r\nMan kan tänka sig redan nu att försäkringsbolag\r\nhittar frivilliga överenskommelser där man säger: Om\r\ndu använder cykelhjälm så får du lägre premie! Ett\r\nförsäkringsbolag har ju redan nu på samma sätt sagt\r\natt om man har alkolås i bilen så får man lägre pre-\r\nmie. Den typen av frivilliga överenskommelser skulle\r\njag också välkomna under tiden som vi utför det\r\nandra, förberedande arbetet.</pre><pre>Anf.  61  CHATRINE PÅLSSON (kd):\r\nFru talman! Jag har full förståelse för att detta\r\nmåste få ta lite tid. Man kan ju inte bara stifta en\r\nsådan här lag över en natt.\r\nAv 366 skallfrakturer på ett år är 179 cyklister,\r\nmedan 113 är bilister. Cyklisterna är alltså många\r\nfler. Det ger ändå en signal.\r\nSamtidigt gjorde NTF, som jag skrev om i min\r\ninterpellation, en studie under 2002. Då visade det sig\r\natt barnen använde cykelhjälm i allt mindre utsträck-\r\nning medan vuxna var på samma procentnivå. Det\r\ngör också att det finns all anledning att ha både en\r\ninformationskampanj och en lagstiftning.\r\nLagstiftning får så ofta en dålig klang, men när\r\njag talar om lagstiftning så gör jag det för att jag är\r\nrädd om människor. Jag gör det för att alla ska känna\r\natt det här är viktigt. Man sitter helt oskyddad, och\r\ndärför tar staten sitt ansvar och vill göra en lagstift-\r\nning.\r\nSamtidigt är åldersgränsen svår att sätta. Men ef-\r\ntersom FN:s barnkonvention klassar barn och ung-\r\ndomar upp till 18 år som barn så blev det så i det här\r\nfallet. Jag hoppas också att om barnen lär sig att an-\r\nvända cykelhjälmar så tar de inte av sig dem för att de\r\nfyller 15 eller 16, utan då finns de med.\r\nJag håller naturligtvis med om att vi vuxna ska gå\r\nföre med gott exempel. Det är väl det första jag får\r\ngöra nu - jag får köpa mig en cykelhjälm! Annars\r\nundrar väl folk vad det är som det handlar om.\r\nVi satsar mycket på trafiksäkerhet. Jag kan inte\r\nsiffrorna, men vi gör ju det. Vi sätter upp mitträcken\r\noch vi försöker hitta allt för att nå vår nollvision. Då\r\när vi ju också tvungna att gå in på det här området,\r\nnär det nu är så pass många varje år som drabbas.\r\nDet är ett relativt billigt sätt att rädda människor\r\nfrån invaliditet och dödsfall. Därför ser jag mycket\r\nfram emot att få delta i sådana här kampanjer och\r\nuppmaningar, och det hoppas jag att hela samhället\r\nkan göra. Använd cykelhjälm! Det är en bra och billig\r\nlivförsäkring. Jag hoppas att vi kan hjälpas åt i det\r\narbetet.</pre><pre>Anf.  62  ELIZABETH NYSTRÖM (m):\r\nFru talman! Jag ska inte bli speciellt långrandig.\r\nJag tycker att det här med försäkringsbolagen är vik-\r\ntigt. Jag pratade med en skolklass häromdagen. De\r\nsade: Nej, inte lagstifta! Då kommer det att bli så att\r\nman inte cyklar så mycket.\r\nVad som behövs är fräcka hjälmar och att man fö-\r\nregår med gott exempel och lär ungdomarna. Jag kan\r\ninte se varför vi ska lagstifta upp till tolv år när vi vet\r\nhur skadorna för de äldre ser ut. Eller värnar vi inte\r\nde gamla? Bryr vi oss inte om ifall de får skallskador?\r\nJag tycker att det är viktigt att alla ska använda hjälm,\r\noch då är informationen viktig.\r\nJag kan inte underlåta att läsa i domarreglerna,\r\npunkt nr 11. Där står: Att en företeelse inte är önsk-\r\nvärd betyder inte att man måste lagstifta om den.\r\nLagen gillar icke allt det hon inte straffar.\r\nDet är ganska tänkvärt.</pre><pre>Anf.  63  Statsrådet ULRICA MESSING (s):\r\nFru talman! Jag tror att vi alla är överens om att\r\nvåra ambitioner för att öka trafiksäkerheten måste\r\nligga fast.\r\nNär vi tittar på var de stora olyckorna sker i dag\r\nser vi att det allt oftare är i centralorter, där männi-\r\nskor rör sig på ett annat sätt och är mer utsatta och\r\nmer oskyddade än vid de stora vägarna. Alla vajer-\r\nräcken, alla nya påfarter och avfarter och så vidare\r\nhar gett resultat.\r\nNu ska vi ta nästa steg och verkligen hålla i den\r\npositiva utveckling som vi har sett de senaste sex\r\nmånaderna. Nu är det färre som dödas i trafiken än\r\ndet var på 40-talet, och det är klart att det är fler i\r\ntrafiken i dag än vad det var då. Vi vill samtidigt att\r\nännu fler ska vara beredda att resa och pendla mycket\r\noch öka rörligheten. Då får man fundera på om det\r\ninte är en kombination av att påverka attityder, att se\r\ntill att de bötesbelopp som finns stämmer med det\r\nsom man vill visa med lagstiftningen och att också\r\nibland vara beredd att pröva lagstiftningsarbetet. Då\r\ntycker jag att det är naturligt att se till att ett sådant\r\narbete börjar med just barnens och de ungas perspek-\r\ntiv i synnerhet.</pre><pre>Anf.  64  CHATRINE PÅLSSON (kd):\r\nFru talman! Avslutningsvis vill jag säga att det\r\nvar också min ambition. Trots allt har ju vi vuxna\r\nbåde mer livserfarenhet, mer kunskap om verklighe-\r\nten och en större förmåga att ta ansvar.\r\nSamtidigt har utvecklingen med vajerräcken ofta\r\ngjort så att man inte har hunnit bygga i fatt med cy-\r\nkelbanor. Vi har många sådana vägar i Kalmar län,\r\ndär vi funderar mycket på hur vi ska kunna se till att\r\ncyklister får en säker väg att cykla på. Det finns all\r\nanledning att också på grund av den utvecklingen se\r\natt cyklister åtminstone tidvis är mer utsatta än vad de\r\nhar varit tidigare.\r\nI det samtal som jag hade med en av neurokirur-\r\ngerna under Karlstadsmötet tog vi upp just det här.\r\nMen skadar man sig då inte också allvarligt på övriga\r\ndelar av kroppen när man cyklar? frågade jag. Kirur-\r\ngen sade att man kan göra det, men aldrig så allvarligt\r\nsom i huvudet. Det är där vi har de största skadorna\r\noch de allra allvarligaste, som också kan bli livslånga.\r\nJag ser fram emot detta. Vi kan arbeta på många\r\nolika plan och hjälpas åt med en bättre trafiksäkerhet.\r\nBarnen har rätt att få skydd av oss vuxna i den här\r\ndelen.</pre><pre>Överläggningen var härmed avslutad.</pre><pre>9 §  Svar på interpellation 2002/03:276 om Ci-\r\ntytunneln i Malmö</pre><pre>Anf.  65  Statsrådet ULRICA MESSING (s):\r\nFru talman! Allan Widman har ställt två frågor till\r\nmig. Den första är om jag avser att stå fast vid det\r\navtal som regeringen har ingått med Region Skåne\r\noch Malmö kommun. Den andra frågan är om jag är\r\nberedd att verka för att Citytunnelprojektet, i enlighet\r\nmed ingånget avtal, genomförs så fort som det kan.\r\nFrågorna är föranledda av att regeringen i vårpro-\r\npositionen föreslagit en besparing i anslagen till Ban-\r\nverket på sammanlagt 275 miljoner kronor för åren\r\n2003 och 2004 - en summa som är lika stor som det\r\nmedelsutrymme Banverket i sin verksamhetsplan\r\nreserverat för byggstarten av Citytunneln i Malmö\r\nunder 2004.\r\nFörst vill jag svara Widman att varken jag eller\r\nregeringen har någon avsikt att frångå det avtal om\r\nCitytunneln i Malmö som ingicks i augusti 2001.\r\nEnligt tidsplanen i avtalet beräknades Citytunneln\r\nkunna byggstartas 2003 och kunna tas i drift under\r\n2008. Tidsplanen uttrycker en ambitionsnivå. Den är\r\ndock beroende av i vilken takt olika förutsättningar\r\nkan uppfyllas. En förutsättning är att olika prövningar\r\nska vara avklarade till vissa datum. Bland annat\r\nskulle beslut om tillåtlighet enligt miljöbalken 17 kap.\r\nfinnas senast i april 2002. I själva verket lämnade\r\nBanverket de sista kompletteringarna i tillåtlighetsä-\r\nrendet i mitten av januari i år till regeringen, och vi\r\nbeslutade om tillåtlighet för Citytunneln den 6 mars.\r\nEnbart det faktumet att tillåtlighet för Citytunneln\r\nbeslutats ett år senare än vad tidsplanen förutsatte\r\ninnebär en förskjutning i tiden och att den kan tas i\r\ndrift tidigast ett år senare, nämligen 2009.\r\nPå Widmans fråga om jag är beredd att verka för\r\natt Citytunneln genomförs så fort som möjligt är mitt\r\nsvar ja. Jag har största förtroende för att Banverket\r\ndriver planeringen och förberedelsearbetet för Ci-\r\ntytunneln på bästa sätt. Samtidigt måste den bespa-\r\nring på 275 miljoner kronor under 2003 och 2004\r\nsom görs mot bakgrund av det ekonomiska läget tas i\r\nbeaktande av Banverket, och det är därför högst san-\r\nnolikt att några statliga medel inte kan användas un-\r\nder 2004.\r\nBanverket har tagit fram ett förslag till investe-\r\nringsplan för järnvägar för perioden 2004-2015.\r\nPlanförslaget innehåller investeringar i nya järnvägar\r\nom 100 miljarder kronor enligt riksdagens beslut i\r\ndecember 2001. Förslaget har varit ute på remiss. Det\r\nbearbetas nu av Banverket för att lämnas till rege-\r\nringen den 4 augusti i år. Regeringen kommer däref-\r\nter att granska och fastställa Banverkets investerings-\r\nplan. Medfinansieringen från kommunen och regio-\r\nnen innebär att medel redan finns för att starta ge-\r\nnomförandet av Citytunneln. När regeringen faststäl-\r\nler Banverkets investeringsplan omkring kommande\r\nårsskifte kommer takten för statens finansiering att\r\nkunna klarläggas närmare.</pre><pre>Anf.  66  ALLAN WIDMAN (fp):\r\nFru talman! Låt mig inledningsvis uttrycka en be-\r\nundran över statsrådets uthållighet i talarstolen de\r\nsenaste timmarna och samtidigt tacka för det avgivna\r\nsvaret.</pre><pre>(Statsrådet Ulrica Messing (s): Tack!)</pre><pre>Vi upplever just nu en statsfinansiell kris i Sveri-\r\nge. Mot den bakgrunden är det inte särskilt märkligt\r\neller uppseendeväckande att regeringen på en rad\r\nområden agerar för att också på kort sikt begränsa\r\nutgifter. Detta sker även om det förefaller en smula\r\noväntat att man i det nuvarande konjunkturläget just\r\nföreslår ett uppskjutande av viktiga infrastrukturpro-\r\njekt i en av våra mest betydelsefulla tillväxtregioner.\r\nMina frågor om senareläggningen av statens andel\r\ni Citytunneln ställs mot bakgrund av att inom utgifts-\r\nområde 21 har regeringen inte bara sett sig föranledd\r\natt ange omfattningen på utgiftsbegränsningen, en\r\nhalv miljard för 2003 och 1 miljard för 2004, därtill\r\nhar man som enda post uttryckligen nämnt att starten\r\nav Citytunneln i Malmö ska skjutas upp. Det i sär-\r\nskild ordning gjorda utpekandet av Citytunneln för-\r\nanleder misstankar om att åtgärden inte enbart varit\r\nstatsfinansiellt motiverad utan att den även är resul-\r\ntatet av de inblandade partiernas inställning till pro-\r\njektet som sådant.\r\nJag tror inte, fru talman, att det är en händelse att\r\nCitytunneln är det enda projekt som nämns vid namn\r\ni propositionstexten, och jag tror inte heller att det är\r\ndet enda projekt där en spårbunden satsning skjuts på\r\nframtiden. Frågan om regeringen är beredd att stå vid\r\ndet avtal som ingåtts mellan staten, regionen och\r\nMalmö kommun bejakas reservationslöst av statsrå-\r\ndet. Samtidigt innebär förslaget att skjuta upp starten\r\nav Citytunneln de facto att staten inte lever upp till\r\nsitt åtagande enligt nämnda avtal. Kommunen och\r\nregionen kommer under året att till fullo inbetala sina\r\nandelar av finansieringen, men redan nu ger regering-\r\nen besked om att man inte vill bidra med sin andel\r\nunder 2004.\r\nDen osäkerhet som de övriga parterna känner in-\r\nför regeringens attityd blir knappast mindre av sista\r\nmeningen i statsrådets svar, nämligen att \"omkring\r\nkommande årsskifte kommer takten för statens finan-\r\nsiering att kunna klarläggas närmare\".\r\nFru talman! Som en försäkran om att ingånget\r\navtal ska hedras lämnar denna formulering en del\r\növrigt att önska.</pre><pre>Anf.  67  Statsrådet ULRICA MESSING (s):\r\nFru talman! Jag tycker att jag var tydlig i mitt svar\r\nnär jag underströk regeringens ambitioner och inten-\r\ntioner att leva upp till det avtal som vi har ingått.\r\nRegeringens budget påverkas alltid av det ekonomis-\r\nka läget. Vi har direktinvesteringar i infrastrukturen.\r\nDet betyder också att i sämre tider får vi sänka ut-\r\nbyggnadstakten, och i bättre tider kan vi skynda på\r\nden lite grann. Vi har inte frångått den infrastruktur-\r\nproposition som riksdagen fattat beslut om. Det vi nu\r\ngör med förslagen till neddragna ambitioner under\r\n2003 och 2004 är att infrastruktursatsningen för de\r\nkommande tolv åren blir mer baktung. Mer av peng-\r\narna växlas upp i ett senare skede.\r\nJag är medveten om att det i sig kan skapa oro hos\r\ninte bara entusiaster runt Citytunneln utan självklart\r\nockså hos många andra. När regeringen antar de slut-\r\nliga planerna innan jul kommer mycket av fokus att\r\nvara på de första åren. Det finns en förväntan och\r\nlängtan efter nya och stora infrastrukturprojekt. Då\r\nkommer de flesta kommunpolitiker och landstings-\r\npolitiker att ha en förhoppning om att just deras pro-\r\njekt ska vara i början av planeringsperioden. Under\r\nde tolv åren kommer vi att kunna göra en historisk\r\nsatsning på infrastrukturen med de ramar vi har lagt\r\nfast.\r\nAtt vi nu har gjort en neddragning av ambitions-\r\nnivån resten av det här året och under nästa år är\r\nutifrån den allmänna osäkerheten i ekonomin som\r\nfinns i vårt land och i andra länder. Eftersom vi också\r\nhar bestämt oss att inte göra mer eller lova mer än\r\nvad vi kan betala är konsekvensen av det att vi får dra\r\nned på takten i utbyggnaden. Vi har gjort bedömning-\r\nen att det är lättast att peka på det senast beslutade\r\nobjektet. Det är lättare att skjuta på utbyggnadstakten\r\ni sådana projekt som inte har kommit i gång och\r\nkommit lika långt som en del andra.\r\nVi har fortfarande samma höga ambitioner. Vi är\r\nmedvetna om alla de fördelar som Citytunneln kom-\r\nmer att ge, både för pendlingen över Öresund men\r\nockså för pendlingen inom regionen. Det går att av-\r\nlasta trafik på andra nät och komplettera annan in-\r\nfrastruktur. Det är en viktig investering. Vi står fast\r\nvid den. Vi har ett sämre ekonomiskt läge nu, och det\r\ngör att vi får starta utbyggnaden av en del av in-\r\nfrastrukturen i ett lite långsammare tempo än vad vi\r\nhade önskat och vad vi trodde i höstas. Men vi har\r\nsamma mål.</pre><pre>Anf.  68  ALLAN WIDMAN (fp):\r\nFru talman! Jag vill gärna understryka den vikt\r\nsom Citytunneln har sett ur ett kommunikationspers-\r\npektiv för den region bland annat jag representerar.\r\nInte ett enda tågsätt till kan de facto trängas in på\r\nMalmö Centralstation. Redan i samband med pröv-\r\nningen av tillåtligheten av Öresundsbron fastslog\r\nregeringen för sin del ett tak för hur stor tågtrafiken\r\nkunde bli på den nuvarande kontinentalbanan. Nu är\r\ndetta tak nått. Det innebär att successivt överförs nu\r\ntransporter från tåg, oavsett om det gäller passagerare\r\neller gods, till mindre miljömässigt gångbara alterna-\r\ntiv.\r\nJag blev dock lite orolig när statsrådet apropå Ci-\r\ntytunneln började tala om infrastrukturinvesteringar i\r\nallmänhet. Det finns ett mycket tydligt drag som\r\nskiljer Citytunneln från många andra sådana projekt,\r\nnämligen att Citytunneln grundar sig på ett avtal\r\ningånget mellan regionen, Malmö kommun och rege-\r\nringen. Det avtalet har upprättats i skriftlig form, och\r\nparterna har förbundit sig att leva efter dess villkor\r\noch fullgöra det så långt som möjligt. Då skapar dis-\r\nkussionen om att vi får se vad framtiden innebär i\r\nfråga om infrastruktursatsningar i allmänhet, statsfi-\r\nnansiellt utrymme och så vidare ytterligare osäkerhet.\r\nJag återkommer gärna till den mening som avslu-\r\ntade Ulrica Messings svar, nämligen att man vid\r\nårsskiftet, det vill säga om sju åtta månader, närmare\r\nkommer att kunna klarlägga takten för statens finan-\r\nsiering. Det är icke ett tydligt besked om att regering-\r\nen tänker hedra det ingångna avtalet med de andra\r\nparterna.\r\nUlrica Messing sade också i sitt svar - och det är\r\nalldeles riktigt - att den uppskjutning som nu sker för\r\n2004 inte kommer att påverka igångsättningen efter-\r\nsom det finns medel från regionen och kommunen.\r\nMin fråga till Ulrica Messing är då: Kan kommu-\r\nnen och regionen lita på att staten kommer att bidra\r\nmed sin andel så att de i slutändan hålls skadeslösa\r\nom de nu går in och förskotterar medel?</pre><pre>Anf.  69  Statsrådet ULRICA MESSING (s):\r\nFru talman! Jag vill en gång till understryka det\r\njag sade i mitt svar. Nu har regeringen tagit beslut om\r\ntillåtligheten. Sedan väntas fortfarande en del beslut\r\nsom också måste tas innan man kan börja bygget av\r\nCitytunneln, både tillstånd av Miljödomstolen och ett\r\nfastställande av järnvägsplanen. Banverket räknar\r\nmed att man ska kunna fastställa järnvägsplanen i\r\nbörjan av 2004.\r\nOm vi nu kan hålla alla de tidsplaner som vi har\r\nsatt upp och om det inte inträffar något oförutsett -\r\nmed \"oförutsett\" menar jag inte några nya besked\r\nfrån regeringen i form av ekonomiska åtstramningar,\r\nutan överprövningar eller överklaganden av de ären-\r\nden som nu ligger - tror Banverket att man kan fast-\r\nställa planen under 2004. Kan man göra det är det\r\nockså Banverkets bedömning att de pengar som\r\nkommunen och regionen har betalat in räcker till att\r\nstarta projektet enligt den tidsplan som nu är lagd.\r\nÅterigen: Vi har fått skjuta tidsplanen ett år, och\r\ndet har med tillåtlighetsprövningen att göra. I övrigt\r\nhar vi inga ambitioner att försena byggnationen ytter-\r\nligare, utan vi vill fortsätta de prövningar som ska\r\nske. Vi har ett avtal. Det är väldigt tydligt vem som\r\nska ansvara för vad. Jag uppskattar den medfinansie-\r\nring som kommunen och regionen står för. Att vi nu\r\nhar fått sänka ambitionsnivån i år och nästa år för\r\nstatens del när det gäller byggnationen av järnvägen\r\nhandlar om det ekonomiska läget, men det avtal som\r\nfinns i övrigt är till för att följas.</pre><pre>Anf.  70  ALLAN WIDMAN (fp):\r\nFru talman! Att regeringen och statsrådet inte rå-\r\nder över de domstolsprövningar som ska ske när det\r\ngäller tillåtligheten enligt miljöbalken med mera har\r\njag full förståelse för. Men den osäkerhet som signa-\r\nleras i det skriftliga svaret är också kopplad till finan-\r\nsieringen, och det är den som jag är allra mest oroad\r\nför.\r\nJag kan bara notera att jag ställde en mycket tyd-\r\nlig fråga till statsrådet, nämligen om kommunen och\r\nregionen, vars pengar nu kommer att användas för en\r\nigångsättning av detta projekt under 2004, kan få ett\r\nklart besked om att det som de nu förskotterar kom-\r\nmer regeringen att se till att staten bidrar med, det vill\r\nsäga att de ersätts för de förskotteringar som de gör\r\nunder 2004.</pre><pre>Anf.  71  Statsrådet ULRICA MESSING (s):\r\nFru talman! Jag har svarat väldigt tydligt på Allan\r\nWidmans fråga om jag är beredd att verka för att\r\nCitytunneln genomförs så fort som möjligt. Mitt svar\r\npå den frågan är ja. Jag är beredd att verka för att vi\r\nföljer det avtal som vi har ingått. Om vi nu dessutom\r\nkan följa tidsplanen för de prövningar som återstår\r\ninnebär det att Citytunneln blir senarelagd bara ett år\r\njämfört med vad vi har planerat från början.\r\nJag tycker att det skulle vara oerhört positivt. Det\r\nfinns ett stort behov av Citytunneln, inte bara för\r\npendlingen över Öresund, som jag sade, utan för hela\r\nSkånes region och för möjligheten att kombinera\r\nCitytunneln med en förstärkning av kollektivtrafiken\r\noch mycket annat.\r\nMin utgångspunkt är att det avtal som finns, de\r\nlöften som har getts och de ambitioner som vi har\r\ngjort uttalanden om står vi fortfarande bakom.</pre><pre>Överläggningen var härmed avslutad.</pre><pre>10 §  Svar på interpellation 2002/03:294 om\r\nbiologisk mångfald i skogen</pre><pre>Anf.  72  Statsrådet ULRICA MESSING (s):\r\nFru talman! Ingegerd Saarinen har ställt fem frå-\r\ngor till mig med anknytning till naturvården i det\r\nsvenska skogsbruket. Ingegerd Saarinen tar upp an-\r\ngelägna frågor, och jag delar uppfattningen att natur-\r\nvård är viktigt och naturligt i svenskt skogsbruk.\r\nDen nu gällande svenska skogspolitiken fastställ-\r\ndes av riksdagen 1993 och har två jämställda skogs-\r\npolitiska mål, ett produktionsmål och ett miljömål.\r\nProduktionsmålet innebär att skogen och skogsmar-\r\nken ska utnyttjas effektivt och ansvarsfullt så att den\r\nlångsiktigt ger en god avkastning.\r\nMiljömålet innebär att skogsmarkens naturgivna\r\nproduktionsförmåga ska bevaras. Biologisk mångfald\r\noch genetisk variation ska säkerställas. Den senaste\r\nutvärderingen av skogspolitiken visar att vi har gjort\r\nframsteg när det gäller att nå miljömålet, även om\r\nmycket fortfarande kan förbättras. Skogsvårdsorgani-\r\nsationen har också huvudansvaret för miljökvalitets-\r\nmålet Levande skogar.\r\nSkogsvårdsorganisationens rådgivningsverksam-\r\nhet gentemot skogsägarna är ett av statens viktigaste\r\nskogspolitiska medel, och jag vill att skogsvårdssty-\r\nrelserna också i fortsättningen ska kunna svara mot\r\nalla skogsägares behov av rådgivning, när det gäller\r\nbåde miljömålet och produktionsmålet.\r\nSkogsvårdsorganisationen ansvarar också för kun-\r\nskapen om naturvärden i skogarna och utför både\r\ndirekta inventeringar i skogsmark och fjärranalyser\r\nför att få en överblick vid landskapsekologisk plane-\r\nring. I dialog med skogsnäringen vill jag utveckla\r\nskogsvårdsorganisationens arbete vidare och fortsätta\r\narbeta för kostnadseffektiva lösningar.\r\nDet finns utifrån dagens skogs- och naturvårdspo-\r\nlitik, utöver de inbyggda hänsynskraven i\r\nskogsvårdslagen, också medel för att bevara särskilt\r\nvärdefull skogsmark i form av naturreservat, biotop-\r\nskyddsområden eller naturvårdsavtal. Det finns där-\r\nmed flera olika möjligheter att skydda skogsmark,\r\nbåde genom frivilliga åtaganden och genom ett for-\r\nmellt skydd.\r\nStatliga skogsägare som Sveaskog har i uppdrag\r\natt vara behjälpliga med ersättningsmark när skogs-\r\nmark ska avsättas för naturvårdsändamål. Natur-\r\nvårdsverket för också en dialog med Sveaskog om\r\nhur man på bästa sätt ska kunna arbeta med ersätt-\r\nningsmark till skogsägare som hellre vill ha ersätt-\r\nningsmark än ekonomisk kompensation.\r\nSkogsvårdslagen reglerar skogsägarnas skyldig-\r\nheter. Den ger samtidigt våra skogsägare stor frihet\r\natt själva planera sitt skogsbruk. Förutsättningarna för\r\nett varierat skogbruk och mångbruk av svenska sko-\r\ngar är därför goda.</pre><pre>Anf.  73  INGEGERD SAARINEN (mp):\r\nFru talman! Jag vill tacka skogsminister Ulrica\r\nMessing för interpellationssvaret.\r\nTyvärr har ministern inte klart besvarat min första\r\nfråga om hon kommer att verka för ett ökat samarbete\r\nkring skogsvårdsfrågorna där naturvård och skogs-\r\nbruk båda ses som nödvändiga medel för bevarandet\r\nav den biologiska mångfalden i skogen.\r\nSkogsbruket har ett miljömål och ett produk-\r\ntionsmål som skogsvårdsstyrelserna har ett ansvar för\r\n- ja. Men mycket av skogsnaturskyddet sköts i dag av\r\nlänsstyrelserna. Det är samverkan mellan dessa parter\r\nsom i dag ofta saknas. En helhetssyn på vad som bör\r\navsättas och vad som bör skötas med extra naturhän-\r\nsyn är otroligt viktig för en effektiv naturvårdspolitik.\r\nTyvärr avverkas i dag naturvärdefulla områden, del-\r\nvis på grund av bristande samarbete mellan dessa\r\nparter. Denna samordning kan exempelvis ske genom\r\nekologisk landskapsplanering.\r\nMinistern har inte heller svarat på fråga 2 om vad\r\nhon anser om att skogsvårdsstyrelserna alternativt\r\nlänsstyrelserna får ett uppdrag att ansvara för den\r\nekologiska landskapsplaneringen. Jag vill gärna ha ett\r\nsvar på den frågan.\r\nNär det sedan gäller min tredje fråga, om minis-\r\ntern avser att verka för att utöka resurserna till\r\nskogsvårdsstyrelserna så att dessa kan öka kännedo-\r\nmen om befintliga naturvärden och därmed aktivt\r\nverka för ett ståndortsanpassat och naturvårdsriktigt\r\nskogsbruk samt avvärja avverkning av värdefulla\r\nområden, är inte heller svaret tydligt. Ministern påta-\r\nlar vikten av skogsvårdsorganisationerna och att des-\r\nsa ansvarar för kunskap om naturvärden och utför\r\ninventeringar och fjärranalyser.\r\nSanningen är den att resurserna till skogsvårdssty-\r\nrelserna har sjunkit drastiskt det senaste decenniet,\r\n1992-2002. Myndighetsverksamheten, det vill säga\r\nrådgivning och lagtillsyn, har minskat med 43 %.\r\nVidare har antalet tjänstgöringsdagar för inventering,\r\nuppföljning och rådgivning minskat från 40 000 år\r\n1992 till 7 000 år 2002.\r\nSanningen är alltså den att det har skett en drastisk\r\nnedrustning av skogsvårdsstyrelserna, som ju är så\r\nviktiga, för oss och tydligen också enligt ministern.\r\nFrågan kvarstår: Avser ministern att verka för att\r\nstärka de regionala skogsvårdsstyrelserna i deras\r\nviktiga arbete?</pre><pre>Anf.  74  LARS-IVAR ERICSON (c):\r\nFru talman! Skogen har en lång historia. Djur och\r\nväxter har utvecklats under många miljoner år och\r\nanpassats till skogens naturliga dynamik. Under flera\r\ntusen år har också människan påverkat skogen i varie-\r\nrande omfattning.\r\nUnder 1900-talet har vi i Sverige fått mer påver-\r\nkan från människan, och vi ser mänskliga spår i sko-\r\ngarna över hela vårt land. Men det är ändå inte spår\r\nsom förskräcker om vi jämför med många andra län-\r\nder. Vi har fortfarande många områden, stora och\r\nsmå, med höga naturvärden. Orsaken till detta är\r\nframför allt att vårt land har ansvarskännande skogs-\r\nbrukare som vet hur viktigt det är att bevara den bio-\r\nlogiska mångfalden. Alkärr, ravinskogar, myrholmar,\r\näldre skogsbeten, örtrika sumpskogar och andra mil-\r\njöer finns bevarade tack vare enskilda skogsbrukare\r\noch naturligtvis också tack vare reservatbildningar.\r\nEtt hållbart skogsbruk måste ses i perspektivet att\r\nvi brukar skogens resurser utan att förbruka naturens\r\neller människans villkor. Sveriges skogsägare är\r\noerhört viktiga för miljöarbetet och har ett ansvar för\r\natt bevara den biologiska mångfalden, men staten har\r\nett övergripande ansvar för att den enskilde skogsäga-\r\nren inte ska komma i kläm. Här behövs långsiktiga\r\noch klara regler för skydd av den biologiska mångfal-\r\nden.\r\nNär det gäller reservatbildning är det viktigt att\r\nden enskilde markägaren inte drabbas på ett negativt\r\nsätt. Det behövs skälig ersättning för olika miljöinsat-\r\nser och vid bildandet av olika typer av reservat. Det\r\nkan röra sig om ekonomisk kompensation eller om att\r\nersättningsmark erbjuds. Men ekonomisk kompensa-\r\ntion kan i vissa fall vara mindre lämplig. Många\r\nmarkägare som avstår sin mark till reservat eller böjer\r\nsig för andra begränsningar i brukandet av skogen vill\r\nändå fortsätta att vara aktiva skogsbrukare - en gång\r\nskogsbrukare, alltid skogsbrukare. Därför är det vik-\r\ntigt att noga pröva möjligheten till ersättningsmark.\r\nIdealet är förstås att det finns statlig skog som kan\r\nerbjudas som ersättningsmark och att i första hand\r\nstatlig skog avsätts för reservatbildning. Min fråga\r\nblir därför: Är statsrådet beredd att verka för att det i\r\nförsta hand ska avsättas statlig skog, framför privat\r\nskog, till reservat när skyddsvärdena är likvärdiga?\r\nStatsrådet nämner i sitt svar hur viktigt det är med\r\ndialog med skogsnäringen. Ska vi tolka det som att\r\ndet i fortsättningen ska vara obligatoriska samråd\r\nmellan myndigheter och markägare vid inventering\r\nav markområden?\r\nJag är naturligtvis också nyfiken på interpellan-\r\ntens fråga om hur man ska kunna tillföra skogsvårds-\r\nstyrelserna mera resurser, för de är en viktig del i det\r\nhär arbetet.</pre><pre>Anf.  75  Statsrådet ULRICA MESSING (s):\r\nFru talman! Jag tror inte att det bara är för att vi\r\nhar ansvarskännande skogsägare eller skogsbrukare\r\nsom vi har bra utväxling av vår skog. Jag är överty-\r\ngad om att det också beror på att vi har välutbildade\r\nskogsägare och skogsbrukare.\r\nVi har inte minst via Skogsstyrelsen och\r\nskogsvårdsstyrelserna satsat mycket pengar och\r\nmycket tid på uppsökande verksamhet, på kampanjer\r\noch på studiecirklar. Och det vi ser i utvärderingen av\r\nskogspolitiken är att de riktade kampanjerna har gett\r\nett fantastiskt bra resultat. Vi har väldigt mycket av\r\nfrivilliga avsättningar mot grönare skog i dag. Vi har\r\nfler skogsägare än någonsin som arbetar med bioto-\r\npisk mångfald och mycket annat. Jag tror inte att det\r\när en tillfällighet, utan det bottnar i en ökad kunskap\r\nom just de miljömål som riksdagen har tagit beslut\r\nom. Det handlar också om en insikt om att ju bättre vi\r\nblir på att leva upp till miljömålen desto större förut-\r\nsättningar har vi att klara de höga produktionsmålen.\r\nEn välmående skog kan ju också generera mycket\r\nmer, så det finns all anledning att behålla den organi-\r\nsation för skogsvårdsarbetet som vi har.\r\nJag är väldigt positiv till skogsvårdsstyrelserna,\r\nsom ju är unika på det sättet att där finns en regional\r\nnärvaro och att man också har möjligheter att ha\r\nuppsökande verksamhet och komma ut till enskilda\r\nskogsägare. Jag vill att skogsvårdsstyrelserna ska\r\nfortsätta med det.\r\nJag är övertygad om att de skulle kunna göra\r\nmycket mer och anta fler utmaningar. Jag tror att de\r\ntill exempel skulle kunna ansvara för ekologisk land-\r\nskapsplanering i större utsträckning, precis som Inge-\r\ngerd Saarinen frågar om. Men ska vi lägga mer an-\r\nsvar på skogsvårdsstyrelserna måste vi också kunna\r\nskicka med mera pengar, och det har vi inte haft möj-\r\nlighet att göra så här långt. Men det är ingen tvekan\r\nom att organisationen i sig är väl lämpad för den\r\ntypen av frågor. Man har ett kontaktnät, och man har\r\nden lokala och regionala förankringen.\r\nSedan tror jag att man dessutom måste arbeta på\r\nhelt nya sätt för att nå nya skogsägare, eftersom vi vet\r\natt många av de nya skogsägare som kommer in i dag\r\närver sin skog, och alltfler av dem bor långt ifrån\r\nskogen. De lever inte dagligen med den som många\r\nandra generationer skogsägare har gjort. Då hjälper\r\ndet inte med bara uppsökande verksamhet, utan då\r\nmåste man arbeta med riktade träffar i olika områden,\r\nmed information via nätet och mycket annat. Det\r\njobbar också skogsvårdsstyrelserna med.\r\nSedan har det funnits mycket diskussioner just om\r\nvilka krav man kan ställa på de statliga skogsägarna\r\nnär det gäller att erbjuda ersättningsmark till skogsä-\r\ngare som hellre vill ha mark än ekonomisk kompen-\r\nsation. Jag vet att statliga Sveaskog just nu för en\r\ndialog med Naturvårdsverket om hur man på bästa\r\nsätt ska kunna arbeta vidare kring de frågorna.\r\nJag svarar inte för Sveaskog, som ni säkert känner\r\ntill, men jag är övertygad om att de har som utgångs-\r\npunkt att försöka lösa de problem och de tvister om\r\nersättningsmark som har varit, och jag hoppas att de\r\nlyckas med det i bästa samförstånd.</pre><pre>Anf.  76  INGEGERD SAARINEN (mp):\r\nFru talman! Sveaskog har i uppgift att vara be-\r\nhjälplig med ersättningsmark när skogsmark ska\r\navsättas för naturvårdsändamål, som ministern påta-\r\nlar, men för att kunna göra detta krävs en strategi där\r\nman har ett spritt ägande av mark över Sverige. Det\r\nkan även innebära att man aktivt köper mindre natur-\r\nvärdefull mark i områden där staten har lite ägande\r\nför att sedan kunna erbjuda denna som ersättnings-\r\nmark.\r\nDet är bra att Naturvårdsverket har en dialog med\r\nSveaskog i frågan, men Sveaskog äger extremt lite\r\nmark i södra Sverige. Assi Domän äger betydligt mer.\r\nDärför bör även hårdare krav ställas på Assi Domän\r\nnär det gäller att erbjuda ersättningsmark.\r\nAvser ministern att verka för att även andra statli-\r\nga skogsägare, framför allt Assi Domän, ska ha krav\r\npå sig att erbjuda ersättningsmark i lämpliga fall?\r\nNär det gäller förutsättningar för mångbruk och\r\nvarierat skogsbruk anser ministern att dessa redan är\r\ngoda, men omfattningen av alternativa skogsbruks-\r\nmetoder och alternativa skogsnäringar, som turism till\r\nexempel, är liten i dag. Vi tror att potentialen för\r\nmångbruk är mycket större och att det saknas infor-\r\nmation och stöd till skogsägare som vill göra lite\r\nannorlunda.\r\nJag anser att det behövs bredare näringsperspektiv\r\npå skogen än det som är rådande i dag. Jag undrar\r\ndärför om ministern också anser att mångbruk av våra\r\nskogar är viktigt?</pre><pre>Anf.  77  LARS-IVAR ERICSON (c):\r\nFru talman! För mig som centerpartist är det na-\r\nturligt att värna om det enskilda ägandet och det små-\r\nskaliga skogsbruket, och det är absolut nödvändigt att\r\nmarkägare ges full ekonomisk ersättning eller får\r\nersättningsmark när skogsmark av olika anledningar\r\ntas ur skoglig produktion för naturvårdsändamål eller\r\nomvandlas till reservat.\r\nDet var intressant att höra att statsrådet också de-\r\nlar vår syn på skogsvårdsstyrelsernas stora betydelse.\r\nOm det inte finns pengar att ge till skogsvårdsstyrel-\r\nserna undrar jag om man inte kan göra något slags\r\nomprioritering, om vi nu anser att de har en väldigt\r\nstor betydelse när det gäller att bevara den biologiska\r\nmångfalden.</pre><pre>Anf.  78  Statsrådet ULRICA MESSING (s):\r\nFru talman! Skogsvårdslagen är väldigt speciell\r\npå det viset att den är en ramlag som egentligen stäl-\r\nler väldigt få krav på skogsbrukaren. Det är en lag\r\nsom ger ett oerhört stort utrymme av frihet, och jag\r\ntror att det är en av styrkorna i lagstiftningen. Det är\r\nockså en av drivkrafterna och morötterna för många\r\nskogsägare att själva utbilda sig och söka ny kunskap\r\nför att hela tiden bli bättre på skogsvård och\r\nskogsvårdsfrågor.\r\nFörutom att konstatera att det redan nu finns stora\r\nmöjligheter för enskilda skogsbrukare att forma sitt\r\nskogsbruk skulle jag vilja understryka att mångbruk\r\nav våra skogar är viktigt. Jag tror att det berikar både\r\nskogen och möjligheterna till kunskap om skogen\r\nliksom våra förutsättningar att få ökad produktion\r\nfrån den. Jag tycker alltså att mångbruk av skogen är\r\nviktigt.\r\nSedan tar jag gärna med mig de frågor och syn-\r\npunkter som framför allt Ingegerd Saarinen har fört\r\nfram kring de statliga skogsägarna. Eftersom det är\r\nnäringsminister Leif Pagrotsky som svarar för statens\r\nägarskap både genom Sveaskog och genom Assi\r\nDomän kan jag inte närmare kommentera vilka dis-\r\nkussioner han haft med dem. Jag är inte insatt i det.\r\nJag svarar för skogslagen i den mening som riksdagen\r\nhar ställt sig bakom den. Men jag tar med mig de\r\nfrågor jag fått om Sveaskog och Assi Domän till\r\nnäringsministern.\r\nJag ser i dagsläget inget utrymme att ta pengar\r\nfrån några av mina andra konton för regional utveck-\r\nling, turism eller infrastruktur för att kunna stärka\r\nskogsvårdsorganisationerna ytterligare. Vi bereder\r\ndock fortfarande den utvärdering som Skogsstyrelsen\r\nhar gjort av skogsvårdspolitiken för att dra lärdom av\r\nde här två jämställda målen. Detta gör vi tillsammans\r\nmed andra departement. Vi får avvakta och se vilka\r\nmöjligheter som så småningom kan komma att på\r\nolika sätt stötta vår regionala organisation från\r\nSkogsstyrelsen.</pre><pre>Anf.  79  INGEGERD SAARINEN (mp):\r\nFru talman! Jag är glad att ministern delar min\r\nuppfattning om mångbruk som en mycket värdefull\r\ndel av skogsbruket. Vi har ju i vårt samarbete med\r\nregeringen lyckats få upp anslagen till biotopskydd\r\noch naturvårdsavtal rätt mycket, så det är tråkigt att vi\r\ninte har lyckats med Skogsvårdsstyrelsen. Vi fick\r\ndock upp dem från 25 miljoner 1998 till successivt\r\n125 miljoner 2001, 2002 och 2003, och vi skulle\r\ngärna se att detta fortsatte och inte monterades ned\r\nigen.\r\nJag tycker att det är oerhört tragiskt att se att vi\r\nhar alldeles för lite skog skyddad samtidigt som\r\nmycket värdefull skog hela tiden huggs ned. Vi börjar\r\ndessutom diskutera att även skydda skog som är näs-\r\ntan nyplanterad för att återställa. Tänk så mycket\r\nbättre det vore om vi kunde skydda den fina gamla\r\nskogen innan den höggs ned! Jag hoppas att vi till-\r\nsammans ska jobba för det.</pre><pre>Överläggningen var härmed avslutad.</pre><pre>11 §  Svar på interpellation 2002/03:232 om\r\nbygg- och bostadsmarknaden</pre><pre>Anf.  80  Statsrådet LARS-ERIK LÖV-\r\nDÉN (s):\r\nFru talman! Rigmor Stenmark har frågat mig vad\r\njag avser att vidta för åtgärder för att människor ska\r\nfå tillgång till bostäder i den utsträckning som be-\r\nhövs.\r\nJag delar Rigmor Stenmarks oro över att utbudet\r\nav bostäder inte överensstämmer med efterfrågan. Vi\r\nhar till exempel sett att antalet bostäder i bygglov\r\nminskade under den senaste tolvmånadersperioden,\r\ntill och med november 2002, med 17 % jämfört med\r\nsamma period för ett år sedan.\r\nBoverket gör varje år en bedömning av bostads-\r\nmarknadsläget i landet. Kommunernas bedömningar\r\nav den egna bostadssituationen är underlag för den\r\nsammanställning som görs för hela riket. Av den\r\nsenaste sammanställningen framgår att ungefär 60 %\r\nav befolkningen i Sverige bor i kommuner med bo-\r\nstadsbrist. Vidare framgår att det oftast är brist på\r\nsmå lägenheter för små hushåll samt att kommunerna\r\nanser att det är brist på hyresbostäder. Det är ofta\r\nungdomar som drabbas av bostadsbristen och på\r\nhögskoleorterna även studenterna.\r\nI ett kort perspektiv framstår därför behovet av\r\nmindre hyresbostäder som efterfrågas av bredare\r\nhushållsgrupper som mest angeläget att komma till\r\nrätta med.\r\nRegeringen införde 2001 ett investeringsbidrag\r\nför nybyggnad av bostäder som upplåts med hyresrätt\r\ni områden med bostadsbrist. Erfarenheterna av in-\r\nvesteringsbidraget har varit goda. Samtidigt kan kon-\r\nstateras att det ändå inte varit tillräckligt för att ge den\r\nönskade effekten på bostadsbyggandet.\r\nI förra veckan lämnade regeringen en proposition\r\nom stimulanser i syfte att främja anordnandet av\r\nmindre hyreslägenheter och studentbostäder genom\r\natt kostnaderna vid nyproduktion sänks. En del av\r\nden ingående mervärdesskatten föreslås tillgodoföras\r\nfastighetsägarens skattekonto. Den föreslagna åtgär-\r\nden minskar fastighetsägarens kostnader för anord-\r\nnande av hyreslägenheter och studentbostäder med ett\r\nbelopp som motsvarar mellanskillnaden mellan den\r\nmervärdesskatt om 25 % som fastighetsägaren betalat\r\noch den mervärdesskatt som fastighetsägaren skulle\r\nha betalat om mervärdesskattesatsen skulle ha varit\r\n6 %.\r\nNyligen har jag i ett par interpellationssvar nämnt\r\növrigt arbete som regeringen genomför för att öka\r\ntillgången på bostäder. Jag ska inte åter redovisa\r\ndessa åtgärder utan bara peka på det uppdrag lands-\r\nhövdingen i Stockholms län har fått, kommande för-\r\nslag om tredimensionell fastighetsindelning, Plan-\r\noch bygglagstiftningsutredningen samt en kommande\r\nutredning om hyressättningssystemet.\r\nVidare vill jag påminna om den arbetsfördelning\r\nmellan stat och kommun som sedan lång tid varit ett\r\nkännetecken för svensk bostadspolitik. Staten har\r\nverkat för att legala och finansiella instrument finns\r\ntillgängliga, och kommunerna ansvarar för att de\r\nbostäder som efterfrågas också erbjuds dess invånare.\r\nAvslutningsvis menar jag att byggföretagen - som\r\nofta själva är byggherrar - har möjligheter att påverka\r\nproduktionen av bostäder. De stora byggentreprenörs-\r\nföretagen innehar byggrätter för mer än 60 000 lä-\r\ngenheter runtom i landet. När nu marknaden viker för\r\nexklusiva bostadsrätter gäller det för företagen att\r\nsnabbt ställa om sin produktion så att den bättre sva-\r\nrar mot efterfrågan av bostäder för bredare hushålls-\r\ngrupper. På så sätt skulle den akuta bristen på bygg-\r\nbar mark minska och byggandet av nya bostäder\r\nsnabbt komma i gång. Jag skulle välkomna ett sådant\r\ninitiativ från byggföretagen.</pre><pre>Anf.  81  RIGMOR STENMARK (c):\r\nFru talman! Nu igen? Den frågan fick jag i telefo-\r\nnen precis innan jag gick hit. Jag hade sagt: Nej, jag\r\nkan inte komma i kväll för jag ska debattera med\r\nbostadsministern. Jag hörde en suck i telefonen, och\r\njag hörde nästan en suck från bostadsministern med.\r\nJag kan förstå om det känns ansträngt, för vi är envi-\r\nsa. Det kommer vi nog också att fortsätta att vara\r\neftersom det vad jag förstår är flera som kommer att\r\ndelta i den här debatten.\r\nBostadsbyggandets hinderbana är ett dramatiskt\r\nmen mycket beskrivande namn på det som gör att det\r\ninte byggs mer bostäder i Sverige än vad det gör. Det\r\när också namnet på en ESO-rapport som vi har tagit\r\ndel av. Jag lånar gärna detta namn, för behovet av nya\r\nbostäder är stort och hindren många.\r\nI drygt en tredjedel av landets kommuner är det\r\nbostadsbrist. Värst är det naturligtvis i storstadsregio-\r\nnerna, men också i småkommuner har man behov av\r\natt bygga. Unga människor har ingenstans att ta vä-\r\ngen när de vill lämna föräldrahemmet. Alltfler bli så\r\nkallade mambor och bor hemma hos sin mamma fast\r\ndet egentligen är dags för dem att sätta eget bo. På det\r\nviset kan man se bostadsbristen som ett säkert pre-\r\nventivmedel. Detta är dock inte vad Sverige behöver\r\nnär det föds för få barn.\r\nBostäder är ett måste för unga, men problemet\r\nfinns även för äldre människor - äldre som vill flytta\r\nfrån sin alltför stora trädgård eller sin stora bostad.\r\nDet finns inget alternativ för dem heller, och finns det\r\när det alldeles för dyrt, precis som det är för ungdo-\r\nmarna.\r\nDetta låter väldigt uppgivet och trist. Dess värre är\r\ndet dock ingen falsk bild jag målar upp, utan jag tror\r\natt vi delar den. Den är inte heller ny. Vi har debatte-\r\nrat den många gånger här, och jag är lite irriterad över\r\natt det inte händer någonting.\r\nHindren är många, och bostadspolitiken blir allt\r\nrörigare. En med skatter och regleringar blockerad\r\nbyggmarknad står återigen och väntar på nya stimu-\r\nlansåtgärder som man är lovad från regeringen. In-\r\nvesteringsbidraget för hyresbostäder sade man skulle\r\nge mycket bra effekter, men det har inte givit de ef-\r\nfekter man önskade. Ständigt får vi se former av\r\nkonstgjord andning som regeringen tar till för att\r\nhålla liv i ett system som egentligen inte fungerar.\r\nHindren måste rivas. Det är dags för en bostadsre-\r\nform i landet.\r\nHyressättningssystemet måste vara det första\r\nhindret som man kan riva, och det anser jag att man\r\negentligen kan göra ganska omgående. Att sätta till\r\nen utredning som ska hålla på ett år ytterligare känns\r\ninte riktigt seriöst. Hyrorna måste faktiskt kunna\r\nsättas så att de speglar utbud och efterfrågan när det\r\nbyggs nytt eller när en lägenhet blir ledig. En över-\r\ngång till en marknadshyra just för de nybyggda husen\r\nmåste nog införas.\r\nBruksvärdessystemet baserat på enbart de kom-\r\nmunala bostadsbolagen har också tjänat ut. Hyres-\r\ngästernas besittningsskydd och trygghet tycker jag att\r\nman måste hitta en väg att beakta. Det har man lyck-\r\nats med i andra länder. Det bör man också kunna\r\nlyckas med i Sverige. Vi måste också få in nya bygg-\r\nherrar på marknaden. Kartellbildningar måste vara ett\r\nminne blott, och svarthandeln måste man ta ett kraft-\r\ntag emot.\r\nJag undrar också över andra kostnader. Varför är\r\ndet inte möjligt att ta bort byggmomsen helt? Det\r\nskulle öppna även för ett ökat underhåll som så väl\r\nbehövs.</pre><pre>Anf.  82  NINA LUNDSTRÖM (fp):\r\nFru talman! Bostadsbristen är oerhört allvarlig. I\r\nsvaret hänvisar statsrådet till regeringens arbete för\r\natt öka tillgången på bostäder. Här anges uppdraget\r\nsom landshövdingen i Stockholms län har haft och\r\nredovisat. Det hänvisas också till kommande föreslag\r\nom tredimensionell fastighetsbildning, PBL-\r\nutredningen, och den kommande utredningen om\r\nhyressättningssystemet. Statsrådet hänvisar härmed\r\ntill fyra utredningar. Då kan man ju, när vi konstate-\r\nrar att ännu ett år har gått och att det inte byggs nå-\r\ngonting, fundera över hur länge de här utredningarna\r\nska hålla på. Statsrådet avslutar också svaret med att\r\npåtala att byggföretagen har ett ansvar att ställa om\r\nproduktionen och välkomnar ett initiativ från byggfö-\r\nretagen.\r\nLandshövdingen i Stockholms län, som redovisa-\r\nde sitt resultat för någon vecka sedan, skickade en\r\nmycket tydlig signal. I rapporten, som finns att ta del\r\nav, kan man läsa att alla kommuner som landshöv-\r\ndingen varit i kontakt med konstaterar att exempelvis\r\ntrafikinvesteringar är en förutsättning för bostadsbyg-\r\ngandet. Sidan 17 i rapporten: \"Alla kommuner förde i\r\növerläggningarna fram krav på trafikinvesteringar\r\nsom förutsättning för att de skulle påta sig ett ökat\r\nbostadsbyggande.\" Om detta har vi inte hört någon-\r\nting från Lars-Erik Lövdén.\r\nI rapporten framgår också tydligt byggbranschens\r\nkrav. Hyressättningssystemet måste reformeras. Man\r\nmåste se över överklagandet av planer. Man vill ha\r\nsäkrare betingelser, inte fler insatser i form av kort-\r\nsiktiga bidrag. Man ser fram emot tredimensionell\r\nfastighetsbildning och ägarlägenheter.\r\nHur blir det nu med ägarlägenheterna? är min frå-\r\nga till statsrådet. Det har vi inte hört någonting om\r\nheller. Men vi vet att det pågår en utredning kring\r\ntredimensionell fastighetsbildning.\r\nRapporten påvisar också att aktörerna på markna-\r\nden anser att långsiktiga och tydliga spelregler sak-\r\nnas. Det står så här i rapporten: \"Regelsystemen ver-\r\nkar i många sammanhang oklara och svåröverskådli-\r\nga för aktörerna. För att kunna åstadkomma en var-\r\naktigt högre nivå på bostadsbyggandet anser jag mot\r\ndenna bakgrund det viktigt att det fortsatta reformar-\r\nbetet sker så att regleringen av bostadsmarknaden\r\nförenklas och begränsas. Det är viktigt att spelregler-\r\nna för aktörerna på marknaden är lättbegripliga, fasta\r\noch långsiktiga.\"\r\nDå är min fråga till statsrådet, fru talman, med\r\ntanke på den här bakgrunden och att det ändå finns\r\nåterkommande förslag både i denna kammare och\r\nfrån marknadens alla aktörer: Vad avser statsrådet att\r\ngöra? Finns det inget sätt man kan påskynda utveck-\r\nlingen på? Folkpartiet har under tidigare riksmöten\r\nlagt fram de här förslagen och återkommit även detta\r\nriksmöte. Men varför denna långbänk? Det måste ju\r\nhända någonting nu. Här verkar flertalet aktörer vara\r\növerens, inklusive många här i kammaren.</pre><pre>Anf.  83  PETER DANIELSSON (m):\r\nFru talman! Vi moderater är givetvis också be-\r\nkymrade över att det byggs färre lägenheter än på\r\nmycket länge i Sverige. Regeringens mål med 30 000\r\nnya lägenheter per år verkar i dag närmast verklig-\r\nhetsfrämmande. Med anledning av det skulle jag vilja\r\nställa några frågor till bostadsministern.\r\nJag tänkte att jag skulle börja med det som står i\r\nsvaret om de investeringsbidrag som regeringen in-\r\nförde 2001. I svaret skriver man att erfarenheterna\r\nfrån investeringsbidraget har varit goda. Jag tolkar det\r\nsom att bostadsministern menar att han är nöjd med\r\nresultatet. Åtminstone blev jag nyfiken på några frå-\r\ngor kring investeringsbidraget. Den första är: Hur\r\nmånga lägenheter har det egentligen skapat? Den\r\nandra är: Hur många miljarder har det kostat?\r\nI slutet av bostadsministerns svar förs ett resone-\r\nmang om att det finns byggrätter för mer än 60 000\r\nlägenheter runtom i landet. Det stämmer ju. Men trots\r\natt efterfrågan på hyresrätter är mycket hög på till-\r\nväxtorter byggs det inte särskilt många hyresrätter.\r\nJag undrar om bostadsministern har ställt sig frågan\r\nvarför det inte byggs. Det vore intressant att höra vad\r\nbostadsministern tror att byggföretagen har för motiv\r\nför att inte bygga.</pre><pre>Anf.  84  Statsrådet LARS-ERIK LÖV-\r\nDÉN (s):\r\nFru talman! Det här blir delvis en upprepning av\r\ntidigare debatter. Men det är ganska bra att vi då och\r\ndå debatterar den viktiga fråga som bostadspolitiken\r\när och vilka instrument som vi kan använda oss av för\r\natt bygga bort bostadsbristen. Det är vi besjälade av\r\nallihop.\r\nJag måste säga att jag blir lite störd när jag lyssnar\r\npå Rigmor Stenmark. Jag har ju tagit del av Center-\r\npartiets bostadspolitiska alternativ. Det är ingen ly-\r\nsande läsning precis. Det Centerpartiet säger i sin\r\nmotion med anledning av den proposition vi har lagt\r\nfram är att man ska avslå propositionens förslag, att\r\nman ska göra en utvärdering av den höjning av mom-\r\nsen på byggande som infördes 1990 och att man ska\r\nslopa fastighetsskatten på hyreshus. Att slopa fastig-\r\nhetsskatten på hyreshus får ingen verksam effekt på\r\nnyproduktionen. De första fem åren är hyreshusen\r\nbefriade från fastighetsskatt. De kommande fem åren\r\nhar man bara halv fastighetsskatt.\r\nMan föreslår slopad uttagsskatt för fastighetsför-\r\nvaltning i egen regi. Det har mycket marginell bety-\r\ndelse på boendekostnaderna.\r\nSedan vill man göra en översyn av bruksvärdes-\r\nsystemet för att göra det mer flexibelt. Där kan jag\r\nhålla med Rigmor Stenmark.\r\nMen ni redovisar ju inga verksamma förslag som\r\nkan lyfta bostadsbyggandet. Det gör regeringen i den\r\nproposition som vi har lagt fram för riksdagen. Vi\r\nredovisar ett förslag som innebär att för hyreslägen-\r\nheter under 70 kvadratmeter kommer hela byggmom-\r\nsen att reduceras bort tillsammans med de 40 % i\r\ninvesteringsbidrag som kan utgå. Hela byggmomsen\r\nkommer att reduceras bort vid en produktionskostnad\r\npå 20 000 kr per kvadratmeter.\r\nDet här är ju vad byggbranschen har krävt i alla\r\ntider. Låt oss bara ta bort byggmomsen så ska vi nog\r\nbygga. Vi genomför det nu för lägenheter under 70\r\nkvadratmeter, där det finns ett stort behov av nypro-\r\nduktion, vilket Boverkets bostadsmarknadsenkät\r\nvisar. För de större hyreslägenheterna utgår det be-\r\nfintliga investeringsbidraget.\r\nDet här är en kraftfull stimulans till byggandet.\r\nJag möter många byggherrar, kanske inte Byggin-\r\ndustriföreningen, men många entreprenörer och\r\nbyggherrar som tycker att det här är en bra åtgärd.\r\nMan har väntat på den.\r\nCenterpartiet säger nej och har inga alternativ att\r\nkomma med. Jag trodde möjligtvis, med hänsyn till\r\nden tidigare debatten, att Centerpartiet skulle göra\r\nförbättringar i det förslag som regeringen redovisar.\r\nMen man avstyrker det rakt upp och ned. Jag trodde\r\natt man skulle ta bort kvadratmetergränsen, för det\r\nantyddes i den förra debatten. Men man avstyrker\r\nrakt upp och ned. Det är ett något märkligt agerande\r\nsom visar att Centerpartiet inte har en politik på det\r\nhär området.\r\nTill Peter Danielsson vill jag säga att det nuvaran-\r\nde investeringsbidraget har varit framgångsrikt. Det\r\nhar tillkommit 14 000 studentlägenheter och 6 000\r\nhyreslägenheter till följd av investeringsbidraget. Det\r\ntycker jag inte är ett dåligt resultat. Men det behövs\r\nmer, och framför allt behövs det ett större utrymme\r\nekonomiskt än vad den nuvarande ramen på 2 ½\r\nmiljarder för investeringsbidrag omfattar. Det är\r\ndärför som vi går in med detta stöd. Och\r\n\"byggmomssänkningen\" - det är nämligen en skatte-\r\nreduktion som motsvarar byggmomssänkningen - är\r\ntaklös. Där finns inga begränsningar. Detta är en\r\nkraftfull insats för att öka byggandet.\r\nJag ska återkomma till frågan om de 60 000\r\nbyggrätterna och hur jag ser på den aktuella situatio-\r\nnen med den begränsning som vi har sett när det\r\ngäller byggandet av de mer exklusiva bostadsrätterna.\r\nJag ska också återkomma till markfrågan i mitt nästa\r\ninlägg.</pre><pre>Anf.  85  RIGMOR STENMARK (c):\r\nFru talman! Herr bostadsminister! Vi yrkar avslag\r\npå den proposition som jag förstår att bostadsminis-\r\ntern hänger upp denna debatt på. Jag hänger inte upp\r\nmig på just den propositionen i den här debatten, utan\r\njag är lite mer övergripande. Anledning till att vi\r\nyrkar avslag på den är därför att den tar sikte bara på\r\nsmå bostäder - bara 60 kvadratmeter. Man kan få\r\nbygga 70 kvadratmeter, men man blir befriad från\r\nmomsen för bara 60 kvadratmeter. Det är ingenting\r\nsom vi tycker är bra. De små bostäderna finns nämli-\r\ngen redan. Det finns ett behov av större bostäder\r\nockså.\r\nVi från Centerpartiet har sagt att vi vill ta till så\r\nenkla saker som att förändra bruksvärdessystemet och\r\nta bort fastighetsskatten på hyreshus. Vi måste nämli-\r\ngen också få en ändring på bostadspolitiken så att vi\r\nså att säga byter bostäder med varandra. Det måste\r\nske någonting på det sättet också. Då måste det också\r\nhandla om större bostäder. Man kan inte bara fokuse-\r\nra på dessa små bostäder. Det är ingen bra proposi-\r\ntion. Dessutom har man inte heller fått tillåtelse att\r\ngöra de saker som föreslås. Man måste nämligen gå\r\ntill kommissionen med detta. Då säger vi i Center-\r\npartiet: Varför går man då inte till kommissionen?\r\nJag vill fråga bostadsministern: Är bostadspoliti-\r\nken en del i socialpolitiken? Den frågan vill jag ha\r\nsvar på. Om den är det kan man gå till EU och begära\r\natt få en generell momssänkning som skulle kunna\r\nunderlätta för allt byggande. Jag ser att bostadspoliti-\r\nken verkligen är en del i den sociala politiken. Den är\r\ngrunden för allt annat. När man talar om att man ska\r\nha skola, vård och omsorg och tycker att det är kär-\r\nnan i alltihop håller jag med om det. Men i Sverige\r\nkan vi inte ha den typen av verksamhet om vi inte har\r\ntak över huvudet, om vi inte har bostäder och om vi\r\ninte har en fysisk samhällsplanering. Då vill jag fråga\r\nbostadsministern: Känner bostadsministern sig halv?\r\nJag är inte oartig på något sätt. Jag skulle vilja stödja\r\nbostadsministern om man från regeringens sida skulle\r\nvilja trappa upp i fråga om att ta ett helhetsgrepp och\r\natt tillsätta en bostadsminister med ett eget departe-\r\nment. Jag tycker nämligen att man måste ha ett hel-\r\nhetsgrepp på alltihop.\r\nVi från Centerpartiet kommer nu att lägga fram\r\nbra förslag när det gäller just bostadssektorn. Det har\r\nvi gjort tidigare också, men man vill inte riktigt se\r\ndem. Vi från Centerpartiet vill ha tillväxt i hela lan-\r\ndet, och det får man inte om man inte bygger. Ett ökat\r\nbyggande startar en positiv spiral, det genererar fler\r\narbetstillfällen, och det ger möjligheter till exempel i\r\nden här regionen, inte minst i Uppsala där man skri-\r\nker efter arbetsplatser och arbetskraft, men man har\r\ninga bostäder. Studenterna vill komma till Uppsala\r\noch studera, men det börjar bli svårt därför att man\r\ninte har några bostäder.\r\nJag delar åsikten att det finns ett tudelat ansvar.\r\nStaten har sitt ansvar, kommunen har sitt ansvar, och\r\nandra aktörer har sitt ansvar. Och jag skulle hälsa\r\nmed tillfredsställelse om vi här samfällt sade: Nu ger\r\nvi järnet. Nu sätter vi oss tillsammans och försöker att\r\nhitta minsta gemensamma nämnare eftersom vi anser\r\natt detta är så oerhört viktigt att vi faktiskt måste ge\r\noch ta av varandra.</pre><pre>Anf.  86  NINA LUNDSTRÖM (fp):\r\nFru talman! Jag fick inte svar på mina frågor, så\r\njag gör ett nytt försök.\r\nVilka slutsatser har statsrådet dragit av rapporten\r\nfrån landshövdingen i Stockholms län? Det tycker jag\r\nvore mycket intressant att få höra.\r\nKommer ägarlägenheter att ingå i propositionen\r\nangående tredimensionell fastighetsbildning som ska\r\nlanda på riksdagens bord längre fram? Och hur är det\r\nmed den statliga markpolitiken?\r\nMen jag ska också göra en kommentar kring det\r\nsom statsrådet sade om fastighetsskatt. Fastighets-\r\nskatten är ointressant för nyproduktion. Ja, om man\r\nanser att fastigheternas livslängd är fem-tio år. Men\r\nalla fastighetsförvaltare räknar på betydligt mycket\r\nlängre tidsperioder. Och vi vet ju att även allmännyt-\r\ntiga bostadsföretag betalar ansenliga belopp i fastig-\r\nhetsskatt.\r\nJag har ofta hört statsrådet påtala kommunernas\r\nansvar för markpolitiken. Och visst har kommunerna\r\nett stort ansvar för sin markpolitik. Men det har väl\r\näven staten för den statliga markpolitiken med tanke\r\npå att man skulle kunna bygga väldigt mycket bostä-\r\nder även på statlig mark. Men det gör man inte heller.\r\nNär nu statsrådet har utlovat en diskussion om mark-\r\npolitiken tycker jag att det vore angenämt att få höra\r\nfrån statsrådet hur han ser på det statliga markinneha-\r\nvet.</pre><pre>Anf.  87  PETER DANIELSSON (m):\r\nFru talman! Jag kan till att börja med konstatera\r\natt bostadsministerns och regeringens förslag inte\r\nheller är någon särskilt lysande läsning. För min del\r\nkänns det som om det är samma gamla lösningar som\r\nman presenterar igen fast i lite annan skepnad. Och på\r\nnågot sätt känns det som att det är dessa gamla sub-\r\nventionslösningar som har skapat det haveri som vi\r\nupplever i dag. För mig är subventioner kortsiktiga,\r\nkostnadsdrivande och snedvridande och inte alls de\r\nlösningar som jag skulle vilja se för att få i gång ett\r\nökat byggande. Snarare handlar det om förändringar i\r\nhyressättningssystemet, sänkta skatter, ordentliga\r\nlösningar på trafikproblem och infrastrukturproblem\r\nmen också en starkare konkurrens på byggmarkna-\r\nden.\r\nMen jag fick i alla fall svar på min första fråga, så\r\nför min del väntar jag med spänning på svaret från\r\nbostadsministern på min andra fråga, det vill säga\r\nvarför byggföretagen i dag inte bygger.</pre><pre>Anf.  88  Statsrådet LARS-ERIK LÖV-\r\nDÉN (s):\r\nFru talman! Jag har dilemmat att jag ska svara på\r\nmånga frågor. Men tiden är begränsad, så jag får ta\r\nfrågorna lite grann efterhand.\r\nJag ska knyta an till det sistnämnda, men det be-\r\nrörde även Nina Lundström. Jag har med väldigt stor\r\noro sett hur byggentreprenörföretagen har koncentre-\r\nrat sitt byggande på de dyra och exklusiva bostads-\r\nrätterna. Jag tror att vi har över 1 000 tomma lägen-\r\nheter i nyproduktionen i Stockholmsområdet i dag.\r\nDet är dyra bostadsrätter som det inte finns någon\r\nefterfrågan på. Så är det i min egen hemkommun\r\nMalmö också. Och det handlar om en helt avreglerad\r\nmarknad. Det är ju en helt avreglerad marknad där det\r\ninte finns något samband mellan pris och kostnad.\r\nDet är ett marknadsmisslyckande som byggentrepre-\r\nnörföretagen står för. Det leder mig till slutsatsen att\r\ndet är fel att samhället träder tillbaka från bostadspo-\r\nlitiken, att kommunerna lättvindigt säljer undan mar-\r\nken till högstbjudande och att kommunerna inte för-\r\nsöker påverka bebyggelsen i planprocessen. Det har\r\nvarit en fri marknad. Byggföretagen har byggt och\r\nstår nu med väldigt många tomma lägenheter i nypro-\r\nduktionen därför att det inte finns någon som efter-\r\nfrågar dem.\r\nJag menar att produktionen nu måste styras om.\r\nOch jag hoppas att byggföretagen klarar av det och\r\natt de inte har köpt på sig marken så dyrt att de\r\ntvunget måste exploatera den till den mera exklusiva\r\nproduktionen i ett annat konjunkturläge än det som vi\r\nför närvarande befinner oss i. Jag är väldigt orolig för\r\nden utvecklingen.\r\nJag tror att vi har gemensamma uppfattningar om\r\natt konkurrensen måste skärpas och att vi också måste\r\nfå fram mindre och medelstora aktörer som ger de\r\nstora en match. Vi ser ju på andra håll i landet att det\r\ngår att bygga bra hyresbostäder till rimliga kostnader.\r\nDuvkullen i Linköping har äntligen, med den nya\r\nmajoriteten i Stockholm, fått marktilldelning också i\r\nHammarby Sjöstad och kommer att kunna bygga till\r\nbetydligt lägre kostnader. I Ängelholm bygger en\r\nprivat byggmästare kvalitativt utmärkta bostäder till\r\nfullt rimliga kostnader, så de här mindre och medel-\r\nstora måste vi stimulera fram. Jag ser en möjlighet att\r\nvia investeringsstödet faktiskt göra det. Jag ser också\r\nen möjlighet genom det byggkostnadsforum som vi\r\nhar inrättat på Boverket och som ska stimulera fram\r\ndenna utveckling.\r\nTiden börjar rusa i väg igen, och jag har några\r\nfrågor till att svara på. Jag berörde tidigare hur jag ser\r\npå läget just nu när det gäller byggrätter och den\r\nproduktion som vi har av bostadsrätter.\r\nJag tänkte också beröra Mats Hellströms uppdrag.\r\nDet som Mats Hellström har redovisat tycker jag är\r\nväldigt intressant. Han redovisar väldigt klara ambi-\r\ntioner från merparten av kommunerna i Stockholm att\r\nkraftigt öka sitt bostadsbyggande. Det finns nu väl-\r\ndigt tydliga ambitioner att ta ett kommunalt ansvar\r\nför ett ökat bostadsbyggande i regionen.\r\nSedan är det klart att det i alla fall för en del av\r\nbyggandet krävs infrastrukturinvesteringar. Ni som\r\nsitter här vet att regeringen i höst ska lägga fram en\r\ninfrastrukturplan. Vi ska ta ställning till de remisser\r\nsom nu är ute via Banverket och Vägverket och lägga\r\nfast en infrastruktur. Då ska vi naturligtvis väga in\r\nockså bostadsbyggandet.\r\nSedan har vi markfrågorna. Jag berörde tidigare\r\nden privata marken. Statliga markinnehavare ska följa\r\nkommunernas planintentioner för bebyggelse. Tul-\r\nlinge är ett lysande exempel. Där finns det ett mycket\r\ngott samarbete mellan Vasallen och Botkyrka kom-\r\nmun. Självklart uppfyller Vasallen de intentioner som\r\nBotkyrka kommun har för exploateringen av det\r\nområdet.</pre><pre>Anf.  89  RIGMOR STENMARK (c):\r\nFru talman! Det är lite trist att inte få svar på frå-\r\ngor som ställs, så jag gör väl som Nina Lundström\r\noch frågar igen: Tillhör bostadsbiten socialpolitiken -\r\neller? Och hur ser ministern på bruksvärdessystemet?\r\nNär det gäller det här bostadsbyggandets hinder-\r\nbana tycker jag att det vore bra om vi i kväll kanske\r\nliksom kunde ta ett kliv och komma förbi några hin-\r\nder. Det är precis som jag tidigare sade, nämligen att\r\nman får lov att både ge och ta. Det handlar mycket\r\nom attityder.\r\nKommunerna har ett ansvar. Även enskilda har ett\r\nansvar. Till exempel måste möjligheten att överklaga\r\ntill en rad instanser bort. Sådant gagnar inte demo-\r\nkratin, utan det bara förhindrar byggloven. Jag vet att\r\nPBL-utredningen är på gång. Men jag hoppas att vi\r\nnågon gång ska kunna säga att vi är eniga här. Just nu\r\när det ett oerhört bra läge för att reformera bostads-\r\nmarknaden. Det är ju så många som är intresserade av\r\ndet, och vi får så många tips. Man är ständigt intresse-\r\nrad.\r\nI går på TV till exempel visades hur bruksvärdes-\r\nsystemet slår i landet. Lägenheter i Haparanda är\r\ndyrare än lägenheter mitt inne i Stockholm just på\r\ngrund av bruksvärdessystemet.\r\nJag menar också att det finns möjligheter att få till\r\nstånd politiska samförståndslösningar. Hyresgästföre-\r\nningen kan ju komma överens med SABO och fastig-\r\nhetsägarna. Trots att man i valrörelsen faktiskt spydde\r\ngalla över oss på den borgerliga sidan är man nu\r\nberedd att diskutera vad vi då föreslog. Det tycker jag\r\när bra men det är bråttom. För Sverige måste vi få i\r\ngång tillväxten i landet. Jag menar att bostäder tillhör\r\nsocialpolitiken. Utan bostäder stannar Sverige.</pre><pre>Anf.  90  Statsrådet LARS-ERIK LÖV-\r\nDÉN (s):\r\nFru talman! Tiden tog slut även i förra inlägget\r\nmen jag ska nu försöka svara på de frågor som ställts.\r\nRigmor Stenmark knyter an till socialpolitiken\r\njust när det gäller byggmomssänkningen. Frågan är,\r\nhar jag uppfattat, om det inte är möjligt att göra en\r\ngenerell byggmomssänkning. Mitt svar på den frågan\r\när nej. Vi har undersökt detta väldigt noga. Enligt\r\nEU:s mervärdesskattedirektiv är det tillåtet att göra en\r\nsänkning av byggmomsen om det är specialdestinerat\r\ntill en viss typ av byggande. Social housing brukar\r\nman tala om ute i Västeuropa.\r\nAtt genomföra en rejäl byggmomssänkning bara\r\nför ungdomsbostäder hade väl gått. Att göra det bara\r\nför servicelägenheter för äldre hade möjligen också\r\ngått att göra. Men att göra en generell byggmoms-\r\nsänkning är inte möjligt enligt EU:s mervärdesskatte-\r\ndirektiv. Vi har undersökt den saken väldigt noga.\r\nVi i Sverige har ju bedrivit en annan bostadspoli-\r\ntik än man haft i många andra länder och har inte\r\nbyggt \"rena socialbostäder\", utan vi i Sverige har sett\r\npå boendet på ett annat sätt. Naturligtvis kan vi hävda\r\n- enligt regeringformen är det också så - att det ålig-\r\nger samhället att svara för bostäder. Det gäller då\r\nsamhället i vid bemärkelse, alltså kommuner, stat och\r\nandra intressenter. Det är dock inte möjligt att göra en\r\ngenerell byggmomssänkning. Jag är heller inte så\r\nsäker på att det hade varit särskilt bra därför att\r\nbyggmomssänkningen hade så att säga gått direkt till\r\nentreprenörerna. Den skulle nog inte komma dem till\r\ndel som så småningom flyttar in i bostadsrätterna i\r\nHammarby Sjöstad. Men det vet jag inte säkert; där-\r\nom kan vi tvista.\r\nOckså jag ser ett behov av att göra en översyn och\r\nen reformering av bruksvärdessystemet. Vi har tillsatt\r\nen utredning som har ett år på sig, och vi räknar med\r\natt kunna reformera bruksvärdessystemet - att gälla\r\nfrån den 1 januari 2005.\r\nVidare lägger vi inom kort fram en lagrådsremiss\r\nom tredimensionell fastighetsbildning, med ikraftträ-\r\ndande vid årsskiftet. Vi är alltså överens om mycket\r\nmen på en del punkter har vi olika uppfattningar.</pre><pre>Överläggningen var härmed avslutad.</pre><pre>12 §  Svar på interpellation 2002/03:269 om\r\nStatens bostadsnämnd</pre><pre>Anf.  91  Statsrådet LARS-ERIK LÖV-\r\nDÉN (s):\r\nFru talman! Rigmor Stenmark har frågat mig vilka\r\nåtgärder jag avser att vidta för att förtydliga direkti-\r\nven till Statens bostadsnämnd.\r\nFrågan ställs mot bakgrund av uppgifter om att\r\nKristinehamns kommun avser att riva tomma bostä-\r\nder i stället för att sälja dem och att det skulle orsakas\r\nav den ersättning man får för att avveckla bostäderna\r\nenligt kommunens avtal med Statens bostadsnämnd.\r\nStatens bostadsnämnd har i uppgift att medverka\r\ntill omstrukturering av de kommunala bostadsföreta-\r\ngen i de kommuner som har allvarliga problem med\r\nvakanser i bostadsbeståndet.\r\nDe överenskommelser som nämnden träffar med\r\nrespektive kommun går ut på att se till att det kom-\r\nmunala bostadsföretaget ges långsiktigt hållbara eko-\r\nnomiska förutsättningar. I de allra flesta fall innebär\r\ndetta bland annat att en del av bostäderna måste tas\r\nbort från bostadsmarknaden. Det finns helt enkelt för\r\nmånga tomma bostäder som inte kommer att efterfrå-\r\ngas inom överskådlig tid. Det är kommunens ansvar\r\natt genomföra den nödvändiga minskningen av bo-\r\nstadsbeståndet, och kommunen kan själv välja att\r\nutveckla bostäderna till annan användning eller att\r\navveckla dem.\r\nStatens roll är att medverka till att hitta en hållbar\r\nlösning på problemen och att bidra med ekonomiskt\r\nstöd eller andra åtgärder om kommunen inte själv\r\nmäktar med att genomföra de nödvändiga åtgärderna.\r\nEn viktig utgångspunkt för de åtgärder som genom-\r\nförs är att de ska bidra till att stabilisera de lokala\r\nbostadsmarknaderna och att de inte får skapa konkur-\r\nrensfördelar för någon part. Bland annat som en följd\r\nav detta har Statens bostadsnämnds och tidigare Bo-\r\nstadsdelegationens arbete mötts av en bred acceptans\r\nfrån lokala fastighetsägare och boende.\r\nOm en kommun, trots avtalet med Statens bo-\r\nstadsnämnd av något skäl ändrar sig och vill att de\r\ntomma bostäderna blir kvar på bostadsmarknaden, till\r\nexempel genom att sälja bostäderna för fritidsboende,\r\nmotsätter sig inte staten detta. Det står kommunen\r\nfritt att omförhandla avtalet och genomföra en för-\r\nsäljning.\r\nEn sådan lösning kan dock av flera olika skäl inte\r\nbygga på statens ekonomiska stöd. De bostäder som\r\nblir bostadsrätter för fritidsboende kommer i prakti-\r\nken att finnas kvar på bostadsmarknaden. Även om\r\nde initialt upplåts för fritidsboende finns det inget\r\nsom hindrar att de i ett senare skede kommer tillbaka\r\npå den vanliga bostadsmarknaden och återigen skapar\r\nvakanser. En försäljning för fritidsboende innebär\r\nalltså inte någon varaktig lösning på problemet med\r\nett för stort utbud av bostäder.\r\nSamtidigt är det viktigt att notera att ett inflöde av\r\nturister och fritidsboende naturligtvis är väldigt posi-\r\ntivt för de regioner som har problem med avfolkning\r\noch minskande underlag för service och näringsliv.\r\nJag är därför angelägen om att medverka till att hitta\r\nformer för hur detta kan ske utan att det bryter mot de\r\nprinciper som måste vara vägledande för nämndens\r\nverksamhet.\r\nRegeringen har tidigare fått riksdagens bemyndi-\r\ngande att bilda ett eller flera särskilda bolag för att\r\nbland annat hjälpa till med utveckling av kommuner-\r\nnas tomma bostäder till annan användning. Vi har nu\r\nför avsikt att bilda ett sådant bolag. Det är möjligt att\r\ndet genom detta bolag kommer att gå att hitta en\r\nframkomlig väg för att möta ett seriöst intresse för\r\nfritidsboende och turism i de aktuella kommunerna.</pre><pre>Anf.  92  RIGMOR STENMARK (c):\r\nFru talman! Nu är vi inne på ett annat problem,\r\nnämligen överskott på bostäder. Jag tackar för svaret\r\nav bostadsministern. Det är ett intressant svar ur fler\r\nperspektiv, och jag är glad att jag ställde en interpel-\r\nlation och inte bara en skriftlig fråga när jag fick höra\r\ntalas om vad som hände i Kristinehamn. Det ger mig\r\nen möjlighet att närmare få utrett vad ministern\r\negentligen menar i sitt svar.\r\nJag vill ha förtydliganden på två punkter.\r\nMinistern säger att det är viktigt att notera att ett\r\ninflöde av turister och fritidsboende naturligtvis är\r\nväldigt positivt för de regioner som har problem med\r\navfolkning och ett minskande underlag för service\r\noch näringsliv. Av den anledningen är ministern ock-\r\nså angelägen om att hitta former för hur detta kan ske\r\nutan att det bryter mot de principer som måste vara\r\nvägledande för Statens bostadsnämnds verksamhet.\r\nMin egen reaktion är: Borde inte nämnden ha i si-\r\nna direktiv att man ska göra en helhetsbedömning av\r\nsituationen på respektive ort för att i första hand se\r\nom det finns andra mycket positivare åtgärder att\r\nvidta än att med statliga pengar riva hus som är möj-\r\nliga att använda till fritidsändamål? Kommer folket\r\ntill bygden som fritidsboende är det en stor risk eller,\r\nskulle jag mycket hellre vilja säga, en stor möjlighet\r\natt de blir kvar.\r\nVi har diskuterat tidigare i kväll problemet med\r\natt det är bostadsbrist i mer än 100 kommuner i Sve-\r\nrige i dag, och alla varken kan eller, som jag tycker,\r\nska bo på samma plats i Sverige. Bör det inte ingå i\r\ndirektiven för nämnden att man ska se till helhetsbil-\r\nden i Sverige och som en sista åtgärd, när alla vägar\r\när prövade, ge stöd för att riva hus? För oss i Center-\r\npartiet är det viktigt att vi kan få ett helt Sverige, att\r\nvi kan få tillväxt i hela landet. Det är inte intressant\r\nbara för en enstaka kommun, utan det borde vara\r\nväldigt intressant också för den svenska regeringen.\r\nDen andra punkt som jag reagerade på i svaret\r\ngäller det sista i ministerns svar, att regeringen har för\r\navsikt att på nytt bilda ett statligt bolag för att hitta en\r\nframkomlig väg för att möta ett seriöst intresse för\r\nfritidsboende och turism i de aktuella kommunerna.\r\nFör mig framstår det som ytterligare ett statligt ingri-\r\npande parallellt med att man redan har en statlig bo-\r\nstadsnämnd. Är det inte detta onödigt krångel och\r\nbyråkratiskt?</pre><pre>Anf.  93  MARGARETA PÅLSSON (m):\r\nFru talman! Jag har besökt Statens bostadsnämnd,\r\noch där ställde jag frågor. På de frågorna fick jag inga\r\nnöjaktiga svar. Därför tar jag tillfället i akt och ställer\r\nfrågorna till bostadsministern i stället och hoppas att\r\nhan är mer välvillig till att svara mig.\r\nJag har fyra frågor.\r\nFör det första: Efter vilka kriterier bedömer Sta-\r\ntens bostadsnämnd de kommuners ekonomi som\r\nansöker om stöd?\r\nFör det andra: När stöd har beslutats av SBN, är\r\ndet huvudsakligen på grund av ekonomin i det kom-\r\nmunala bostadsbolaget?\r\nFör det tredje: Tas det hänsyn till kommunernas\r\nskattesats?\r\nSlutligen: Bedöms värdet i och av andra kommu-\r\nnala bolag än bostadsbolagets?</pre><pre>Anf.  94  Statsrådet LARS-ERIK LÖV-\r\nDÉN (s):\r\nFru talman! Jag är helt överens med Rigmor\r\nStenmark om att man i första hand ska se på möjlig-\r\nheterna att använda tomma bostäder till andra verk-\r\nsamheter. Det kan gälla kontor, fritidsboende, det kan\r\nibland till och med gälla att flytta bostäder - det har\r\nförekommit i vårt land. Det är naturligtvis ett neder-\r\nlag att behöva riva undan ett bostadsbestånd, men\r\nibland kan det vara nödvändigt om man har så många\r\ntomma lägenheter att man får en mycket stor kom-\r\nmunalekonomisk belastning och riskerar att försämra\r\nmöjligheterna att uppfylla andra välfärdsåtaganden\r\nfrån kommunerna. I första hand ska man naturligtvis\r\ntitta på möjligheterna att använda bostäderna till\r\nandra ändamål.\r\nI fråga om Kristinehamn finns det ett problem i\r\nsammanhanget med att bara gå in med statliga medel\r\noch se till att bostäderna blir fritidsbostäder initialt.\r\nDet är det att om man dumpar priserna den här vägen\r\nvia statliga medel, så rubbar man förutsättningarna på\r\nhela den lokala bostadsmarknaden. Det drabbar\r\nmarknadsvärdet på de övriga bostadsrätterna som är\r\nbebodda. Det drabbar villorna. Alla bostadsrättshava-\r\nre och alla villaägare riskerar att hamna i en nedåtgå-\r\nende spiral där bankerna till sist säger upp lånen, och\r\nmängder av privata människors ekonomi havererar\r\nom man via statliga medel går in och dumpar ett\r\nutbud av bostäder på den lokala orten. Det skulle\r\nockså direkt slå mot privata fastighetsägare. Den\r\nuppslutning som vi har haft bakom Bostadsdelegatio-\r\nnens och Statens bostadsnämnds arbete på den lokala\r\nbostadsmarknaden för de privata fastighetsägarna\r\nskulle omintetgöras i ett sådant läge.\r\nSka vi kunna använda den här möjligheten kan vi\r\ninte via statliga medel gå in och dumpa priserna för\r\natt få ut lägenheterna för fritidsboende så att de så\r\nsmåningom kan komma tillbaka till den ordinarie\r\nbostadsmarknaden. Vi måste hitta andra utgångar.\r\nDet är därför jag antyder i svaret att staten avser att\r\nbilda ett nytt statligt bolag som har i uppgift att ut-\r\nveckla fastighetsbeståndet. Ett nytt statligt ägt bolag\r\nska bildas för att arbeta med omstruktureringen av\r\nkommunala bostadsfastigheter. Det av riksdagen\r\ntidigare beslutade uppdraget, som gav det statliga\r\nfastighetsbolaget Vasallen möjligheter att förvärva\r\nkommunala bostadsfastigheter för omvandling till\r\nföretagslokaler eller andra lämpliga ändamål, ska\r\ngenomföras samtidigt som Vasallen kapitaliserar ett\r\ndotterbolag för detta ändamål. Avsikten är att överfö-\r\nra denna verksamhet också till det nya bolaget. Detta\r\nför att vi från statlig sida ska kunna ha ett instrument\r\nför att förädla och vidareutveckla bostäderna till olika\r\nändamål, kanske fritidsfastigheter, i stället för att riva\r\nundan beståndet.\r\nPå det viset tycker jag att jag har gett Rigmor\r\nStenmark en positiv vink om att jag ser också ett\r\nproblem som har åskådliggjorts bland annat via Kris-\r\ntinehamnsfallet. Jag är angelägen om att hitta en\r\nlösning på det utan att vi för den skull hamnar i en\r\nsituation där vi rubbar förutsättningarna totalt på den\r\nlokala bostadsmarknaden, går in med statliga medel,\r\nrubbar konkurrensen och sätter folk i en besvärlig\r\nsituation.</pre><pre>Anf.  95  RIGMOR STENMARK (c):\r\nFru talman! Nej, jag tycker inte heller att staten\r\nska gå in och dumpa priserna. Det är en väldigt skill-\r\nnad redan i dag mellan att köpa en villa i de trakter\r\nsom vi talar och att köpa en villa i den region som vi\r\njust nu befinner oss i. Det sköter marknaden ganska\r\nväl. Det som är viktigt är att få in människor som ser\r\nbygden som en väldigt stor tillgång. Vi från Center-\r\npartiets sida anser att det är kommunerna, var och en,\r\nsom måste tillåtas att ta sitt rättmätiga ansvar för\r\nutformningen av bostadspolitiken utan statliga pek-\r\npinnar och hinder. De lokala förutsättningarna får på\r\ndet viset ett större genomslag. I de kommuner där det\r\nråder bostadsöverskott måste kommunerna själva\r\nkunna ta beslut om omstrukturering och utförsäljning\r\nav sina bostadsbestånd. En statlig bostadsnämnd som\r\nska övervaka och ge bidrag känns för oss överflödig\r\noch behövs inte enligt vårt sätt att se på situationen.\r\nJag delar uppfattningen att det finns behov på vis-\r\nsa håll av hjälp med att sanera bostadsbeståndet. När\r\nhus står tomma alltför länge förfaller de, och det i sig\r\när ett mycket trist inslag i samhället. Det är inte roligt\r\natt åka genom Sverige och se tomma hus, se svarta\r\nfönster gapa.\r\nHusen kan även vara fel placerade i en kommun,\r\nså det kan vara omöjligt att få människor att bosätta\r\nsig där. De minner om en svunnen tid när man en\r\ngång tog ansvar för att bygga husen där industrin så\r\nkrävde det. Så visst finns det problem med ett bo-\r\nstadsöverskott. Men att därifrån inrätta en bostads-\r\nnämnd och anslå skattemedel till det anser vi är fel,\r\ndet vill jag återigen poängtera.\r\nDet måste gå att med de befintliga myndigheter\r\nsom vi har ganska gott om komma till rätta med by-\r\nråkratin. Det är mycket pengar som anslås i en an-\r\nsträngd statlig ekonomi. 150 miljoner anslår majori-\r\nteten i kommande budgetar. Jag kan glädja ministern\r\nmed att vi från Centerpartiet är med på en del av\r\npengarna, 30 miljoner. Det är också viktigt att det blir\r\nen uppföljning så att vi får en redogörelse av hur\r\nanslagen används.\r\nJag vill också fråga ministern om en ny modell\r\nsom jag vill testa. Skulle ministern kunna tänka sig att\r\nman i stället för bidrag ger en statlig kreditgaranti till\r\nde kommuner som har ett verkligt behov av ekono-\r\nmisk hjälp för att sanera sina bostadsbestånd? Det\r\nskulle ge incitament till att kommunerna prövar alla\r\nandra möjligheter innan de lånar pengar av staten.\r\nEftersom den här interpellationen har utgångs-\r\npunkt i det som händer i Kristinehamn är det lätt att\r\npeka på den stora betydelse som turism och samar-\r\nbetet med Norge har för Sverige i dessa delar av lan-\r\ndet. Då tycker jag att vi ska möta detta med positiva\r\ninsatser. Vi ska satsa på vägar och kollektivtrafik och\r\npå småföretag genom bland annat enklare regler så att\r\nmänniskor vågar satsa på turismen. Det leder till\r\nmånga positiva spiraler. Vi vet att turismen är på\r\nframmarsch i Sverige. Alltfler planerar att stanna\r\nhemma på sin semester, och det gäller både sommar-\r\ntid och vintertid. Då är inte minst Värmland ett bra\r\nställe att vistas på. Jag garanterar det.</pre><pre>Anf.  96  MARGARETA PÅLSSON (m):\r\nFru talman! Det klagas ofta på oss politiker att vi\r\när flummiga och att vi håller anföranden i stället för\r\natt fråga när vi ska ställa frågor. Jag ställde fyra frå-\r\ngor, och jag ber om ursäkt om de var så otydliga att\r\nbostadsministern inte förstod dem. Så jag ställer dem\r\ndärför en gång till:\r\n1.      Efter vilka kriterier bedömer statens bostads-\r\nnämnd de kommuners ekonomi som ansöker om\r\nstöd?\r\n2.      När stöd har beslutats av SBN är stödet då huvud-\r\nsakligen beroende av bostadsbolagets ekonomi?\r\n3.      Tas det hänsyn till kommunernas skattesatser?\r\n4.      Bedöms värdet i och av andra kommunala bolag\r\nän bostadsbolaget?</pre><pre>Anf.  97  Statsrådet LARS-ERIK LÖV-\r\nDÉN (s):\r\nFru talman! Först vill jag säga till Rigmor Sten-\r\nmark att kommunerna har full frihet att hantera dessa\r\nfrågor. Det är inte så att staten bestämmer över kom-\r\nmunerna. Statens bostadsnämnd ingår avtal med\r\nkommunerna om man ska ge ett statligt stöd. Men om\r\nförhållandena ändras har kommunerna också möjlig-\r\nhet att omförhandla dessa avtal. Det är inget diktat\r\nfrån statens sida.\r\nSom jag har upplevt det med de kommuner som\r\nbefinner sig i en utomordentligt besvärlig situation\r\nhar man varit väldigt nöjd med den dialog som har\r\nförts med staten. Det är glädjande att Centerpartiet nu\r\ntillstyrker en del av de medel som regeringen vill\r\nanslå. Ni har ju varit motståndare till Bostadsdelega-\r\ntionen tidigare.\r\nDet finns en rad kommuner som har en utomor-\r\ndentligt besvärlig situation till följd av att man har\r\nmånga tomma lägenheter och som inte kan hantera\r\ndem på egen hand. Då måste vi från staten vara med\r\noch hjälpa till för att lösa problemet.\r\nJag delar också Rigmor Stenmarks uppfattning att\r\nvi måste ta till vara turismen och friluftslivet. Värm-\r\nland har utomordentligt goda förutsättningar på det\r\nområdet. Det vi inte kan göra är att med statliga\r\npengar dumpa priserna på bostadsmarknaden. I så fall\r\nskulle vi rubba vi de lokala konkurrensförhållandena\r\noch ställer enskilda människor som bor i det befintli-\r\nga bostadsrättsbeståndet eller i egna hem inför en\r\nmycket svår situation. Därför är detta en grannlaga\r\nfråga att hantera, och vi ska försöka att hantera den på\r\nett konstruktivt sätt framöver.\r\nJag har tagit del av Kommunförbundets rapport -\r\noch nu vänder jag mig till Margareta Pålsson - på det\r\nhär området. Kommunförbundets bostadsberedning\r\ntillstyrker i huvudsak samstämmigt över partigränser-\r\nna de åtgärder som regeringen nu vidtar för att till-\r\nsammans med kommunerna hantera problemet. Det\r\nfinns naturligtvis en insikt också hos Kommunför-\r\nbundet om att många kommuner inte klarar av detta\r\npå egen hand.\r\nSedan jag försäkra Margareta Pålsson att Statens\r\nbostadsnämnd och den tidigare Bostadsdelegationen\r\nhar varit utomordentligt noggranna vid sina pröv-\r\nningar av de ansökningar som har kommit in. Man\r\nhar tittat på kommunernas egna ekonomiska förut-\r\nsättningar för att kunna hantera problemet.\r\nDet rör sig inte om villkorslösa bidrag. Om man\r\nhar kunnat tänka sig att gå in med statliga medel har\r\nman ställt mycket hårda krav på kommunerna på egna\r\nekonomiska insatser. Det har inte varit något allmänt\r\nslöseri med statliga skattepengar, utan det har funnits\r\nen väldigt tydlig modell för hur detta ska hanteras.\r\nDet grundläggande kravet är att kommunerna själva\r\nmåste göra den ekonomiska uppoffring som man kan\r\nbegära av dem innan staten har gått in med ytterligare\r\nmedel. Då har man sett på kommunernas totala eko-\r\nnomi och deras förutsättningar att klara en jämförbar\r\nservice inom andra välfärdsområden såsom vård,\r\nskola och omsorg i förhållande till andra kommuner.\r\nDet har varit en väldigt noggrann prövning. Det\r\nfinns många kommuner som tycker att det har varit\r\nen för hård prövning, om jag uttrycker det så. Men\r\njag tycker att det har varit nödvändigt att ha denna\r\nprövning så att vi inte bara skickar ut pengar vill-\r\nkorslöst till kommunsektorn.</pre><pre>Anf.  98  RIGMOR STENMARK (c):\r\nFru talman! Förlåt om jag är lite envis, men jag\r\nfick inget svar på min fråga om ministern var beredd\r\natt titta på ett nytt system med kreditgarantier från\r\nstaten för att kunna hjälpa kommuner med ekonomis-\r\nka svårigheter.\r\nJag håller med om att kommunerna till en viss del\r\nhar frihet. Men i de fall som vi har resonerat kring har\r\nkommunerna gått in och konkurrerat med ett annat\r\nbolag. Det är klart att svenska staten är en ganska\r\nstark konkurrent till mindre företag. På det viset är\r\nstaten med och dumpar bort husen. Det är förmånli-\r\ngare att riva husen med statliga medel än att sälja dem\r\nsom fritidsfastigheter.\r\nJag vet ju att även kommunpolitiker ser över sin\r\nkassa och naturligtvis har skäl till varför de gör si\r\neller så. Det är därför som jag har efterfrågat en punkt\r\ni Statens bostadsnämnds direktiv om att man ska se\r\ntill helheten. Man ska främst se till att man medverkar\r\ntill en sund bostadspolitik på de aktuella orterna så att\r\nman inte i första hand river bostadshus. Det borde\r\nfinnas med en punkt där man ställer krav på att allt\r\nannat ska vara uttömt innan staten går in.\r\nJag skulle vilja se en kreditgaranti i stället för att\r\nstaten ska ge bidrag eftersom inte heller staten har så\r\ngott om pengar.\r\nSedan vill jag tacka för debatten även på den här\r\npunkten.</pre><pre>Anf.  99  Statsrådet LARS-ERIK LÖV-\r\nDÉN (s):\r\nFru talman! Man hinner inte riktigt med alla\r\ngånger. Det ställs ju inte bara frågor i interpellationen\r\nutan det ställs också en rad frågor under debatten. Jag\r\nber om ursäkt för att jag inte har hunnit att svara på\r\nalla frågor.\r\nStatens bostadsnämnd har för riksdagen redovisat\r\nvilka åtgärder som visat sig vara nödvändiga att gå in\r\nmed för att hantera problematiken. Utgångspunkten\r\nför Statens bostadsnämnd har varit att i första hand se\r\nvad det finns för alternativ användning för fastighe-\r\nterna i stället för bostäder. Sedan ska man i sista hand\r\nom det är nödvändigt gå in och medverka till en riv-\r\nning av ett fastighetsbestånd.\r\nDet är därför som jag i mitt svar angav att det bo-\r\nlag som vi tänker inrätta är till för att vi ska kunna\r\nmedverka till en utveckling och förädling, om det är\r\nmöjligt, i stället för att riva eller kanske ibland flytta\r\nbostadshus. Utgångspunkten för oss är att vi inte i\r\nonödan ska fördärva ett kapital om det kan användas\r\ntill andra ändamål. Därom är vi helt överens.\r\nInstrumenten att kunna gå in med kreditgarantier\r\noch liknande har ju tillämpats. Det har varit ett brett\r\nspektrum av åtgärder där detta har varit en av ingredi-\r\nenserna.\r\nDet här är ingen lätt problematik, men jag ser att\r\ndet finns ett tydligt statligt ansvar. Om vi inte tar det\r\nråkar många kommuner som redan sitter trångt till\r\nutomordentligt illa ut och får svårt att klara det som vi\r\nalla besjälas av, nämligen andra välfärdsåtaganden\r\ninom vård, omsorg och skola.</pre><pre>Överläggningen var härmed avslutad.</pre><pre>13 §  Svar på interpellation 2002/03:256 om\r\nskogsskövlingen</pre><pre>Anf.  100  Jordbruksminister ANN-CHRISTIN\r\nNYKVIST (s):\r\nFru talman! Yvonne Andersson har frågat justi-\r\ntieministern vilka åtgärder han avser att vidta för att\r\nförhindra otillbörlig skogsskövling. Arbetsfördel-\r\nningen inom Regeringskansliet är sådan att jag besva-\r\nrar frågor om jordförvärvslagstiftningen, och frågan\r\nhar därför överlämnats till mig.\r\nYvonne Andersson anför bland annat att en per-\r\nson i spekulativt syfte kan förvärva en skogsfastighet,\r\noch innan myndigheterna avgjort frågan om för-\r\nvärvstillstånd, kan förvärvaren ha hunnit avverka\r\nmycket skog. Enligt Yvonne Anderssons erfarenhet\r\ntyder alltmer på att detta förfarande sätts i system.\r\nFör att undvika missförstånd vill jag först fram-\r\nhålla att grundläggande civilrättsliga regler om för-\r\nvärv av fast egendom finns i jordabalken. Särskilda\r\noffentligrättsliga bestämmelser om förvärv av jord-\r\noch skogsbruksfastigheter finns i jordförvärvslagen.\r\nRegler om hur skogen ska brukas finns i\r\nskogsvårdslagen. Justitieministern ansvarar för jorda-\r\nbalken, medan statsrådet Messing ansvarar för frågor\r\navseende skogsvårdslagstiftningen.\r\nEnligt reglerna i jordabalken krävs för överlåtelse\r\nav fast egendom att parterna iakttar vissa formella\r\nkrav. Bland annat gäller att ett avtal om överlåtelse av\r\nfast egendom ska vara skriftligt och underskrivet av\r\nsäljaren och köparen. Köparen är skyldig att ansöka\r\nom inskrivning av förvärvet, lagfart, hos inskrivning-\r\nsmyndigheten. När ansökan om lagfart görs, kontrol-\r\nlerar inskrivningsmyndigheten huruvida förutsätt-\r\nningar för sådan inskrivning föreligger. Om sökanden\r\nbehöver tillstånd av en myndighet för sin rätt att för-\r\nvärva fastigheten, får lagfart inte meddelas förrän\r\nsådant tillstånd föreligger.\r\nI jordförvärvslagen finns bestämmelser om att kö-\r\nparen av en jord- eller skogsbruksfastighet i vissa fall\r\nmåste beviljas tillstånd, förvärvstillstånd, för att för-\r\nvärvet ska vara bestående. Fysiska personer måste,\r\nutom vid släktförvärv, söka tillstånd för förvärv av\r\njord- och skogsbruksfastigheter i vissa av regeringen\r\nsärskilt utpekade så kallade glesbygdsområden. För-\r\nvärvstillstånd krävs också i de av regeringen särskilt\r\nutpekade omarronderingsområdena.\r\nFörvärvstillstånd krävs däremot inte för personer\r\nsom redan, sedan minst sex månader, är bosatta i\r\nglesbygd i samma kommun där förvärvsegendomen\r\när belägen. Inte heller behövs tillstånd för personer\r\nsom förbinder sig att bosätta sig i fastigheten inom\r\ntolv månader och bo där i minst fem år. I dessa två\r\nsistnämnda fall görs i stället anmälan till länsstyrel-\r\nsen.\r\nReglerna i jordabalken förhindrar inte att köparen,\r\ni enlighet med parternas avtal, nyttjar fastigheten för\r\ntill exempel skogsavverkning innan en prövning av\r\nfrågan om tillstånd enligt jordförvärvslagen har skett\r\neller lagfart har meddelats.\r\nSkogsvårdslagen innehåller bland annat regler om\r\nanmälan av avverkning. Någon koppling till för-\r\nvärvstillstånd eller lagfart för att tillåta avverkning\r\nföreskrivs inte.\r\nSommaren 1999 tillkallades en särskild utredare\r\nmed uppgift att dels utvärdera effekterna av vissa\r\njordpolitiska bestämmelser, dels komma med förslag\r\ntill ändringar i dessa bestämmelser. Utredningen\r\n(SOU 2001:38) föreslår bland annat att de så kallade\r\nglesbygdsbestämmelserna tas bort, innebärande att\r\nfysiska personer utan krav på förvärvstillstånd fritt\r\nkan förvärva lantbruksegendom var som helst i landet\r\nom tillstånd inte krävs på grund av reglerna om omar-\r\nrondering. Utredningen har remissbehandlats, och av\r\nremissvaren framgår att det råder delade uppfattning-\r\nar bland myndigheter, organisationer, företag och\r\nallmänheten om vilka regler som i detta avseende är\r\nbäst för glesbygden.\r\nAtt med hjälp av skärpt jordförvärvslagstiftning\r\nförsöka stoppa så kallade klippare finner utredningen\r\ninte särskilt effektivt. Jordförvärvsutredningen har i\r\nstället föreslagit skärpningar i tillämpningen av\r\nskogsvårdslagen som syftar till att fastighetsförvärv i\r\nframtiden inte kommer att stå i strid med ett omdö-\r\nmesgillt och långsiktigt brukande av skogen.\r\nInom Regeringskansliet pågår för närvarande ar-\r\nbete med att finna förslag till hur man ska komma till\r\nrätta med problemet med så kallade klippare och med\r\nambitionen att undvika att de berörda lagstiftningarna\r\nbland annat får sådan utformning att de skapar inlås-\r\nningseffekter samt blir betungande för såväl myndig-\r\nheter som allmänhet. Innan nämnda frågeställningar\r\nutretts och beretts inom Regeringskansliet vill jag\r\navvakta med besked om vilka konkreta åtgärder som\r\nbör vidtas.</pre><pre>Anf.  101  YVONNE ANDERSSON (kd):\r\nFru talman! Först vill jag tacka så mycket för sva-\r\nret. Jag är inte är nöjd med det svar som jag fått, även\r\nom det är uttömmande, tydligt och redovisande.\r\nDet är naturligtvis bra att man i Regeringskansliet\r\nutreder hur man ska undvika att den nuvarande lagen\r\nförhindrar att klippare utnyttjar naturtillgångar på ett\r\notillbörligt sätt. Men varför vänta och låta tiden tillåta\r\nfler klippare? Det är min stora fråga inför den här\r\ndebatten. Vore det ändå inte mer naturligt att skapa en\r\nsammanhållen lagstiftning som förhindrar med näst-\r\nintill omedelbar verkan att det som sker faktiskt får\r\nske enligt lagen?\r\nJag har i min interpellation påtalat problemet med\r\natt människor kan skövla skog på ett otillbörligt sätt. I\r\nrealiteten går det till så här: Erik har ett kapital som\r\nhan helst vill få så stor utdelning av som möjligt. Han\r\nfinner en jordbruksfastighet, låt säga i Västerbotten,\r\nsom han bestämmer sig för att köpa. För att förvärvet\r\nska vara bestående krävs i detta fall förvärvstillstånd.\r\nMen reglerna förhindrar inte att Erik nyttjar fastighe-\r\nten och avyttrar skog innan en prövning har skett av\r\nfrågan om tillstånd eller lagfart har meddelats. Här\r\nfinns problemet. Erik får inte förvärvstillstånd, eller\r\nköpet vinner senare inte laga kraft. Men under den tid\r\nsom myndigheterna handlägger ärendet hinner Erik\r\nskövla stora mängder skog, och köpet går sedan till-\r\nbaka. Erik har genom detta hanterande på laglig väg\r\nfått god utdelning för sina pengar. Och skadan är\r\nskedd.\r\nBästa minister! Det är inte rimligt att ha så många\r\nmyndigheter och en byråkrati så att skövlingar i detta\r\navseende kan ske. Det är naturligtvis inte intressant\r\nför de enskilda människorna som har känsla för och\r\nengagemang i sin skog och i sin natur däromkring. De\r\nbryr sig föga om ifall det är justitieministern, statsrå-\r\ndet Messing eller statsrådet Nykvist som har ansvar\r\nför frågorna. De väntar på att någonting ska göras.\r\nDet är naturligtvis bekymmersamt att det är flera\r\nmyndigheter som hanterar det här. Det är inskrivning-\r\nsmyndigheten som hanterar lagfarten. Förvärvstill-\r\nståndet hanteras av länsstyrelsen. Skogsvårdslagen\r\nreglerar anmälan om avverkning. Det är detta pro-\r\nblem som vi måste komma åt och som jag vill att\r\nstatsrådet ska ha åtminstone en tillfällig lösning på.</pre><pre>Anf.  102  Jordbruksminister ANN-CHRISTIN\r\nNYKVIST (s):\r\nFru talman! Vi har olika lagstiftningar, men det är\r\nlagstiftningar med lite olika syften. Det handlar om\r\ncivilrättsliga regler och det handlar om offentligrätts-\r\nliga regler, och det här handlar om näringsrättsliga\r\nregler.\r\nVår skogsvårdslagstiftning är skriven på ett sådant\r\nsätt att den ska stimulera till att man får största eko-\r\nnomiska utbyte av sin skog och att man får det lång-\r\nsiktigt. Men vi har skydd mot exploaterande slutav-\r\nverkningar. Därför finns det regler om att vi ska ha en\r\njämn åldersfördelning i skogen. Vi ska se till att vi på\r\nbrukningsenheter som är större än 50 hektar inte\r\navverkar på ett sådant sätt att vi får kalmark och att vi\r\nfår skog yngre än 20 år på mer än hälften av bruk-\r\nningsenheten.\r\nTyvärr finns det oseriösa former av skogsbruk.\r\nDet finns personer som inte har kunskap om skogen\r\noch som inte har en tradition när det gäller att arbeta\r\ninom området. De tar inte ansvar för återväxt och de\r\ntar inte heller ansvar för olika miljö- och kulturintres-\r\nsen. Det är oacceptabelt, och givetvis måste vi hitta\r\nåtgärder för att komma till rätta med problemet.\r\nSamtidigt vill jag peka på att detta inte är det van-\r\nligast förekommande. Jag skulle vilja redovisa några\r\nsiffror. Varje år byter ca 5 000 lantbruksfastigheter\r\nägare i glesbygdsområdena. I 70 % av fallen handlar\r\ndet om släktförvärv, som inte omfattas av prövning-\r\nen. Årligen prövas 700-800 ärenden om förvärvstill-\r\nstånd för fysiska personer. 15-30 avslås. När man har\r\nförsökt ringa in de fall som man kallar för skogsklip-\r\npare har man sett att det är kanske 20-60 fall per år.\r\nVi måste komma ihåg detta, så att vi är mycket nog-\r\ngranna när vi försöker hitta lösningar och så att vi inte\r\nförsvårar för de fastighetsägare som sköter sig.\r\nJordförvärvsutredningen har pekat på en lösning\r\ndär man skulle avreglera och inte ha kvar regelverket.\r\nMen som jag nyss redovisade har många av remissin-\r\nstanserna synpunkter på detta, och menar att vi måste\r\nfinna andra lösningar för att stävja problemen. Det\r\narbetet är i full gång inom Regeringskansliet. Syftet\r\när att finna lösningar som innebär att vi främjar rör-\r\nlighet. Glesbygden tjänar ju på att få in nya männi-\r\nskor, nya företagare och nya entreprenörer. Men vi\r\nvill också se till att vi ger möjligheter för de fastbo-\r\nende i skogslänen så att de kan förvärva och behålla\r\nden skogsmark som behövs för att de ska kunna leva\r\nkvar i området.\r\nDärför är detta ingenting som lämpar sig för till-\r\nfälliga lösningar. Man kan inte heller säga att vi kan\r\ngöra det här väldigt enkelt. Vi måste hitta de rimliga\r\nlösningarna. Det arbetet är i gång, och jag är fast\r\nbesluten att vi ska kunna hitta rimliga lösningar på\r\nproblemet. Men det är inte enkelt att lösa det.</pre><pre>Anf.  103  YVONNE ANDERSSON (kd):\r\nFru talman! I den här debatten har jag varken ef-\r\nterfrågat hur man avverkar skog eller vad man vill\r\ngöra för glesbygderna. Det ingår inte alls i min fråga i\r\ninterpellationsdebatten, fru talman. När jag ställde\r\ninterpellationen handlade det om att jag vill ha ett\r\nklart och tydligt besked från ministern: Vad gör man\r\nnär man har tre olika ministrar som har ansvar för tre\r\nolika delar?\r\nVi ser ju att här finns ett problem, där mindre se-\r\nriösa människor skövlar en skog som andra männi-\r\nskor värnar starkt. Då var min önskan att få ett tydligt\r\noch klart besked om hur vi åtgärdar en problematik\r\nsom har uppkommit de senaste åren och som vi är\r\növerens om. Vi är ju alla överens om att detta är ett\r\njätteproblem på de ställen där det har hänt. Statsrådet\r\nhar visat i sitt svar att man inser att det finns en pro-\r\nblematik. Regeringskansliet utreder.\r\nVad är det då min interpellation går ut på? Jo, den\r\ngår ut på en enda sak - att den enskilda människan i\r\nVästerbotten eller någon annanstans där detta sker\r\ninte ska behöva drabbas av en byråkrati och en upp-\r\ndelning som vi har gjort politiskt och förvaltnings-\r\nmässigt. De enskilda människorna vill ha hjälp och\r\nstöd för att åtgärda detta. Då säger jag: Borde vi inte\r\nkunna hitta en tillfällig lösning på problemet till dess\r\natt vi är överens om en tillfredsställande framtida\r\nvaraktig lösning? Det är det svaret som jag vill ha här\r\ni kväll.</pre><pre>Anf.  104  Jordbruksminister ANN-CHRISTIN\r\nNYKVIST (s):\r\nFru talman! Vi är helt överens om att vi ska för-\r\nsöka lösa problemet. Jag tycker inte att det är rimligt\r\natt försöka lagstifta om tillfälliga lösningar. Detta är\r\nett alltför viktigt problem.\r\nJag ser heller inget problem i att detta är frågor\r\ndär flera departement har ett delat ansvar. Det handlar\r\nom att regeringen har ambitionen att komma fram till\r\nen rimlig lösning på problemet.\r\nVi har jobbat en tid med frågan. Vi börjar se att\r\ndet finns vissa vägar att gå. Jordförvärvsutredningen\r\npekade på att det inte var jordförvärvslagen som in-\r\nnehöll möjligheter till lösning av problemet med\r\nskogsklippare, utan lösningarna fanns snarast i\r\nskogsvårdslagstiftningen. Utredningen pekade på\r\nlösningar som handlade om att man ser till att man får\r\neffektiva och långsiktiga regler när det gäller att ställa\r\nsäkerhet för återväxtåtgärder. Det är en del i proble-\r\nmatiken att man måste se till att man får en återväxt\r\noch att man lägger ett ansvar för återväxten som på\r\nett rimligt sätt är kopplat till förvärvet. Det är en fråga\r\nsom vi arbetar med i Regeringskansliet. Här kan vi se\r\natt vi möter vissa lagtekniska svårigheter, men arbetet\r\npågår.\r\nUtredningen pekade också på en annan möjlighet.\r\nDär handlade det om minsta storlek på brukningsen-\r\nheten för att ransoneringsbestämmelserna ska gälla.\r\nVi har tidigare gått från 100 hektar till 50 hektar, och\r\ndet kan finnas skäl att pröva att gå ett steg längre.\r\nDet är alldeles tydligt i debatten att kärnfrågan\r\nhandlar om förvärvstillstånd i relation till avverkning.\r\nJag kan tänka mig att man ger skogsvårdsstyrelserna\r\nen roll i sammanhanget. Det innebär att en lösning\r\nskulle kunna vara krav på förvärvstillstånd kopplat\r\ntill att man börjar bruka marken, det vill säga att man\r\nfår avverka.\r\nMen jag är inte beredd här i dag att lägga fram de\r\nkonkreta förslagen till åtgärder. Vi har ett arbete på\r\ngång i Regeringskansliet. Jag är fast besluten att göra\r\nallt vad jag kan för att hitta lösningar på problemen,\r\noch jag är lite förvånad över att jag då får kommenta-\r\nrer om att det också finns andra intressen. Visst måste\r\nvi ju ha en helhetssyn på dem som är berörda av lag-\r\nstiftningen! Vi kan inte göra det svårt för dem som\r\nsköter sig. Vi kan inte göra det svårt för dem som vill\r\nsatsa på glesbygd. Vi kan inte göra det svårt för de\r\nfastboende. Vi måste skapa en lagstiftning med ba-\r\nlans och där det går att komma åt det lilla, men inte\r\nacceptabla, problemet, det vill säga dem som avver-\r\nkar skogen på ett icke ansvarsfullt sätt.</pre><pre>Anf.  105  YVONNE ANDERSSON (kd):\r\nFru talman! Nej, jag är inte alls ifrågasättande. Vi\r\nska ha en helhetslösning. Men under interpellations-\r\ndebatter med kort debattid är det lätt att vinkla ut till\r\nområden som inte gäller frågan. När vi som har ställt\r\ninterpellationen går från debatten kan vi känna att vi\r\ninte fick svar på våra frågor. Därför är jag angelägen\r\nom att få använda tiden till frågan. Jag ser inte att\r\nnågon av oss har någon annan uppfattning om annat\r\nän att vi vill vårda skogen.\r\nJag ser däremot en likhet med det som skulle kun-\r\nna vara en lösning att pröva. Jag kan inte aspirera på\r\nstatusen att ha någon djupliggande kunskap inom det\r\nhär området. Jag har sett problemen som vilken med-\r\nborgare som helst. Här finns problem, och då tycker\r\njag att man ska ta tag i dem.\r\nOm jag köper en bil måste jag registrera in bilen\r\ninnan jag får använda den. Det är mycket enkelt. Det\r\när inget märkligt med att om jag köper en fastighet\r\nska jag ha förvärvstillstånd, och köpet ska vinna laga\r\nkraft innan jag börjar avverka skog. Det är ingen\r\nkonstig övergångsregel att avvakta vad det skulle\r\ninnebära. Det system som finns i dag är relativt olo-\r\ngiskt jämfört med andra system i vårt samhälle. Då\r\nfinns det anledning att pröva dem.\r\nJag vill tacka ministern för debatten omkring ett\r\nför många människor viktigt område. De allra flesta\r\nmänniskorna i landet känner inte alls till svårigheter-\r\nna. Men låt oss så fort någonting går snett - det räck-\r\ner att ett fall går snett - åtgärda det. Det är viktigt för\r\nde människor som är berörda.</pre><pre>Anf.  106  Jordbruksminister ANN-CHRISTIN\r\nNYKVIST (s):\r\nFru talman! Syftet med jordförvärvslagen är att\r\nfrämja bosättning och sysselsättning i glesbygd. Den\r\nutredning som tittade på detta kom fram till att som\r\nlagen i dag är formulerad fick man inte riktigt de\r\ngoda effekterna. Därför lade utredningen fram vissa\r\nförslag.\r\nUtredningen pekade också på problemen med ex-\r\nploaterande avverkningar där man inte följer lagen\r\neller där man tänjer på lagen. Vi är alldeles överens\r\nom att det inte är acceptabelt, även om problemet inte\r\när av en så stor omfattning.\r\nJag kan bara upprepa att jag ska göra allt vad jag\r\nkan för att hitta lösningar på problemet. Jag är opti-\r\nmistisk. Jag menar att lösningarna inte finns inom\r\nramen för jordförvärvslagstiftningen utan lösningarna\r\nfinns inom ramen för skogsvårdslagstiftningen. Det är\r\ndär vi arbetar för att hitta de konkreta förslagen. Vi\r\ntittar på frågan om ekonomiska säkerheten för åter-\r\nväxten. Vi tittar på hur stora brukningsenheterna ska\r\nvara för att ransoneringsbestämmelserna ska gälla. En\r\nlösning, som jag är beredd att titta på, kan också vara\r\natt koppla ihop själva förvärvstillståndet med rätten\r\natt få bruka jorden, det vill säga att avverka.\r\nBeredningsprocessen är på gång i Regeringskans-\r\nliet. Givetvis återkommer regeringen till riksdagen så\r\nsnart det finns förutsättningar för det.</pre><pre>Överläggningen var härmed avslutad.</pre><pre>14 §  Svar på interpellation 2002/03:251 om\r\nsocialtjänstlagen och informationsskyldighet</pre><pre>Anf.  107  Statsrådet MORGAN JOHANS-\r\nSON (s):\r\nFru talman! Marita Aronson har frågat mig om jag\r\när beredd att låta se över socialtjänstlagen (2001:453)\r\nför att undersöka möjligheten att bedriva utredning\r\njämlikt 11 kap. 1 § i denna lag utan att informera\r\nvårdnadshavare.\r\nBakgrunden till Marita Aronsons fråga är situa-\r\ntionen för flickor som riskerar att utsättas för heders-\r\nrelaterat hot eller våld och där information till vård-\r\nnadshavaren om att en utredning om flickans situa-\r\ntion inletts av socialtjänsten riskerar att innebära ett\r\nytterligare hot för flickan.\r\nSituationen för flickor och kvinnor som riskerar\r\natt utsättas för hedersrelaterat hot eller våld är något\r\nsom regeringen uppmärksammat under de senaste\r\nåren. Ett flertal statsråd har tydligt engagerat sig i\r\nfrågan eftersom det handlar om en komplex proble-\r\nmatik som kräver olika typer av insatser på både kort\r\noch lång sikt. Regeringen har också tagit initiativ till\r\natt lyfta upp denna fråga på den internationella dag-\r\nordningen inom ramen för FN-samarbetet.\r\nSocialtjänsten har en viktig funktion att fylla när\r\ndet gäller att stödja och skydda de flickor och kvinnor\r\nsom utsätts för hedersrelaterat hot eller våld. I social-\r\ntjänstlagen (2001:453) regleras hur utredning om\r\nsocialnämnden behöver ingripa till en underårigs\r\nskydd eller stöd ska bedrivas i 11 kap. 2 §. I tredje\r\nstycket fastslås att \"den som berörs av sådan utred-\r\nning skall underrättas om att en utredning inleds\".\r\nBakgrunden är den kraftiga kritik som fanns mot att\r\ndet förekommit att socialtjänsten bedrivit utredningar\r\nutan vårdnadshavarens kännedom.\r\nDet får inte råda något tvivel om att en utredning\r\npågår. Familjen ska alltid informeras om nämndens\r\nbeslut.\r\nSekretesslagen (1980:100) ger emellertid möjlig-\r\nhet att sekretessbelägga i princip allt utom att en\r\nutredning inletts, det vill säga orsaken till utredning,\r\nvem som tagit kontakt med socialtjänsten, vad som\r\nframkommer eller hur utredningen bedrivs.\r\nEnligt Socialstyrelsen finns det i dag utrymme för\r\nsocialtjänsten att ha rådgivande samtal med flickan\r\nutan att informera vårdnadshavaren. Detta är för att\r\nge möjlighet till att skaffa sig ett bättre underlag för\r\natt bedöma hotbilden för den enskilda flickan. Om\r\nsocialtjänsten misstänker att flickan kan fara illa på\r\ngrund av att vårdnadshavaren informeras om att en\r\nutredning startas, och det därmed föreligger ett behov\r\nav skydd för flickan, ska socialtjänsten göra ett ome-\r\ndelbart omhändertagande med stöd av lagen\r\n(1990:52) med särskilda bestämmelser om vård av\r\nunga och sedan göra utredningen.\r\nDen bedömning som socialtjänsten ska göra är\r\nmycket komplicerad, och det kan då naturligtvis kän-\r\nnas lockande att öppna upp en möjlighet för att börja\r\nen utredning utan att informera vårdnadshavaren.\r\nProblemet med Marita Aronsons förslag, det vill säga\r\natt socialtjänsten skulle kunna få ett sådant undantag\r\nprövat av länsrätten, är ju att länsrätten har ett lika\r\nbristfälligt beslutsunderlag som socialtjänsten. Min\r\nbedömning är därför att förslaget riskerar att allvarligt\r\näventyra rättssäkerheten. För att socialtjänsten ska\r\nkunna utföra sina uppgifter är det avgörande att verk-\r\nsamheten bedrivs på ett tydligt och rättssäkert sätt och\r\natt socialtjänsten kan åtnjuta medborgarnas förtroen-\r\nde.\r\nEnligt den samlade kunskap som finns i denna\r\nfråga beror bristerna i socialtjänstens arbete med\r\ndessa flickor inte på sociallagstiftningen utan på dess\r\ntillämpning. Det är mot denna bakgrund som man ska\r\nse den särskilda satsning på 20 miljoner kronor för år\r\n2003 som ska gå till inrättande av skyddat boende\r\noch att öka kompetensen och medvetenheten i landets\r\nkommuner om flickor och kvinnor som utsätts för\r\nhedersrelaterat hot och våld.\r\nJag menar att de möjligheter som socialtjänstlagen\r\ni dag ger är tillräckliga för att ge skydd och stöd för\r\ndessa flickor. Jag är därför inte beredd att göra en\r\növersyn av lagen enligt Marita Aronsons förslag. Jag\r\nvälkomnar dock en fortsatt konstruktiv diskussion\r\nkring hur vi på bästa sätt kan komma till rätta med\r\nhedersrelaterat hot och våld.</pre><pre>Anf.  108  MARITA ARONSON (fp):\r\nFru talman! Tack för svaret, men jag är hittills\r\ninte nöjd. Vi får se vad debatten ger.\r\nFrågan hur socialtjänstinsatser ska ske när unga\r\nflickor utsätts för hedersrelaterat hot eller våld är\r\nfortfarande aktuell. Jag läste i förra veckan om ett\r\närende i Jönköpings län. Morgan Johansson säger att\r\nflera statsråd har engagerat sig i frågan, och det är\r\nbra. Men som jag beskrev i min interpellation har\r\nministrarna sagt en sak, och lagen säger en annan sak.\r\nDet gör att socialtjänstsekreterarna i landet är osäkra\r\npå hur de över huvud taget ska agera.\r\nMona Sahlin sade för ett tag sedan i denna kam-\r\nmare att hundratals flickor varje år inte får det stöd\r\noch skydd de har rätt att kräva. Det finns mycket kvar\r\natt göra, och frågan är komplex. Därför var det min\r\nförhoppning att Morgan Johansson, som har gjort sig\r\nkänd som en kraftfull politiker i bland annat frågor\r\nom alkohol och narkotika, skulle vara beredd att göra\r\nen översyn och se hur man bäst kan förfara i den\r\nsvåra situation som uppkommer när en flicka eller\r\nkvinna uppsöker socialtjänsten och upplever sig vara\r\nutsatt för hedersrelaterat hot eller våld.\r\nMorgan Johansson säger att socialtjänsten har en\r\nviktig funktion att fylla när det gäller att stödja och\r\nskydda dessa flickor och kvinnor. Jag skulle vilja\r\nsäga att den inte bara har en viktig funktion. Det är\r\nden som har ansvaret och som enligt lagen ska bistå\r\nflickorna, ofta mycket ensamma flickor med få soci-\r\nala kontakter utanför den egna familjen.\r\nStatsrådet tar också upp sekretesslagen som ett in-\r\nstrument att använda och att man kan sekretessbeläg-\r\nga i princip allt utom att en utredning inletts. Föräld-\r\nrarna skulle då bli informerade om att en utredning är\r\npå gång men inte få veta vad som görs.\r\nJag ställer mig väldigt tveksam till en sådan åt-\r\ngärd. I det fortsatta arbetet blir det då förmodligen\r\nväldigt svårt att få en förtroendefull kontakt med\r\nfamiljen. Och hur ska flickan själv klara sin situation\r\npå hemmaplan om man håller allt inom sekretessla-\r\ngens skydd?\r\nInte heller är omhändertagande någon generell\r\nlösning. I enskilda fall kan det förstås vara nödvän-\r\ndigt att göra ett omhändertagande. Men alla vi som\r\nhar jobbat med omhändertagande av barn vet hur\r\njobbigt det är för alla parter och att föräldrarna känner\r\nsig kränkta. Samarbetet blir ofta mycket svårt att få\r\ntill stånd efter ett omhändertagande. Här behövs ock-\r\nså argument för att omhänderta barn. Det är inte bara\r\ndet att rättssäkerheten gör att man inte måste ha ar-\r\ngument, som tidigare sagts, enligt mitt förslag. Det\r\nbehövs också argument när man ska omhänderta\r\nbarn, eller skäl till omhändertagandet.\r\nDet här handlar alltså om flickor som tyngs av\r\nförbud mot att ha pojkvänner och rädsla för att bli\r\nbortgifta. De lever ofta i två olika världar, en i skolan\r\noch bland kamrater och en hemma. Tvånget att leva\r\ndubbelliv gör det svårt för en del av dessa flickor att\r\nveta hur verkligheten egentligen ser ut. När de väl\r\nvågar ta steget att besöka en socialsekreterare kan det\r\nvara i starkt förvirrad och känslomässig sinnesstäm-\r\nning. Det är då viktigt att socialsekreteraren försöker\r\nskapa en förtroendefull relation. Det är svårt att lita\r\npå socialsekreteraren. Så fort socialsekreteraren kon-\r\ntaktar en lärare eller en skolsköterska har en utred-\r\nning inletts, och då måste man enligt lagen kontakta\r\nföräldrarna.\r\nFolkpartiet har föreslagit att lagen borde ge ut-\r\nrymme för socialnämnden att utreda ett utsatt barns\r\nsituation utan att en för barnet potentiell vårdnadsha-\r\nvare får information om det. Socialnämnden skulle\r\nges möjlighet att hos länsrätten ansöka om dispens.\r\nStatsrådet tycker inte att det är ett bra förslag och vill\r\növer huvud taget inte se över det här. Jag tycker att\r\ndet är synd. Jag är besviken att detta inte kunde ske,\r\nför det skulle vara bra för många socialsekreterare\r\noch också bra för unga kvinnor i den här situationen.</pre><pre>Anf.  109  Statsrådet MORGAN JOHANS-\r\nSON (s):\r\nFru talman! Låt mig först reda ut eventuella miss-\r\nförstånd. Det är ett väldigt viktigt budskap att sända\r\nut att ingen flicka som känner sig jagad, kränkt eller\r\nutsatt för hot eller våld ska behöva vara rädd för att\r\nsöka kontakt med socialtjänsten. Det måste vara väl-\r\ndigt tydligt från oss när vi säger att det är så det måste\r\nförhålla sig. Då finns möjligheten för socialtjänsten,\r\nnär man har fått en sådan här kontakt, att föra ett\r\ninledande samtal.\r\nSedan finns också i den andra vågskålen frågan\r\nom rättssäkerheten i botten. Det var en situation för\r\nnågra år sedan när det riktades en väldigt skarp kritik\r\nmot socialtjänsten som gick ut på att man bedrev\r\nutredningar i hemlighet. När de som varit föremål för\r\nutredning blev kontaktade av socialtjänsten visade\r\nman hur man hade tagit kontakt med än den ene, än\r\nden andre och den tredje, och kanske hållit på under\r\nlång tid för att kartlägga familjen och också mycket\r\nkänsliga uppgifter för den enskilde.\r\nDet var mot bakgrund av det som skrivningen in-\r\nfördes om att man ska känna till om man är under\r\nutredning av myndigheterna. Jag tycker att det är en\r\nganska stark princip att hålla på. Det är mot bakgrund\r\nav det som jag inte är beredd att göra den här översy-\r\nnen.\r\nOm det sedan är så att man gör bedömningen att\r\ninformation till familjen om att en utredning hade\r\ninletts skulle leda till hot eller våld, ska man använda\r\nsig av de omhändertagandemöjligheter som finns\r\nenligt LVU. Då är man utsatt för det hotet eller den\r\nrisken.\r\nFör att i någon mån klara ut vad det egentligen är\r\nsom ska gälla - Marita Aronson talade om en stor\r\nosäkerhet hos socialtjänsten - har Socialstyrelsen\r\ntagit fram riktlinjer på det här området som kom i\r\napril förra året. Där är man väldigt tydlig om vad det\r\när som ska gälla. Man säger att den sociala insatsen\r\nmåste börja på flickans villkor, att det ofta kan vara\r\nså att flickan behöver tid på sig för att utveckla ett\r\nförtroende för socialsekreteraren och att man först\r\nefter att man har etablerat det förtroendet och kon-\r\nstaterat att det finns en risk och problem som måste\r\nåtgärdas inleder en utredning.\r\nDå säger vi också att för att generellt sett öka\r\nmöjligheterna att skydda flickorna i de här situatio-\r\nnerna är det ett mycket bättre och mer effektivt in-\r\nstrument att se till att vi har ordentliga skyddsmöjlig-\r\nheter om ett omhändertagande blir aktuellt. Det har vi\r\nalldeles för dåligt i dag.\r\nDet är därför regeringen, som jag säger i interpel-\r\nlationssvaret, anslår nya resurser för att bygga upp\r\nden här typen av skyddat boende i en sådan situation.\r\nDå tror jag att vi kommer att få en utveckling där\r\nsocialtjänsten i ökad utsträckning kan använda sig av\r\nden möjligheten om det finns risk för hot eller våld i\r\nsamband med en utredning.</pre><pre>Anf.  110  MARITA ARONSON (fp):\r\nFru talman! Jag känner till rapporten om stöd till\r\nsocialtjänsten - jag har också refererat till den i min\r\ninterpellation. Det är just socialtjänsten som tycker att\r\ndet inte hjälper, därför att lagen säger en sak. Man\r\nkan ha rådgivande samtal, och det kan man ha kanske\r\ntvå tre gånger. Sedan måste man kanske söka kun-\r\nskap någon annanstans, och då är det en utredning\r\nsom måste starta.\r\nI en av bilagorna till denna utredning tar man ett\r\nexempel, och jag ska läsa innantill:\r\n\"I Integrationsverkets hearingar framkom uppgif-\r\nter om att många flickor inte vågar söka hjälp hos\r\nsocialtjänsten, och bryta med familjen, trots att en del\r\nskulle behöva det av fysiska och psykiska skäl. Inför\r\nrisken att förlora kontakten med familjen och den\r\negna gruppen, tar flickorna dessutom ofta tillbaka\r\nansökan om stöd för att flytta hemifrån.\r\nYtterligare ett problem är att det ibland tar allde-\r\nles för lång tid innan flickans situation kommer till\r\nsocialtjänstens kännedom. En orsak till detta är att\r\nflickorna inte gärna vill berätta om sina svårigheter\r\nför att inte vanära sina föräldrar. - - - Men när flick-\r\norna får information om att familjen måste bli kon-\r\ntaktad, vill de ofta inte gå vidare med en anmälan -\r\nlojaliteten med familjen är ofta stor. - - - Få vågar ta\r\nkontakt med socialtjänsten och framhärda i att vilja\r\nflytta hemifrån. De som vill, men inte vågar på grund\r\nav repressalier eller utfrysning är betydligt fler.\"\r\nDet här är svåra saker, och det gör att det inte är\r\nså lätt för den enskilde socialsekreteraren att göra en\r\nbedömning. Att omhänderta flickan när man inte vet\r\nnågot känns inte heller som det allra bästa förslaget.\r\nJag tror att det är bättre att i lugn och ro få göra en\r\nutredning utan att föräldrarna i vissa fall blir inblan-\r\ndade, just för integriteten. Det är inte fråga om små\r\nbarn, utan det är ofta flickor i 14-, 15- och 16-\r\nårsåldern och äldre som det berör. Jag tror att det är\r\nviktigt.\r\nDet är också viktigt att de får förtroende för soci-\r\nalsekreteraren. Det är inte heller gjort i en handvänd-\r\nning, utan man måste ha långa samtal.\r\nKan de 20 miljonerna göra underverk? Det är sä-\r\nkert jättebra att ni har gett 20 miljoner till skyddat\r\nboende, för att kompetenshöja personal och så vidare,\r\nmen jag tror att det är för lite. Jag känner så många\r\nsocialsekreterare som tycker att det här är en jättejob-\r\nbig situation. Jag har läst flera artiklar av Morgan\r\nJohansson i olika tidningar om propositionen om\r\nstärkt skydd för utsatta barn, och där finns ingenting\r\nom den här problematiken. Där finns ingenting om-\r\nkring den här problematiken. Jag tycker också att det\r\när synd att den inte tas upp här, så jag tycker inte att\r\nfrågan är löst.\r\nSedan ställde jag en fråga till i min interpellation:\r\nVilka åtgärder avser ministern att vidta för att klargö-\r\nra när utredning enligt 11 kap. 2 § socialtjänstlagen\r\nska inledas och med vilken skyndsamhet underrättel-\r\nse ska ske till berörda? Den frågan tycker jag inte att\r\njag över huvud taget fick svar på.</pre><pre>Anf.  111  Statsrådet MORGAN JOHANS-\r\nSON (s):\r\nFru talman! Jag tror inte att problemet finns i själ-\r\nva lagstiftningen utan i tillämpningen av lagstiftning-\r\nen. Å andra sidan hamnar vi alltid i tillämpningssvå-\r\nrigheter när vi har så pass komplicerad materia att\r\nhantera som vi har här. Det är mycket känsliga utred-\r\nningar och situationer.\r\nAtt det skulle vara en lösning att man kan öppna\r\nen utredning utan att tala om det för dem som ska\r\nutredas och att det beslutet ska fattas av länsrätten har\r\njag svårt att förstå. Skälet är det som jag var inne på i\r\nmitt interpellationssvar, nämligen att länsrätten sitter\r\ndär med samma information som socialsekreterarna\r\nhar. Man har inte några andra rapporter att vila sig på\r\nän just dem som socialsekreterarna har.\r\nDet skulle i praktiken kunna innebära att den\r\nprövning som länsrätten då ska göra vilar på ett brist-\r\nfälligt underlag. Man gör inte någon egen utredning. I\r\nså fall finns det nog en risk för att vi skulle få tillbaka\r\nden situation som vi hade tidigare, innan den här nya\r\nskrivningen fanns, då det kom mycket stark kritik\r\ngentemot sociala myndigheter för att de gjorde lång-\r\nvariga utredningar av människor utan att tala om det\r\nför dem, utan att de visste om det.\r\nDet är en balansgång man måste gå här. Gräns-\r\ndragningsproblematiken är ganska svår. Jag menar\r\nnog - och det är också svar på Marita Aronsons andra\r\nfråga om vilken skyndsamhet och annat man ska\r\nanvända - att en stor del av det här faktiskt redan har\r\nhanterats av Socialstyrelsen i det papper som har gått\r\nut till socialsekreterarna och till kommunerna. Där\r\nreder man ut det här och säger att man kan använda\r\nsig av de här rådgivande samtalen för att bilda en\r\nförsta kunskapsgrund om vad som egentligen finns i\r\nbotten.\r\nOm man anser att det finns en risk för hot eller\r\nvåld om man skulle inleda en utredning måste man\r\ningripa för att skydda flickan. Det måste man göra i\r\nvilket fall som helst.\r\nDet vore också fel att öppna en utredning där vi\r\nvet att det i botten finns ett hot om våld. Det vore fel\r\natt öppna en utredning grundad på ett länsrättsbeslut\r\noch sedan skicka hem flickan igen till den familj som\r\nvi faktiskt vet är farlig. När man gör bedömningen att\r\nhon löper risk att utsättas för våld eller hot i en sådan\r\nsituation ska man göra omhändertagandet till hennes\r\nskydd och skydda henne, men då måste man också ha\r\nmöjligheterna att göra det. Det är precis därför som vi\r\nvill bygga upp detta skyddade boende, och det är\r\ndärför som vi har satsat pengar på det. Jag tror fak-\r\ntiskt att det är en bättre väg att gå rent praktiskt för att\r\nse till att ge största möjliga skydd till de här flickorna\r\ni den utsatta situationen.</pre><pre>Anf.  112  MARITA ARONSON (fp):\r\nFru talman! Det förslag som läggs fram i den här\r\nrapporten är ju att det ska vara rådgivande samtal,\r\nmen jag tycker fortfarande inte att jag har fått svar på\r\nhur länge man får hålla på. Jag tror att de här flickor-\r\nna ofta är så ängsliga och rädda att de inte vågar\r\nkomma med hela sin historia på en gång. Det kanske\r\nkan ta månader innan man kan göra någon utredning\r\noch innan man ska kontakta berörda föräldrar. Är det\r\nmöjligt? Är det det som det skrivs om i rapporten?\r\nDet handlar lite grann om det tidsmässiga. Det\r\nstår ju väldigt tydligt i lagen att man skyndsamt ska\r\npåbörja en utredning, och utan dröjsmål ska man\r\nkontakta de anhöriga. Det är just här som Social-\r\ntjänsten känner sig väldigt osäker. Vad menas med\r\ndetta? Hur länge får man vänta, och hur många samtal\r\nska man ha om man känner att man inte kan få den\r\nkontakt som man behöver?\r\nVi har lagt fram ett förslag om länsrätten. Det är\r\nett förslag. Det finns säkert fler. Det är därför som jag\r\nönskar att vi skulle göra en översyn och titta över vad\r\nsom finns. Jag tror att man måste komma till skott på\r\nnågot annat sätt än i dag. Jag kan inte se att detta är\r\nhållbart i längden.\r\nSedan tror jag förstås att vi i längden måste ha en\r\nbättre invandrarpolitik över huvud taget. Om vistel-\r\nsen i Sverige är fylld av arbetslöshet, segregation och\r\nbekymmer, som den är för många i dag, tror jag att\r\ndet är en stor risk för att det kan uppstå problem.\r\nSjälvtilliten minskar, och kanske förstärks relationen\r\ntill den egna släkten. Detta kan i sin tur bidra till\r\nytterligare segregation.\r\nVad som behövs är en samhällsgemenskap med\r\nmångfald och en arbetsgemenskap. Det handlar om\r\natt det finns arbete för våra invandrare och respekt\r\noch tolerans. Jag tror att ministern kan hålla med mig\r\nom just det sista.\r\nMen jag tror att vi behöver en sådan här översyn.\r\nDet här håller inte i längden, så jag tror att jag åter-\r\nkommer.</pre><pre>Anf.  113  Statsrådet MORGAN JOHANS-\r\nSON (s):\r\nFru talman! Jag tror faktiskt att vi kan hålla med\r\nvarandra om det allra mesta, och vi är helt överens\r\nom åt vilket håll vi ska gå. Det gäller inte minst att\r\ndet kanske handlar om att höja kompetensnivån gene-\r\nrellt sett när det gäller de här frågorna och också om\r\natt lyfta fram dem mer i den offentliga debatten.\r\nJag tror ändå att det har hänt lite saker på senare\r\når. Det här har varit undangömt och undantryckt\r\nunder tidigare år, men vi fick ett par mycket tragiska\r\nfall. Det ena var mordet på Pela, och det andra var\r\nmordet på Fadime, som jag tror öppnade ögonen på\r\nmånga. Det öppnade säkert ögonen på många politi-\r\nker och också på en stor del av socialarbetarkåren.\r\nDet handlar om att ta de här problemen på allvar.\r\nDet är inte bara fria fantasier som de här flickorna\r\nkommer med, utan det finns faktiskt ett konkret grun-\r\ndat hot mot dem. Och det är en livssituation och en\r\nfamiljesituation som ofta är fylld av terror.\r\nFör några år sedan var nog inte den medvetenhe-\r\nten så stor. Jag tror att den är mycket större i dag, och\r\ndet gäller i hela sektorn. Ett exempel på hur vi lyfter\r\nde här frågorna är bland annat den satsning som vi nu\r\ngör på skyddat boende. Där ska pengar förresten\r\nockså gå till just att öka kompetensen och medveten-\r\nheten i landets kommuner. Men det handlar också om\r\ndet klargörande som Socialstyrelsen gjorde för ett år\r\nsedan i sina riktlinjer till kommunerna och Social-\r\ntjänsten. Där sägs det att man kan ha de här rådgivan-\r\nde samtalen för att bilda sig en första kunskapsgrund,\r\nmen å andra sidan finns det en rättssäkerhetsproble-\r\nmatik som vi också måste ta på allvar.\r\nJag tror ändå att vi i det stora hela är förhållande-\r\nvis överens, men när det gäller detaljerna finns det\r\nkanske en del där vi skiljer oss åt.</pre><pre>Överläggningen var härmed avslutad.</pre><pre>15 §  Svar på interpellation 2002/03:265 om\r\nsjälvmordstalen</pre><pre>Anf.  114  Statsrådet MORGAN JOHANS-\r\nSON (s):\r\nFru talman! Yvonne Andersson har frågat vilka\r\nåtgärder jag avser att vidta för att sänka själv-\r\nmordstalen i Sverige.\r\nSjälvmordet är den yttersta konsekvensen av psy-\r\nkisk ohälsa. Varje självmord är en katastrof - både\r\nför den som inte ser någon annan lösning på sin situ-\r\nation och för människorna runtomkring. Varje själv-\r\nmord är också ett misslyckande för samhället. Önskan\r\nom hjälp är hos de flesta självmordsnära personer\r\nbetydligt starkare än önskan att dö. Ofta hade själv-\r\nmordet kunnat förhindras om omgivningen i tid hade\r\nuppfattat ropet på hjälp.\r\nÅr 2000 tog nära 1 400 personer i Sverige sitt liv.\r\nDet är en hög siffra. Självmordsförsöken är ännu fler,\r\nkanske upp till det tiodubbla. Det är ingen tvekan om\r\natt vårt mål måste vara att ingen människa ska behöva\r\nhamna i en sådan situation där självmordet upplevs\r\nsom enda utvägen. Alla goda krafter behövs i det\r\narbetet.\r\nDet är viktigt att påminna om att självmordspro-\r\nblematiken finns i alla åldersgrupper. Det klart högsta\r\nsjälvmordstalet återfinns bland män över 65 år.\r\nDet är ändå glädjande att självmorden stadigt har\r\nminskat de senaste decennierna, från ca 2 200 år 1980\r\ntill ca 1 400 år 2000. Orsakerna är många. Förebyg-\r\ngande program och åtgärder, bättre omhändertagande\r\noch behandling av människor med depressioner och\r\nbättre uppföljning efter självmordsförsök är några\r\nfaktorer som delvis kan förklara trenden. Ett obser-\r\nvandum är emellertid att minskningen inte märks lika\r\ntydligt i åldersgruppen 16-24 år, där självmordstalen\r\nlegat på samma nivå under den senaste tioårsperio-\r\nden.\r\nDet självmordsförebyggande arbetet handlar\r\nbland annat om att fortsätta utveckla omhändertagan-\r\ndet av självmordsnära personer och stödet till anhöri-\r\nga. Tidig upptäckt och behandling av depressiva\r\nsymtom är oerhört viktigt inte minst när det gäller\r\nunga människor, men också äldre med depressiva\r\nbesvär behöver uppmärksammas mer. Här sker i dag\r\nett utvecklingsarbete inom ramen för den nationella\r\nhandlingsplanen för utveckling av hälso- och sjuk-\r\nvården, där satsningar görs bland annat för att förbätt-\r\nra insatserna till barn, ungdomar och äldre med psy-\r\nkisk ohälsa och för att stärka stödet till personer med\r\npsykiska funktionshinder.\r\nDet självmordsförebyggande arbetet handlar ock-\r\nså om att utveckla stödjande miljöer, miljöer som\r\nfrämjar människors förmåga att möta påfrestande\r\nsituationer i livet. Här är till exempel skolor, arbets-\r\nplatser, bostadsområden, kultur och fritid viktiga\r\narenor. Det handlar även om att öka den allmänna\r\nmedvetenheten om självmordsproblematiken och om\r\nskyddsåtgärder som begränsar möjligheterna att begå\r\nsjälvmord, till exempel restriktioner kring läkemedel\r\noch vapenhantering och förebyggande av alkohol-\r\noch drogmissbruk.\r\nI Sverige görs viktiga insatser inom detta område,\r\ninte minst inom de regionala nätverk för själv-\r\nmordsprevention som finns i hela landet och som\r\nsamlar aktiva inom hälso- och sjukvård, socialtjänst,\r\nskola, kyrkor och andra frivilliga organisationer.\r\nDessa nätverk har stor betydelse för kompetensut-\r\nvecklingen och erfarenhetsutbytet inom området. På\r\nnationell nivå samordnas nätverken av Nationellt\r\ncentrum för suicidforskning och prevention av psy-\r\nkisk ohälsa. En bas för arbetet finns i det nationella\r\nprogram för utveckling av självmordsprevention som\r\ncentret utarbetat i samarbete med Socialstyrelsen,\r\nFolkhälsoinstitutet, Landstingsförbundet och Svenska\r\nKommunförbundet.\r\nDet nationella centret har nyligen presenterat na-\r\ntionella riktlinjer för behandling av suicidala barn och\r\nungdomar med familjer, de första i sitt slag i Europa.\r\nCentret har också, på uppdrag av WHO, tagit fram ett\r\nstödmaterial för lärare och annan skolpersonal för att\r\nförebygga självmord och självmordsförsök hos sko-\r\nlelever.\r\nSjälvmordsförebyggande insatser ingår även i det\r\nnationella skadeförebyggande program som Statens\r\nräddningsverk ansvarar för.\r\nRedan sker alltså mycket som sammantaget ver-\r\nkar för en fortsatt minskning av självmorden i Sveri-\r\nge. Jag anser därför inte att det i nuläget är aktuellt\r\nmed ytterligare ett nationellt initiativ. Samtidigt vill\r\njag betona att utvecklingen inom området måste föl-\r\njas kontinuerligt och noggrant. Särskilt viktigt är detta\r\nmed tanke på att andelen barn och ungdomar som\r\nuppger psykisk ohälsa ser ut att öka. Det är också\r\nviktigt med tanke på den oroande utvecklingen inom\r\nalkohol- och drogområdet.</pre><pre>Anf.  115  YVONNE ANDERSSON (kd):\r\nFru talman! Jag vill tacka ministern, som jag för\r\nförsta gången har möjlighet att debattera med, för\r\nsvaret. Jag kan dock redan nu säga att jag inte är nöjd\r\nmed det, för är det någonstans vi måste göra an-\r\nsträngningar från väldigt många olika håll är det just\r\nför att minska suicidtalen. Min interpellation innebär\r\nen vinkning om att vi ska ha samma nollvision beträf-\r\nfande antalet suicidfall som för antalet döda i trafi-\r\nken.\r\nMedelåldern för dem som dör i trafiken är om-\r\nkring 45 år. För självmord är siffran 48 år. Det är inte\r\nså stor skillnad.\r\nVägverket har gjort en värdering av olika sam-\r\nhällsekonomiska konsekvenser för att kunna utvärde-\r\nra olika åtgärders effekter. I en rapport 2002 värderas\r\nett räddat liv till 17 ½ miljon kronor i 2001 års prisni-\r\nvå. Vägverket är alltså berett att investera upp till 17\r\nmiljoner kronor i vägförbättringar för att årligen\r\nminska antalet döda med en person. Detta tycker jag\r\när en viktig jämförelse eftersom varje människoliv är\r\nså väldigt viktigt.\r\nMinistern och jag är ense om att det finns ett be-\r\nhov av åtgärder för att förhindra självmord. Ministern\r\ntalar i sitt svar om vikten av stöd. Ändå känns det\r\ngång efter annan att man önskar en konkretion: Vilket\r\nstöd är det? Vi har fortfarande ett stort antal barn och\r\nungdomar som mobbas. 15 000 människor vill inte gå\r\ntill sitt jobb och 100 000 barn mobbas, enligt Skol-\r\nverkets rapport. Vi har också ett antal siffror på att\r\nohälsotalen stegras. Allt detta har naturligtvis att göra\r\nmed att människor inte upplever det välbefinnande i\r\nvårt välfärdssamhälle som de skulle behöva.\r\nVilka konkreta åtgärder avser ministern i sitt svar\r\npå min fråga? Om man tittar på vad som görs motsva-\r\nrande Vägverkets satsningar, som jag jämförde med,\r\neller för att människor ska må bättre i skolan eller få\r\nsitt livspussel att enklare gå ihop är det svårt att se\r\nnågon konkretion för suicidpreventionen.\r\nJag vill gärna nämna de nationella handlingspla-\r\nner som finns i flera andra länder - i England, Aust-\r\nralien, USA, Norge och lite varstans. I Sverige har\r\ndetta legat på regeringens bord sedan början av 90-\r\ntalet men inte kommit till riksdagen för beslut.\r\nDärför vill jag gärna fråga: Vad menar ministern\r\när innebörden i de satsningar vi gör? Det vanliga, att\r\nvi har nätverk, frivilligorganisationer och så vidare,\r\nkänner vi till, men vad gör vi rent konkret som kan\r\njämföras med Vägverkets satsningar för att minska\r\ndödsolyckorna?</pre><pre>Anf.  116  Statsrådet MORGAN JOHANS-\r\nSON (s):\r\nFru talman! På Yvonne Andersson låter det nästan\r\nsom om ingenting görs. Ändå minskar självmorden år\r\nefter år. Vi har sett en väldigt kraftig minskning på\r\nden 20-årsperiod jag redovisade, från 1980 och fram\r\ntill nu. Det är inte riktigt en halvering men nästan,\r\nfrån ungefär 2 200 till ungefär 1 400 per år. Någon-\r\nting borde vi väl ändå rimligen göra rätt mot den\r\nbakgrunden.\r\nSedan säger Yvonne Andersson att det inte finns\r\nnågra program eller något sammanhållet arbete. Men\r\nvi har faktiskt ett nationellt centrum för suicidforsk-\r\nning och prevention av psykisk ohälsa som arbetar\r\noch gör ett väldigt bra jobb. Som bas för deras arbete\r\nfinns det program som jag hänvisade till i mitt inter-\r\npellationssvar, ett nationellt program för utveckling\r\nav självmordsprevention. Det är det som finns i bot-\r\nten för det arbetet.\r\nVidare frågar Yvonne Andersson vad vi ska göra\r\nrent konkret. Det finns en lång rad åtgärder inom\r\nhälso- och sjukvårdens område, inom ungdomspoliti-\r\nken, inom kultur och fritid och så vidare som jag\r\nskulle kunna redovisa. Men jag kanske i stället kan\r\nläsa lite ur den skrift som har gått ut till rektorerna\r\noch till våra skolor och som är ett stödmaterial för\r\nlärare och rektorer när det gäller att förebygga själv-\r\nmord hos skolelever.\r\nMan pekar exempelvis på vikten av att skapa\r\nnärmare kontakter med eleverna genom att prata mer\r\nmed dem och ta mer tid på sig, att ge unga människor\r\nmöjlighet att tillsammans med vuxna få diskutera\r\nexistentiella frågor och att snabbare än hittills hjälpa\r\nde elever som har det svårt med skolarbetet för att\r\ninte skapa en ond cirkel - om man misslyckas en\r\ngång får man dåligt självförtroende och misslyckas en\r\ngång till, och så dras man ned i en negativ spiral som\r\nkan sluta väldigt illa. Det är också viktigt att vara\r\nobservant på skolk och destruktiva livsstilsmönster i\r\növrigt och att bli bättre på att identifiera de sårbara\r\nelever som kan finnas, de som lever med livssvårig-\r\nheter och kanske har personlighetsstörningar. Man\r\nmåste vidare vara uppmärksam på alkohol- och\r\ndrogproblematiken. Det är en annan sak som vi vet\r\nhar väldigt stor betydelse för självmordsfrekvensen\r\ngenerellt sett i samhället. Ju mer vi dricker, desto mer\r\nökar också självmorden.\r\nDetta var bara några axplock av de råd och rikt-\r\nlinjer som har gått ut för hur man ska jobba mer kon-\r\nkret med de här frågorna på skolorna i Sverige.\r\nMen det finns säkert mycket annat som man ska\r\ngöra. Jag vill bara inte gå med på att Yvonne Anders-\r\nson nästan beskriver det som att vi inte gör någonting\r\növer huvud taget, för vi har ett ganska brett arbete på\r\ngång som bottnar i det program som en gång har lagts\r\nfast. Det tycker jag att vi kan hålla oss till, särskilt när\r\ndet också ser ut att fungera.</pre><pre>Anf.  117  YVONNE ANDERSSON (kd):\r\nFru talman! Det nationella centrumet för forsk-\r\nning får inte de pengar som de önskar, och den natio-\r\nnella organisationen SPES som arbetar hårt med detta\r\nproblem får i princip arbeta enbart ideellt. Ordföran-\r\nden arbetar enbart ideellt. Det tycker inte jag att man\r\nkan påtala är särskilt mycket.\r\nVi har heller inte i demokratisk ordning antagit\r\nnågot nationellt program för suicidprevention i lan-\r\ndet, fast det finns ett förslag på ett sådant, så jag tyck-\r\ner att det finns mer att göra. Jag tycker inte att det är\r\nen tillfredsställande sänkning från 2 200 på dryga 20\r\når till 1 400 när vi under samma tid verkligen har\r\nlyckats när det gäller trafikolyckorna. Och det är\r\njättebra att vi har lyckats få ned dödsolyckorna i tra-\r\nfiken till en tredjedel på ungefär den här tiden, om jag\r\nhar fått rätt uppgifter. Jag tycker inte alls att den här\r\nsänkningen är jämförbar. Här har vi ytterligare en del\r\natt göra.\r\nDet jag menar är vad vi kan hitta rent konstruktivt\r\nför att satsa på de nätverk som finns. Vi ska också ha\r\nklart för oss att trafikolyckor vanligtvis är omgärdade\r\nav helt andra känslor än vad ett självmord är, där\r\nanhöriga upplever en oerhörd skuld. Inte minst när\r\ndet är ungdomar är det jättejobbigt för föräldrar, och\r\ndet är jobbigt för en vidare krets. Många behöver\r\nextra stöd och hjälp. Det jag framför allt har erfarit\r\nnär jag mött föräldrar är att deras behov är störst. De\r\nhar svårt att repa sig efter att deras barn har lämnat\r\nlivet på eget grepp.\r\nSamtidigt är det här en fördomsfull och knepig\r\nfråga att lyfta fram, därför att det fortfarande finns\r\nväldigt många attityder kring detta. Jag ser det bara\r\nrakt upp och ned som så oerhört angeläget att vi i vårt\r\nland bygger ett mänskligt samhälle där vi alldeles\r\noavsett vad vi råkar ut för ska kunna få stöd och\r\nhjälp. Det vi måste enas om är att varje människa ska\r\nkunna möta det här samhället och känna en livslust,\r\ngemenskap, samhörighet. Vi ska skapa ökad värme\r\noch ett klimat för goda nära relationer. En väg tror jag\r\ntill exempel är mindre grupper i skolan som kanske är\r\nväl så betydelsefulla som samtal.\r\nJag vet att det nationella centrumet kanske inte\r\nhar möjlighet i dag att driva den forskning de så väl\r\nskulle behöva. Men om vi tillnärmelsevis skulle\r\nkomma att jämföra den här problematiken i samhället\r\nmed vad vi satsar på trafiken, som jag just tar som\r\nexempel, vill jag säga att jag inte alls nekar till att\r\nVägverket har satsat väldigt bra och kommit väldigt\r\nlångt. Det är ett efterföljansvärt exempel. Jag tycker\r\natt det skulle vara fantastiskt om vi i vårt land satsade\r\nväldigt hårt så att vi nådde mycket längre. För männi-\r\nskolivet är alltid värdefullt, och varje människa har\r\nsitt unika värde. Därför måste vi skydda och hitta\r\nmöjligheter för dem som känner att de kanske inte\r\norkar leva så länge till.</pre><pre>Anf.  118  Statsrådet MORGAN JOHANS-\r\nSON (s):\r\nFru talman! Jag värjer mig lite för Yvonne An-\r\nderssons jämförelse med trafiken, inte därför att jag\r\ntycker att jämförelsen när det gäller nedgången inte\r\nfungerar. Det gör den. Vi har en nedgång av trafiko-\r\nlyckorna, ungefär på samma sätt som självmorden.\r\nMen jag tycker att det blir lite väl enkelt. Människor\r\när människor och bilar är bilar. Det är mycket mer\r\nkomplicerat att hjälpa en människa ur en oerhört svår\r\nlivssituation och att försöka rädda henne tillbaka till\r\nett liv med gott självförtroende än det egentligen är\r\natt göra insatser för att röja undan några träd längs\r\nvägarna, bygga om vägarna och se till att alla sitter\r\nmed bälten. Det är mycket, mycket svårare. Jag tyck-\r\ner inte att Yvonne Andersson ska använda den jämfö-\r\nrelsen så enkelt därför att den reducerar komplexite-\r\nten i det självmordspreventiva arbetet.\r\nJag har sagt att det finns ett nationellt program för\r\nutveckling av självmordsprevention i botten. Vi har\r\nett nationellt centrum som arbetar. Jag har försökt\r\nredovisa en del av de insatser som görs. Jag delar\r\nnaturligtvis Yvonne Anderssons uppfattning att det\r\nbästa är att skapa ett samhällsklimat som är mer\r\nvarmt än det kanske har varit. Det bästa är om vi alla\r\ndelar visionen om ett samhälle där man möter en\r\nfrämling på gatan med ett leende. Det är egentligen\r\nett sådant samhällsklimat som man vill ha. Det är\r\nnaturligtvis den stora visionen.\r\nMen i arbetet för det finns ju tusentals små kon-\r\nkreta vardagsåtgärder som vi måste vidta. Det innebär\r\npå skolans område att vi ger mer uppmärksamhet åt\r\nde barn som kanske håller på att tappa självförtroen-\r\ndet, som det inte går så bra för, inte minst de barn\r\nsom också blir mobbade och utsatta för andra barns\r\nvåld, hot och kränkningar. Det är också ofta en orsak\r\ntill självmord.\r\nJag tycker inte heller att vi ska glömma bort de\r\näldre i den här diskussionen. Det är faktiskt bland de\r\näldsta, företrädesvis männen över 65 år, som själv-\r\nmordsfrekvensen är högst. Även om vi har sett en\r\nnedgång i alla grupper och en kraftig nedgång när det\r\ngäller de allra äldsta är det fortfarande ett väldigt stort\r\nproblem. Det är alltså äldre människor som har tappat\r\ntron på sitt eget liv.\r\nJag tror att det finns väldigt stora insatser att göra\r\ninom äldreomsorgen, men också inom ramen för de\r\nideella organisationer som finns, pensionärsorganisa-\r\ntionerna exempelvis, som kan försöka bryta ensam-\r\nheten för de äldsta. I det arbete som vi kan göra poli-\r\ntiskt, skapa förutsättningar i äldreomsorgen och i\r\nsamarbete med pensionärsorganisationerna, tror jag\r\natt det faktiskt finns ganska mycket att vinna. Jag tror\r\natt Yvonne Andersson och jag är överens om hur pass\r\nviktigt detta område är och att vi ska göra allt vi kan\r\nför att se till att den positiva utveckling som det trots\r\nallt är, en fortsatt minskning av självmord, inte bryts.\r\nMen jag tror inte att det är så enkelt som att bara göra\r\nen enkel jämförelse med trafiken. Det bär inte.</pre><pre>Anf.  119  YVONNE ANDERSSON (kd):\r\nFru talman! Jag vill naturligtvis tala om att alla\r\nbilder haltar, och det vet ministern mycket väl. Men\r\natt i det här fallet säga att bilden är så enkel att man\r\ninte ska använda den.\r\nJag använde bilden i ett avseende. Det var för att\r\nvisa vad vi som politiker och stat satsar för att rädda\r\nmänniskoliv. Det var en summa inbetalade skatte-\r\npengar. Det är konkret och bra. Det kan man ha. Jag\r\növerförde det för att tala om hur mycket av pengarna\r\nvi använde för att rädda andra liv. Det var enbart i\r\nden bemärkelsen. Och jag tycker att det nästan hellre\r\nborde vara lite genant för ministern att inse att just de\r\nenkla problemen kan vi satsa mycket pengar på därför\r\natt de är enklare att lösa.\r\nJag skulle kunna se det tvärtom. Jag skulle nämli-\r\ngen kunna se att vi borde satsa ännu mer just därför\r\natt de andra problemen är så oerhört komplexa. Jag\r\nvill verkligen inte missa att de äldre, de yngre och de\r\nmedelålders, alla vi, har rätt till en livslust och ett\r\nsamhälle med förutsättningar att leva i, där vi upple-\r\nver livet som meningsfullt. Då tror jag att vi måste ta\r\nett steg ytterligare och inse att människan har grund-\r\nläggande behov och behöver den välfärd som består i\r\nrent materiella och grundläggande behov men också\r\nnärheten och kontakter med andra, någon typ av and-\r\nliga och själsliga behov som vi behöver tillskapa för\r\natt man ska känna den här lusten.\r\nDärför skulle jag som en sista del vilja uppmärk-\r\nsamma på att varken SPES eller det nationella centret\r\nhar fått pengar för den nationella kampanj man gärna\r\nville ha för att man skulle välja livet. Därför kanske\r\ndet ändå kan vara en början att man får en liten sum-\r\nma pengar i förhållande till andra pengar som vi har\r\ntalat om för att bedriva en kampanj för att uppmärk-\r\nsamma livets möjligheter och livslusten.</pre><pre>Anf.  120  Statsrådet MORGAN JOHANS-\r\nSON (s):\r\nFru talman! Jag tror att vi i grunden har samma\r\nambitionsnivå. Men Yvonne Andersson tecknar en\r\nlite mörkare bild av utvecklingen än jag och också en\r\nmörkare bild av vad vi faktiskt gör.\r\nMan kan inte bara enkelt jämföra trafiken med det\r\nsjälvmordspreventiva arbetet och säga: Titta så\r\nmycket vi satsar på trafiken och så lite på själv-\r\nmordsprevention.\r\nFrågan om självmordsprevention är ju mycket\r\nstörre än så. Den handlar också till stor del om de\r\ninsatser som vi gör för att stärka den generella välfär-\r\nden i Sverige och de insatser som vi gör i förhållande\r\ntill äldreomsorgen, som jag nämnde tidigare, de insat-\r\nser som vi gör i barnomsorgen och i skolan. Det\r\nmåste man också ta med. Om man ska göra en eko-\r\nnomisk jämförelse måste man också ta med det på\r\npluskontot.\r\nYvonne Andersson säger att vi måste ha ett pro-\r\ngram som ska antas av riksdagen. Jag säger att vi har\r\nett program och att vi har ett arbete som pågår. Vi har\r\ndessutom goda resultat. Det enda konkreta förslaget\r\nfrån Yvonne Andersson utöver detta är att hon säger\r\natt vi måste ha en kampanj för livslust. Jag är inte\r\nriktigt säker på att man kampanja sig fram till resultat\r\npå detta område. Jag tror att det krävs lite mer hand-\r\nfasta åtgärder i fråga om detta.\r\nJag vill hellre säga följande: Låt oss använda de\r\npengar som vi har för att stärka skolan, barnomsor-\r\ngen, sjukvården, psykiatrin och så vidare för att på\r\ndet sättet förebygga självmord. Självmord är det mest\r\nprivata beslut som någon människa över huvud taget\r\nkan fatta. Det innebär också att vi måste försöka nå in\r\ni denna privata sfär. Det gör man inte med kampanjer.\r\nDet gör man med samtal människor emellan. Och det\r\nsom jag hänvisade till tidigare om strategin i skolan\r\ntror jag faktiskt är betydligt mer framgångsrikt.</pre><pre>Överläggningen var härmed avslutad.</pre><pre>16 §  Svar på interpellation 2002/03:290 om\r\nsmittskyddslagen</pre><pre>Anf.  121  Statsrådet MORGAN JOHANS-\r\nSON (s):\r\nFru talman! Martin Andreasson har frågat mig om\r\njag avser att verka för att smittskyddslagens bestäm-\r\nmelser om tvångsisolering bringas i samklang med\r\ninternationella människorättskonventioner och re-\r\nkommendationer på området.\r\nFrågan om förhållandet mellan internationella\r\nmänniskorättskonventioner och bestämmelserna om\r\ntvångsisolering enligt smittskyddslagen finns be-\r\nhandlad i den lagrådsremiss om en ny smittskyddslag\r\nsom regeringen förra veckan fattade beslut om att\r\növerlämna till Lagrådet.\r\nI nuläget vill jag självfallet inte föregripa Lagrå-\r\ndets behandling av denna remiss. Mot bakgrund av de\r\nfrågor som Martin Andreasson tar upp vill jag ändå\r\npassa på att lämna en redogörelse för regeringens\r\nställningstaganden i lagrådsremissen. Regeringens\r\nslutliga förslag beträffande en ny smittskyddslag\r\nkommer att återfinnas i den proposition som rege-\r\nringen har för avsikt att lägga fram för riksdagen\r\nunder innevarande år.\r\nSyftet med smittskyddslagens bestämmelser är att\r\ntillgodose befolkningens behov av skydd mot sprid-\r\nning av smittsamma sjukdomar. Flertalet av de åtgär-\r\nder som vidtas för att förebygga smittspridning sker i\r\nfrivillig form. Åtgärder mot den enskildes vilja, till\r\nexempel tvångsundersökning och tvångsisolering, får\r\nenligt smittskyddslagen endast äga rum i vissa sär-\r\nskilda fall då det finns ett omedelbart behov av åtgär-\r\nder för att skydda andra.\r\nEuropakonventionen angående skydd för de\r\nmänskliga rättigheterna och de grundläggande frihe-\r\nterna medger tvångsåtgärder i vissa fall till skydd mot\r\nsmittsamma sjukdomar. Enligt den nuvarande smitt-\r\nskyddslagen får tvångsisolering pågå under högst tre\r\nmånader med en möjlighet till förlängning med högst\r\nsex månader åt gången. Beslut om isolering och fort-\r\nsatt isolering fattas av domstol. Vid varje prövnings-\r\ntillfälle bedömer domstolen om skäl för isolering\r\nfinns. Så fort det inte längre finns skäl för tvångsiso-\r\nlering ska den upphöra och smittskyddsläkaren är\r\nskyldig att ofördröjligen pröva frågan om tvångsisole-\r\nringens upphörande när den isolerade begär det. Om\r\nsmittskyddsläkaren avslår begäran om tvångsisole-\r\nringens upphörande kan den isolerade överklaga detta\r\nbeslut till domstol.\r\nDe nuvarande bestämmelserna har tillämpats re-\r\nstriktivt och har i huvudsak fungerat väl. Smittbäraren\r\nerbjuds adekvat vård och ett gott omhändertagande\r\nunder isoleringstiden. Insatser vidtas för att påverka\r\nden smittades beteende så att isolering inte längre ska\r\nvara nödvändig. Trots detta kvarstår i vissa fall skälen\r\nför isolering även efter sex månader. Det kan vara fall\r\ndå en person fortsatt saknar insikt om sitt smittfarliga\r\nbeteende beroende på psykisk störning eller miss-\r\nbruk.\r\nJag håller därför inte med Martin Andreasson om\r\natt bestämmelserna om tvångsåtgärder enligt smitt-\r\nskyddslagen skulle strida mot internationella män-\r\nniskorättskonventioner. Jag anser inte att det allmän-\r\nna skyddsintresset automatiskt ska få stå tillbaka bara\r\nför att en isoleringstid om sex månader uppnåtts. I fall\r\ndär fortsatt smittspridning befaras kan fortsatt isole-\r\nring behövas. Jag är därför inte beredd att föreslå en\r\nbortre tidsgräns för isoleringen. Det skulle minska\r\nsamhällets möjligheter att skydda människor från\r\nindivider som avsiktligt eller av oaktsamhet sprider\r\nfarliga sjukdomar.\r\nDe rekvisit som föreslagits i lagrådsremissen in-\r\nnebär att förutsättningarna för bland annat isolering\r\nmot den enskildes vilja ytterligare begränsas i för-\r\nhållande till nuvarande regler. Detta tillsammans med\r\növriga rättssäkerhetsgarantier samt en regel om att\r\nbeslut om tvångsundersökning ska fattas av domstol\r\ngör att jag anser att den föreslagna regleringen av\r\ntvångsåtgärder får anses vara förenlig med konven-\r\ntionen. I sammanhanget vill jag också peka på försla-\r\ngen i lagrådsremissen om att en sakkunnig ska höras\r\nvid den muntliga förhandlingen och om att en stöd-\r\nperson ska utses för den som isolerats.</pre><pre>Anf.  122  MARTIN ANDREASSON (fp):\r\nFru talman! Jag vill tacka statsrådet för svaret. Låt\r\nmig göra en sak fullkomligt tydlig redan från början.\r\nDenna debatt handlar inte om huruvida smitt-\r\nskyddslagen ska innehålla bestämmelser om tvångs-\r\nåtgärder eller inte. Det är självklart att den offentliga\r\nmakten i vissa fall måste ha möjligheter att tillgripa\r\nåtgärder mot den enskildes vilja om man därigenom\r\nhindrar att smittsamma sjukdomar sprids i befolk-\r\nningen. Debatten handlar inte heller om huruvida\r\ntvångsisolering alls bör finnas kvar som en yttersta\r\nåtgärd eller inte. Debatten handlar om huruvida be-\r\nstämmelserna om tvångsisolering som de är utforma-\r\nde, är tänkta att vara utformade och i förhållande till\r\nhur de har tillämpats kan kombineras med respekt för\r\nmänniskorättskonventionerna. Här finns nämligen en\r\nbalanspunkt mellan den enskildes rätt till integritet\r\noch skydd för sitt privatliv och de tvångsåtgärder som\r\nkan vara nödvändiga.\r\nFru talman! Fram till mitten av 1980-talet var\r\ntvångsisolering enligt smittskyddslagen en ytterst\r\nsällsynt åtgärd. Att frågan har blivit en fråga som har\r\ndiskuterats politiskt under lång tid och där Sverige\r\nhar rönt internationell uppmärksamhet för sin mycket,\r\ni förhållande till andra länders, speciella lagstiftning\r\när att vi sedan mitten och slutet av 1980-talet har\r\nisolerat ett förhållandevis stort antal hivsmittade per-\r\nsoner, trots att hiv inte är en sjukdom som sprids\r\ngenom sociala kontakter.\r\nRegeringen skriver i sin lagrådsremiss att ett\r\ngrundläggande krav som måste beaktas vid bedöm-\r\nningen av åtgärder, oavsett om de bygger på frivillig-\r\nhet eller ej, är att åtgärderna är motiverade utifrån en\r\nepidemiologisk bedömning. Man talar också om att\r\ndet naturligtvis måste finnas en proportionalitet i\r\nförhållande till de effekter som man kan uppnå.\r\nHur har då isoleringen av hivpositiva fungerat?\r\nSer man till den mycket omfattande utredning som\r\nSmittskyddskommittén gjorde kan man se att isole-\r\nringen knappast har någon effekt på utvecklingen av\r\nhivepidemin som den förlöpte i vårt land. Det beror\r\ninte på att det skulle vara ointressant att förebygga\r\nhiv, tvärtom, utan det beror på att hiv är en sjukdom\r\nsom sprids på annat sätt än genom sociala kontakter.\r\nMen låt oss för argumentets skull anta att tvångsi-\r\nsolering även vid hivinfektion är nödvändig av epi-\r\ndemiologiska skäl. Då är frågan varför man inte kan\r\ngå på Smittskyddskommitténs förslag om att det\r\nräcker med sex månader. Det är trots allt så att de\r\nflesta som blir isolerade blir isolerade under ungefär\r\nden tiden.\r\nStatsrådet säger att det efter sex månader kan\r\nkvarstå vissa skäl. Men någonstans blir det - det\r\nmåste väl statsrådet se - ett stort problem om isole-\r\nringen förlängs med sexmånadersperiod efter sexmå-\r\nnadersperiod och i praktiken under obestämd tid. Det\r\nfinns exempel på att personer har varit isolerade un-\r\nder sju års tid.\r\nI parlamentarisk enighet pekar kommittén i sitt\r\narbete på att man då närmar sig ett frihetsberövande i\r\nsyfte att förebygga brottslig gärning, vilket inte är\r\ntillåtet enligt Europakonventionens artikel 5.\r\nStatsrådet säger att det kan behövas tvångsåtgär-\r\nder om en person beroende på psykisk störning eller\r\nmissbruk saknar insikt om sitt smittfarliga beteende.\r\nJa, men för detta har vi andra lagar. Om en person\r\navsiktligt eller av oaktsamhet sprider farliga sjukdo-\r\nmar gäller brottsbalkens bestämmelser. För övrigt vill\r\nstatsrådet komplettera de bestämmelserna. Det finns\r\nmånga saker att återkomma till i sammanhanget.\r\nAvslutningsvis, fru talman, vill jag fråga statsrå-\r\ndet om något som han inte alls har utvecklat i sitt\r\nsvar: Vad är det som föranleder statsrådet att vad\r\ngäller förhållandet mellan smittskyddslagen och\r\nmänniskorättskonventionerna göra en annan bedöm-\r\nning än den parlamentariska utredningen, som ju\r\npekar på problem i förhållande till lagstiftningen och\r\nkonventionerna?</pre><pre>Anf.  123  TASSO STAFILIDIS (v):\r\nFru talman! Först och främst vill jag klargöra att\r\nVänsterpartiet inte har ställt sig bakom lagrådsremis-\r\nsen till Lagrådet. Inte heller står jag bakom statsrådet\r\nMorgan Johanssons och regeringens förslag till Lag-\r\nrådet.\r\nDen oerhört intressanta fråga som Martin Andre-\r\nasson har ställt och som Morgan Johansson i sitt svar\r\ninte har lyckats besvara gäller just varför Sverige\r\negentligen inte har anslutit sig till Europarådskon-\r\nventionen om vård av hiv- och aidssjuka.\r\nI dag är Sverige, vid sidan av Kuba och USA,\r\nnästan det enda landet i världen som har en mycket\r\nhård lagstiftning i det här avseendet. Till och med\r\nKuba har nu bestämt sig för att lätta på den lagstift-\r\nning man har. Man tycker att den inte är tillräckligt\r\nhivpreventiv. Tvärtom anses den motverka det arbe-\r\ntet.\r\nVad jag måste kommentera i det svar som Morgan\r\nJohansson valt att lämna här är hans hänvisning till\r\natt en person fortsatt kan sakna insikt om sitt smitt-\r\nfarliga beteende beroende på psykisk störning och\r\nmissbruk. Jag hoppas att statsrådet har hört talas om\r\nden lagstiftning vi har, nämligen lagen om vård av\r\npsykiskt sjuka och lagen om vård av missbrukare.\r\nVad menar statsrådet att de lagarna ska användas till?\r\nInte heller jag kan låta bli att reagera på statsrå-\r\ndets attityd i frågan. Statsrådet verkar vara oerhört\r\nstolt över att lägga fram det här enligt min mening\r\nmycket dåliga förslaget. Men jag kan inte förstå var-\r\nför statsrådet är så oerhört stolt över en vad gäller\r\nsjuka människors integritet så ingripande lagstiftning\r\nsom det här förslaget faktiskt innebär.\r\nAtt staten på förhand ska kunna tvångsisolera\r\nmänniskor grundat enbart på misstanken att de kom-\r\nmer att bryta mot föreskrifter som den behandlande\r\nläkaren ger tycker jag är oerhört anmärkningsvärt.\r\nOch hur ser statsrådet på det hivpreventiva arbete\r\nsom utförs av frivilligorganisationerna?\r\nEnligt svaret och enligt hela lagrådsremissen och\r\ndet kommande lagförslaget slår statsrådet undan be-\r\nnen för det värdefulla arbete som frivilligorganisatio-\r\nnerna genom åren har utfört och som de fortfarande\r\nutför. Resultaten - det rör sig om många års erfaren-\r\nhet - och det faktum att vi i Sverige har en så låg\r\nsiffra vad gäller antalet smittade visar att det inte är\r\nde regler som nu införs i och med den nya smitt-\r\nskyddslagen som minskar hivsmittan. Tvärtom hand-\r\nlar det till exempel om de föreskrifter som finns i\r\nform av . - jag tappade bort det ord jag tänkte på, så\r\njag får återkomma senare till den saken.\r\nI samband med tidigare interpellation om själv-\r\nmord sade statsrådet att det är viktigt att bryta ensam-\r\nheten. Jag kan därför inte låta bli att fråga om den här\r\nlagstiftningen kommer att innebära att ensamheten\r\nbland de hivsmittade bryts.</pre><pre>Anf.  124  BÖRJE VESTLUND (s):\r\nFru talman! Inledningsvis skulle jag vilja göra en\r\npersonlig reflexion. Jag var med i samband med att\r\nhivsmittan kom till Sverige. Jag deltog i det aktiva\r\narbetet då och kunde också konstatera den skräck som\r\ndå infann sig bland landets politiker och som då ge-\r\nnomsyrade hela det lagstiftningsarbete som ledde\r\nfram till den mycket olyckliga lagstiftning som vi\r\nända sedan dess haft på smittskyddets område. Vi har\r\naktivt arbetat på att bli av med den här lagstiftningen.\r\nMen vad händer?\r\nJag tycker att Martin Andreasson på ett väldigt\r\nkorrekt sätt har återgett erfarenheterna från de aktu-\r\nella årtiondena liksom fakta kring tvångslagstiftning-\r\nen om hiv och aids. Det tråkiga är att statsrådet inte\r\nbehagar besvara de frågor och bemöta de synpunkter\r\nsom anknyter till det som Martin Andreasson anför.\r\nJag vill också hävda att alla åren av hivpreventivt\r\narbete och de erfarenheterna ger vid handen att vi har\r\ntotalt 4 000 smittade i landet. Förra året hade vi 287\r\nnysmittade. Endast 30 % - ungefär 92 eller 93, bero-\r\nende på hur man avrundar - hade smittats i Sverige.\r\nÖvriga hade smittats utomlands på olika sätt.\r\nVid ett ännu djupare studium av siffrorna kan det\r\nkonstateras att de här människorna i väldigt många\r\nfall var smittade av personer som själva inte visste\r\nom att de var smittade.\r\nMartin Andreasson hänvisar i sin interpellation till\r\nden statliga utredning som tillsatts av regeringen -\r\nModell för spridning av hiv. Utredningen konstaterar\r\natt \"tvångsisoleringen saknat betydelse för det faktum\r\natt Sverige varit relativt lindrigt drabbat av hivepide-\r\nmin\". Enligt statsrådets ställningstagande saknar detta\r\nnästan betydelse för det fortsatta lagstiftningsarbetet.\r\nHuvudanslaget i interpellationen handlar om hur\r\nstatsrådet ställer sig till vård av aidssjuka i förhållan-\r\nde till internationella konventioner. Statsrådet svarar\r\natt han inte kan se ett sådant samband. I varje fall\r\ndelar han inte interpellantens uppfattning - detta trots\r\natt det redovisas att det faktiskt finns fällande domar i\r\nEuropadomstolen. Såvitt jag vet och utifrån min erfa-\r\nrenhet av politiken i Sverige brukar vi i Sverige vara\r\noerhört ödmjuka inför internationella konventioner,\r\ninte minst sedan dom har fallit. Man brukar rätta sig\r\nefter det.\r\nEn rent allmänpolitisk reflexion är att statsrådet i\r\nsin iver att ändra smittskyddslagen faktiskt underkän-\r\nner den lagstiftning vi har i fråga om missbrukare och\r\npsykiskt sjuka.\r\nEnligt statsrådets svar är skälet till att man har\r\nkvar tvångslagstiftningen just att missbrukare och\r\npsykiskt sjuka som hivsmittats kan vara en fara för\r\nandra. Men enligt min ringa kunskap om området -\r\ndet måste jag erkänna - är det väl just sådana skäl\r\nsom motiverar tillämpning av tvångslagar på just\r\nmissbrukare och psykiskt sjuka.\r\nSlutligen, fru talman, vill jag fråga varför statsrå-\r\ndet inte vill respektera de rekommendationer för\r\naidssjuka som vi har i Sverige.</pre><pre>Anf.  125  Statsrådet MORGAN JOHANS-\r\nSON (s):\r\nFru talman! Det låter på ledamöterna nästan som\r\natt vi skulle införa nya regler, som att det är ett nytt\r\nstarkt restriktivt förslag som vi nu lägger fram. Så är\r\ndet inte. Det är i huvudsak samma regler som de som\r\ngäller i dag och som har gällt under väldigt lång tid.\r\nMed de nya reglerna går vi egentligen ledamöterna\r\ntill mötes. Vi stärker rättssäkerheten genom att vi\r\ninför en ordning med en stödperson och också en\r\nsakkunnig i domstolsförhandlingarna. Jag tycker att\r\ndet är ganska viktigt att göra. Vi från vår sida ser\r\nockså den problematik som ni ser.\r\nJag vill ändå göra en sak väldigt klar. Europakon-\r\nventionen handlar om mänskliga rättigheter, och det\r\när det som ni bygger upp er argumentation kring.\r\nMen det är ingen mänsklig rättighet att utsätta andra\r\nför fara. Det är faktiskt inte det. Angående dem som\r\nblir utsatta för en tvångsinsats av det här slaget finns\r\nen väl dokumenterad historia av att de inte respekte-\r\nrar de förhållningsregler som finns och som de har\r\nfått av den behandlande läkaren eller smittskyddslä-\r\nkaren. Det är ingen mänsklig rättighet att utsätta and-\r\nra människor för fara. När ledamöterna talar om\r\nmänskliga rättigheter tycker jag att de bör fundera\r\növer om det inte finns mänskliga skyldigheter. Är det\r\ninte en skyldighet för mig, om jag bär på en svår\r\nsjukdom, att vidta alla de åtgärder som finns för att\r\nförsöka se till att den sjukdomen inte sprids vidare till\r\nandra? Det är väl ett slags moralisk förhållning som\r\nman ändå måste ha.\r\nMartin Andreasson sade att det är ett stort antal\r\nmänniskor som har blivit isolerade. Under tioårsperi-\r\noden 1988-1997 var det 65 personer. Vi har i dagslä-\r\nget en person som är isolerad. Alltså något enstaka\r\nfall under en väldigt lång tid, men genomsnittstiden\r\nför isolering var lite drygt två och ett halvt år. Den\r\ntiden kan man använda för att försöka motivera män-\r\nniskor - med stöd och behandling, med stöd och\r\nhjälp, med insikt om den problematik man har - till\r\natt inte medverka till att sprida en farlig sjukdom\r\nvidare. Det är starkt och ganska rätt tänkt.\r\nJag delar uppfattningen om att det i slutet av 80-\r\ntalet infann sig en skräckslagenhet i det svenska sam-\r\nhället kring hivfrågorna som sådana. Det var bland\r\nannat därför som bastuklubbslagen infördes. Vi är\r\nberedda nu att komma med ett förslag om att häva\r\nbastuklubbslagen. Vi har tagit Smittskyddskommit-\r\nténs bedömning på allvar, nämligen att den inte har\r\nhaft någon som helst betydelse för smittspridning\r\nvidare. Därför är vi beredda att häva den.\r\nMen i det här fallet glider ni lite på argumentatio-\r\nnen. Ni säger att det i det stora hela inte har haft nå-\r\ngon betydelse för smittspridningen i landet. Men det\r\nhjälper inte den som har blivit smittad av någon som\r\ninte tar förhållningsreglerna på allvar. För den som\r\nhar blivit smittad är det väldigt konkret att samhället\r\nhär kunde ha gjort någonting, men det gjorde man\r\ninte därför att de samhälleliga insatser som man tidi-\r\ngare gjorde har tagits bort för att gå er till mötes.\r\nJag tycker ni ska fundera över om ni vill ta ansvar\r\nför en situation där människor avsiktligen eller av\r\noaktsamhet sprider farliga sjukdomar vidare, om det\r\negentligen är på den sidan som ni vill stå i den här\r\ndiskussionen.</pre><pre>Anf.  126  MARTIN ANDREASSON (fp):\r\nFru talman! I statsrådets svar finns en kluvenhet\r\nsom jag tycker tyder på dåligt samvete. Å ena sidan\r\nsäger Morgan Johansson att bestämmelsen om\r\ntvångsåtgärder enligt smittskyddslagen inte strider\r\nmot internationella människorättskonventioner. Å\r\nandra sidan uppger han i nästa andetag att regeringen\r\ni lagrådsremissen tänker begränsa förutsättningarna\r\nför tvångsåtgärder ytterligare samt införa nya rättssä-\r\nkerhetsgarantier. Detta sammantaget gör att han anser\r\natt den nya föreslagna regleringen om tvångsåtgärder\r\när förenlig med Europakonventionen angående skydd\r\nför de mänskliga rättigheterna och de grundläggande\r\nfriheterna. Morgan Johansson kommer tillbaka till\r\nden frågan nu under debatten.\r\nOm redan dagens regelverk är oproblematiskt i\r\nförhållande till Europakonventionen borde regeringen\r\ni sina motiv för de föreslagna förändringarna inte\r\nanföra att man därigenom uppnår en förenlighet med\r\nkonventionen.\r\nDärefter går Morgan Johansson in på ett resone-\r\nmang om att man skulle tycka att det var en mänsklig\r\nrättighet att utsätta andra för fara, att tvångsisolering\r\nhandlar om att det är en moralisk skyldighet att vidta\r\nde åtgärder som behövs.\r\nJag tänker inte för egen del kommentera de påstå-\r\nendena, och mitt ställningstagande framgår tydligt av\r\nmin interpellation som jag har inlämnat. Men Morgan\r\nJohansson borde kanske vara lite försiktig med, låt\r\noss kalla det för, torgmötesretoriken när det är så att\r\nSverige är förhållandevis ensamt i världen om att ha\r\ndenna form av lagstiftning som möjliggör tvångsiso-\r\nlering på obegränsad tid av hivpositiva på grund av\r\natt man bedömer att det finns en möjlighet att de i\r\nframtiden kommer att utsätta andra för smittfara. Det\r\nkanske finns en anledning, till exempel att Euro-\r\nparådsministerkommittén i sina rekommendationer\r\nangående vård och behandling av hivpositiva och\r\naidssjuka uttryckligen tar avstånd från en sådan regle-\r\nring. Men låt oss för argumentets skull anta att det i\r\nvissa mycket speciella undantagssituationer är nöd-\r\nvändigt från samhällets sida att som en sista åtgärd,\r\nnär allt annat är uttömt, kunna isolera en hivpositiv\r\nperson för att andra inte ska utsättas för smittfara.\r\nRegeringen skriver i sin lagrådsremiss, och det står\r\nockså i den nuvarande lagen, att det ska finnas en\r\npåtaglig fara för att smitta andra. Det handlar också\r\nom att det ska vara en viss nödsituation i och med att\r\nman tillgriper så ytterligt ingripande tvångsåtgärder.\r\nDå är frågan: Någonstans måste denna akuta\r\nnödsituation övergå i en mer långsiktig situation? Det\r\nkan inte finnas en akut nödsituation år ut och år in.\r\nMan kan inte med hänsyn till en akut överhängande\r\nfara hålla en person isolerad i sju års tid därför att\r\nman tror att han i framtiden kommer att utsätta andra\r\nför smittfara.\r\nÅterigen: Den som utsätter andra för fara att\r\nsmittas av en mycket allvarlig sjukdom kan dömas\r\nenligt brottsbalken, kan dömas med regeringens för-\r\nslag och enligt en straffbestämmelse i smittskyddsla-\r\ngen. Det finns andra regler som är tillämpbara på\r\nmissbrukare, det finns andra regler som är tillämpbara\r\npå psykiskt sjuka. Vad är det som gör att denna regle-\r\nring med obegränsad tvångsisolering är nödvändig i\r\nsmittskyddslagen för hivpositiva?</pre><pre>Anf.  127  TASSO STAFILIDIS (v):\r\nFru talman! Det är mycket intressant att få höra\r\nsvaret från statsrådet på den fråga som Martin Andre-\r\nasson just ställde.\r\nJag kan inte låta bli att reagera över statsrådets\r\nformuleringar. Vad är det för bild statsrådet lämnar?\r\nVad är det för syn på hivsmittade som statsrådet läm-\r\nnar när han säger: Det är väl ingen mänsklig rättighet\r\natt smitta andra. Det är en moralisk fråga. Att över\r\nhuvud taget ta upp en sådan sak i den här debatten är\r\noerhört pinsamt.\r\nJag skulle också vilja veta vad det är som har gjort\r\natt statsrådet har valt helt andra majoritetsförhållan-\r\nden i just den här frågan. Varken Vänsterpartiet,\r\nMiljöpartiet, Folkpartiet eller Centerpartiet verkar stå\r\nbakom det här förslaget.\r\nStatsrådet och den socialdemokratiska regeringen\r\nhar såvitt jag förstår i det här fallet valt att samarbeta\r\nmed Kristdemokraterna och Moderaterna för att upp-\r\nnå majoritet i riksdagen i den här frågan. Jag undrar\r\nom statsrådet har lust att kommentera det.\r\nStatsrådet undrade om vi tar ansvar för en situa-\r\ntion där människor blir smittade avsiktligt eller av\r\noaktsamhet. Jag tror att statsrådet helt och hållet har\r\nmissuppfattat vårt och våra partiers engagemang i den\r\nhär frågan. Det är ju inte det frågan handlar om, utan\r\nden handlar om hur man ska få en effektiv hivpre-\r\nvention och hur man ska skydda människor från att\r\nhamna på Gula villan. Jag vet inte om statsrådet själv\r\nhann besöka Gula villan när det var som mest intagna\r\ndär.</pre><pre>Anf.  128  BÖRJE VESTLUND (s):\r\nFru talman! Är det en mänsklig rättighet att ut-\r\nsätta andra för smitta? Det där är en typ av gaturetorik\r\nsom knappast hör hemma i den här salen. Men för all\r\ndel, vill man ha den retoriken kan man få den. Det är\r\nsjälvklart inte en rättighet att smitta andra.\r\nMen jag tycker att statsrådet ska gå tillbaka och\r\ntitta på statistiken. Hur ser det ut i Konungariket Sve-\r\nrige? Vilka har blivit smittade och av vilka? Genom-\r\nsyra dessa siffror och se på hur det ser ut, så kan vi\r\ngärna ta en debatt sedan om vilka som har utsatt and-\r\nra för smitta! De människor som har blivit smittade i\r\nSverige har inte i speciellt stor utsträckning aktivt\r\nutsatt andra för smitta, det är inte det debatten handlar\r\nom.\r\nDen här debatten handlar om någonting mycket\r\nviktigare, nämligen hur Konungariket Sverige och\r\nsocialdemokratin, som är ett statsbärande parti och\r\nstår för en viss grund i sin ideologi, kunna hävda att\r\nman ska ha en tvångslagstiftning för människor som\r\nhar drabbats av en sjukdom. Fakta säger ju att dessa\r\nmänniskor i de allra flesta fall tar sitt ansvar.\r\nI sitt svar på den här interpellationen anför stats-\r\nrådet att det här handlar om människor som på grund\r\nav missbruk eller psykisk sjukdom inte följer regler-\r\nna. Det är för mig en gåta hur man kan strunta i inter-\r\nnationella konventioner och tro att man enbart genom\r\nen restriktiv linje kan komma till rätta med en stor\r\nepidemi. Jag förstår inte hur man kan ha den inställ-\r\nningen med tanke på det internationella perspektiv\r\nsom vi har i Sverige.</pre><pre>Anf.  129  Statsrådet MORGAN JOHANS-\r\nSON (s):\r\nFru talman! Ni försöker att göra det här till en\r\nväldigt omfattande verksamhet. Det är ca 5 000 män-\r\nniskor som har smittats av hiv genom åren. Av dessa\r\nhar, enligt den kartläggning som man gjorde av tio-\r\nårsperioden mellan 1988 och 1997, 65 personer isole-\r\nrats. Det var väl dokumenterat att dessa människor\r\ninte respekterade de förhållningsregler som hade\r\nutfärdats.\r\nNi säger: Släpp ut dem efter sex månader! Jag sä-\r\nger: Det är inte säkert att de respekterar förhållnings-\r\nreglerna efter sex månader. Det är därför som man\r\nmåste ha möjlighet till en förlängning.\r\nEnligt dagens ordning görs det domstolsprövning-\r\nar, först efter tre månader och sedan var sjätte månad.\r\nMan måste varje gång ansöka om en förlängning. Det\r\när naturligtvis inte lätt att fatta dessa beslut. Samtidigt\r\när det klart att det vore oerhört svårt att låta dessa\r\npersoner gå efter sex månader, även om det är väl\r\ndokumenterat att de kanske kommer att sprida smit-\r\ntan vidare, därför att de inte har den insikten och inte\r\ntar det ansvaret.\r\nNi säger: Kan vi inte använda oss av annan lag-\r\nstiftning, till exempel brottsbalken? Vad ni egentligen\r\nsäger med det är att ni i stället vill sätta dessa männi-\r\nskor i fängelse. Det är ju det man gör när man dömer\r\nenligt brottsbalken. Sätt dem i fängelse! Ja, men då\r\nsitter de i fängelse kanske under några månader eller\r\nunder ett år, och vad gör vi sedan om de fortfarande\r\nsaknar insikt? Det är ju inte en lösning på problemet.\r\nSedan säger ni: Använd LVM, lagen om vård av\r\nmissbrukare! Det är jag som har ansvar för lagen om\r\nvård av missbrukare. Jag vet hur den fungerar. I den\r\nfinns en tidsgräns på sex månader. Inte heller LVM\r\nlöser problematiken.\r\nSå säger ni: Använd LPT, lagen om psykisk\r\ntvångsvård! Det är ju inte heller någon lösning. Det\r\nskulle inte fungera, eftersom inte heller den lagstift-\r\nningen innehåller någon tidsgräns. Då skulle det fun-\r\ngera ungefär som det gör med den lag som tillämpas i\r\ndag när det gäller isolering.\r\nDet är väldigt klart och tydligt att det i dag inte\r\nfinns något utslag i Europadomstolen om att svensk\r\nlagstiftning skulle strida mot Europakonventionen. Ni\r\nförsöker att skapa den bilden, men det finns inte nå-\r\ngot sådan utslag.\r\nDet finns skäl för det argument som jag hade från\r\nbörjan, nämligen att Europakonventionen värnar om\r\nde mänskliga rättigheterna. Det är ingen mänsklig\r\nrättighet att avsiktligt eller av oaktsamhet utsätta\r\nandra människor för smittfara. Det är precis den tolk-\r\nningen av Europakonventionen som man ska göra.\r\nVidare säger ni: Varför går vi inte vidare? Varför\r\nstår vi fast vid dagens ordning? Varför sätter vi inte\r\nden gräns som Smittskyddskommittén föreslog? Ja,\r\ndet beror bland annat på att jag som ansvarigt statsråd\r\ninte bara ska ta hänsyn till det som föreslås av kom-\r\nmittéer, utan jag ska också ta hänsyn till det som\r\nremissinstanserna har sagt.\r\nPå Socialstyrelsen har man varit väldigt tydlig och\r\nsagt att en sådan tidsgräns skulle innebära stora ris-\r\nker. Länsrätten i Stockholms län som är den domstol\r\nsom prövar dessa fall har avstyrkt förslaget. Andra\r\ntunga remissinstanser - till exempel Domarförbundet\r\n- har också varit väldigt kritiska till detta.\r\nJag måste väga dessa synpunkter mot varandra.\r\nEfter en samlad bedömning anser jag att vi måste ha\r\nkvar den möjlighet som i dag finns att ha en längre\r\ntids isolering än sex månader för de allra svåraste\r\nfallen.</pre><pre>Anf.  130  MARTIN ANDREASSON (fp):\r\nFru talman! Till att börja med tycker jag att det är\r\nmycket tråkigt att statsrådet fortsätter sin torgmötes-\r\nretorik när han säger att det här handlar om att den\r\nsom vill sätta en tidsgräns för tvångsisoleringen vill\r\nsläppa ut dem efter sex månader. Det framgår klart\r\noch tydligt att vad det handlar om är att smitt-\r\nskyddslagen tillåter tvångsåtgärder som är till för att i\r\nen akut situation bildligt talat hålla fast en person som\r\när på väg att sprida smitta till sin omgivning. Någon-\r\nstans måste denna akuta situation övergå i andra och\r\nmer långtgående åtgärder.\r\nStatsrådet raljerar om att LPT, lagen om psykisk\r\ntvångsvård, inte skulle lösa vårt problem, som han\r\nuttrycker det. De andra debattörerna får uttala sig\r\nsjälva, men jag kan säga att om en person på grund av\r\npsykisk sjukdom inte kan ansvara för sitt beteende\r\noch därmed utsätter andra för smittfara, ja, då är det\r\njust den psykiska sjukdomen som är anledningen till\r\natt samhället ska tillgripa tvångsåtgärder, inte själva\r\ninfektionen som sådan. Samma sak är det vad gäller\r\nden som på grund av missbruk inte kan ta ansvar för\r\nsitt beteende.\r\nSedan säger statsrådet att Sverige inte har blivit\r\nfällt i Europadomstolen för tvångsisoleringen, och jag\r\nhoppas verkligen att det inte bara är det argumentet\r\nsom statsrådet tänker använda om regeringen väljer\r\natt stå kvar vid det här förslaget. Statsrådet känner\r\nmycket väl till att de enda som får väcka mål i Euro-\r\npadomstolen är de personer som själva anser att de\r\nblivit utsatta för kränkningar av sina mänskliga rät-\r\ntigheter eller deras ombud. Jag tycker att det är något\r\ncyniskt ifall statsrådet menar att det ska vara dessa 65\r\npersoners egen sak att få saken prövad.\r\nKonventionerna avslutningsvis, fru talman, är ju\r\ninte enbart till för att länderna ska justera sina lagar\r\nförst när de har blivit fällda. Konventionerna är till\r\nför att länderna på förhand ska kunna gå igenom sina\r\nlagar och sina föreslagna lagar och på det sättet sä-\r\nkerställa en garanti för de mänskliga fri- och rättig-\r\nheterna.</pre><pre>Anf.  131  Statsrådet MORGAN JOHANS-\r\nSON (s):\r\nFru talman! Säkert finns det i de här fallen ibland\r\nen psykisk störning i botten. Självklart kan det vara\r\nså. Det visar också den utvärdering som har gjorts.\r\nMen det är ju ingen lösning att säga, om jag förstår\r\nMartin Andreasson rätt, att då spärrar vi in dem enligt\r\nLPT i stället på obegränsad tid. Skulle det vara en\r\nbättre lösning ur ett mänskligt rättighetsperspektiv än\r\nden lösning som vi har i dag? Med den lösningen\r\nkänns det som att argumentet om mänskliga rättighe-\r\nter inte bär riktigt. Jag har kommenterat det som sagts\r\nom den övriga lagstiftningen, LVM och brottsbalken,\r\noch det fungerar inte heller.\r\nJag förstår att det här naturligtvis är en laddad frå-\r\nga, därför att den handlar om väldigt svåra övervä-\r\nganden. Jag som statsråd kan inte bara med automatik\r\ngodkänna och gå vidare med ett förslag som jag kän-\r\nner och vet och som också remissinstanserna har\r\npåtalat skulle innebära att andra människor skulle\r\nutsättas för väldigt stora faror.\r\nVi har haft den här möjligheten till isolering under\r\nlång tid. Vi har använt den ytterst restriktivt, i 65 fall.\r\nJag tror att ni borde fundera över vad som hade hänt\r\nom de här 65 personerna inte hade isolerats och hade\r\nfått lov att fortsätta att sprida vidare en farlig sjukdom\r\ntill andra människor. Samhället måste ha möjligheter\r\natt begränsa verkningsgraden för de människor som\r\ninte accepterar och håller sig till de förhållningsregler\r\nsom vi har.\r\nJag tycker att det, i enlighet också med vad Soci-\r\nalstyrelsen har sagt i sitt remissyttrande, skulle vara\r\nförenat med väldigt stora risker att sätta en tidsgräns\r\nvid sex månader. Då tror jag att vi inom en väldigt\r\nsnar framtid skulle ställas inför stora problem, därför\r\natt vid det första tillfälle som någon skulle smittas\r\nskulle man naturligtvis vända sig till oss och säga:\r\nDet är ert fel. Och man skulle också ha rätt.</pre><pre>Överläggningen var härmed avslutad.</pre><pre>17 §  Svar på interpellation 2002/03:273 om\r\nfolkbildning och integration</pre><pre>Anf.  132  Statsrådet LENA HALLEN-\r\nGREN (s):\r\nFru talman! Lars Ångström har frågat om jag har\r\nföljt upp huruvida Folkbildningsrådet på ett tillfreds-\r\nställande sätt redovisat hur fördelningen av det statli-\r\nga anslaget till folkbildningen anpassats till den ut-\r\nveckling som sker inom folkbildningen och samhäl-\r\nlet, om jag gjort bedömningen att det är rimligt att\r\nnya verksamheter i praktiken är förhindrade att er-\r\nhålla statligt folkbildningsstöd, om jag avser att följa\r\nupp hur Folkbildningsrådets fördelning av statsbidra-\r\nget anpassas till utvecklingen inom folkbildningen\r\noch samhället samt om jag kommer att verka för att\r\nfolkbildningen har en roll att spela i integrationen av\r\ninvandrare i samhället.\r\nAnsvarsfördelningen mellan staten och folkbild-\r\nningen lades fast år 1991. Staten lägger fast syften\r\nmed det statliga bidraget, medan folkbildningen själv\r\nfastställer målen för verksamheten. Ansvarsfördel-\r\nningen ger folkbildningen ett långtgående mandat att\r\nsjälv, genom Folkbildningsrådet, avgöra hur statens\r\nbidrag ska användas och fastställa kriterier för fördel-\r\nningen mellan folkbildningens olika aktörer.\r\nDenna av riksdagen fastställda ordning lägger ett\r\nstort ansvar på Folkbildningsrådet att anpassa sin\r\nmedelsfördelning till föränderliga behov inom folk-\r\nbildningen och i samhället. Det åligger rådet ensamt\r\natt avväga balansen mellan å ena sidan kraven på\r\nkontinuitet och stabilitet i bidragsgivningen och å\r\nandra sidan behovet av flexibilitet för att möta nya\r\nbehov. Staten å sin sida prövar återkommande, på\r\ngrundval av statliga utvärderingar, om statens syften\r\nmed statsbidraget kan anses ha uppnåtts.\r\nDen första statliga utvärderingen avslutades år\r\n1996 och resulterade i 1998 års folkbildningsproposi-\r\ntion. Regeringen tillkallade hösten 2001 en särskild\r\nutredare för att genomföra den andra statliga utvärde-\r\nringen (SUFO 2). Denna ska redovisas i mars 2004.\r\nJag räknar med att regeringen därefter kommer att\r\nredovisa sin bedömning av i vad mån statens syften\r\nmed bidraget till folkbildningen uppnåtts under den\r\nsenaste femårsperioden. I avvaktan på detta är jag inte\r\nberedd att ta ställning till Folkbildningsrådets bedöm-\r\nningar eller ställningstaganden.\r\nFolkbildningen spelar en viktig roll för att ge en-\r\nskilda människor möjlighet till kunskap, personlig\r\nutveckling och kulturupplevelser. Den skapar mötes-\r\nplatser som är nödvändiga för att öka delaktigheten i\r\nsamhället och därigenom stärka demokratin. Den\r\nbidrar till att motverka diskriminering, främlingsfi-\r\nentlighet och rasism. Den stöder integrationen av\r\ninvandrarna i det svenska samhället genom att verka\r\noberoende av etniska, religiösa och sociala gränser.\r\nDetta är grunden för statens bidrag till folkbildningen.\r\nFolkbildningens förmåga att tillgodose behov utanför\r\nsina traditionella och etablerade målgrupper, däri-\r\nbland invandrarna, är en av de frågor som jag vill\r\nägna särskild uppmärksamhet i arbetet med nästa\r\nfolkbildningsproposition.\r\nMed denna redovisning har jag fångat in folkbild-\r\nningens roll i samhällslivet och samtidigt besvarat\r\nLars Ångströms frågor.</pre><pre>Tredje vice talmannen konstaterade att interpel-\r\nlanten inte var närvarande i kammaren och förklarade\r\növerläggningen avslutad.</pre><pre>18 §  Anmälan om inkomna faktapromemorior\r\nom förslag från Europeiska kommissionen</pre><pre>Talmannen anmälde att följande faktapromemori-\r\nor om förslag från Europeiska kommissionen inkom-\r\nmit och överlämnats till utskott:\r\n2002/03:FPM64 Förslag till direktiv om fotgäng-\r\narskydd vid kollision med motorfordon\r\nKOM(2003)67 till trafikutskottet\r\n2002/03:FPM65 Integrering av EGNOS-projektet\r\nmed Galileoprojektet KOM(2003)123 till trafikut-\r\nskottet\r\n2002/03:FPM66 Ändrat förslag till direktiv om mi-\r\nniminormer för asylprocedurer KOM(2002)326\r\ntill socialförsäkringsutskottet\r\n2002/03:FPM67 Innovationspolitiken en uppdatering\r\nav Europeiska unionens strategi KOM(2003)112\r\ntill näringsutskottet\r\n2002/03:FPM68 Relationerna mellan gemenskapen\r\noch tredje länder inom luftfartsområdet\r\nKOM(2003)94 till trafikutskottet</pre><pre>19 §  Hänvisning av ärenden till utskott</pre><pre>Föredrogs och hänvisades\r\nFörslag\r\n2002/03:RR14 till försvarsutskottet</pre><pre>Motion\r\n2002/03:Ju10 till justitieutskottet</pre><pre>20 §  Anmälan om interpellationer</pre><pre>Anmäldes att följande interpellationer framställts</pre><pre>den 29 april</pre><pre>2002/03:314 av Gustav Fridolin (mp) till statsrådet\r\nMona Sahlin\r\nUngdomars deltagande och sänkt rösträttsålder\r\n2002/03:315 av Per Bill (m) till jordbruksminister\r\nAnn-Christin Nykvist\r\nHästakuten vid Ultuna\r\n2002/03:316 av Anne-Marie Pålsson (m) till jord-\r\nbruksminister Ann-Christin Nykvist\r\nImport av sockerhaltiga drycker\r\n2002/03:317 av Magdalena Andersson (m) till soci-\r\nalminister Lars Engqvist\r\nRehabilitering i särskilt boende</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 6 maj.</pre><pre>21 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 29 april</pre><pre>2002/03:851 av Heli Berg (fp) till statsrådet Ulrica\r\nMessing\r\nBlekinge kustbana\r\n2002/03:852 av Gustav Fridolin (mp) till statsrådet\r\nPär Nuder\r\nPartibidrag från fackliga organisationer\r\n2002/03:853 av Torsten Lindström (kd) till utbild-\r\nningsminister Thomas Östros\r\nForskningspropositionen\r\n2002/03:854 av Gustav Fridolin (mp) till utbild-\r\nningsminister Thomas Östros\r\nVåld i skolan\r\n2002/03:855 av Gustav Fridolin (mp) till statsrådet\r\nMona Sahlin\r\nIslamofobi\r\n2002/03:856 av Gustav Fridolin (mp) till statsrådet\r\nJan O Karlsson\r\nVattenprivatiseringar\r\n2002/03:857 av Gustav Fridolin (mp) till statsrådet\r\nJan O Karlsson\r\nVattenprivatisering i Ghana och Nicaragua</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 6 maj.</pre><pre>22 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 29 april</pre><pre>2002/03:809 av Rosita Runegrund (kd) till utbild-\r\nningsminister Thomas Östros\r\nHögskolan i trestad\r\n2002/03:813 av Anne Marie Brodén (m) till social-\r\nminister Lars Engqvist\r\nLäkare och privat verksamhet\r\n2002/03:814 av Anne Marie Brodén (m) till social-\r\nminister Lars Engqvist\r\nHjälpmedel för hörselskadade\r\n2002/03:816 av Torsten Lindström (kd) till statsrådet\r\nMorgan Johansson\r\nÖkande konsumtion av alkoläsk\r\n2002/03:817 av Inger Lundberg (s) till statsrådet\r\nMorgan Johansson\r\nMissbruk bland unga\r\n2002/03:818 av Carina Hägg (s) till socialminister\r\nLars Engqvist\r\nVården av kvinnor med klimakteriebesvär\r\n2002/03:826 av Gabriel Romanus (fp) till statsrådet\r\nMorgan Johansson\r\nAlkoläsk\r\n2002/03:829 av Marianne Samuelsson (mp) till stats-\r\nrådet Morgan Johansson\r\nInsatser för de glömda barnen\r\n2002/03:834 av Carl-Axel Johansson (m) till social-\r\nminister Lars Engqvist\r\nÅldersgränserna för privat verksam sjukvårdspersonal\r\n2002/03:839 av Annika Qarlsson (c) till statsrådet\r\nMorgan Johansson\r\nRökfri serveringsmiljö</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 6 maj.</pre><pre>23 §  Kammaren åtskildes kl. 21.47.</pre><pre>\r\nFörhandlingarna leddes\r\nav talmannen från sammanträdets början till ajourne-\r\nringen kl. 16.29,\r\nav andre vice talmannen därefter till och med 13 §\r\nanf. 102 (delvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}