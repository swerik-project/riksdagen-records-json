{"dokumentstatus":{"dokument":{"hangar_id":"2348261","dok_id":"GQ0988","rm":"2002/03","beteckning":"88","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"88","slutnummer":"0","datum":"2003-04-10 00:00:00","systemdatum":"2005-10-27 12:08:34","publicerad":"2003-04-10 00:00:00","titel":"Riksdagens snabbprotokoll 2002/03:88 Torsdagen den 10 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{9557D972-D9CC-47B1-AF3C-01EF8B466476}","dokument_url_text":"http://data.riksdagen.se/dokument/GQ0988/text","dokument_url_html":"http://data.riksdagen.se/dokument/GQ0988","dokumentstatus_url_xml":"http://data.riksdagen.se/dokumentstatus/GQ0988","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:88</div>\r\n<div class=\"sidhuvud_datum\">Torsdagen den 10 april</div>\r\n<div class=\"sidhuvud_klockslag\">Kl. 12.00 - 19.29</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>---------------------------------------------------</pre><pre>1 §  Justering av protokoll</pre><pre>Justerades protokollet för den 4 april.\r\n2 §  Anmälan om kompletteringsval till skat-\r\nteutskottet</pre><pre>Talmannen meddelade att Kristdemokraternas\r\nriksdagsgrupp under Per Landgrens föräldraledighet\r\nunder tiden den 15 april-13 juni anmält hans ersätta-\r\nre Jakob Forssmed som suppleant i skatteutskottet.\r\nTalmannen förklarade vald till</pre><pre>suppleant i skatteutskottet\r\nJakob Forssmed (kd)</pre><pre>3 §  Hänvisning av ärende till utskott</pre><pre>Föredrogs och hänvisades\r\nSkrivelse\r\n2002/03:125 till socialutskottet</pre><pre>4 §  Förnyad bordläggning</pre><pre>Föredrogs och bordlades åter\r\nSocialutskottets betänkanden 2002/03:SoU4-SoU7\r\nJustitieutskottets betänkande 2002/03:JuU13\r\nMiljö- och jordbruksutskottets betänkande\r\n2002/03:MJU13</pre><pre>5 §  Beslut om ärenden som slutdebatterats den\r\n9 april</pre><pre>JuU11 Våldsbrott och brottsoffer\r\nPunkt 1 (Allmänt om brottsoffer)\r\n1. utskottet\r\n2. res. 1 (fp, m, kd, c)\r\nVotering:\r\n152 för utskottet\r\n134 för res. 1\r\n14 avstod\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 24 v\r\nFör res. 1:     48 m, 38 fp, 28 kd, 20 c\r\nAvstod:         14 mp\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Punkt 2 (Åtgärder mot våld mot kvinnor och barn)\r\n1. utskottet\r\n2. res. 3 (v, c)\r\nVotering:\r\n252 för utskottet\r\n47 för res. 3\r\n1 avstod\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 48 m, 38 fp, 28 kd, 10 mp\r\nFör res. 3:     24 v, 20 c, 3 mp\r\nAvstod:         1 mp\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Punkt 8 (Våldtäkt)\r\n1. utskottet\r\n2. res. 8 (fp, m, kd, c)\r\nVotering:\r\n165 för utskottet\r\n134 för res. 8\r\n1 avstod\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 24 v, 13 mp\r\nFör res. 8:     48 m, 38 fp, 28 kd, 20 c\r\nAvstod:         1 mp\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Punkt 10 (Preskription av sexualbrott mot barn)\r\n1. utskottet\r\n2. res. 10 (fp, kd, c)\r\nVotering:\r\n214 för utskottet\r\n85 för res. 10\r\n50 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 48 m, 24 v, 14 mp\r\nFör res. 10:    38 fp, 28 kd, 19 c\r\nFrånvarande:     s, 7 m, 10 fp, 5 kd, 6 v, 3 c, 3 mp</pre><pre>Punkt 14 (Polisens insatser)\r\n1. utskottet\r\n2. res. 13 (fp, m, kd, c)\r\nVotering:\r\n164 för utskottet\r\n134 för res. 13\r\n51 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  127 s, 23 v, 14 mp\r\nFör res. 13:    48 m, 38 fp, 28 kd, 20 c\r\nFrånvarande:    17 s, 7 m, 10 fp, 5 kd, 7 v, 2 c, 3 mp</pre><pre>Punkt 15 (Socialtjänstens skyldighet att anmäla brott)\r\n1. utskottet\r\n2. res. 14 (m, kd, c)\r\nVotering:\r\n202 för utskottet\r\n98 för res. 14\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 1 m, 35 fp, 24 v, 14 mp\r\nFör res. 14:    47 m, 3 fp, 28 kd, 20 c\r\nFrånvarande:    16 s, 7 m, 10 fp, 5 kd, 6 v, 2 c, 3 mp\r\nCecilia Wigström (fp) anmälde att hon avsett att rösta\r\nja men markerats ha röstat nej.</pre><pre>Punkt 18 (Information om permissioner)\r\n1. utskottet\r\n2. res. 18 (fp, m, kd, c)\r\nVotering:\r\n165 för utskottet\r\n135 för res. 18\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 24 v, 13 mp\r\nFör res. 18:    48 m, 38 fp, 28 kd, 20 c, 1 mp\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Punkt 19 (Ökad kompetens inom rättsväsendet om\r\nbrottsoffer)\r\n1. utskottet\r\n2. res. 20 (v, mp)\r\nVotering:\r\n130 för utskottet\r\n39 för res. 20\r\n131 avstod\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  126 s, 2 fp, 2 kd\r\nFör res. 20:    1 m, 1 kd, 23 v, 14 mp\r\nAvstod:         2 s, 47 m, 36 fp, 25 kd, 1 v, 20 c\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Punkt 24 (Situationen för äldre och funktionshindrade\r\nbrottsoffer)\r\n1. utskottet\r\n2. res. 25 (v)\r\nVotering:\r\n274 för utskottet\r\n25 för res. 25\r\n1 avstod\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 48 m, 38 fp, 28 kd, 20 c,\r\n12 mp\r\nFör res. 25:    24 v, 1 mp\r\nAvstod:         1 mp\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Punkt 27 (Brottsofferstatus till barn som bevittnar\r\nvåld inom familjen)\r\n1. utskottet\r\n2. res. 27 (fp, m, kd, c)\r\nVotering:\r\n167 för utskottet\r\n132 för res. 27\r\n1 avstod\r\n49 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 2 m, 24 v, 13 mp\r\nFör res. 27:    46 m, 38 fp, 28 kd, 20 c\r\nAvstod:         1 mp\r\nFrånvarande:    16 s, 7 m, 10 fp, 5 kd, 6 v, 2 c, 3 mp</pre><pre>Övriga punkter\r\nKammaren biföll utskottets förslag.</pre><pre>KUU1 Europeiska unionens framtidsfrågor -\r\nkonstitutionellt fördrag för EU\r\nPunkt 1 (Fördragsstruktur)\r\nUtskottets förslag till beslut med godkännande av\r\n1. utskottets motivering\r\n2. motiveringen i res. 1 i motsvarande del (v)\r\n3. motiveringen i res. 2 i motsvarande del (mp)\r\nFörberedande votering:\r\n24 för res. 1\r\n14 för res. 2\r\n262 avstod\r\n49 frånvarande\r\nKammaren biträdde res. 1.\r\nHuvudvotering:\r\n242 för utskottet\r\n24 för res. 1\r\n32 avstod\r\n51 frånvarande\r\nKammaren biföll utskottets förslag till beslut med\r\ngodkännande av utskottets motivering.\r\nPartivis fördelning av rösterna:\r\nFör utskottet:  128 s, 47 m, 38 fp, 28 kd, 1 c\r\nFör res. 1:     24 v\r\nAvstod:         18 c, 14 mp\r\nFrånvarande:    16 s, 8 m, 10 fp, 5 kd, 6 v, 3 c, 3 mp</pre><pre>Punkt 2 (Ordförande i Europeiska rådet och minister-\r\nrådet)\r\nUtskottets förslag till beslut med godkännande av\r\n1. utskottets motivering\r\n2. motiveringen i res. 3 (s)\r\nVotering:\r\n168 för utskottet\r\n129 för res. 3\r\n3 avstod\r\n49 frånvarande\r\nKammaren biföll utskottets förslag till beslut med\r\ngodkännande av utskottets motivering.\r\nPartivis fördelning av rösterna:\r\nFör utskottet:  48 m, 36 fp, 27 kd, 23 v, 20 c, 14 mp\r\nFör res. 3:     128 s, 1 v\r\nAvstod:         2 fp, 1 kd\r\nFrånvarande:    16 s, 7 m, 10 fp, 5 kd, 6 v, 2 c, 3 mp\r\nAnne-Marie Ekström (fp) anmälde att hon avsett att\r\nrösta ja men markerats ha avstått från att rösta.\r\nOwe Hellberg (v) anmälde att han avsett att rösta ja\r\nmen markerats ha röstat nej.</pre><pre>Punkt 3 (Grundläggande värderingar, m.m.)\r\nUtskottets förslag till beslut med godkännande av\r\n1. utskottets motivering\r\n2. motiveringen i res. 4 (m)\r\n3. motiveringen i res. 5 (fp)\r\n4. motiveringen i res. 6 (kd)\r\n5. motiveringen i res. 1 i motsvarande del (v)\r\n6. motiveringen i res. 7 (c)\r\n7. motiveringen i res. 2 i motsvarande del (mp)\r\nFörberedande votering 1:\r\n19 för res. 7\r\n14 för res. 2\r\n267 avstod\r\n49 frånvarande\r\nKammaren biträdde res. 7.\r\nFörberedande votering 2:\r\n24 för res. 1\r\n19 för res. 7\r\n256 avstod\r\n50 frånvarande\r\nKammaren biträdde res. 1.\r\nFörberedande votering 3:\r\n28 för res. 6\r\n23 för res. 1\r\n248 avstod\r\n50 frånvarande\r\nKammaren biträdde res. 6.\r\nFörberedande votering 4:\r\n39 för res. 5\r\n28 för res. 6\r\n231 avstod\r\n51 frånvarande\r\nKammaren biträdde res. 5.\r\nFörberedande votering 5:\r\n49 för res. 4\r\n38 för res. 5\r\n211 avstod\r\n51 frånvarande\r\nKammaren biträdde res. 4.\r\nHuvudvotering:\r\n128 för utskottet\r\n48 för res. 4\r\n123 avstod\r\n50 frånvarande\r\nKammaren biföll utskottets förslag till beslut med\r\ngodkännande av utskottets motivering.\r\nPartivis fördelning av rösterna:\r\nFör utskottet:  128 s\r\nFör res. 4:     48 m\r\nAvstod:         38 fp, 28 kd, 23 v, 20 c, 14 mp\r\nFrånvarande:    16 s, 7 m, 10 fp, 5 kd, 7 v, 2 c, 3 mp</pre><pre>Punkt 4\r\nKammaren biföll utskottets förslag.</pre><pre>FöU2 Tjänstgöringsskyldighet i internationell\r\nverksamhet\r\n1. utskottet\r\n2. res. (kd)\r\nVotering:\r\n269 för utskottet\r\n28 för res.\r\n2 avstid\r\n50 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 46 m, 38 fp, 23 v, 20 c, 14 mp\r\nFör res.:       28 kd\r\nAvstod: 2 m\r\nFrånvarande:    16 s, 7 m, 10 fp, 5 kd, 7 v, 2 c, 3 mp</pre><pre>SoU14 Behandling av personuppgifter inom soci-\r\naltjänsten\r\nPunkt 1 (Sammanställningar av personuppgifter)\r\n1. utskottet\r\n2. res. (m, fp)\r\nVotering:\r\n213 för utskottet\r\n86 för res.\r\n50 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 28 kd, 23 v, 20 c, 14 mp\r\nFör res.:       48 m, 38 fp\r\nFrånvarande:    16 s, 7 m, 10 fp, 5 kd, 7 v, 2 c, 3 mp</pre><pre>Punkt 2\r\nKammaren biföll utskottets förslag.</pre><pre>NU7 Vissa näringspolitiska frågor\r\nPunkt 1 (Innovationer och nyföretagande)\r\n1. utskottet\r\n2. res. 1 (m, fp, kd, c)\r\nVotering:\r\n152 för utskottet\r\n132 för res. 1\r\n14 avstod\r\n51 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 1 kd, 23 v\r\nFör res. 1:     48 m, 38 fp, 27 kd, 19 c\r\nAvstod:         14 mp\r\nFrånvarande:    16 s, 7 m, 10 fp, 5 kd, 7 v, 3 c, 3 mp</pre><pre>Punkt 4 (Kvinnors, invandrares och ungas företagan-\r\nde)\r\n1. utskottet\r\n2. res. 4 (m, fp, kd, c)\r\nVotering:\r\n165 för utskottet\r\n134 för res. 4\r\n50 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 23 v, 14 mp\r\nFör res. 4:     48 m, 38 fp, 28 kd, 20 c\r\nFrånvarande:    16 s, 7 m, 10 fp, 5 kd, 7 v, 2 c, 3 mp</pre><pre>Punkt 6 (Auktorisation och certifiering)\r\n1. utskottet\r\n2. res. 7 (mp, fp, c)\r\nVotering:\r\n226 för utskottet\r\n72 för res. 7\r\n51 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  127 s, 48 m, 28 kd, 23 v\r\nFör res. 7:     38 fp, 20 c, 14 mp\r\nFrånvarande:    17 s, 7 m, 10 fp, 5 kd, 7 v, 2 c, 3 mp</pre><pre>Punkt 9 (Företagsetablering och företagsnedläggning)\r\n1. utskottet\r\n2. res. 11 (m, fp, kd, c)\r\n3. res. 12 (mp, v)\r\nFörberedande votering:\r\n134 för res. 11\r\n37 för res. 12\r\n128 avstod\r\n50 frånvarande\r\nKammaren biträdde res. 11.\r\nHuvudvotering:\r\n160 för utskottet\r\n133 för res. 11\r\n6 avstod\r\n50 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 1 fp, 22 v, 9 mp\r\nFör res. 11:    48 m, 37 fp, 28 kd, 20 c\r\nAvstod:         1 v, 5 mp\r\nFrånvarande:    16 s, 7 m, 10 fp, 5 kd, 7 v, 2 c, 3 mp</pre><pre>Övriga punkter\r\nKammaren biföll utskottets förslag.</pre><pre>6 §  Migration och asylpolitik</pre><pre>Föredrogs\r\nsocialförsäkringsutskottets betänkande 2002/03:SfU8\r\nMigration och asylpolitik (skr. 2002/03:28).</pre><pre>Anf.  1  STEN TOLGFORS (m):\r\nHerr talman! Vi ser i dag ett exempel på hur rege-\r\nringen förlorat kraft och initiativ i frågor som rör\r\nintegrations- och migrationspolitik.\r\nI stället ökar riksdagens och socialförsäkringsut-\r\nskottets betydelse på området. Regeringen kommer\r\nsläntrande efter, när frågor redan har avgjorts. När en\r\nutredning av regler för vidgad arbetskraftsinvandring\r\ndiskuteras har regeringen agerat åskådare.\r\nEfter att under valrörelsen upprepade gånger ha\r\navfärdat tanken på vidgad arbetskraftsinvandring har\r\nSocialdemokraterna i dagens betänkande plötsligt\r\ntvingats acceptera att frågan utreds. Man har gjort det\r\nenbart därför att en potentiell majoritet först formats\r\nkring behovet av en sådan utredning. Man har gjort\r\ndet i ett försök att hindra Miljöpartiet från att göra\r\ngemensam sak med de borgerliga partierna. Det\r\nmisslyckades dock.\r\nSocialdemokraternas alternativ, som förhopp-\r\nningsvis röstas ned här senare i dag, är en utredning,\r\nmen en utredning utan tydligt mandat och utan tydlig\r\nriktning. Det är heller inte den breda parlamentariska\r\nutredning som fem partier vill ha.\r\nDärför ser vi i dag en fempartireservation om en\r\nparlamentarisk utredning med ett tydligt mandat - en\r\nreservation som gör upp med de socialdemokratiska\r\nargumenten från valrörelsen.\r\nMånga, bland annat Svenskt Näringsliv, har pekat\r\npå behovet av ett nytt, moderniserat regelverk. Men\r\ningen har hittills tillräckligt gått på djupet med frå-\r\ngan, och ingen har heller lagt fram ett komplett för-\r\nslag till ett moderniserat regelverk. Det tar nu vi fem\r\npartier initiativ till.\r\nVår utgångspunkt är att det behövs fler som job-\r\nbar - och fler som jobbar mer - för att välfärden i\r\nSverige ska kunna utvecklas. Förutsättningarna för\r\nmänsklig utveckling och ökat välstånd är inte till-\r\nräckligt goda i dag, vilket vi från moderat sida uppre-\r\npade gånger har lagt fram förslag om för att förändra.\r\nDen socialdemokratiska integrationspolitiken fun-\r\ngerar inte. Resultatet är att tiotusentals människor -\r\nbåde infödda svenskar och invandrare - står vid sidan\r\nav samhället.\r\nMen att som regeringen hävda att de som står\r\nutanför arbetsmarknaden först ska få arbete innan\r\nvidgad arbetskraftsinvandring medges håller inte. Det\r\när en alldeles för statisk syn på arbetsmarknaden.\r\nUtbud och efterfrågan matchar inte varandra på ar-\r\nbetsmarknaden. Sverige har därför både arbetslöshet\r\noch arbetskraftsbrist samtidigt.\r\n25 000 tjänster kunde aldrig tillsättas under 2001\r\npå grund av rekryteringsproblem enligt Svenskt Nä-\r\nringsliv. Om landstingen efterfrågar läkare hjälper det\r\ninte att hänvisa till att det finns arbetslösa utan ut-\r\nbildning. Om verkstäder efterfrågar erfarna yrkesar-\r\nbetare som bilmekaniker hjälper det inte att hänvisa\r\ntill arbetslösa akademiker. Det är inte samma perso-\r\nner vi talar om.\r\nDelvis kan problemen avhjälpas med utbildning\r\noch ökad rörlighet på arbetsmarknaden, men inte helt.\r\nDet är för stora behov vi resonerar om.\r\nArbetskraftsbrist riskerar att leda till lägre tillväxt,\r\ninflationen kan ta fart om arbetskraftsbrist driver upp\r\nlönerna. Då finns det risk för högre räntor, vilket i sin\r\ntur bromsar sysselsättningen. Fortsatta hinder för\r\nrekrytering riskerar därför på sikt att höja arbetslös-\r\nheten.\r\nOmvänt gäller att arbetskraftsinvandring kan rätt\r\nhanterad bidra till att öka tillväxt och skapa nya ar-\r\nbetstillfällen. När flera arbetar kan köpkraften i eko-\r\nnomin växa och därmed också efterfrågan på arbets-\r\nkraft. Det kan också vara så, vilket många har påpe-\r\nkat, att om fler invandrare arbetar ökar möjligheterna\r\ntill jobb för andra, eftersom diskriminering och kultu-\r\nrella barriärer överkommes.\r\nSverige behöver tillskott av kunskap och kompe-\r\ntens. I dag finns regler som medger endast mycket\r\nbegränsad invandring av främst utländska experter.\r\nSamtidigt råder en situation där polska läkare har\r\navvisats när deras temporära uppehållstillstånd har\r\ngått ut. Vem har vunnit på det? Vårdköer växer, och\r\nmänniskor tvingas i väg.\r\nHärtill kommer allvarliga demografiska faktorer\r\noch avfolkningen av glesbygden. Försörjningskvoten\r\nstiger i avfolkningsbygder och kommer att göra det\r\nfortsatt också nationellt. Den som vill värna sin pen-\r\nsion måste värna att fler arbetar.\r\nI Expressen skrev häromdagen de två socialde-\r\nmokratiska kommunalråden i Ragunda och Ström-\r\nsund att om berörda personer från Thailand \"fick\r\nkomma kunde de hjälpa företagen att fortsätta ut-\r\nvecklas och generera skatteintäkter åt kommunen.\r\nMen det är stopp.\" De fortsatte: \"I Strömsund råder\r\nbrist på folk till sjukvården, liksom i resten av EU.\r\nKommunen har därför fört samtal med läkare från\r\nUzbekistan för att få dem att flytta till Jämtland. In-\r\ntresset från de välutbildade läkarna har varit stort.\r\nMen inte från Migrationsverket och Socialstyrelsen.\r\nDär är det nej.\"\r\nRegeringen har alltså stängt dörren. Endast 440\r\npersoner utanför EU fick permanent arbetstillstånd\r\n2001. Arbetstillstånd ges bara undantagsvis för kvali-\r\nficerade befattningar eller annan specialiserad yrkes-\r\nutövning. Tidsbegränsat arbetstillstånd ges i maximalt\r\n18 månader, och då vanligen för bärplockning och\r\nandra säsongsarbeten.\r\nHerr talman! Fem partier är överens om kritiken\r\nav regeringens statiska syn på ekonomi och arbets-\r\nmarknad. Fem partier är också överens om följande:\r\nAtt mot bakgrund av hittillsvarande erfarenheter\r\nbegära en utredning av hur ett vidgat regelverk för\r\narbetskraftsinvandring bör se ut. I utredningens upp-\r\ndrag ska ingå att se över hur socialförsäkringar, soci-\r\nala förmåner och arbetsrätt ska utformas.\r\nVi markerar vidare att lön, försäkringsskydd och\r\növriga anställningsvillkor inte får vara sämre vid\r\narbetskraftsinvandring än för svensk arbetskraft. En\r\nviktig poäng är att sambandet mellan ett moderniserat\r\nregelverk för arbetskraftsinvandring och asylrätten\r\nmåste studeras så att asylrätten inte urholkas. Härut-\r\növer kan partierna ha olika uppfattningar om saker\r\nsom ligger utanför reservationen men inom ramen för\r\nutredningens uppdrag.\r\nFör mig är det viktigt att särskilja asylrätten från\r\nvidgade regler för arbetskraftsinvandring för att hind-\r\nra att den urholkas.\r\nJag vill understryka att frågan inte är enkel eller\r\natt kraven på gediget beslutsunderlag, till exempel\r\ngällande effekter på och inkvalningsregler för social-\r\nförsäkringarna, kan viftas bort. Diskussionen i frågan\r\nskulle då snabbt vända mot dem som företräder ett\r\nmoderniserat regelverk. Poängen med dagens gemen-\r\nsamma reservation är att den tydligt pekar på dessa\r\nområden att studera och behovet av fördjupning,\r\nsamtidigt som den ger en tydlig färdriktning.\r\nHerr talman! Min bedömning är att illegal invand-\r\nring och människosmuggling skulle minska om mo-\r\nderniserade regler för arbetskraftsinvandring infördes.\r\nTänk efter ett slag: Vad skulle man själv välja - att\r\nsmugglas i en container, lägga sin familjs liv och sitt\r\nlivs besparingar i händerna på organiserade brotts-\r\nlingar, för att sedan hamna i en illegal gråzon eller\r\nalternativt att kunna söka visum, arbete och uppe-\r\nhållstillstånd för att legalt kunna arbeta i ett land?\r\nSjälva förutsättningen för människosmuggling så-\r\nsom lönsam bransch är att den är illegal och att inga\r\nandra möjligheter till rörlighet finns. Det är detta som\r\ngör människor villiga att betala pengar till smugglare\r\noch riskera sina liv för en bättre framtid. Det faktum\r\natt arbetskraftsmigration i dag är otillåten från länder\r\nutanför EU ger smugglaren makt över människor. De\r\nsom smugglats in i landet växlar ofta över till att bli\r\nasylsökande. Det är ett problem därför att därmed\r\nökar väntetiderna för dem som behöver skydd.\r\nMänniskosmuggling är ett gissel som måste be-\r\nkämpas både genom bättre yttre gränskontroll och\r\ngenom polisiära insatser mot internationella, organi-\r\nserade ligor. Samtidigt skulle vidgade möjligheter till\r\narbetskraftsinvandring minska marknaden för\r\nsmuggling.\r\nHerr talman! Karin Enström kommer att utveckla\r\nvåra moderata synpunkter i övriga frågor i detta be-\r\ntänkande. Jag vill avsluta med att yrka bifall till re-\r\nservation 11 om utredning om arbetskraftsinvandring.\r\n(Applåder)</pre><pre>Anf.  2  ERIK ULLENHAG (fp):\r\nHerr talman! Kammarens ledamöter! Jag vet ock-\r\nså att det finns en hel del människor på åskådarläkta-\r\nren i dag därför att man är mycket glad över det be-\r\nslut som förhoppningsvis kommer att fattas om ar-\r\nbetskraftsinvandring. Det är inte alldeles för många\r\nsom bevistar våra föreställningar, men ibland kom-\r\nmer ett gäng. Det är dessutom roligt när folk är glada\r\növer de beslut som fattas.\r\nDoktor Araz Jakob är från norra Irak. Han har un-\r\nder en tid arbetat på den ortopediska kliniken i Es-\r\nkilstuna. Man har vid den ortopediska kliniken i Es-\r\nkilstuna saknat läkare under lång tid, vilket har gjort\r\natt vården på den kliniken har blivit sämre. Jag prata-\r\nde med den medicinskt ansvariga sjuksköterskan, och\r\nhon sade så här: Vi har haft doktor Jakob, och det har\r\nfungerat alldeles utmärkt. Han vill stanna, för en\r\ngångs skull slipper vi stafettläkare, berättade hon.\r\nMen nu har doktor Araz Jakob utvisats till norra Irak\r\ndärför att han inte har asylskäl, och han ska kastas ut\r\nur landet.\r\nDet där är lite grann kärnan i vad arbetskraftsin-\r\nvandring handlar om. Tycker vi att det är bra eller\r\ndåligt att det finns en läkare i Eskilstuna som kan\r\nbidra till att ge patienter vård? Tycker vi att det är bra\r\neller dåligt att den här personen får bygga sig en\r\nframtid i Sverige, även om han saknar asylskäl?\r\nTyvärr är det sätt varpå Socialdemokraterna han-\r\nterat frågan om arbetskraftsinvandring väldigt talande\r\nför hur Socialdemokraterna styr det här landet. Alla\r\nhar vetat i många år att vi behöver fler människor\r\nsom kommer till Sverige för att vi ska klara tillväxt\r\noch välfärd. Folkpartiet presenterade ett förslag om\r\narbetskraftsinvandring i somras, och då kör valrörel-\r\nsen i gång. LO-tidningen har rubriken på sina ledare\r\natt Folkpartiet vill införa arbetsläger i Sverige, men vi\r\nkommer aldrig att acceptera arbetskraftsinvandring.\r\nStatsminister Göran Persson gick ut gång på gång i\r\nvalrörelsen blundande för verkligheten och sade: Vi\r\nbehöver inga människor som kommer till Sverige och\r\narbetar.\r\nNär valrörelsen hade lagt sig, ett par månader se-\r\nnare, upptäcker maktpartiet Socialdemokraterna att\r\ndet kanske finns en annan majoritet i Sveriges riks-\r\ndag. Det kanske finns en majoritet bestående av de\r\nfyra borgerliga partierna och Miljöpartiet. Då blir det\r\nhelt plötsligt en annan ton, inte därför att man har bytt\r\nåsikt, inte därför att man har upptäckt en verklighet\r\nsom man inte kände till utan just därför att man är\r\noerhört rädd för makten. Från LO-tidningens ledare\r\nom arbetsläger, från Margareta Winbergs tal i valrö-\r\nrelsen om att om vi öppnar för arbetskraftsinvandring\r\nkommer det att bli svårare för din son att få jobb har\r\nvi kommit till att arbetsmarknadsminister Hans Karls-\r\nson i lördags i Göteborgs-Posten säger: Vi säger ja till\r\narbetskraftsinvandring.\r\nDet är mycket bra att ansvarig minister för migra-\r\ntionsfrågor är här i dag. Jag hoppas vi får en tydlig\r\nredogörelse om Socialdemokraternas linje i frågan\r\nom arbetskraftsinvandring. Säger Socialdemokraterna\r\nja till den fempartiöverenskommelse som har träffats\r\när det absolut ingenting som utesluter att man röstar\r\nför den.\r\nDet finns två starka skäl till att säga ja till arbets-\r\nkraftsinvandring. Det första har jag redan antytt. Det\r\nhandlar om egenintresset för Sverige. Om vi ska klara\r\nvår egen tillväxt och välfärd behöver vi människor till\r\nvården, i hantverksyrken, i norra Sverige och i andra\r\nområden där man har problem med att få arbetskraft.\r\nDet handlar också om hur vi ser på världen. För\r\nmig är det något stort att människor kan röra på sig.\r\nFör mig är det något fint att en människa från en\r\nannan del av världen, även ifall han eller hon saknar\r\nasylskäl, ska kunna söka sig till Sverige och få ett\r\narbete här. Ökad öppenhet är i sig något mycket posi-\r\ntivt. Jag är också övertygad om att detta skulle avlasta\r\nasylsystemet på ett sätt som vore väldigt positivt för\r\noss alla.\r\nMed det sagt om arbetskraftsinvandring tänker jag\r\nsäga några ord om flyktingpolitik.\r\nSverige sviker sitt humana ansvar i dag genom att\r\nvi inte ger skydd åt barn som behöver vård här.\r\nSverige sviker genom att människor riskerar att\r\nutvisas till ett land där de inte får älska vem de vill.\r\nMänniskor får inte stanna i Sverige trots att de är\r\nhomosexuella och riskerar förföljelse i sitt hemland.\r\nSverige sviker därför att vi har byggt upp ett sys-\r\ntem där asylsökande barn far mycket illa.\r\nSverige sviker genom att vi kastar ut människor\r\nsom har integrerats i Sverige och säger att de inte får\r\nplats trots att barnen har gått i skola här under flera\r\når.\r\nSverige sviker genom att vi har så långa hand-\r\nläggningstider att man sliter ut människor och skapar\r\nmycket stora problem.\r\nVad gör då regeringen? Vi kan konstatera att de\r\nhumana förslagen försenas gång på gång.\r\nFörslag som har utlovats om en utökad anhörigin-\r\nvandring till Sverige, som sex partier i kommittén var\r\növerens om, har stannats upp.\r\nDet har kommit förslag om att vidga flyktingbe-\r\ngreppet så att den som förföljs på grund av kön, riske-\r\nrar hedersmord, könsstympning och annat eller den\r\nsom förföljs på grund av sexuell läggning också ska\r\nomfattas av flyktingbegreppet. I valrörelsen avgavs\r\ngång på gång löften om att en utredning skulle vara\r\nklar med sitt arbete i början av oktober förra året. Den\r\nutredningen är inte ens tillsatt.\r\nFörslaget om ny instans- och processordning har\r\nockså hamnat i långbänk.\r\nNär det gäller EU-arbetet vill jag först understryka\r\natt vi från Folkpartiet välkomnar gemensamma regler\r\npå EU-nivå. Det är bra att vi har gemensamma mini-\r\nmiregler så att vi tar ett gemensamt ansvar. Men vi\r\nska också betona att det är fråga om minimiregler.\r\nDet finns ingenting som hindrar regeringen från att\r\nvidga flyktingbegreppet med hänvisning till EU-\r\nreglerna.\r\nI detta åttaminutersanförande ska jag säga någon-\r\nting snällt om regeringen, och det är att man på EU-\r\nnivå vid ett par tillfällen har satt foten i backen och\r\nsagt nej. Man har lagt in sitt veto när flyktingpolitiken\r\noch sett ut att hårdna.\r\nOch det trodde jag att man skulle göra mycket\r\ntydligt beträffande det förslag som ligger på EU:s\r\nbord i dag, nämligen det förslag som britterna har lagt\r\nfram om att man ska bygga upp flyktingläger i Alba-\r\nnien, i Turkiet och i andra länder utanför Europa för\r\natt vi själva ska slippa att ta ansvar för asylmottagan-\r\ndet.\r\nJag trodde att det var alldeles självklart för en\r\nsvensk flyktingminister att glasklart gå ut och säga\r\nnej till detta till detta förslag. Men jag blev häpen,\r\nförvånad och besviken när jag läste protokollet från\r\ndet ministerrådsmöte där det framgår att Sverige ser\r\ndet som intressant att arbeta vidare med detta förslag.\r\nJag hoppas att Jan O Karlsson i den här debatten\r\nkan reda ut om han anser att det är förenligt med FN:s\r\nGenèvekonvention om Sverige, Storbritannien och\r\nandra länder säger: Ja, det kommer asylsökande hit,\r\nmen vi skickar dem till Albanien och Turkiet för\r\nutredning där.\r\nMan försöker att göra precis samma sak som vi ti-\r\ndigare har kritiserat Norge för. Norge har ändrat sina\r\nmottagningsvillkor för att minska antalet asylsökan-\r\nde. Nu försöker Storbritannien säga att de människor\r\nsom kommer dit hamnar i Albanien eller i Turkiet.\r\nDetta är ett förslag som den svenska regeringen av\r\nnågon anledning inte tydligt har tagit avstånd ifrån.\r\nDet finns väldigt mycket att göra på flyktingpoli-\r\ntikens område. Det behövs lagändringar, det behöver\r\nstartas upp för arbetskraftsinvandring - det första\r\nsteget tar vi i dag - och det behövs en ny human rätts-\r\nsäker asylprocess. Vi har till och med sagt att det\r\nbehövs amnesti för gömda flyktingar eftersom flyk-\r\ntingpolitiken har havererat. Vi behöver göra mycket\r\nnu. Vi får inte fortsätta att svika vårt solidariska och\r\nhumana ansvar.</pre><pre>(TALMANNEN: Det får inte förekomma några\r\napplåder på läktaren. Det är förbjudet.)</pre><pre>Med detta vill jag yrka bifall till reservation nr 11\r\nom arbetskraftsinvandring och till reservation nr 39\r\nom en förändring av lagstiftningen när det gäller\r\nhumanitära skäl.</pre><pre>Anf.  3  TALMANNEN:\r\nLedamöter får applådera, men inte åhörare på\r\nläktaren.</pre><pre>Anf.  4  SVEN BRUS (kd):\r\nHerr talman! Vi kristdemokrater har en rad reser-\r\nvationer till detta betänkande varav flera tillsammans\r\nmed andra partier. Jag står självfallet bakom samtliga,\r\nmen yrkar bifall till reservationerna nr 11 och 27.\r\nDen svenska riksdagen har uttalat att migrations-\r\npolitiken ska ses om en helhet. I den helheten ingår\r\nflykting-, invandrings- och återvändandepolitik. Må-\r\nlet är att migration till och från vårt land ska ske i\r\nordnade former och att vi ska värna asylrätten.\r\nVi i den här kammaren är överens om att upprätt-\r\nhålla en reglerad invandring utanför nordiska med-\r\nborgare, EU- och EES-medborgare. Den verksamhet\r\nsom sker på området ska präglas av rättssäkerhet,\r\nhumanitet och respekt för individens mänskliga rät-\r\ntigheter.\r\nHerr talman! Detta grundläggande förhållnings-\r\nsätt, som man i enighet har beslutat om i denna kam-\r\nmare, finns det anledning att påminna om när vi nu\r\nska behandla ett mycket omfattande betänkande om\r\nmigrations- och asylpolitik. Det är naturligtvis inte\r\nmöjligt att här beröra mer än några aspekter på detta\r\nstora politikområde.\r\nLåt mig först få säga något om asylrätten och\r\nvarje individs obestridliga rätt till en individuell be-\r\ndömning. Det ökande antalet asylsökande till Sverige\r\nhar kommit att vrida debatten till att fokusera på att\r\ndet är många som saknar asylskäl och dessutom iden-\r\ntitetshandlingar.\r\nLåt oss vara överens om personer som åberopar\r\nasylskäl, men som i verkligheten har skumma syften\r\nmed att få uppehållstillstånd i Sverige ska hindras\r\nfrån det. När detta är sagt måste ändå ett otvetydigt\r\nkrav ställas på rättstrygghet och individuell bedöm-\r\nning av varje asylsökande.\r\nHerr talman! Jag vill varna för tendenser att se\r\nasylsökande från vissa länder och områden med sär-\r\nskild misstänksamhet. Också från dessa områden och\r\nländer kan det komma personer med välgrundade\r\nskyddsskäl, exempelvis kvinnor av judisk börd som\r\nutsatts för svåra övergrepp till följd av antisemitiska\r\nstämningar i samhällen i det forna Sovjet. Även om\r\nmyndigheterna officiellt förnekar antisemitism är\r\ndessa kvinnors verklighet en annan.\r\nEtt annat exempel är de tjetjener som söker asyl\r\noch hos oss registreras som ryssar. Det finns ett stort\r\nantal rapporter som pekar på grova övergrepp från\r\nden ryska krigsmaktens sida mot befolkningen i\r\nTjetjenien. Läkare utan gränser och andra organisa-\r\ntioner berättar om gruppvåldtäkter, tortyr, misshandel\r\noch försvinnanden. Trots detta är Sveriges hållning\r\natt Ryssland är en demokrati och har ett fungerande\r\nrättsväsende.\r\nHerr talman! Det finns anledning att påminna om\r\nkravet på individuell och rättssäker bedömning av\r\nvarje asylsökande.\r\nInvandring är en tillgång för ett land, men för att\r\ndet ska vara på det sättet måste invandrade männi-\r\nskors resurser också tas till vara. Vi måste ge möjlig-\r\nheter till en sådan mänsklig utveckling att invand-\r\nringen bidrar till allas vår välfärd.\r\nDet finns i dag och inför morgondagen både eko-\r\nnomiska och mänskliga skäl att möjliggöra en ökad\r\narbetskraftsinvandring till Sverige. I dag medges en\r\nbegränsad invandring av främst utländska experter.\r\nVi måste se det som naturligt att människor kan\r\nröra sig över nationsgränser och bygga en ny framtid\r\ni ett annat land än i födelselandet. Ett Sverige som är\r\nberett att ge människor den möjligheten kommer\r\nsamtidigt att belönas med en mer dynamisk utveck-\r\nling och en mer dynamisk ekonomi.\r\nNär det gäller arbetskraftsinvandring från EU-\r\nländer borde unionens regler om fri rörlighet få ge-\r\nnomslag så fort som möjligt. Regeringens utredare\r\nBerit Rollén har ju överlämnat sitt förslag om att\r\nutnyttja de längre övergångstider som finns i avtalen\r\nmed ansökarländerna. Utredningen remissbehandlas\r\njust nu, men Sverige bör besluta om att fri rörlighet\r\nska gälla för alla medborgare i EU från medlemska-\r\npets första dag.\r\nDe demografiska kurvorna pekar klart på att vårt\r\nland redan nu och i framtiden behöver fler som arbe-\r\ntar för att vi ska klara välfärd och tillväxt.\r\nSverige råder redan arbetskraftsbrist samtidigt\r\nsom en mycket stor andel människor är arbetslösa,\r\nsjukskrivna eller sjukpensionerade. Nu menar rege-\r\nringen att de som står utanför arbetsmarknaden först\r\nska få arbete innan vi tillåter arbetskraftsinvandring.\r\nDet tycker jag är ett statiskt synsätt på arbetsmarkna-\r\nden. Framtida arbetskraftsbrist riskerar i själva verket\r\natt leda till lägre tillväxt och därmed till högre ar-\r\nbetslöshet.\r\nI dag finner vi en skrämmande hög andel av de\r\nnya svenskarna utanför arbetsmarknaden, och mångas\r\nkompetens tas inte till vara. Vi måste lyckas långt\r\nbättre med integrationen, det är sant, men arbets-\r\nkraftsinvandring står inte i motsatsförhållande till\r\nintegration. Tvärtom kan arbetskraftsinvandring bidra\r\ntill tillväxt och nya arbetstillfällen.\r\nHerr talman! Nu är vi fem partier som anser att\r\nriksdagen bör ge regeringen i uppdrag att låta utreda\r\nhur ett vidgat regelverk för arbetskraftsinvandring ska\r\nse ut. I det uppdraget ska det ingå att se över hur\r\nsocialförsäkringar, sociala förmåner och arbetsrätt ska\r\nutformas. Lön, försäkringsskydd och övriga villkor\r\nfår naturligtvis inte vara sämre för arbetskraftsinvand-\r\nrare än vad som gäller för svensk arbetskraft. Vi vill\r\ninte skapa en A- och en B-arbetsmarknad. Sambandet\r\nmed asylrätten måste också belysas så att denna inte\r\nurholkas.\r\nHerr talman! En generös flyktingpolitik förutsätter\r\nett vidgat flyktingbegrepp. Här måste innefattas till\r\nexempel förföljelse på grund av kön och sexuell\r\nläggning. I dag har ofta den som erkänns som flykting\r\nen förmånligare ställning än den som beviljas skydd\r\nmed stöd av andra bestämmelser i utlänningslagen.\r\nDet gäller inte minst förföljda kvinnor som drabbas\r\nav en genusrelaterad förföljelse. De här kvinnorna\r\nmåste få samma rättigheter och starka skydd som den\r\nsom får uppehållstillstånd som flykting. Kvinnlig\r\nkönsstympning är ett brott mot grundläggande\r\nmänskliga rättigheter och måste få vara ett fullgott\r\nskäl för att ges flyktingstatus. Vid till exempel heder-\r\nsmord, könsstympning eller homosexualitet är det\r\ninte tillräckligt att en person ges uppehållstillstånd av\r\nhumanitära skäl. Svensk lagstiftning bör ändras, även\r\nom det föreslagna EU-direktivet om skyddsgrunder\r\ninte antagits.\r\nDen långsamma beredningen för att stärka skyd-\r\ndet för den som riskerar förföljelse på grund av kön\r\neller sexuell läggning är oacceptabel. Regeringen bör\r\ndärför snarast återkomma till riksdagen med förslag\r\ntill nödvändiga författningsändringar.\r\nInnan EU kan gå vidare och fastställa en gemen-\r\nsam asylpolitik måste man vara överens om en klar\r\noch tydlig definition av begreppet flykting. I annat\r\nfall kan en person avvisas från ett EU-land men inte\r\nfrån ett annat på grund av olika definitioner av flyk-\r\ntingbegreppet. Det här är oacceptabelt. Det är viktigt\r\natt kommissionens förslag om miniminormer för när\r\nmedborgare i tredjeland ska betraktas som flyktingar\r\neller som personer som av andra skäl behöver inter-\r\nnationellt skydd inte urholkas.\r\nRegeringen bör verka för att det snarast antas en\r\ngemensam definition inom EU av begreppet flykting.\r\nFlyktorsaker som krig, inbördeskrig, odemokratiska\r\nregimer, förtryck av minoriteter, natur- och hunger-\r\nkatastrofer och förtryck på grund av kön eller sexuell\r\nläggning innebär att de tidigare definitionerna i Ge-\r\nnèvekonventionen av begreppet flykting bör utvidgas.\r\nDet är av yttersta vikt, herr talman, att Genève-\r\nkonventionen utvidgas, och det bör Sverige verka för\r\ni internationella sammanhang.</pre><pre>Anf.  5  KALLE LARSSON (v):\r\nHerr talman! Ibland måste man säga som det är.\r\nDen svenska flyktingpolitiken brister i dag avsevärt i\r\nhumanitet och rättssäkerhet. Rapporter om omänskli-\r\nga och obegripliga avvisningsbeslut återkommer\r\noupphörligen, liksom fällningarna av Sverige i FN:s\r\nkommitté mot tortyr för olagliga avvisningsbeslut.\r\nFlyktinggruppernas och asylkommittéernas riksråd,\r\nFARR, har nyligen avlämnat en rapport som tydligt\r\noch klart visar att praxis har hårdnat när det gäller\r\nhumanitära skäl.\r\nI stället för att göra något åt detta tycks regeringen\r\npå alla sätt försöka förhindra att Utlänningsnämnden\r\nläggs ned, trots beslut av en enig riksdag. Nu kommer\r\ndessutom nya signaler från migrationsminister Jan O\r\nKarlsson om hårdare tag mot flyktingar. Han vill\r\nkorta köerna i systemet genom att inskränka rätten till\r\nnya ansökningar kraftigt. Vidare föreslås åtgärder för\r\natt möjliggöra bestraffning av dokumentlöshet, bland\r\nannat genom sänkt dagersättning och beskurna möj-\r\nligheter att arbeta under asyltiden. Det är utmärkt att\r\nmigrationsministern är här i dag för att stå till svars.\r\nVari ligger rättssäkerheten och humaniteten i sådana\r\nförslag?\r\nHerr talman! Väntetiderna för asylsökande är ett\r\nbekant ämne för denna kammare, och vi är många\r\nsom krävt, och kräver, att de kortas. Det är inte rim-\r\nligt att en del får vänta på besked om uppehållstill-\r\nstånd i åratal, bara därför att processen är så långsam\r\nsom den är i dag. Självfallet kräver en snabbare\r\nhandläggning ökade resurser, men det finns också\r\nandra sätt att ta krafttag mot de långa väntetiderna. En\r\nrättssäker asylprocess är ett sådant steg, och det är\r\ndärför som vi med sorg i hjärtat kan se hur Utlän-\r\nningsnämndens nedläggning förefaller mer och mer\r\navlägsen. Därför kräver vi att den som har väntat på\r\nbesked längre än 18 månader utan att själv vara skäl\r\ntill dröjsmålet automatiskt ska beviljas permanent\r\nuppehållstillstånd. Jag yrkar bifall till reservation 42\r\nunder punkt 31. Vari ligger logiken i att enskilda\r\nmänniskor ska behöva betala med sitt lidande för\r\nbrister i systemet?\r\nHerr talman! Jag ska säga några ord också om si-\r\ntuationen för asylsökande från Irak. Strax före krigs-\r\nutbrottet avvisades asylsökande till norra Irak, trots\r\nderas välgrundade oro inför det direkta krigshot som\r\ndå förelåg. Migrationsverket ansåg att man inte kunde\r\nta hänsyn till eventuella framtida händelser och fort-\r\nsatte att avvisa asylsökande till norra Irak. Nu väljer\r\nman däremot att ta hänsyn till ett hypotetiskt fram-\r\ntidsscenario, eftersom de asylskäl som finns i dag kan\r\nha undanröjts efter kriget. Godtycket är skrämmande.\r\nRätten till skydd för den som flyr undan väpnad kon-\r\nflikt är tillämplig för flyktingar från Irak, men Migra-\r\ntionsverket väljer, med regeringens goda minne, att\r\nmitt under brinnande krig inte tillämpa denna regel.\r\nVari ligger rättssäkerheten och humaniteten i sådana\r\nbeslut och ett sådant agerande?\r\nHerr talman! Tvärtemot vad som har nämnts un-\r\nder debatten hittills är samtliga partier i denna kam-\r\nmare överens om en utredning om arbetskraftsinvand-\r\nring. Visst satt det långt inne, det ska medges, för\r\nSocialdemokraterna, men nu har ju till och med de\r\nsällat sig till oss övriga när det gäller behovet av en\r\nsådan utredning, och det är trots allt välkommet.\r\nDärför handlar det nu om att ta ställning till vilka\r\nramar en sådan utredning bör ha.\r\nAtt de borgerliga partierna i synen på maktbalan-\r\nsen på arbetsmarknaden sin vana trogen ställer sig på\r\narbetsgivarnas sida är kanske inte så överraskande.\r\nMen, herr talman, ibland måste man säga som det är.\r\nMiljöpartiet är ett i grunden borgerligt parti. Visserli-\r\ngen anger de tillsammans med de borgerliga att lön,\r\nförsäkringsskydd och övriga anställningsvillkor inte\r\nfår vara sämre för arbetskraftsinvandrare än för\r\nsvensk arbetskraft, men det är långt ifrån tillräckligt.\r\nMan anger nämligen också att det i uppdraget ska\r\ningå att \"se över hur socialförsäkringar, sociala för-\r\nmåner och arbetsrätt skall utformas\". Men om villko-\r\nren nu inte får vara sämre, varför då öppna för att just\r\ndetta utreds? Är Miljöpartiet inte medvetet om att det\r\ni begreppet arbetsrätt ryms avsevärt mycket mer än\r\nlöner och anställningsvillkor? Här ligger en hel flock\r\nhundar begravna.\r\nSjälvfallet kommer vi i Vänsterpartiet att delta i\r\nden kommande utredningen och se som en av våra\r\nhuvuduppgifter att avvisa den arbetskraftsinvandring\r\npå arbetsgivarnas villkor som vi vet att de borgerliga\r\npartierna önskar. Och vi kommer inte att glömma\r\nvilken sida Miljöpartiet valde när det gällde att för-\r\nsvara arbetsrätten.\r\nHerr talman! Ibland uppvisar regeringen en an-\r\nsenlig mängd hyckleri, för samtidigt som man påstår\r\nsig vilja stärka kunskapen om kvinnors asylskäl hän-\r\nder det mycket lite i praktiken. Den som gripits av\r\npolis, förts till en polisstation och där våldtagits av\r\npoliser en hel natt blir avvisad eftersom \"det är ett\r\nbrott att begå våldtäkt i den asylsökandes hemland\".\r\nMan föreslår följaktligen att den våldtagna kvinnan\r\nska gå tillbaka till den polisstation där hon våldtagits\r\noch anmäla poliserna. Hur kan regeringen stillatigan-\r\nde åse att kvinnliga asylsökande inte får skydd, trots\r\natt de lämnat berättelser om tortyr och våldtäkter som\r\nbedömts vara trovärdiga?\r\nHerr talman! Ibland måste man alltså säga som\r\ndet är. Inom EU har främlingsfientliga krafter tillåtits\r\nsätta dagordningen för flyktingpolitiken. Besluten om\r\nrepressiva åtgärder har fattats snabbt och till synes\r\nutan vånda i Bryssel. Den svenska regeringen tycks\r\nha kapitulerat. Det förefaller tyvärr som om Sveriges\r\nregering i denna kammare gett upp arbetet för en\r\nsolidarisk flyktingpolitik både här och i EU. Mursten\r\nfogas nu till mursten i bygget av fästning Europa som\r\nstänger människor ute.\r\nI går kväll talade representanter från sex av riks-\r\ndagens partier vid en manifestation på Mynttorget\r\nutanför riksdagen för en mer generös och human\r\nflyktingpolitik. Vi lovar att återkomma inför varje\r\nmigrationspolitisk debatt här i kammaren.\r\nJag kan konstatera att Socialdemokraterna står\r\nalltmer ensamma i sitt försvar av den nuvarande\r\norättvisa ordningen. Än så länge räddas de bara av en\r\nsöndervittrande majoritet av moderater i denna kam-\r\nmare.\r\nJag står självfallet bakom samtliga Vänsterpartiets\r\nreservationer och yrkar också bifall till reservation 10\r\nunder punkt 6.</pre><pre>Anf.  6  ERIK ULLENHAG (fp) replik:\r\nHerr talman! Ibland är det tyvärr så när man de-\r\nbatterar med Kalle Larsson att man kan säga samma\r\nsak en gång, tio gånger eller hundra gånger, men det\r\ngår liksom ändå inte in. Den som kommer till Sverige\r\nsom arbetskraftsinvandrare ska ha samma villkor som\r\nden som jobbar på svensk arbetsmarknad - punkt.\r\nDetta sade Folkpartiet i valrörelsen, och jag har sagt\r\ndet tidigare.\r\nSedan försöker Kalle Larsson blanda bort korten\r\noch säger: Vi är också för en arbetskraftsinvandring.\r\nJag har läst i betänkandet, och jag vill ställa en\r\nfråga till Kalle Larsson. Om nu Socialdemokraterna\r\noch Vänsterpartiet skulle få majoritet, när skulle ar-\r\nbetskraftsinvandringen bli verklighet? Det kraftfulla\r\nni har lyckats pressa Socialdemokraterna till är en\r\nutredning om framtida arbetskraftsbehov. Det handlar\r\ninte om att man ska öppna för arbetskraftsinvandring.\r\nNär får en läkare som behövs i Sverige stanna?\r\nVisst finns det en mycket begränsad arbets-\r\nkraftsinvandring i dag för fotbollsspelare som Alvaro\r\nSantos i Helsingborg. Det är jättebra att han får spela\r\nfotboll. Men när skulle en mer omfattande arbets-\r\nkraftsinvandring bli verklighet med Vänsterpartiets\r\npolitik? Enligt förslaget i det betänkande som ligger\r\npå bordet, och som ni här yrkar bifall till, kommer det\r\natt dröja ganska länge.</pre><pre>Anf.  7  KALLE LARSSON (v) replik:\r\nHerr talman! Låt mig inleda med att säga att jag\r\ninte tror att tidsperspektivet är det som i huvudsak\r\nskiljer oss åt, utan det handlar om vilka regler och\r\nramar som ska kringgärda en kommande arbets-\r\nkraftsinvandring.\r\nDet skulle kunna vara lätt att hålla med om det\r\nsom beskrivs i reservationen från de nu fem borgerli-\r\nga partierna där man anger att löner och anställnings-\r\nvillkor inte får vara sämre för invandrad arbetskraft\r\nän för svensk. Men jag undrar om Erik Ullenhag är\r\nmedveten om att i begreppet arbetsrätt, som han ju\r\nanser skall utredas, ingår avsevärt mycket mer än så.\r\nOm Erik Ullenhag hade menat allvar med att man\r\ninte på någon punkt skulle kunna försämra arbetsrät-\r\nten hade man mycket väl kunnat skriva det i sin re-\r\nservation, men det har man alltså valt att inte göra.\r\nArbetsrätten ska utredas. Det är just anställningsvill-\r\nkor och löner som inte får vara sämre.\r\nMin fråga tillbaka blir förstås: Vad är det som får\r\nvara sämre? Vad är det inom arbetsrättens område\r\nsom Erik Ullenhag anser skall utredas och förändras\r\nmed anledning av att vi kanske får en kommande\r\narbetskraftsinvandring, vilket vi hoppas?</pre><pre>Anf.  8  ERIK ULLENHAG (fp) replik:\r\nHerr talman! Jag tackar för frågan och tänker be-\r\nsvara den. Jag hoppas på en lite tydligare vision om\r\ntiden från Vänsterpartiet lite senare.\r\nEn sak som behöver utredas är hur vi säkerställer\r\natt svensk arbetsrätt verkligen gäller i Sverige, det vill\r\nsäga att det inte blir bulvanförhållanden genom att\r\nman skaffar en arbetsgivare utomlands och sedan\r\narbetar i Sverige och kan trolla bort svensk arbetsrätt.\r\nDet sker i dag. Det skedde med arbetsgivaren Skogs\r\nTivoli. Där kom det en dom från Arbetsdomstolen för\r\nnågon månad sedan. Det är en sådan sak som jag\r\nskulle vilja utreda för att se till att det blir samma\r\ntrygghet för den som kommer hit, för att ge ett väldigt\r\nklart svar på den frågan.\r\nDet tråkiga med Vänsterpartiet är att mycket av\r\ndet ni säger i alla möjliga frågor låter oerhört kraft-\r\nfullt. Mycket av det ni säger på flyktingpolitikens\r\nområde om arbetskraftsinvandringen låter kraftfullt.\r\nMycket av det ni säger att ni inte vill vara med om i\r\nregeringssamarbetet låter kraftfullt, men i slutet på\r\ndagen är det likadant varje gång: Vänsterpartiet står\r\ntillsammans med regeringen. Vi har lyckats ha nytta\r\nav er några gånger i flyktingpolitiken. Men när det\r\ngäller sjukersättning och mycket annat är det mycket\r\nskrik och lite hockey, om jag får uttrycka mig så\r\nvanvördigt här i kammaren.\r\nLäs vad som står i vår reservation, Kalle Larsson.\r\nVarför går ni på en linje som egentligen handlar om\r\natt Socialdemokraterna vill begrava den här frågan?</pre><pre>Anf.  9  KALLE LARSSON (v) replik:\r\nHerr talman! Låt mig börja med tiden. Jag tror att\r\nvi, liksom Folkpartiet, är angelägna om att det finns\r\nmöjligheter till detta inom en inte alltför lång tid.\r\nMen ska man genomföra det här på ett seriöst sätt\r\nmåste man ta fram ordentliga regler. Det tror jag\r\nockså att vi är överens om. Det kommer nog att ta en\r\ntid att göra det. Jag tror inte att det är tidsperspektivet\r\nsom skiljer oss åt.\r\nJag undrar vem som gör sig till störst skurk när\r\ndet gäller att blanda bort korten. Nu får vi plötsligt\r\nhöra om sjukpenningen och andra frågor. Jag tar en\r\ndebatt med Erik Ullenhag eller vem som helst i kam-\r\nmaren vilken dag som helst i dessa frågor också.\r\nLåt mig konstatera att vi är ett parti som klart och\r\ntydligt talar om vad vi står för. Jag är ganska överty-\r\ngad om att Erik Ullenhag och jag och vårt parti kom-\r\nmer att komma fram till olika slutsatser när det gäller\r\nhur arbetsrätten ska vara reglerad och vilka rättigheter\r\nman ska ha som invandrad arbetskraft. Utredningen\r\nfår förstås avgöra det. Om de vackra ord som Erik\r\nUllenhag nu uttalar om att allting ska vara lika bra för\r\nden invandrade arbetskraften som för den svenska\r\nblir verklighet har han närmat sig de ståndpunkter\r\nsom Vänsterpartiet hela tiden har haft.\r\nVi tänker inte gå i fällan och låta det framställas\r\nsom om vi har varit motståndare till arbetskraftsin-\r\nvandring. Vi har i flera år motionerat om just en så-\r\ndan här utredning. Vi har i flera år motionerat om att\r\ndet kommer att finnas en framtida behov av arbets-\r\nkraftsinvandring. Låt oss nu utreda hur det behovet\r\nser ut! Vi har flera gånger sett att inte bara Socialde-\r\nmokraterna utan också andra partier här i kammaren\r\ninte har velat gå med på detta. Jag nöjer mig med att\r\nsäga att vi är nöjda med att vi nu kommer att få en\r\nutredning, men vi skulle hellre ha sett att arbetsrätten\r\nskulle vara fullt skyddad, vilket den inte är i dag.</pre><pre>Anf.  10  BIRGITTA CARLSSON (c):\r\nHerr talman! Jag börjar mitt anförande med att av\r\ntidsskäl endast yrka bifall till reservationerna 6 och\r\n11. Jag står givetvis bakom övriga reservationer från\r\nCenterpartiet.\r\nFrån 1840 och fram till 1930 utvandrade inte\r\nmindre än 1 300 000 människor från Sverige till\r\nNordamerika, Sydamerika och Australien för att\r\nförbättra sina möjligheter till en dräglig framtid. Den-\r\nna utvandring var välgörande för den sociala och\r\nekonomiska utvecklingen såväl i Sverige som i im-\r\nmigrationsländerna. Sverige avlastades från överbe-\r\nfolkning, undersysselsättning och misär och fick\r\nsamtidigt viktiga bidrag till sin ekonomiska utveck-\r\nling. Många emigranter skickade hem pengar till\r\nanhöriga i hemlandet. 200 000 emigranter återvände,\r\nmånga med friskt kapital, nya idéer och kunskaper\r\noch kontakter som vitaliserade det svenska ekono-\r\nmiska och sociala livet. I immigrantländerna möjlig-\r\ngjorde invandringen en snabb ekonomisk tillväxt och\r\nsocial dynamik. Svenskarna byggde Chicago och\r\nodlade upp Minnesotas prärier.\r\nI dag är det ingen som klandrar utvandrarna.\r\nTvärtom beundrar vi deras företagsamhet och obän-\r\ndiga vilja att skapa sig en bättre framtid. Vilken är\r\negentligen skillnaden i dag? Varför ser vi inte vår tids\r\narbetskraftsinvandrare med samma ögon? Varför ser\r\nvi dem inte som driftiga personer som tar tag i sina\r\nliv? De kommer till ett nytt land med idéer, företag-\r\nsamhet och energi. Borde inte vi i Sverige välkomna\r\ndessa människor i stället för att se dem som ett hot?\r\nDagens och morgondagens Sverige behöver en\r\nökad invandring av människor som vill arbeta och\r\ndriva företag i vårt land. Arbetskraftsbrist är redan en\r\nflaskhals i många näringar - inte minst på landsbyg-\r\nden. Västeuropa står inför en dramatisk demografisk\r\nförändring och det är viktigt att Sverige i god tid\r\npositionerar sig för att vara ett attraktivt och välkom-\r\nnande invandringsland. En ökad andel arbetskraftsin-\r\nvandrare bidrar till att underlätta integrationen också\r\nav flyktinginvandrare.\r\nHerr talman! Ibland hör man personer som menar\r\natt en stor utvandring från fattigare länder skulle vara\r\nett hot mot dessa länders utveckling. Men vi behöver\r\nfaktiskt inte ha något dåligt samvete för den sakens\r\nskull. Arbetskraftsinvandring är gynnsam också för\r\nursprungsländerna av samma skäl som den svenska\r\nemigrationen var gynnsam för Sverige. Nya kontak-\r\nter, hemskickade pengar, återvändare med nya idéer -\r\nallt detta kan vara viktiga bidrag till utvecklingen i\r\nfattiga länder med utvandring.\r\nHerr talman! En riksdagsmajoritet har nu bildats\r\nför att, mot regeringens vilja, åstadkomma ett föränd-\r\nrat regelverk som ökar möjligheterna till arbets-\r\nkraftsinvandring. Det är jättebra och förvisso lovande\r\nför framtiden.\r\nJag vill bara påminna om, eftersom företrädare för\r\ntvå av dessa partier i dag försöker ta åt sig äran för\r\ndenna uppgörelse, att Centerpartiet i högsta grad varit\r\ndelaktigt i den process som nu lett till framgång. Mitt\r\nparti tog tidigt ställning för arbetskraftsinvandring. Vi\r\nhar ingalunda lekt följa John i denna fråga även om\r\ndet naturligtvis är väldigt bra att andra partier har\r\ngjort det. Jag säger det bara för att historieskrivningen\r\nska bli korrekt.\r\nHerr talman! I den debatt vi hade i kammaren den\r\n26 mars påpekade jag det tråkiga signalvärdet i att\r\ninvandrarfrågorna hanteras av Socialförsäkringsut-\r\nskottet. Det är som om vi utgick från att människor\r\nsom kommer till vårt land skulle bli tvungna att leva\r\npå bidrag. Det skulle finnas ett betydande symbolvär-\r\nde i att nu, när arbetskraftsinvandring snart blir en\r\nmöjlighet, också riksdagen bytte glasögon. För över\r\nmigrationsfrågorna till arbetsmarknadsutskottet i\r\nstället, för att ge en tydlig signal att vi ser invandrarna\r\nsom en värdefull resurs, inte som en belastning.\r\nLåt det bli inledningen på en nystart av svensk\r\nintegrationspolitik med mycket tydligare fokus på att\r\ninvandrarna ska komma i arbete.\r\nHerr talman! Alldeles för många av dem som\r\nkommer hit placeras i olika flyktingförläggningar.\r\nDär har de liten möjlighet att ta egna initiativ och\r\nliten möjlighet att påverka sin egen livssituation. De\r\när utan meningsfull sysselsättning och de har en allt-\r\nför ofta nästan ändlös väntan på att få besked om de\r\nfår stanna eller inte.\r\nCenterpartiet vill att Sverige ska ha en generös\r\noch human flyktingpolitik och vi är inte nöjda med\r\nden flyktingpolitik som förs idag.\r\nVår vision är att när personer som flyr från sitt\r\nhemland av olika anledningar kommer till vårt land\r\nska de få möjlighet till hälsokontroll så att eventuella\r\nsjukvårdsinsatser sätts in så snart som möjligt. Nästa\r\nsteg är att ordna boende. I vårt avlånga land finns det\r\nmånga kommuner med tomma bostäder. Min uppma-\r\nning till regeringen är: Utnyttja dessa lägenheter i\r\nstället för att betala för att riva dem.\r\nNästa steg är att samtidigt som de som sökt sig hit\r\nfår samhällsinformation och börjar lära sig det svens-\r\nka språket ska de få möjlighet till arbetspraktik. För-\r\ndelen med detta är att de på en arbetsplats träffar\r\nsvenskar och får möjlighet att träna på svenska språ-\r\nket och genom detta stimuleras att så snabbt som\r\nmöjligt klara sin egen försörjning. Detta bemötande\r\nskulle underlätta för alla oavsett om de får stanna\r\neller måste återvända till sitt hemland.\r\nHerr talman! Det finns gott om goda exempel på\r\nhur personer som flytt till vårt land fått möjlighet att\r\nbosätta sig ute i någon av våra kommuner där de har\r\nerhållit arbete och fungerar bra där de finns.\r\nSenast i dag fick jag ett exempel från Bollnäs där\r\nen ung kvinna arbetar som hårfrisör. Ägaren till sa-\r\nlongen är förtvivlad över att hon kanske måste sluta\r\npå grund av att hon inte får uppehållstillstånd.\r\nEtt annat exempel fick jag för ett tag sedan. Det\r\nvar ett företag i övre Norrland som fick tacka nej till\r\nen order eftersom den duktiga medarbetaren - en\r\nflykting från Jugoslavien som börjat arbeta i företaget\r\n- tvingades sluta eftersom han inte fick uppehållstill-\r\nstånd.\r\nDet finns gott om goda exempel att lyfta här i\r\nkammaren från kommuner ute i vårt land. Varför kan\r\ninte regeringen se dessa personer som en arbetskrafts-\r\nresurs och en tillgång för vårt land och för alla de\r\nföretag som är i behov av arbetskraft?\r\nFörståelsen ute i kommunerna hos enskilda perso-\r\nner är minimal över den förda flyktingpolitiken i\r\nSverige.</pre><pre>Anf.  11  KALLE LARSSON (v) replik:\r\nHerr talman! Eftersom de borgerliga partierna nu\r\ntycks tävla om vem som var först kan vi väl fråga om\r\nde också vet vad de talar om när det gäller arbets-\r\nkraftsinvandring och arbetsrätt.\r\nKan Birgitta Carlsson tala om för mig vilka delar\r\nav arbetsrätten det är som ska utredas, som inte är\r\nlöner och anställningsvillkor?</pre><pre>I den borgerliga reservationen anges det att man\r\nska lämna förslag om arbetsrättens utformning, men\r\ndet ska inte kunna ges sämre löner eller anställnings-\r\nvillkor.\r\nVad är det då, Birgitta Carlsson, som ska utredas?</pre><pre>Anf.  12  BIRGITTA CARLSSON (c) replik:\r\nHerr talman! Vid varje utredning som görs brukar\r\nman gå igenom alla regler och lagar som gäller för\r\nalla människor. Jag tycker att det är en självklarhet\r\näven vid ett sådant här tillfälle när vi ser över möjlig-\r\nheterna att på ett bra och positivt sätt öppna möjlig-\r\nheten för människor från andra länder att komma till\r\nSverige för att kunna arbeta här.\r\nJag ser inte ett hot i detta. Jag ser en möjlighet i\r\natt kunna öppna upp på det är sättet. Även om Kalle\r\nLarsson försöker vinkla vår skrivning till något nega-\r\ntivt, finns inte den negativa tanken med i de diskus-\r\nsioner vi har haft när vi har stannat för den här for-\r\nmuleringen i betänkandet.\r\nJag är övertygad om att den här utredningen\r\nkommer att komma fram till ett bra förslag som vi\r\nhoppas få på riksdagens bord. Jag hoppas att den\r\nutredningen kommer att ske med stor skyndsamhet.\r\nDet hastar.</pre><pre>Anf.  13  KALLE LARSSON (v) replik:\r\nHerr talman! Jag tror inte att Birgitta Carlsson hy-\r\nser några onda tankar när det gäller detta. Det är sä-\r\nkert inte hennes eller Centerpartiets avsikt att man ska\r\nförsämra arbetsrätten för dem som invandrar som\r\narbetskraftsinvandrare till vårt land. Men man måste\r\nändå veta vad man öppnar för och vilka krafter man\r\nbjuder in till middagsbordet.\r\nMånga av oss här i kammaren är ganska överty-\r\ngade om att det hos svenskt näringsliv och hos andra\r\nborgerliga partier finns en vilja att använda arbets-\r\nkraftsinvandring för att attackera de fackliga rättig-\r\nheter som arbetare i det här landet har tillkämpat sig.\r\nDet var därför min fråga ställdes.\r\nKan vi då känna oss trygga? Jag frågar Birgitta\r\nCarlsson igen om vi kan göra det. Kommer Center-\r\npartiet aldrig att medverka till att arbetskraft som\r\ninvandrar från andra länder på någon punkt inom\r\nramen för arbetsrätten ska få sämre villkor än arbets-\r\nkraft i Sverige?</pre><pre>Anf.  14  BIRGITTA CARLSSON (c) replik:\r\nHerr talman! Det handlar om en utredning som\r\nska tillsättas _ en parlamentarisk sådan.\r\nIbland känns det nästan barockt att Kalle Larsson\r\nalltid försöker misstänkliggöra och alltid försöker\r\nplocka fram sådant som han tror skulle kunna hända.\r\nHan målar upp faror och säger: Akta er för detta. Gå\r\ninte in i det här samarbetet. Våga inte samarbeta med\r\nnågra andra borgerliga partier.\r\nJag ser ingen sådan fara i detta. Vi kommer inte\r\natt medverka till dåliga villkor för de människor som\r\nkommer hit till Sverige. De ska ha samma villkor.\r\nDet kan du läsa ut av den reservation vi har i be-\r\ntänkandet. Vänta och se. Du behöver inte vara orolig.</pre><pre>Anf.  15  MONA JÖNSSON (mp):\r\nHerr talman! Att lämna sitt land är ofta ett stort\r\nsteg att ta. Flyktingsituationen är en väldigt speciell\r\noch utsatt situation. Trots politisk förföljelse, etnisk\r\nrensning, krig eller andra stora katastrofer väljer\r\nmånga människor att in i det sista stanna kvar i sitt\r\nland.\r\nMånga fler än man kan tro vill också återvända till\r\nsitt land så snart minsta indikation finns på att det\r\nbörjar bli möjligt att göra det.\r\nJust nu har vi ett pågående krig, och vi har bland\r\nannat flera asylsökande från Irak som befinner sig här\r\ni landet. Tyvärr har arbetet med att ge dessa männi-\r\nskor besked om ifall de får bli kvar eller inte nu av-\r\nstannat. Vi anser inte att man ska behandla människor\r\npå detta sätt. Något slags besked måste kunna ges,\r\nantingen det handlar om att de får stanna eller besked\r\nom ett tillfälligt uppehållstillstånd.\r\nMånga människor som kommer hit har varit med\r\nom mycket svåra händelser i sitt liv och har trauman\r\nsom vi inte ens kan förstå vidden av. Tillit till andra\r\nmänniskor har de inte längre, och kanske får de aldrig\r\ntillbaka den. Man kanske inte vid det första samtalet\r\nvill tala  om ifall man till exempel har varit utsatt för\r\nen våldtäkt. Människor som varit med om trauman\r\nbehöver hjälp och stöd att närma sig sina upplevelser\r\noch bör inte utsättas för ytterligare oro. Är det då\r\nrimligt att det på grund av att man inte kan bevisa sin\r\nidentitet krävs en mer omfattande utredning eller att\r\nnågon sätts förvar därför att det finns risk för att per-\r\nsonen kommer att gå under jorden?\r\nDe asylsökande ska inte behandlas som brotts-\r\nlingar och därmed inte heller fråntas sin frihet. Miljö-\r\npartiet anser att en bortre tidsgräns bör införas samt\r\natt stor restriktivitet bör tillämpas när det gäller att ta\r\npersoner i förvar. Det ska föreligga synnerliga skäl\r\nsåsom att personen är kriminell. Att frånta en männi-\r\nska hennes rörelsefrihet är en kränkande handling.\r\nUngefär en tredjedel av de asylsökande tas nume-\r\nra i förvar. I veckan har Migrationsverket meddelat\r\natt man kommer att utöka och mer än fördubbla an-\r\ntalet platser i förvaren. Man diskuterar också att testa\r\nett särskilt förvar för kvinnor och barn. Varken vuxna\r\neller barn får tas i förvar så att barn skiljs från båda\r\nsina föräldrar. Däremot är det tillåtet att skilja barn\r\nfrån den ena föräldern. Att se sin eller sina föräldrar\r\nlåsas in innebär att man får leva med stor rädsla.\r\nDärmed finns det än starkare skäl att inte ta vuxna\r\nmed barn i förvar.\r\nAtt vara barn i asylprocessen är att vara i en väl-\r\ndigt speciell situation, och de ensamkommande bar-\r\nnens situation behöver belysas mera. En del har gjorts\r\nvad gäller utbildning av Migrationsverkets handläg-\r\ngare, men det finns fortfarande stora brister i att\r\ntydliggöra barn i asylprocessen. Miljöpartiet anser att\r\nintervjuer som görs med barn ska utföras av personal\r\nsom har särskild kompetens att tala med barn. Det är\r\nav stor vikt att socialtjänsten kopplas in när en asylut-\r\nredning startar, så att barnet verkligen får den hjälp\r\nsom behövs.\r\nVi har i medierna under den senaste veckan sett\r\natt regeringen vill försvåra för barn att få ta del av\r\nsamma rättigheter som gäller för de barn som finns\r\nhär i landet. Förslag om att det är frivilligorganisatio-\r\nner som ska ta ansvar för dessa barn hoppas Miljö-\r\npartiet slippa höra i framtiden.\r\nArgumentet att det är för dyrt att kommunens so-\r\ncialtjänst ska ha ansvaret tycker jag faktiskt är be-\r\nfängt. Kan barn bli för dyra? Vi politiker måste se till\r\natt våra utfästelser vad gäller att barn ska stå i cent-\r\nrum för våra beslut verkligen gäller alla barn. Vi\r\nmåste självklart ge även de asylsökande barnen rätt\r\ntill en trygg barndom.\r\nMottagandet måste också innehålla moment av te-\r\nrapeutisk omvårdnad om våra asylsökande när så\r\nbehövs, både för vuxna och för barn. Att snabbt få\r\nhjälp med att bearbeta sina traumatiska upplevelser är\r\nen förutsättning för att kunna gå vidare i livet. Detta\r\nkommer i sin tur att underlätta en eventuell integre-\r\nring eller förbättra personernas möjligheter till ett\r\nfriskt liv i hemlandet vid ett möjligt avslag på ansö-\r\nkan om uppehållstillstånd.\r\nPrinciperna för arbetskraftsinvandring bygger på\r\nen proposition från 1968, och det är nu dags att se\r\növer reglerna för detta å det snaraste. Miljöpartiet har\r\ntidigare saknat initiativ och planering från regering-\r\nens sida angående det framtida behovet av en arbets-\r\nkraftsinvandring. Vi menar att en sådan bör förbere-\r\ndas inom en parlamentarisk utredning, och vi har\r\nockså föreslagit detta.\r\nMiljöpartiet anser att arbetskraftsinvandringen ska\r\npräglas av en generell öppenhet med lika möjligheter\r\nför kvinnor och män och att den ska ske i ordnade\r\nformer. Vi anser inte att det ska skapas ett system för\r\nelitgästarbetare. Den som vill arbeta i Sverige ska\r\noberoende av yrkestillhörighet beredas möjlighet\r\nhärtill, och de sociala och arbetsrättsliga reglerna ska\r\ndå gälla.\r\nMiljöpartiet anser att en parlamentarisk utredning\r\nom hur arbetskraftsinvandringen ska ske inte hindrar\r\natt man samtidigt arbetar med att få redan invandrade\r\npersoner, liksom arbetslösa svenskfödda, i arbete. Vi\r\nhar faktiskt plats för alla, om vi bara vill hjälpa till\r\nmed nödvändiga resurser för exempelvis validering\r\noch omskolning och inte minst har viljan att se varje\r\nindivid som en resurs.\r\nMiljöpartiet anser att personer som bor lagligt i\r\nSverige ska ha rätt att förenas med sina anhöriga från\r\nandra länder utan att staten lägger hinder i vägen.\r\nFamiljer ska kunna hålla ihop. Familjebegreppet ser\r\nolika ut i olika kulturer, och därför bör familjerna få\r\nbestämma själva vilka familjemedlemmar som ska\r\nförenas med dem som redan bor här i Sverige.\r\nVi är dessutom kritiska till att det inte införs\r\nsamma regler för anhöriginvandring för alla så kalla-\r\nde anknytningspersoner som bor i Sverige. Som det\r\när i dag görs det ingen prövning när medborgare i\r\nandra EU-länder som har flyttat till Sverige vill för-\r\nenas med nära anhöriga. Det måste däremot göras när\r\ndet gäller en svensk medborgare boende i Sverige\r\nmed anhöriga utanför EU.\r\nVad gäller människohandel anser Miljöpartiet att\r\ndet är inhumant att de personer som är offer för män-\r\nniskohandel inte kan beviljas uppehållstillstånd av\r\nhumanitära skäl. Därför anser vi, precis som Anhö-\r\nrigkommittén, att speciellt kvinnor - det handlar\r\noftast om kvinnor - ska kunna beviljas permanent\r\nuppehållstillstånd av humanitära skäl. Alltför många\r\nav dessa kvinnor återvänder till ren misär och utfrys-\r\nning, med psykiska och ibland fysiska skador som\r\nkan ge men för livet, om de inte får adekvat hjälp och\r\nstöd. Kvinnor som bryter mot traditionella sedvänjor\r\nhotas många gånger till livet och kan rent av mista\r\nlivet.\r\nEn möjlighet för presumtiva flyktingar att snabbt\r\nlämna ursprungsregion eller transitländer som inte\r\nerbjuder dem skydd skulle kunna vara att införa ett\r\nhumanitärt visum. Ett sådant visum skulle kunna\r\nsökas via svenska ambassader i de fall då det inte är\r\nrimligt att låta sökande vänta ut hela asylprocessen\r\nutomlands. Möjlighet att ge ett humanitärt visum\r\ndirekt måste finnas om personen kan göra gällande att\r\nhan eller hon annars skulle utsättas till mycket grova\r\nhot mot liv och frihet. Med detta visum skulle den\r\nskyddsbehövande helt legalt kunna åka till Sverige,\r\ndär en fullständig asylprocess skulle genomföras.\r\nMiljöpartiet anser att regeringen bör se över om Sve-\r\nrige skulle kunna införa ett sådant humanitärt visum.\r\nHerr talman! Jag yrkar för tids vinnande bifall en-\r\ndast till reservationerna 11, 15, 71 och 73. Jag anser\r\natt det är väldigt viktigt att följa FN:s konvention om\r\nmänskliga rättigheter, barnkonventionen och kvinno-\r\nkonventionen.</pre><pre>Anf.  16  KALLE LARSSON (v) replik:\r\nHerr talman! Innan jag ställer min fråga vill jag\r\npåminna om att många i den här kammaren, också\r\nflera som jag tidigare haft replikväxlingar med, är\r\növerens om att själva flyktingpolitiken behöver bli\r\navsevärt mer generös och human i det här landet.\r\nMen det som vi nu diskuterar är ju frågan om arbets-\r\nkraftsinvandring, och det är den frågan som jag ska\r\nberöra.\r\nMiljöpartiet har att göra ett val. Man kan antingen\r\nställa sig bakom och rösta för den reservation som\r\nman hittills har valt att stödja, eller man kan i stället\r\nstödja den huvudtext som finns i betänkandet och\r\nsom Socialdemokraterna och Vänsterpartiet står bak-\r\nom.\r\nNu hör jag Mona Jönsson säga att vid arbets-\r\nkraftsinvandring ska samma sociala och arbetsrättsli-\r\nga regler gälla, men det är inte detta som står i den\r\nreservation som hon har undertecknat. I den står det\r\natt vissa saker ska vara undantagna. Det ska vara\r\nsamma löner och lika bra anställningsvillkor medan\r\narbetsrätten däremot ska utredas.\r\nOm jag uppfattar detta positivt och anser att Mona\r\nJönsson menar att samma arbetsrättsliga reglerna ska\r\ntillämpas, måste man i förhandlingarna ha fått något\r\nannat, som har gjort att man är beredd att släppa på\r\nden principen. Man skriver ju något annat i sin reser-\r\nvation.\r\nJag skulle vilja fråga vilka andra skillnader som\r\nhar varit så viktiga för Miljöpartiet att man väljer att\r\ngöra upp åt höger i den här frågan, trots att man då\r\nöppnar för förändringar till exempel av medbestäm-\r\nmandelagen, turordningsregler, kvalifikationsreglerna\r\nför a-kassan eller andra saker som ingår i begreppet\r\narbetsrätt men som  i reservationen inte anges ska\r\nvara lika för invandrad arbetskraft.</pre><pre>Anf.  17  MONA JÖNSSON (s) replik:\r\nHerr talman! Samarbetet mellan s, v och mp be-\r\nstår av 121 punkter, och vi samarbetar bara om dessa.\r\nVi har rätt att i övrigt välja vilka vi vill samarbeta\r\nmed. Vi vill få till stånd en parlamentarisk utredning,\r\noch det har vi fått på det här sättet. Jag har själv ar-\r\nbetat fackligt, och jag förutsätter att eftersom alla\r\nfinns med i en parlamentarisk utredning får vi på den\r\nvägen till bästa möjliga resultat.</pre><pre>Anf.  18  KALLE LARSSON (v) replik:\r\nHerr talman! Det är nog många som hoppas att vi\r\nfår till det allra bästa. Det är bara det att vi tycker att\r\nolika saker är bra. Flera borgerliga partier här i kam-\r\nmaren tycker att det är bra om a-kasseersättningen\r\nsänks. Flera borgerliga partier tycker, som Mona\r\nJönsson mycket väl vet, att medbestämmandelagen\r\nborde ändras. Detsamma gäller andra saker som\r\nskulle drabba arbetsrätten. Det är därför som det nu är\r\nså viktigt att Miljöpartiet till protokollet för historien\r\noch för framtida diskussioner kan ange vad som gör\r\natt man tycker att det är så viktigt att ingå den här\r\növerenskommelsen just högerut, när man riskerar\r\nsådana förändringar i arbetsrätten som då kan bli\r\nfallet. Jag fick ett argument nu, och det var att det här\r\nskulle vara en parlamentarisk utredning. Hade det\r\nvarit det enda, så hade det inte varit något som helst\r\nproblem att få det till stånd tillsammans med Väns-\r\nterpartiet och Socialdemokraterna. Det vet Mona\r\nJönsson.\r\nDärför frågar jag igen: Finns det andra anledning-\r\nar för Miljöpartiet än att man just ska ha en parla-\r\nmentarisk utredning som gör att man väljer att göra\r\nupp åt höger och riskera arbetsrätten i stället för att\r\ngöra upp åt det håll där man vet att just samma soci-\r\nala och arbetsrättsliga regler kommer att gälla för\r\ninvandrad som för svensk arbetskraft, som Mona\r\nJönsson sade själv i ett tidigare anförande?</pre><pre>Anf.  19  MONA JÖNSSON (mp) replik:\r\nHerr talman! Skillnaden i uppgörelsen handlar om\r\natt vi också vill se över att de som redan är här, som\r\när asylsökande och har arbete, inte ska behöva åka\r\ntillbaka till sina länder och söka nytt uppehållstill-\r\nstånd utan ska kunna göra det här. Det fanns inte med\r\ni de diskussioner som vi hade med v och s. Däri lig-\r\nger skillnaden.</pre><pre>Anf.  20  GÖTE WAHLSTRÖM (s):\r\nHerr talman! Vid socialförsäkringsutskottets be-\r\nsök i Genève i januari i år besökte delar av delegatio-\r\nnen en rad internationella organ för att inhämta aktu-\r\nell information men också för att få den svenska asyl-\r\noch migrationspolitiken belyst i ett internationellt\r\nsammanhang. Sammantaget, utifrån de besök som\r\ngjordes, kan konstateras att Sverige och den svenska\r\npolitiken inom området fick många lovord. Inte på så\r\nsätt att Sverige i alla lägen låg i spets, men flera före-\r\nträdare markerade att Sverige var ett föredöme i or-\r\nganisationernas kontakter med andra nationer. Även\r\nom den svenska dagspolitiken på området inte var\r\nkänd för organisationernas företrädare i alla dess\r\ndelar vill jag påstå att signalerna var klara till ut-\r\nskottsdelegationen.\r\nHerr talman! Vi ska nu behandla betänkandet\r\n2002/03:SfU8 som har sin grund i regeringens skri-\r\nvelse 2002/03:28. Skrivelsen redovisar politikområ-\r\ndets utveckling och visar också på framtidens ut-\r\nvecklingstendenser. Den beskriver vidare Sveriges\r\nroll i Europasamarbetet och det internationella sam-\r\narbetet i övrigt. Till betänkandet har förts motioner\r\nfrån allmänna motionstiden samt motioner väckta\r\nmed anledning av skrivelsen.\r\nTrots att betänkandet innehåller 73 reservationer\r\nvill jag påstå att det finns en stor samsyn inom riks-\r\ndagens partier för den asyl- och migrationspolitik\r\nsom förs. Detta förhållande gör att det inom Sverige\r\ninte ges utrymme för den främlingsfientliga debatt\r\nsom förekommer inom alltför många av Europas\r\nstater. Sveriges tradition som mottagarland för\r\nskyddsbehövande har därför kunnat stå stark under\r\nårens lopp. Reservationerna visar dock på ambitioner\r\natt finna såväl andra lösningar inom politikområdet\r\nsom förstärkningar av skyddet för enskilda asylsö-\r\nkande.\r\nEftersom floran av reservationer är stor och inne-\r\nhåller mer eller mindre starka markeringar ska jag\r\nförsöka belysa några av dessa, samt vill jag redan i\r\ndetta läge yrka bifall till förslaget i betänkandet och\r\navslag på samtliga reservationer.\r\nMånga reservationer ger markeringar på områden\r\nsom redan är under beredning i regeringskansliet, där\r\nutredningar ska startas eller där utredningar kommer\r\natt presenteras inom den närmaste framtiden och\r\nhärigenom kommer att bli föremål för utskottsbe-\r\nhandling senare. Således kan jag konstatera att flera\r\nutskottsledamöter inom den snaraste framtiden kom-\r\nmer att följa upp utlänningslagstiftningen i ett gemen-\r\nsamt parlamentariskt beredningsarbete och härefter få\r\narbeta med en ny process och instansordning.\r\nHerr talman! Socialförsäkringsutskottet genom-\r\nförde för en knapp månad sedan en hearing på temat\r\n\"Sverige och asylpolitiken\" kring rörelsemönster för\r\nasylsökande inom Europa samt mottagningssystemet\r\ni Sverige. Härutöver har utskottet under våren besökt\r\noch informerat sig hos såväl Migrations- och Integra-\r\ntionsverket som Utlänningsnämnden. Vid dessa in-\r\nformationstillfällen har utskottet fått en god inblick i\r\nden aktuella situationen och konsekvenser av den\r\nförda politiken. Det kan i detta sammanhang konsta-\r\nteras att politikområdet på inget sätt är fritt från pro-\r\nblemställningar av organisatorisk karaktär, kopplat\r\ntill såväl gamla som nyuppkomna situationer.\r\nVid besöken hos ansvariga myndigheter kunde\r\nkonstateras att man aktivt arbetade med problemom-\r\nrådena och att man funnit nya lösningar. Således\r\nkunde konstateras att ärendebalansen på såväl Migra-\r\ntionsverket som Utlänningsnämnden tenderar att\r\nminska, detta samtidigt som asylinströmningen ökar\r\noch andelen asylsökande utan dokument drastiskt\r\nökat.\r\nUnder föregående år kom till Sverige drygt\r\n33 000 asylsökande. Enligt generaldirektören på\r\nMigrationsverket fattades ca 27 000 beslut rörande\r\nuppehållstillstånd, och under innevarande år har un-\r\nder de två första månaderna ca 5 000 beslut fattats.\r\nFör Utlänningsnämnden kan konstateras att man, trots\r\nvetskapen om riksdagens beslut och pågående arbete\r\nmed avveckling av nämnden, måste nyrekrytera per-\r\nsonal och förstärka sin organisation för att möta upp\r\ninför en framtida organisationsstruktur. För Migra-\r\ntionsverkets del betyder en förändrad organisation\r\nenligt den modell som NIPU föreslagit att man med\r\nall sannolikhet kommer att se över handläggningsru-\r\ntiner.\r\nHerr talman! Oräknat krigssituationen i Irak be-\r\nräknar Migrationsverket att det kommer att komma\r\nca 35 000 asylsökande till Sverige, detta samtidigt\r\nsom vissa andra länder i Europa vill bromsa upp sitt\r\nmottagande. Storbritannien säger att man under 2003\r\nska halvera asylmottagandet från i dag ca 100 000\r\npersoner. Detta kan komma att innebära konsekven-\r\nser för det svenska mottagningssystemet liksom för\r\növriga EU-länder. Av bland annat detta skäl finns\r\nbehov av att utveckla samarbetet inom EU för att\r\nkunna utgöra en samlad resurs inom området. Ett steg\r\ni detta arbete har utgjorts av ett gemensamt beslut om\r\nhantering av massflyktssituationer, som behandlades i\r\ndenna kammare för ett halvår sedan. Vi kan i dag se\r\nhur denna överenskommelse kan utgöra ett stöd i\r\nhanteringen av eventuell massflykt med anledning av\r\npågående krig i världen.\r\nUtöver redan fattade beslut har utskottet fått ut-\r\nförliga beskrivningar om pågående processer inom\r\nEuropeiska gemenskapen. EU:s utvidgning ger också\r\nvid handen att de nya staterna måste ges stöd i hante-\r\nringen av frågor kopplade till asylhanteringen.\r\nVid den hearing som jag tidigare nämnt medver-\r\nkade representanter från Malmö kommun och beskrev\r\nde förutsättningar som en enskild kommun kan få i\r\nmottagningssystemet. Här påvisades såväl positiva\r\nsom negativa konsekvenser, men framför allt visade\r\nman på behovet av en fördelning av boende för\r\nasylsökande över hela landet för att möjliggöra ett bra\r\nmottagande och bra integration. Situationen är inte\r\nny. Åtgärder har redan vidtagits av ansvariga myn-\r\ndigheter genom bland annat förstärkningar och för-\r\nändringar av Migrationsverkets organisation. På detta\r\nsätt kan konstateras att åtgärder vidtagits, och mera\r\nkommer att ske inom området i syfte att skapa bättre\r\nmottagningsförhållanden.\r\nHerr talman! Som jag tidigare har sagt utgår be-\r\ntänkandet från regeringens skrivelse och härtill\r\nkopplade motioner. I utskottets behandling kan kon-\r\nstateras en bred samsyn kring de stora dragen inom\r\npolitikområdet. Trots detta har 73 reservationer ingi-\r\nvits, behandlande flera delområden. Jag ska försöka\r\nbelysa några av dessa, men för tids vinnande kan\r\nendast några centrala områden belysas.\r\nI flera reservationer ges uttryck för flyktingpoliti-\r\nken i ett EU-perspektiv. Jag har tidigare beskrivit\r\nsocialdemokratins syn på behovet av gemensam syn\r\npå de breda perspektiven inom politikområdet. Beho-\r\nven av denna gemensamma syn framgår även av\r\nreservationerna.\r\nSverige har, i EU-perspektiv, en i många stycken\r\ngenerös syn på flyktingpolitiken, och det lyfts fram i\r\nreservationerna.\r\nAv de informationer som utskottet erhållit om de\r\npågående processerna inom EU kring politikområdet\r\nframgår att vi driver på och önskar höga miniminivå-\r\ner inom hela gemenskapen. Detta arbete fortgår och\r\nkommer så att göra i det kommande arbetet.\r\nI en reservation från fem partier ges frågan om ar-\r\nbetskraftsinvandring för att möta eventuellt komman-\r\nde arbetskraftsbehov en markerad roll. Utskottsmajo-\r\nriteten, som nogsamt följt utvecklingen och framtids-\r\ndebatten, kan liksom regeringen se behoven av en\r\nutredning kring framtida arbetskraftsinvandring.\r\nUtskottet har erfarit att regeringen ska tillsätta en\r\nutredning för att belysa frågan om arbetskraftsinvand-\r\nring.\r\nFrågan belystes av statsministern under hösten då\r\nhan även konstaterade att behoven av arbetskraftsin-\r\nvandring inte stod högst på den aktuella dagordning-\r\nen. Fortfarande har Sverige ca 4 % öppen arbetslöshet\r\nsamt många sjukskrivna som genom åtgärder inom\r\nannat politikområde ska beredas plats på arbetsmark-\r\nnaden. Det finns också många med bakgrund i annat\r\nland som ännu står utanför den reguljära arbetsmark-\r\nnaden.\r\nFrågan var föremål för interpellationsdebatt i\r\nkammaren för en tid sedan. I denna debatt, liksom i\r\nandra uttalanden från regeringen, har klargjorts att\r\nman ser ett framtida arbetskraftsbehov och vill därför\r\nutreda förutsättningarna för en kommande arbets-\r\nkraftsinvandring.\r\nI detta sammanhang kan konstateras att frågor\r\nkopplade till ett utvidgat EU och en framtida fri rör-\r\nlighet för arbetskraften utretts av särskild utredare.\r\nDenna utredning är nu ute på remissbehandling och\r\nutgör en viktig del i processen.\r\nHerr talman! I ett antal reservationer belyses frå-\r\ngan om anhöriginvandring och familjeåterförening.\r\nFrågan har tidigare diskuterats i kammaren, och rege-\r\nringen fick under 1998/99 ett tillkännagivande. Detta\r\nutmynnade i ett arbete inom ramen för Anhörigkom-\r\nmittén, vilket nu bereds inom Regeringskansliet. Det\r\nfinns härigenom skäl att invänta förslag från rege-\r\nringen inom området.\r\nI en reservation undertecknad av fyra partier tas\r\nfrågan om uppskjuten hindersprövning upp. Syftet\r\nmed reservationen är att skapa ett stärkt skydd för\r\nkvinnor som misshandlas i sina relationer. Utskottet\r\nhar på olika sätt påtalats problematiken rörande skydd\r\nför den enskilde och förhållandet till gällande lag-\r\nstiftning. Frågan har belysts av Anhörigkommittén,\r\noch i ett frågesvar från ansvarig minister påtalas att\r\nMigrationsverket avses ges i uppdrag att se över de\r\nregler som ändrades år 2000 i syfte att stärka skyddet\r\nför kvinnor som misshandlas.\r\nI reservation 27 yrkar fem partier på att flykting-\r\nbegreppet ska vidgas. Frågan belyses utförligt i be-\r\ntänkandet utifrån såväl internationella konventioner\r\noch ställningstaganden som utifrån den svenska de-\r\nbatten. Utskottet konstaterar att frågan lyfts in i den\r\nutredning om översyn av utlänningslagstiftningen\r\nsom nyligen tillsatts och som kommer att få en bred\r\nbelysning under innevarande år.\r\nFrågan om humanitära skäl och begreppet barnets\r\nbästa tas upp i reservationerna 39-41. Frågorna\r\nkommer att belysas i tidigare nämnd utredning som\r\ntillsatts och där säkerligen många av oss i kammaren\r\nkommer att få vidareutveckla vår syn på frågorna.\r\nI fem reservationer ges synpunkter kring män-\r\nniskohandel. I frågesvar den 30 januari i år gav an-\r\nsvarig minister svaret att en proposition är att vänta,\r\nvilken har sin grund i Anhörigkommitténs förslag.\r\nI ett större antal reservationer ges synpunkter på\r\nhandläggningen av viseringar och listan över vise-\r\nringspliktiga länder. Sveriges inställning är att vi ska\r\nha en generös bedömning i viseringsfrågor. Scheng-\r\nensamarbetet ger dock behov av en gemensam syn på\r\nviseringar inom medlemsstaterna. I de direktiv som\r\nden nyligen tillsatta Utredningen för översyn av ut-\r\nlänningslagstiftningen fått ingår att kartlägga praxis\r\noch se över förutsättningarna för hur visering ska\r\npreciseras i lag.\r\nI reservation 63 behandlas frågan om instansord-\r\nningen. Beredningen av frågan har nu hamnat i det\r\nläget att en parlamentarisk översyn av utlänningsla-\r\ngen ska göras, vilken ska kopplas till de övriga åtgär-\r\nder som behöver ske utifrån den lagrådsberedning\r\nsom skett under föregående år. Det är enligt min och\r\nSocialdemokraternas uppfattning av största vikt att\r\nUtlänningsnämnden intill dess att en ny instansord-\r\nning står klar ges möjlighet att arbeta på effektivast\r\nmöjliga sätt. Utskottet fick situationen belyst vid\r\nbesök hos nämnden, och i kommande vårproposition\r\nkan ytterligare medel förväntas för att klara ut ären-\r\ndehandläggningen och arbeta av på balanserna.\r\nBarns situation i asylprocessen är komplicerad,\r\noch ytterst viktigt är att den kan handläggas på ett bra\r\nsätt. Enligt Migrationsverket sker en kontinuerlig\r\nförbättring av handläggningsrutinerna på verket.\r\nFrågan belystes i samband med utskottets utfrågning\r\nden 13 mars. Alla är väl medvetna om behovet av\r\nsärskilda rutiner vid handhavande av barn i asylpro-\r\ncessen. Av detta skäl kommer också denna fråga att\r\nsärskilt belysas i översynen av utlänningslagstiftning-\r\nen. Utan att föregå kommande vårpropositionsbe-\r\nhandling kan vi erfara att ytterligare medel ställs till\r\nförfogande för mottagande av ensamkommande barn.\r\nFrågan om ansvar för asylsökande barn är föremål\r\nför beredning inom Regeringskansliet utifrån den för\r\nett tag sedan avlämnade utredningen från Socialsty-\r\nrelsen och Migrationsverket. Jag har förståelse för\r\nden beredningstid som åtgår, inte minst utifrån den\r\nekonomiska beräkning som fanns för framtida hand-\r\nläggning.\r\nVi har säkerligen många olika bilder av mottag-\r\nningssystemet för asylsökande som helhet. I synner-\r\nhet gäller det asylsökande barn. Vi har säkert såväl\r\ngoda som dåliga bilder av verksamheten. Det kan\r\nibland finnas skäl att lyfta fram goda exempel. Jag\r\nfick nyligen information om en ung man som beskrev\r\nsina första år som ensamkommen till Sverige i ljusa\r\noch glada bilder. För honom kom problemen när han\r\nfyllde 18 år och kom över i ett nytt handläggnings-\r\nskede. Det tidigare starka skyddet övergick i en kamp\r\nför att klara det dagliga livet och studierna. Vi har\r\ndärför skäl att nogsamt följa utvecklingen och stän-\r\ndigt leta för att finna optimala lösningar inom framför\r\nallt området barn i asylpolitiken.\r\nHerr talman! Jag har på relativt kort tid försökt\r\nbelysa ett brett politikområde. Vid den hearing som\r\nutskottet genomförde sågs politikområdet så brett att\r\nutskottets vice ordförande uttryckte det så att \"hela\r\nvärlden har blivit grannländer\" och lät detta symboli-\r\nsera den stora rörlighet som i dag förekommer i värl-\r\nden.\r\nJag har tidigare uttryckt att det finns en stor sam-\r\nsyn i riksdagen kring de breda perspektiven i flyk-\r\nting- och migrationspolitiken. Detta är ett viktigt\r\nkonstaterande inför kommande hantering av ett käns-\r\nligt politikområde. Jag har försökt belysa de reserva-\r\ntioner som finns till betänkandet och konstaterar att\r\nmycket har gjorts och mycket arbetsuppgifter ligger\r\nframför oss i form av utredningar och behandling av\r\nkommande betänkanden.\r\n(forts. 8 §)\r\nAjournering</pre><pre>Kammaren beslutade kl. 13.58 på förslag av tal-\r\nmannen att ajournera förhandlingarna till kl. 14.00 då\r\nstatsministerns frågestund skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>7 §  Statsministerns frågestund</pre><pre>Anf.  21  TREDJE VICE TALMANNEN:\r\nKammarens sammanträde återupptas. Det är tid\r\nför frågestund med statsministern. Eftersom denna\r\nfrågestund ännu är en relativt ny företeelse vill jag\r\npåminna om formerna.\r\nFrågor och svar får inte överstiga 1 minut. Parti-\r\nerna har anmält särskilda företrädare vilka kan räkna\r\nmed att få ordet för en följdfråga. Normalt får stats-\r\nministern sista ordet i ett replikskifte. Men jag kan\r\nom jag bedömer det befogat ge möjlighet till ett av-\r\nslutande inlägg från frågeställaren på högst en halv\r\nminut.\r\nÖvriga frågeställare får normalt ordet endast en\r\ngång. Den som inte har föranmält att han eller hon\r\nvill ställa en fråga kan göra det till kammarsekretera-\r\nren här framme. Det gäller även partiföreträdararna i\r\ndet fall de vill ställa ytterligare en fråga.\r\nPartiföreträdarna använder interpellationstalar-\r\nstolarna medan övriga ställer frågor från sina bänkar.\r\nJag får hälsa statsministern välkommen!\r\nPartierna har anmält följande företrädare: Bo\r\nLundgren, Karin Pilsäter, Alf Svensson, Ulla\r\nHoffmann, Maud Olofsson och Maria Wetterstrand.\r\nOrdet går till Bo Lundgren.\r\nFolkrättsbegreppet</pre><pre>Anf.  22  BO LUNDGREN (m):\r\nFru talman! Det är med stor lättnad vi alla nu\r\nskönjer slutet på kriget i Irak. Mänskligt lidande\r\nkommer förhoppningsvis att besparas många männi-\r\nskor. Vi känner också lättnad över att en brutal för-\r\ntryckarregim kommit till vägs ände och störtats. Det\r\nsom nu återstår för oss alla är att bidra till uppbygg-\r\nnaden av ett demokratiskt Irak. FN, Storbritannien,\r\nUSA och Sverige måste också delta. Det är vi säkert\r\növerens om. Men vi måste också diskutera FN:s\r\nmisslyckande, vi måste diskutera den europeiska\r\nunionens misslyckande och vi måste diskutera folk-\r\nrätt.\r\nGöran Persson gjorde klart i riksdagen att hans\r\nuppfattning är att det som nu har skett strider mot\r\nfolkrätt. Vi måste få en diskussion som handlar om\r\nhur omvärlden ska kunna ingripa mot regimer som\r\nförtrycker sitt folk och som är ett hot mot omvärlden.\r\nVi måste kunna ha en folkrätt som handlar om\r\nmänskliga rättigheter och inte bara om staters rättig-\r\nheter att inom sina gränser göra vad de vill med sina\r\nmedborgare och med omvärlden.\r\nÄr statsministern beredd att öppna för en diskus-\r\nsion om en ny, modern och mänsklig folkrätt?</pre><pre>Anf.  23  Statsminister GÖRAN PERS-\r\nSON (s):\r\nFru talman! Den diskussionen pågår, och den är\r\nviktig. Den började innan kriget i Irak. Vi hade en\r\nsådan diskussion inför Kosovo där vi gjorde klart att\r\ndet fanns andra sätt att se på folkrätten än de traditio-\r\nnella.\r\nDiskussionen om Irakkriget och folkrätten har\r\ndock inte gällt detta. Det har inte handlat om Europe-\r\niska unionens misslyckande. Vi har haft ett tydligt\r\nbeslut i FN:s säkerhetsråd. Vi hade en process som\r\npågick. Det fanns vapeninspektörer som ansåg sig\r\nvara framgångsrika i sitt arbete. Trots det bryter några\r\nstater mot resolutionen och går in i ett krig. Det har vi\r\nkritiserat.\r\nOm man ska ändra folkrätten så att det blir möjligt\r\ni framtiden för enskilda stater att själva ta sig rätten är\r\nvi inte med. Men om vi ska diskutera hur folkrätten\r\nytterligare ska utvecklas för att väga in andra saker i\r\ninterna angelägenheter i ett land kan en sådan diskus-\r\nsion föras även om jag varnar för att gränserna kom-\r\nmer att vara svåra att dra.</pre><pre>Anf.  24  BO LUNDGREN (m):\r\nFru talman! Göran Perssons tydliga ställningsta-\r\ngande i Sveriges riksdag har inte följts upp av ett\r\ntydligt agerande i Förenta nationerna eller i andra\r\nsammanhang, vilket i sin tur påverkar utvecklingen\r\nav folkrätten. Inte heller andra länder som protestera-\r\nde har fullföljt detta. Jag skulle gissa att det beror på\r\natt det finns en diskussion om det som skedde var rätt\r\neller inte ur folkrättslig synpunkt. Andra, inklusive\r\njag själv, har en annan uppfattning än Göran Persson.\r\nDet stora problemet var att FN inte ens förmådde\r\natt fullfölja vad man hade inlett med sin resolution i\r\nnovember i fjol. Vi vet att FN misslyckades totalt\r\nmed att förebygga eller åtminstone mildra folkmordet\r\ni Rwanda. Om man ska tolka det stringent var inte\r\nheller insatserna i Kosovo i grunden i enlighet med\r\nden folkrätt som Göran Persson gör sig till tolk för.\r\nDet är därför som frågan måste ställas på sin\r\nspets. Ska länder kunna ingripa mot regimer som\r\nförtrycker sina egna folk och är ett hot mot omvärl-\r\nden? Att öppna för en sådan diskussion i stället för att\r\nslå fast något som andra inte delar uppfattningen om\r\nvore bättre, Göran Persson. Är du beredd att ta den\r\ndiskussionen?</pre><pre>Anf.  25  Statsminister GÖRAN PERS-\r\nSON (s):\r\nFru talman! Bo Lundgren glömmer en viktig för-\r\nutsättning för sitt resonemang. Det är att den resolu-\r\ntion som FN hade antagit och som vi arbetade efter,\r\n1441, byggde på att regimen i Irak skulle avväpnas\r\nmed hjälp av vapeninspektörer. De ansåg sig fram-\r\ngångsrika och begärde lite mer tid. Vi vet inte om de\r\nhade lyckats. Vi vet säkert att redan 5 000-10 000\r\nmänniskor har dött i kriget. Kanske hade vi sluppit\r\nuppleva detta om vi hade fortsatt i det spår som FN\r\nhade lagt fast. Här är det klart vad folkrätten säger.\r\nJag varnar Bo Lundgren för en tolkning där man\r\nutifrån vad som har hänt i Irak ska låta stormakten -\r\nvi har ju bara en kvarvarande stormakt - gå vidare\r\noch själv finna att här finns brott mot folkrätten och\r\nsedan agera. Är det Syrien nästa gång? Är det Nord-\r\nkorea? Är det Venezuela? Det vet vi inte. Men om vi\r\nsläpper den principiella hållningen att våldsinsatser\r\nav detta slag ska avgöras i FN:s säkerhetsråd är vi på\r\nett sluttande plan.</pre><pre>Anf.  26  BO LUNDGREN (m):\r\nFru talman! Det är där Göran Persson hamnar\r\nsnett. Det var inte så att säkerhetsrådet klarade situa-\r\ntionen i Rwanda och situationen i Kosovo. Det fick\r\nhanteras på annat sätt. Det accepterades av Sverige i\r\ngrund och botten.\r\nDet är här vi måste föra en diskussion. Det hand-\r\nlar inte om att en stat självsvåldigt ska ta sig rätten att\r\ntolka både det ena och det andra. Det handlar om att\r\nvi måste se till att säkerhetsrådet förmår att fungera.\r\nTycker Göran Persson att säkerhetsrådet tog sitt\r\nansvar i Rwanda? Borde inte säkerhetsrådet ha ac-\r\ncepterat det som hände i Kosovo?</pre><pre>Anf.  27  Statsminister GÖRAN PERS-\r\nSON (s):\r\nFru talman! Det finns anledning att diskutera både\r\nRwanda och Kosovo. Det är vi beredda att göra. Men\r\nblanda inte ihop det, Bo Lundgren, med den sällsynt\r\nklara folkrättsliga situation vi hade vid detta tillfälle.\r\nHär hade vi ett beslut i FN:s säkerhetsråd. Vi hade\r\nen process som var framgångsrik. Den bröts. Om\r\ndetta ska tas till intäkt för att man har rätt att göra det\r\nockså i andra fall är vi på ett sluttande plan.\r\nSedan är vi alla klara över att folkrätten kommer\r\nsuccessivt att förändras. Men på den här punkten\r\nråder ingen tveksamhet.\r\nDemokratisk uppbyggnad av Irak</pre><pre>Anf.  28  ULLA HOFFMANN (v):\r\nFru talman! Låt mig först säga att det är med till-\r\nfredsställelse jag hälsar nyheten att regimen i Irak har\r\nförlorat kontrollen. Min och Vänsterpartiets inställ-\r\nning är dock att det borde ha varit det irakiska folket\r\nsom skulle ha störtat den och inte den USA-ledda\r\nkoalitionen i ett anfallskrig.\r\nDet är också intressant att notera att man hittills\r\ninte funnit några massförstörelsevapen, eftersom det\r\nvar anledningen till varför USA gick till anfall. Det\r\nkan förefalla som att USA och dess allierade gick i\r\nkrig under falska förespeglingar.\r\nSom efter alla krig behövs det nu ett omfattande\r\nuppbyggnadsarbete framför allt i form av ett demo-\r\nkratiskt arbete. Gamla diktatoriska strukturer ska\r\nersättas med demokratiska. De senaste dagarna har\r\nden amerikanska administrationen hävdat att det är\r\nUSA:s uppgift att installera ett nytt styre som USA\r\ngodkänner och handplockar.\r\nMin fråga till statsministern handlar just om detta.\r\nMed tanke på situation i Mellanöstern och USA:s\r\npolitik i framför allt Palestinafrågan vore det för-\r\nödande om det blir USA som bestämmer och gör Irak\r\ntill ett USA-protektorat.\r\nVad kommer statsministern att göra för att garan-\r\ntera ett demokratiskt civilt styre utan USA:s inbland-\r\nning?</pre><pre>Anf.  29  Statsminister GÖRAN PERS-\r\nSON (s):\r\nFru talman! Först till frågan om massförstörelse-\r\nvapen. Vi ska vara försiktiga där. Vi har ännu inte sett\r\nnågra påtagliga bevis. De allra flesta som har följt\r\ndetta och bedömt det påstår att de finns. Men det är\r\nsant att de fortfarande inte har dykt upp. Vi följer den\r\nsaken och väntar med omdömet i den frågan tills vi\r\nvet exakt hur det ligger till.\r\nFN måste tillsammans med irakiska krafter spela\r\nhuvudrollen för återuppbyggnaden av Irak. Under en\r\növergångstid kommer det att finnas svåra säkerhets-\r\nproblem. Det är bara att titta hur det ser ut på de TV-\r\nbilder som nu kablas ut över världen. Polisiära insat-\r\nser skulle redan nu behövas, och säkert kommer det\r\natt finnas kvardröjande motståndsfickor - hur länge\r\nvet vi inte.\r\nJag ser inte att det är möjligt med ett meningsfullt\r\nåteruppbyggnadsarbete utan att man också har någon\r\ntyp av säkerhetsnärvaro. Jag skulle tro att de ameri-\r\nkanska och brittiska trupperna kommer att få stå för\r\nden, men det innebär inte att de ska ha kommandot\r\növer återuppbyggnaden. Det bör ges till FN och ira-\r\nkiska krafter.</pre><pre>Anf.  30  ULLA HOFFMANN (v):\r\nFru talman! Jag delar förstås statsministerns upp-\r\nfattning när det gäller just massförstörelsevapen. Vi\r\nbåda är eniga om att det hade varit bra om USA hade\r\nhaft samma inställning som statsministern hade haft,\r\nnämligen väntat med omdömen om huruvida det\r\nfinns eller inte finns vapen, och låtit vapeninspektö-\r\nrerna göra det de ska göra.\r\nJag tyckte inte att jag fick riktigt svar på min frå-\r\nga. Hur kommer statsministern att agera i FN och i\r\nEU för att se till att vi inte får en ny pax americana\r\nutan att det är FN som kommer att ta ansvaret för en\r\ndemokratisk uppbyggnad i Irak?</pre><pre>Anf.  31  Statsminister GÖRAN PERS-\r\nSON (s):\r\nFru talman! De initiativen tar vi naturligtvis inom\r\nEU och inom FN i olika sammanhang. Vår position är\r\nkänd och vår ståndpunkt väl bekantgjord. Men just nu\r\nklingar de uppfattningarna om inte ohörda så åt-\r\nminstone med svagt gensvar. Det är naturligtvis i\r\nförsta hand USA som har en annan uppfattning. Här\r\ngäller det att utsätta USA för ett starkt internationellt\r\ntryck med hjälp av olika aktörer. Jag tycker att brit-\r\nterna är en av de viktigaste bundsförvanterna i detta\r\nsammanhang. De har en stark och klar ståndpunkt när\r\ndet gäller FN:s roll i återuppbyggnaden.\r\nMan ska inte heller utesluta - vilket vi ska påmin-\r\nna oss om - att det irakiska folket kan komma att\r\ntycka att det är bra att ha en amerikansk närvaro un-\r\nder återuppbyggnaden. Det är också någonting som vi\r\nibland faktiskt ska erinra oss.\r\nRegeringens inställning till Irakkriget</pre><pre>Anf.  32  ALF SVENSSON (kd):\r\nFru talman! I dag finns det all anledning att gläd-\r\njas med Iraks befolkning, som i tre decennier har\r\ntorterats och förnedrats. Jag kan faktiskt tycka att vi\r\nalla lite för lite har erinrat om hur medborgare i Irak\r\nhar haft det under en så lång tid. Under den uppstån-\r\ndelse som har rått under de gångna tre veckorna tyck-\r\ner jag - jag kan lägga handen på mitt eget bröst och\r\nsäga det - att Iraks befolkning inte har fått den upp-\r\nmärksamhet som den borde ha fått.\r\nStatsministern har precis som det sades här talat\r\nmycket om folkrätten och gjort det med emfas. I går\r\nsade statsministern att han kände sig oerhört lättad\r\növer det som nu sker. Och det vore ju konstigt annars.\r\nDet är klart att man kan fundera lite grann över kom-\r\nbinationen, men jag ska inte göra det.\r\nDäremot ska jag erinra om att utrikesministern sa-\r\nde den 11 mars att hon skulle ha röstat precis som\r\nRyssland och Frankrike om hon hade suttit i säker-\r\nhetsrådet.\r\nDelar statsministern i dag den inställningen?</pre><pre>Anf.  33  Statsminister GÖRAN PERS-\r\nSON (s):\r\nFru talman! Det gör jag definitivt, därför att vid\r\ndet tillfället handlade det om att ge vapeninspektörer-\r\nna mer tid.\r\nOm jag och Alf Svensson lägger händerna på våra\r\nrespektive breda bringor och känner efter så kommer\r\nvi att känna att här klappar ett hjärta för de 10 000-\r\n20 000 människor som har dött under de senaste veck-\r\norna. Vi vet ju inte om vi hade kunnat spara livet på\r\ndem om FN hade fått fullfölja sin ansträngning att\r\nmed hjälp av vapeninspektörerna avrusta. Det var det\r\nsom resolutionen och diskussionen i FN handlade om.\r\nJag tycker att Anna Lindh där följer en bra svensk\r\ntradition: Innan man går till våldsinsatser - låt alla\r\nmöjligheter att söka en fredlig lösning först uttöm-\r\nmas! Det hade varit rätt av Anna Lindh att rösta som\r\nhon sade.</pre><pre>Anf.  34  ALF SVENSSON (kd):\r\nFru talman! Det ginge väl an om det bara vore\r\nbringorna som var breda på herr statsministern och\r\nmig.\r\nJag skulle i allvarets namn bara vilja erinra om att\r\ndet i det här sammanhanget också talades om huruvi-\r\nda Frankrike skulle lägga in ett veto om Storbritanni-\r\nen hade fått USA med sig på en förlängd respit för\r\nvapeninspektörerna. Det vore intressant att höra om\r\nstatsministern har någon kunskap om hur Frankrike\r\nhade tänkt sig votera i ett sådant sammanhang. Hade\r\nvetot likväl kommit från Frankrikes sida? Och hade\r\nstatsministern då också tyckt att Sverige skulle ställa\r\nupp på det vetot?</pre><pre>Anf.  35  Statsminister GÖRAN PERS-\r\nSON (s):\r\nFru talman! Det är många om i Alf Svenssons frå-\r\nga. Men den enkla situationen var den att FN:s vape-\r\nninspektörer gjorde bedömningen att de var fram-\r\ngångsrika i sitt arbete. Britterna försökte få till stånd\r\nnågon typ av kompromiss som innebar att vid en viss\r\ntidpunkt sätta en deadline. Då har ju också det ut-\r\ntrycket sin verkliga innebörd. Fransmännen sade att\r\nde inte gick med på några ultimatum över huvud taget\r\ni det läge som rådde, förrän säkerhestrådets inspektö-\r\nrer hade tömt ut sina möjligheter. De sade: Om det\r\nblir en sådan omröstning så kommer vi att rösta nej.\r\nOm Frankrike röstar nej blir det automatiskt så att\r\nman \"veterar\". Sådan var situationen.\r\nJag har full förståelse för den franska positionen.\r\nDen var logisk vid det tillfället. Det är logiskt att\r\nockså hävda den i dag. Vi vet inte om vi hade haft\r\n10 000 fler människor i livet om vapeninspektörerna\r\nhade fått fortsätta sitt arbete. Men bara detta faktum -\r\natt det handlar om den typen av dödsoffer till det\r\nantalet - gör det väl ändå mödan värd att vänta några\r\nmånader till? Det var det som det handlade om, och\r\ndå sade Frankrike nej.\r\nSkattesänkning för lågavlönade</pre><pre>Anf.  36  MAUD OLOFSSON (c):\r\nFru talman! Vid sidan om det som händer i Irak\r\npågår diskussioner i vårt land. En aktuell diskussion\r\nhandlar om de lågavlönades situation. Det är också en\r\ndiskussion som statsministern på olika sätt har varit\r\ninblandad i.\r\nMånga lågavlönade finns i kommunala verksam-\r\nheter. Det är många som inte kan leva på sin lön. Nu\r\när det ju inte lönen som är det viktiga för människors\r\nförmåga att försörja sig själva, utan skatten spelar\r\nockså en roll i sammanhanget. Om vi tittar på det\r\nsvenska skattesystemet så ser vi att de lågavlönade\r\nbetalar OECD-världens högsta skatter på just sina\r\nlåga inkomster.\r\nStatsministern har ju möjlighet att påverka skat-\r\nteinstrumentet, men han ska helst inte delta i lönerö-\r\nrelsen. Min fråga är: Är statsministern beredd att\r\nanvända det instrument som han faktiskt har, nämli-\r\ngen skatteinstrumentet, och rikta de skattesänkning-\r\narna till de låglönegrupper som nu kämpar för bättre\r\nvillkor?</pre><pre>Anf.  37  Statsminister GÖRAN PERS-\r\nSON (s):\r\nFru talman! Och därmed åstadkomma nästa gi-\r\ngantiska problem! Varje krona vi betalar i skatt an-\r\nvänds till löner åt dem som vi talar om. Det är klart\r\natt vi kan sänka skatterna, men inte blir det mer peng-\r\nar att förhandla om i en lönerörelse i kommunerna.\r\nKommunernas finansiering är skatter, och kommu-\r\nnernas skatter tas ut i botten av skattesystemet. Så ser\r\ndet ut. Att gå fram där med ett löfte om skattesänk-\r\nningar vore att slå undan benen på dem som ska\r\nsyssla med att försöka ordna goda löner i en kommu-\r\nnal löneförhandling med kommunalarbetarna. Jag tror\r\ninte att det är någon hållbar strategi. Den är motsägel-\r\nsefylld, och den leder inte framåt.\r\nDen enda möjligheten att ta sig ur det här på sikt\r\när en ökad tillväxt och en ökad effektivitet i ekono-\r\nmin. Det är där det ligger. När kakan växer ska vi\r\nsedan se till att vi med både opinionsbildning och\r\nmed ett ansvarstagande från alla fackliga parter för-\r\nändrar relationerna på arbetsmarknaden mellan olika\r\ngrupper.\r\nKvinnorna i vården har dåligt betalt - det tycker\r\nvi alla i den här kammaren. Men det måste lösas inom\r\nförhandlingarnas ram, och det blir det lättare att göra\r\nom vi har tillväxt i ekonomin.</pre><pre>Anf.  38  MAUD OLOFSSON (c):\r\nFru talman! Det är intressant att se att statsminis-\r\ntern är öppen för att sänka skatterna för dem som har\r\nde högsta inkomsterna. Om vi tittar på de tidigare\r\nreformer som är gjorda ser vi att det är de som tjänar\r\n24 000 kr i månaden och uppåt som har fått både\r\ninkomstförstärkningar och skattesänkningar. När det\r\ngäller höginkomsttagarna går det alltså alldeles ut-\r\nmärkt, men när det kommer till låginkomsttagare och\r\ntill kvinnor i offentlig sektor så är detta fullständigt\r\nomöjligt.\r\nDet finns en möjlighet att förändra ett skattesys-\r\ntem, och vi har också lagt fram ett sådant förslag här i\r\nriksdagen. Om man tittar på det förslaget ser man att\r\ndet skulle kunna ge 700 kr mer i månaden för en\r\ninkomsttagare med 16 000 kr. Det motsvarar en net-\r\ntoförstärkning på 4,4 % och en löneökning på 6,5 %.\r\nSkatteinstrumentet finns alltså som en möjlighet att\r\nförstärka möjligheterna för de låginkomsttagare vi har\r\ni Sverige i dag att faktiskt kunna leva på sin lön.\r\nSedan är det intressant att statsministern pratar om\r\nökad tillväxt. Det ska bli mycket spännande att se\r\nvilka tillväxtåtgärder som finns i kommande budget\r\nför att öka kakan. Där är vi nämligen överens.</pre><pre>Anf.  39  Statsminister GÖRAN PERS-\r\nSON (s):\r\nFru talman! Vi har haft och har fortfarande en av\r\nde bästa tillväxtsiffrorna i Europa. Sedan kan vi inte\r\nkoppla loss oss från Europa i övrigt. Vi är en del av\r\nden ekonomin. Vi samverkar. Vi är naturligtvis inte\r\nnöjda, men vi har heller inte så mycket att skämmas\r\nför. Det tycker jag inte.\r\nDe skattesänkningar som har genomförts är åter-\r\nläggningar, Maud Olofsson, av sådant som vi två\r\ntillsammans höjde under budgetsaneringen. Vi har\r\nlagt tillbaka krona för krona. De grupper som fick\r\nskattehöjningar har också fått tillbaka. Samma antal\r\nkronor som man höjde skatten med har lagts tillbaka.\r\nDet tyckte vi var en rättvis reform. Att under budget-\r\nsaneringen höja skatterna för vissa grupper och sedan\r\nnär vi väl är igenom sänka för andra tror jag inte att\r\nsamhällssolidariteten håller för.\r\nSedan är det väldigt stora tal som Maud Olofsson\r\nrör sig med - 700 kr i månaden i skatteförändringar\r\nför grupper under 16 000 kr i månaden. Det ska till\r\nväldigt stora skatteökningar på andra grupper för att\r\ndet ska fungera. Låt mig säga att jag sätter ett fråge-\r\ntecken för den kalkylen.\r\nTilltron till politiker</pre><pre>Anf.  40  KARIN PILSÄTER (fp):\r\nFru talman! Jag tror att vi alla i dag känner en\r\nmycket stor glädje över att den akuta krissituationen i\r\nIrak, åtminstone som vi hoppas, är på väg att ta slut.\r\nNu ligger framför oss det stora återuppbyggnadsar-\r\nbetet och byggandet av fred, frihet och demokrati.\r\nDär har vi i Sverige också en väldigt stor roll. Vi har\r\nju på något sätt backat ur lite genom regeringens\r\ntidigare hållning, men nu har vi en enormt stor möj-\r\nlighet att revanschera oss för dessa insatser.\r\nDetta är ju stora och djupa mänskliga frågor. Ett\r\nmer jordnära problem i sammanhanget är att rege-\r\nringen som vi ser det totalt har tappat greppet om den\r\nsvenska ekonomin. I valrörelsen gav man en falsk\r\nbild av ekonomin och statsfinansernas tillstånd, och\r\nnu kommer detta i kapp. Det är akuta neddragningar,\r\nsvikna löften och brist på tillväxtåtgärder. Ett exem-\r\npel är att man nu, vad det ser ut, ska akutspara på\r\nbiståndet. De här akuta besparingarna drabbar ju\r\nalltid de svagaste, och det gör det svårare för Sverige\r\natt delta på ett aktivt och bra sätt i det internationella\r\nhjälparbetet. De svikna vallöftena påverkar den\r\nsvenska demokratin.\r\nMin fråga till statsministern blir bredare: Vad tän-\r\nker statsministern göra för att förstärka tilltron till\r\ndemokratin och politikerna i det här landet när han\r\nbakom sig har en situation där givna besked har visat\r\nsig vara ingenting värda?</pre><pre>Anf.  41  Statsminister GÖRAN PERS-\r\nSON (s):\r\nFru talman! Dessa våldsamma påståenden ska\r\nbemötas genom ett citat.\r\nMen innan dess: Karin Pilsäter påstår att vi har\r\nbackat ur i fråga om Irak. Folkpartiet och Karin Pil-\r\nsäter borde tänka på att det fanns ett parti här i riks-\r\ndagen som tidigt krävde att Sverige skulle sända\r\ntrupp till Irak. Jag säger inte vilket parti det var.\r\nJag sade följande när jag presenterade det social-\r\ndemokratiska valmanifestet den 19 augusti 2002. Nu\r\nläser jag in det till protokollet:\r\n\"Låt mig på en gång säga att ingen vet med säker-\r\nhet hur Sverige ser ut år 2005 eller 2006. Det är naivt\r\natt tro att någon kan lova ut exakt en viss typ av åt-\r\ngärd om tre eller fyra år. Vi kan göra mer eller mindre\r\nsakligt grundade bedömningar om detta. Därför är det\r\nviktigt att säga att hela vårt valmanifest och vår an-\r\nsats utgår ifrån de målsättningar för den ekonomiska\r\npolitiken som vi la fast efter 94 års kris, nämligen\r\növerskott i offentliga finanser, utgiftstak som ska\r\nhållas och att det är ambitionen att fortsätta pressa\r\ntillbaka arbetslösheten. Det är överordnat för vår\r\npolitik. När väl det är sagt, så innebär det också att\r\nnår vi inte en sådan utveckling under perioden då slås\r\nnaturligtvis förutsättningarna för politiken undan, och\r\ndå har vi ett nytt läge. Och då hamnar man i en situa-\r\ntion då man måste välja. Och då kommer vi att välja\r\natt hålla fast vid de ekonomisk-politiska mål som är\r\nuppsatta. Vi tänker inte medverka till att vi får en\r\nutveckling då vi börjar på att låna till nya reformer,\r\nutan de måste bekostas av en ekonomisk tillväxt.\"\r\nExakt så sade jag vid presskonferensen.</pre><pre>Anf.  42  KARIN PILSÄTER (fp):\r\nFru talman! Nu tror jag att det var få som lade allt\r\ndet där på minnet. Sedan präglades ju valrörelsen av\r\natt ni gjorde bedömningen att ni hade råd med alla\r\ndessa reformer. Sanningen kom fram före valet, men\r\nden kom också fram efter valet. Sanningen är att i den\r\nbudget ni lade fram i höstas skulle ni låna till refor-\r\nmerna, och alla andras prognoser var att ni skulle\r\nbehöva spara ytterligare för att klara utgiftstaket. Det\r\när inte Saddam Husseins fel att sjukfrånvaron och\r\nsjukskrivningskostnaderna har blivit så höga som de\r\när.\r\nDärför undrar jag återigen vad statsministern nu\r\ntänker göra för att reparera förtroendet inte bara för\r\nregeringen utan framför allt för politiken som sådan.\r\nRegeringen var så till den milda grad angelägen om\r\nmakten att man sade, visserligen med den här bras-\r\nklappen, att man skulle genomföra dessa reformer,\r\nmen nu efter valet drar man tillbaka dem trots att inga\r\nnya fakta har kommit fram. Inget har ju förändrats.\r\nFörslaget var att låna till reformer, och alla sade att ni\r\nkommer att spräcka utgiftstaken om ni inte sparar.\r\nDet är ju inga nya fakta som har kommit fram. Nu när\r\nSaddam är borta kommer det att visa sig att sjukfrån-\r\nvaron inte kommer att minska på grund av det.</pre><pre>Anf.  43  Statsminister GÖRAN PERS-\r\nSON (s):\r\nFru talman! Sjukfrånvaron har nog ingenting med\r\nSaddam Hussein att göra. Mycket kan man skylla\r\nhonom för men inte detta. Det tror inte jag heller.\r\nSedan har vi ju problem med våra sjukförsäk-\r\nringskostnader, som rusar i höjden. Nu har vi under\r\nflera år vidtagit åtgärder, och nu kan vi se att de bör-\r\njar böja nedåt. Jag är ganska säker på att vi kan se\r\nframför oss en utveckling där vi äntligen har fått detta\r\nunder kontroll.\r\nSedan var det ingen brasklapp, Karin Pilsäter. Det\r\nvar mycket tydligt uttryckt på presskonferensen, så\r\ntydligt att den Rapportkommentator som kommente-\r\nrade vårt valmanifest och den presskonferensen sade\r\natt han aldrig hade hört något valmanifest presenteras\r\nmed så mycket av reservationer och olika försäkring-\r\nar om att här kunde andra saker komma att hända.\r\nHan sade också att barnfamiljer och andra nog skulle\r\nvara väldigt försiktiga med att tro att saker och ting\r\nkan infrias på så sätt som man sagt. Det var hela in-\r\ntentionen från vår sida.\r\nVi vet att man inte vinner val på löften. Man vin-\r\nner val på förtroende. Vi har byggt upp ett förtroende\r\ngenom att städa efter Folkpartiets tid i kanslihuset,\r\noch det tänker vi inte fördärva.\r\nSkyddet av Östersjön</pre><pre>Anf.  44  MARIA WETTERSTRAND (mp):\r\nFru talman! Jag har en fråga om en sak som skulle\r\nha gjort den här veckan ännu lite gladare än vad det\r\nfaktum att Saddam Husseins regim verkar ha fallit har\r\ngjort. Den kan kanske tyckas liten i sammanhanget,\r\nmen jag tror att den skulle kunna tyckas större om en\r\noljeolycka på Östersjön skulle bli ett faktum fram-\r\növer.\r\nFör några månader sedan fattade riksdagen ett be-\r\nslut om att uppmana regeringen att lämna in en ansö-\r\nkan om att Östersjön ska klassificeras som ett särskilt\r\nkänsligt havsområde. Den är ett särskilt känsligt\r\nhavsområde. Situationen i Östersjön är svår för de\r\norganismer som lever där, i ett hav som är utsatt för\r\nmiljögifter, övergödning, oljetransporter, hårt fiske\r\noch så vidare.\r\nDenna ansökan skulle ha lämnats in i morgon. Nu\r\nhar den skjutits upp och kommer därför inte att kunna\r\nbehandlas vid det möte som ska hållas i sommar.\r\nDetta innebär en stark försening för hela processen\r\nmed att skydda Östersjön.\r\nJag skulle vilja höra statsministerns uppfattning i\r\nfrågan om att regeringen har förhalat det beslut som\r\nriksdagen har uppmanat dem att genomföra.</pre><pre>Anf.  45  Statsminister GÖRAN PERS-\r\nSON (s):\r\nFru talman! Regeringen har inte förhalat beslutet.\r\nRegeringen gör den bedömningen att detta ska göras\r\ntillsammans med övriga stater runt Östersjön för att få\r\nmaximalt genomslag och snabb behandling. Vi kan\r\ngå vid sidan om Helsingforskommitténs process, det\r\nkan vi göra, men vi kommer inte att komma fram\r\nsnabbare för det.\r\nDet är alltså inget förhalande, och jag gör heller\r\ningen annan bedömning av situationen i Östersjön än\r\nden som Maria Wetterstrand ger uttryck för. Tvärtom\r\när vi kanske än oroligare än vad hon beskriver. Öster-\r\nsjön är ett sällsynt sårbart hav, nästintill ett innanhav,\r\nmed en ökad mängd av inte minst petroleumproduk-\r\nter som transporteras till ryska hamnar. Det är en\r\nfarlig situation, och den har vi all anledning att sam-\r\narbeta omkring. Men vi kommer inte framåt ensam-\r\nma, utan vi måste göra det tillsammans med andra.\r\nDet är bakgrunden.</pre><pre>Anf.  46  MARIA WETTERSTRAND (mp):\r\nFru talman! Tack för svaret. Nu var det ju så att\r\nden här diskussionen fördes på precis det här sättet\r\näven i riksdagen vid det tillfälle då den här frågan var\r\nuppe till debatt. Regeringen hade då ståndpunkten att\r\nSverige inte skulle gå före och ta initiativ på egen\r\nhand, utan man skulle fortsätta att vänta och vänta på\r\natt alla andra länder skulle vara med på båten samti-\r\ndigt. Detta kritiserades av riksdagens övriga sex par-\r\ntier och blev ett huvudförslag från utskottet.\r\nRiksdagen beslutade att föreslå regeringen att gå\r\nvid sidan av Helsingforskonventionen därför att man\r\ninte trodde att den processen skulle få ett så snabbt\r\nresultat som behövs. Man gjorde bedömningen att om\r\nSverige gick före på det här området skulle vi också\r\nkunna komma fram snabbare och få ett skydd för\r\nstora delar av Östersjön, så mycket som kanske 40 %,\r\ndär vi skulle kunna öka kraven på de fartyg som\r\ntransporterar olja och också öka skyddet för de orga-\r\nnismer som lever i havet. Detta innebär alltså att\r\nstatsministern erkänner att regeringen på det sättet har\r\ngått emot riksdagens uttryckliga uppmaning.</pre><pre>Anf.  47  Statsminister GÖRAN PERS-\r\nSON (s):\r\nFru talman! Vi värnar om Östersjön och har att se\r\ntill att de beslut vi fattar så snabbt som möjligt får\r\ngenomslag för att skydda detta känsliga hav. Här kan\r\nman diskutera vilken metod man ska använda. Vi vill\r\nbåda nå resultat och nå dem snabbt. Vi har valt den\r\nhär metoden. Jag tror att den kommer att visa sig vara\r\nden riktiga.\r\nIrakregimens fall</pre><pre>Anf.  48  HENRIK VON SYDOW (m):\r\nFru talman! Den groteska regimen i Irak har nu\r\nfallit lika tungt som jättemonumentet föll på Para-\r\ndistorget i Bagdad. Även om många utmaningar åter-\r\nstår var gårdagen ändå en glädjens dag för Irak, för\r\nMellanöstern och för världen.\r\nSamtidigt som vi kan glädjas åt detta finns det go-\r\nda skäl att minnas statsministerns agerande i Irakfrå-\r\ngan. Hade statsministern fått bestämma vet vi inte när\r\neller ens om diktaturregimen i Irak hade fallit. Då\r\nhade i stället förtrycket, terrorn fortsatt, och det ira-\r\nkiska folket hade inte kunnat, som de kan i dag, dis-\r\nkutera framtiden och formerna för demokratin.\r\nMot bakgrund av detta och mot bakgrund också\r\nav det som har sagts här i kammaren i dag av statsmi-\r\nnistern undrar jag om han varmt välkomnar diktatur-\r\nregimens fall i Bagdad. Jag undrar också om han är\r\nberedd att driva den linjen att Europeiska unionen gör\r\nett uttalande som varmt välkomnar diktaturens fall i\r\nBagdad.</pre><pre>Anf.  49  Statsminister GÖRAN PERS-\r\nSON (s):\r\nFru talman! Jag tycker att Henrik von Sydow ska\r\nvara lite försiktigare med sina våldsamma påhopp.\r\nVad jag har pläderat för, vad regeringen har plä-\r\nderat för, vad många andra har pläderat för är att vi\r\nskulle ha hållit oss till resolution 1441, eftersom vi\r\nhade en process där Irak skulle avväpnas, en process\r\nsom vapeninspektörerna under ledning av Hans Blix\r\ntyckte var framgångsrik. Jag vet inte om de hade rätt.\r\nMen de begärde månader till av arbete. Om de hade\r\nhaft rätt och det hade lyckats hade vi sluppit se de\r\nkrigsbilder vi nu har sett. Så är det ju. Men om de\r\nhade misslyckats och det inte hade resulterat i en\r\navväpning var FN tydligt också på den punkten. Då\r\ntalade man om allvarliga konsekvenser, alltså en\r\nmilitär insats.\r\nDet Henrik von Sydow borde fundera över är om\r\nall den våldsamma retorik han ger uttryck för verkli-\r\ngen inte skulle sparas. Det är faktiskt så att han för-\r\nsätter sig i ett läge där han avhänt sig möjligheten att\r\nkanske spara några tusen människors liv. Det är vad\r\ndet handlar om.\r\nSymposiet om integration</pre><pre>Anf.  50  MARIAM OSMAN SHERI-\r\nFAY (s):\r\nFru talman! I samband med riksdagens öppnande\r\nlovade statsministern att regeringen kommer att ta\r\ninitiativ för att arrangera ett symposium om integra-\r\ntion. Jag vill fråga statsministern: Hur går det med det\r\nlöftet?\r\nJag vill också passa på att fråga statsministern:\r\nHur går det med löftet regeringen gett om bildandet\r\nav ett föreningscentrum mot rasism?</pre><pre>Anf.  51  Statsminister GÖRAN PERS-\r\nSON (s):\r\nFru talman! Två symposier annonserades i rege-\r\nringsförklaringen, dels ett om integration, dels ett om\r\nohälsa. Ohälsosymposiet är nu utsatt i tid, och det är\r\ninbjudet till detta. Därefter kommer det att bjudas in\r\ntill symposiet om integration. Jag skulle gissa att det\r\nlagts in senast under första kvartalet 2004.\r\nArbetet med centret mot rasism är jag just nu inte\r\nuppdaterad på hur det ligger till i Regeringskansliet,\r\nmen ska naturligtvis orientera mig om den saken. Jag\r\nvågar inte svara exakt när det kommer att tas fram,\r\nmen det ska göras. Vi har sagt det, och vi kommer att\r\nse till att det blir gjort.\r\nSveriges insats vid uppbyggnaden av Irak</pre><pre>Anf.  52  ANITA BRODÉN (fp):\r\nFru talman! Min fråga till statsministern är: Hur\r\nkommer den svenska regeringen att agera vid åter-\r\nuppbyggnaden av Irak? Vi står nu inför många fråge-\r\nställningar om hur det ska ske.</pre><pre>Anf.  53  Statsminister GÖRAN PERS-\r\nSON (s):\r\nFru talman! Vi kommer naturligtvis att på alla sätt\r\ndriva linjen att FN ska in. Utan en FN-ledd återupp-\r\nbyggnad är det svårt för Sverige att göra en tydlig och\r\nbra insats både när det gäller den humanitära delen\r\noch en mer långsiktig återuppbyggnad.\r\nVi har satt av stora resurser från regeringens sida,\r\nupp till 300 miljoner kronor de kommande åren, för\r\natt gå in i den humanitära hjälpen. Om det därutöver i\r\nen internationell ansträngning visar sig vara möjligt\r\natt under FN:s ledning göra insatser för att exempel-\r\nvis bygga upp infrastruktur, satsa på skolsystem eller\r\nförbättra sjukvården kan vi säkert också där, inom\r\nbiståndets ram, vara med och diskutera en svensk\r\ninsats.\r\nEMU-inträde och skatterna</pre><pre>Anf.  54  MARIE ENGSTRÖM (v):\r\nFru talman! Statsrådet Gunnar Lund har föreslagit\r\natt regeringen vid ett eventuellt EMU-medlemskap\r\nskulle få mandat att höja eller sänka skatter. Det\r\nskulle vara ett verktyg för att kunna stabilisera eko-\r\nnomin. I det sammanhanget har till exempel momsen\r\nnämnts. Det skulle i så fall betyda att man inkräktar\r\npå riksdagens beskattningsrätt, som jag ser som en\r\nmycket viktig demokratisk princip.\r\nJag undrar om statsministern delar Gunnar Lunds\r\nuppfattning i den här frågan.</pre><pre>Anf.  55  Statsminister GÖRAN PERS-\r\nSON (s):\r\nFru talman! Det är inte Gunnar Lunds idé utan det\r\när Riksbankens idé. Den finns i ett yttrande från\r\nRiksbanken över någon av de utredningar som just\r\nhar varit ute på remiss, om det är STEM-utredningen\r\neller Svante Öbergs utredning vet jag inte, men någon\r\nav de utredningarna har ett remissvar från Riksban-\r\nken som rymmer denna tanke.\r\nDen är ganska enkel. Den går ut på att ha broms\r\neller gas tillgänglig snabbt för en regering för att på\r\nså sätt parera snabba konjunktursvängningar. Då har\r\nman talat om momsen, man har talat om arbetsgivar-\r\navgifter. Man har också talat om andra indirekta\r\nskatter eller inkomstskatter.\r\nVi vet båda två, både jag och frågeställaren, att\r\ndet där är någonting som kommer i konflikt med\r\nmycket av det som är riksdagens kärnuppgift, att se\r\ntill att svenska folket sig självt beskattar. Jag tror,\r\nefter att ha lyssnat på debatten av och till, hört syn-\r\npunkter för och emot, att vi ska söka oss fram på ett\r\nsätt som gör att riksdagen naturligtvis har sin givna\r\nroll i detta. Om man kunde hitta ett snabbare och\r\nenklare förfaringssätt tror jag att det vore bra. Men\r\nexakt hur vet jag inte.\r\nMen vi kommer att märka en sak, med medlem-\r\nskap i EMU ökar riksdagens och politikens roll för\r\nden ekonomiska politiken. Marknaden betyder mind-\r\nre och riksbankerna likaså.\r\nRegeringen som samarbetspart</pre><pre>Anf.  56  INGVAR SVENSSON (kd):\r\nFru talman! Jag har en fråga som gäller regering-\r\nens trovärdighet som samarbetspart.\r\nRegeringen har ju ett samarbete med Vänsterpar-\r\ntiet och Miljöpartiet i 121 punkter, vill jag tro. Det\r\nvårdas ömt av statsministern.\r\nMen i andra politiska frågor finns det så kallade\r\nblocköverskridande breda majoriteter, till exempel\r\nnär det gäller säkerhetspolitiken. Det finns ett område\r\nsom haft en sådan här bred majoritet tidigare. Det\r\ngäller det digitala marknätet för televisionen.\r\nMen hur kan det komma sig, statsministern, att\r\nregeringen lägger fram en proposition utan att förank-\r\nra detta hos Kristdemokraterna och Centerpartiet,\r\nsom tidigare har tillhört denna breda majoritet? Vil-\r\nken trovärdighet ger det regeringen som samar-\r\nbetspart? Tycker inte statsministern att det vore rim-\r\nligt att man just i mediefrågor har blocköverskridande\r\nmajoriteter?</pre><pre>Anf.  57  Statsminister GÖRAN PERS-\r\nSON (s):\r\nFru talman! Svaret på den frågan är ja. Jag tycker\r\ndet och är lite förvånad över hur det här har utveck-\r\nlats. Från regeringens sida hade vi uppfattningen att\r\ndetta var förankrat med kristdemokrater och center-\r\npartister, så vi är lite förvånade. Möjligen kan vi ha\r\nbrustit. Det håller jag inte för uteslutet. Men det kan\r\nockså vara otydliga signaler från annat håll.\r\nVi får titta på det där. Det är inte vår strävan att\r\nhitta en lösning på detta som inte är förankrad över\r\nblockgränserna.\r\nTandsköterskeutbildningen</pre><pre>Anf.  58  CARINA HÄGG (s):\r\nFru talman! Jag har en fråga som berör dels Ut-\r\nbildningsdepartementet, dels Socialdepartementet.\r\nJag väljer att ta upp den här och ställa en fråga till\r\nstatsministern, då jag vet att det är en fråga som också\r\nstatsministern är väldigt engagerad i. Det handlar om\r\nmunhälsan.\r\nFör att man ska kunna säkra munhälsan på sikt\r\nhandlar det naturligtvis om ekonomiska förutsätt-\r\nningar för patienter att söka vården. Det handlar om\r\natt ha tillgång till tandläkare. Men det finns en annan\r\ndel som inte får samma fokus på sig men som också\r\när viktig, och det är tandsköterskorna.\r\nI dag finns det i stort sett ingen utbildning till\r\ntandsköterskeyrket. Det har varit svårt att komma\r\nfram till hur en utbildning ska se ut och få den på\r\nplats. Inom tio år har vi stora pensionsavgångar. Me-\r\ndelåldern är väldigt hög.\r\nDet här är ett yrke som har utvecklats från att bara\r\nassistera tandläkare till att jobba mer självständigt.\r\nJag önskar inte att man ska snäva in de här arbets-\r\nuppgifterna igen. Jag ser framför mig, om vi inte får\r\nen bra utveckling av utbildningsfrågan, att man\r\nkommer att behöva göra akututbildningar, som åter-\r\nigen flyttar positionerna bakåt för denna viktiga yr-\r\nkesgrupp.\r\nVad avser statsministern att göra för att säkra till-\r\ngången på välutbildade tandsköterskor?</pre><pre>Anf.  59  Statsminister GÖRAN PERS-\r\nSON (s):\r\nFru talman! Jag tänker fråga Thomas Östros, där-\r\nför att jag är inte riktigt säker på svaret.\r\nMin bild är att här har vi den gamla vanliga tvis-\r\nten om det ska vara en högskoleutbildning eller en\r\nyrkesutbildning inom gymnasieskolan. Om det är det\r\nsom det handlar om, vilket någonting säger mig att\r\ndet är, är det en resursfråga. Då är det säkert så att\r\nman vill att det ska bli en högskoleutbildning, och då\r\nska det vara 80 poäng, alltså minst två års studier,\r\nkanske till och med 120 poäng, med studiemedel och\r\nplatser på högskolan. Det är i så fall en stor satsning.\r\nDen är säkert på många sätt väl motiverad.\r\nJag delar helt frågeställarens uppfattning att mun-\r\nhälsa och tandstatus för närvarande är goda i Sverige,\r\noch det måste vi se till att vi behåller. Då har vi inte\r\nråd med brister i personaluppsättningen.\r\nFråga mig inte exakt vad vi ska göra där, för det\r\när inte riktigt på mitt bord just nu.\r\nAnsvaret för utvecklingen i Irak</pre><pre>Anf.  60  LARS ÅNGSTRÖM (mp):\r\nFru talman! Vi känner i dag en väldigt stor glädje\r\növer att diktaturen Saddam Hussein har fallit. En\r\nviktig sak för den framtida utvecklingen är nu att\r\ndiktaturens företrädare ställs inför den internationella\r\nbrottmålsdomstolen i Haag och får svara för sina\r\növergrepp mot mänskligheten.\r\nUSA signalerar nu att man vill ha total kontroll\r\növer den framtida utvecklingen i Irak. Det föranleder\r\nmig att känna en viss oro.\r\nUSA har ju haft en ganska ambivalent inställning\r\ntill diktaturer. Ibland har man stött dem, ibland inte.\r\nIbland har man givit diktatorer amnesti, ibland inte.\r\nMan har heller inte erkänt den internationella brott-\r\nmålsdomstolen i Haag.\r\nDet är nog viktigt att det är FN som ges det över-\r\ngripande ansvaret för den framtida utvecklingen i Irak\r\njust i detta hänseende.\r\nDärför vill jag fråga statsministern: Hur avser\r\nstatsministern att agera så att det blir FN som ges det\r\növergripande ansvaret för utvecklingen i Irak och så\r\natt vi får en garanti för att diktaturens företrädare\r\nställs inför den internationella brottmålsdomstolen i\r\nHaag?</pre><pre>Anf.  61  Statsminister GÖRAN PERS-\r\nSON (s):\r\nFru talman! Den första delfrågan har jag redan\r\nsvarat på i flera inlägg här tidigare. Den andra, som\r\nrör domstolen i Haag, är en ny frågeställning och\r\nväldigt viktig.\r\nJag tror att det är oerhört centralt för hur man\r\nkommer att uppfatta resultatet av det som nu sker i\r\nIrak, att också det som sker efter en eventuell seger i\r\nett krig sker på ett sådant sätt att det ligger i linje med\r\nvad vi kallar folkrätt och ett internationellt sätt att\r\numgås demokratiska stater emellan.\r\nFör min del känns det helt naturligt att det här ska\r\nsluta i domstolen i Haag. Jag har tyvärr samma känsla\r\nsom Lars Ångström, att det nog inte är alla besluts-\r\nfattare världen runt som har den ambitionen. Tyvärr.\r\nSjuklön</pre><pre>Anf.  62  SVEN BERGSTRÖM (c):\r\nFru talman! Statsministern sade i ett tidigare in-\r\nlägg att han inte var beredd att sänka skatterna för de\r\nlågavlönade i kommuner och landsting för att öka\r\nderas köpkraft, utan han vill i stället öka tillväxten i\r\nSverige. Jag tror att vi alla här delar den uppfattning-\r\nen, särskilt om det är uthållig tillväxt.\r\nTill veckan får vi vårbudgeten, och det har läckt\r\nut att ett av de centrala förslagen för att klara ekono-\r\nmin är att lägga över större ansvar på företagen för\r\nsjukförsäkringen. I stället för tidig rehabilitering,\r\nförebyggande åtgärder och annat vältrar man bara\r\növer kostnaden på de mindre företagen. Vi riskerar,\r\nmenar jag, att hamna i en situation som inte vänder\r\nden negativa utvecklingen utan bara omfördelar kost-\r\nnaden.\r\nPå vilket sätt menar statsministern att den här åt-\r\ngärden leder till stimulans av ökad tillväxt i Sverige?</pre><pre>Anf.  63  Statsminister GÖRAN PERS-\r\nSON (s):\r\nFru talman! Den stora arbetskraftsreserv vi har i\r\nSverige är alla de människor som i dag på grund av\r\nohälsa inte finns i arbetslivet - det är hundratusentals.\r\nDet stora problem vi har framför oss i den konjunk-\r\nturuppgång som kommer är brist på arbetskraft.\r\nLyckas vi inte matcha de här två sakerna tillsammans,\r\natt få ned sjuktalen och få fram människor som vill\r\noch kan arbeta, kommer vi snart att drabbas av infla-\r\ntion och räntestegringar.\r\nI ett sådant läge drabbas först de små företagen,\r\nsom alltid behöver låna för sina investeringar, exem-\r\npelvis ett jordbruksföretag eller någonting annat.\r\nSambandet är väldigt enkelt att se i det här avseendet.\r\nDessutom är det ingen ny åtgärd att förlänga ar-\r\nbetsgivarperioden i sjukförsäkringen. Vi går från två\r\ntill tre veckor. De två första veckorna infördes, som\r\nkammaren kommer ihåg, under en borgerlig regering\r\noch har fungerat väl.</pre><pre>Anf.  64  TREDJE VICE TALMANNEN:\r\nDärmed var frågestunden med statsministern av-\r\nslutad.\r\nJag får tacka statsministern, partiföreträdare och\r\növriga i kammaren för deltagande.</pre><pre>8 § (forts. från 6 §) Migration och asylpolitik\r\n(forts. SfU8)</pre><pre>Anf.  65  STEN TOLGFORS (m) replik:\r\nFru talman! Socialdemokraterna saknar fullstän-\r\ndigt linje vad gäller arbetskraftsinvandring. När Bo\r\nLundgren lanserade tanken i valrörelsen var Social-\r\ndemokraterna helt emot, och nu anstränger man sig i\r\ndag i kammaren för att framstå som att man egentli-\r\ngen är för. Det är väl vackert så, men det är dags för\r\nGöte Wahlström att reda ut argumentationen.\r\nOm vi öppnar för arbetskraftsinvandring perma-\r\nnentar vi massarbetslösheten i storstädernas förorter.\r\nPrecis så uttryckte sig Göran Persson under valrörel-\r\nsen.\r\nBosse Ringholm har sedan fyllt på med att det inte\r\nbara handlar om att samtliga invandrare först ska få\r\njobb innan man öppnar för arbetskraftsinvandring\r\nutan det gäller också alla långtidssjukskrivna och\r\nförtidspensionerade. Hade Göran Persson fel, Göte\r\nWahlström? Hade Bosse Ringholm fel, Göte Wahl-\r\nström? Vad har fått Socialdemokraterna att ändra sig?\r\nVad innehåller egentligen majoritetstexten i da-\r\ngens betänkande gällande arbetskraftsinvandring?\r\nMan har en text som handlar om att analysera behov\r\nav arbetskraft, se på konsekvenser för arbetsmarkna-\r\nden. Man nämner inte i den mening där uppgiften\r\ndefinieras ens ordet arbetskraftsinvandring. Det finns\r\ninget mandat för utredningen. Det finns ingen linje.\r\nMan vill inte ha en parlamentarisk utredning, som\r\nfem partier föreslår, utan i stället står det att utred-\r\nningen ska ske i samråd med riksdagens partier.\r\nKlara ut för kammaren, Göte Wahlström, var ni\r\negentligen står. Det är ingen som vet längre. Det\r\nframstår alltmer som ett sätt att försöka minimera\r\nskador där verkligheten har sprungit ifrån Socialde-\r\nmokraternas argumentation.\r\nLåt mig också skjuta in en sak. Socialdemokrater-\r\nna skriver om gästarbetarsystem, ungefär som om det\r\när borgerligheten som står för det. Det finns kanske\r\n7 000 bärplockare, säsongsarbetare, i Sverige varje år.\r\nVad är det om inte ett gästarbetarsystem? Socialde-\r\nmokraterna nekar dem att stanna kvar ens om de har\r\narbete - det är fråga om temporära uppehållstillstånd.\r\nVad är detta om inte ett gästarbetarsystem?\r\nLåt oss nu se linjerna för Socialdemokraternas syn\r\npå arbetskraftsinvandring, Göte Wahlström.</pre><pre>Anf.  66  GÖTE WAHLSTRÖM (s) replik:\r\nFru talman! Den politiska retoriken bjuder att man\r\nframför sina åsikter på sätt som Sten Tolgfors gör.\r\nJag må ju vara något äldre än Sten Tolgfors, och det\r\ninnebär också att jag har varit med om ytterligare\r\nnågra konjunktursvackor och uppgångar under resans\r\ngång utifrån inte minst mitt fackliga perspektiv.\r\nDet gör att jag minns väl när vi under 80-talet dis-\r\nkuterade problemen med personalförsörjning i of-\r\nfentlig sektor för att fem år senare ha en situation med\r\n8-10 % öppen arbetslöshet. Den har vi sedan lyckats\r\nhalvera till i dag ca 4 % öppen arbetslöshet. Vi kän-\r\nner väl till och kan hantera problemen. Vi är också\r\nväl medvetna om hur vi ska hantera detta.\r\nDet handlar inte om att göra snabba utryckningar\r\nutan det handlar om att bra och ordentligt analysera\r\nsituationen och sedan göra de rätta ställningstagande-\r\nna.\r\nJag tror mig vara medveten om att socialdemo-\r\nkratin har en betydligt starkare politik på det här\r\nområdet än vad Moderaterna kan sägas företräda när\r\ndet gäller att se på utvecklingen av arbetskraften när\r\nvi bygger ett välfärdssamhälle.</pre><pre>Anf.  67  STEN TOLGFORS (m) replik:\r\nFru talman! Jag är synnerligen glad över att få hö-\r\nra Göte Wahlström kåsera om 80-talet, men det vore\r\nkanske lämpligare i ett annat sammanhang.\r\nJust nu frågade jag om Göran Persson hade fel när\r\nhan sade att arbetskraftsinvandring skulle permanenta\r\nmassarbetslöshet i storstädernas förorter. Hur kom-\r\nmer det sig i så fall att Socialdemokraterna i riksda-\r\ngen är för arbetskraftsinvandring? Det kan väl rimli-\r\ngen inte vara så att man vill permanenta massarbets-\r\nlöshet, om man ska tro på Persson? Den enda rimliga\r\nslutsatsen är att Göran Persson då hade fel liksom\r\nBosse Ringholm i våras hade fel när han pratade om\r\natt först skulle alla sjukskrivna ha arbete innan man\r\nöppnar för arbetskraftsinvandring.\r\nJag vill fråga Göte Wahlström än en gång: Vad är\r\ndet för fel med en parlamentarisk utredning med ett\r\ntydligt mandat över vad som ska utredas i stället för\r\natt bara ha samråd med riksdagens partier? Vad är det\r\nför fel att tala om att det är frågan om arbetskraftsin-\r\nvandring som ska utredas när det är det mandatet som\r\nska ges?\r\nDet är alldeles uppenbart att Miljöpartiet har\r\nsprungit ifrån Socialdemokraterna, och nöden har\r\ningen lag. För att skademinimera säger man sig nu\r\nvara för en utredning.\r\nHade Göran Persson fel eller hade Göran Persson\r\ninte fel, Göte Wahlström, när han i valrörelsen avfär-\r\ndade arbetskraftsinvandring? Vad har fått Göte Wahl-\r\nström och hans socialdemokrater att svänga och nu\r\nvälkomna en utredning, om än en utredning som är\r\nsynnerligen kraftlös i jämförelse med alternativet?</pre><pre>Anf.  68  GÖTE WAHLSTRÖM (s) replik:\r\nFru talman! Jag konstaterar att Sten Tolgfors inte\r\nhar följt den socialdemokratiska valrörelsen fullt ut.\r\nFrågan har naturligtvis diskuterats utifrån en hel rad\r\nolika infallsvinklar. Vi har länge sett att det framgent\r\nkan finnas behov av arbetskraftsinvandring för att\r\nklara den situation vi ställs inför när stora grupper\r\nkommer att gå i pension. Det har inte varit ett barna-\r\nfödande som kan få till konsekvens att vi kan se en\r\narbetskraftstillströmning på 2020-2030-talen. Vi kan\r\nse stora problem.\r\nNaturligtvis ser vi problemen redan nu. Det är\r\ndärför vi är medvetna om att vi måste vidta åtgärder.\r\nDet är inget nytt. Behovet av en framtida översyn av\r\nden framtida arbetskraften har hela tiden funnits med\r\ni diskussionen. Det är därför lite märkligt att säga att\r\ndet inte finns en linje, att det inte finns en politik. Jag\r\nupplever att det finns en bra politik. Det finns en stark\r\npolitik på området.\r\nVad vi däremot skymtar i den reservation som\r\nModeraterna lägger fram är att man vill se över de\r\ntrygghetssystem som finns på arbetsmarknaden, att ge\r\nsig på arbetsrätten utifrån ett perspektiv med arbets-\r\nkraftsinvandring. Vi känner igen retoriken från bland\r\nannat diskussionerna i arbetsmarknadsutskottet och\r\npå andra ställen. Man ger sig gärna på arbetsrätten.\r\nTyvärr tvingas jag konstatera att man lyfter in den i\r\nfrågor om migration och eventuell arbetskraftsin-\r\nvandring.</pre><pre>Anf.  69  SVEN BRUS (kd) replik:\r\nFru talman! Göte Wahlström och Socialdemokra-\r\nterna försöker att säga både ja och nej på samma\r\ngång: ja till arbetskraftsinvandring men nej till att\r\nutreda förutsättningarna. Det är en politisk balansakt i\r\nden högre skolan.\r\nGöte Wahlström sade i sitt anförande att man kan\r\nse en eventuellt kommande arbetskraftsbrist. Men\r\nGöte Wahlström kan inte vara omedveten om den\r\nsituation vi redan har i dag på arbetsmarknaden. I\r\nolika sektorer finns redan i dag en brist på arbetskraft.\r\nDen demografiska utvecklingen signalerar en närmast\r\ndramatisk bristsituation, till exempel inom vård och\r\nomsorg.\r\nKommunförbundets förhandlingsdelegation, som\r\njag själv har suttit i ett antal år, räknade i början av\r\ndetta årtionde fram att vi fram till 2010 behöver re-\r\nkrytera 225 000 nya medarbetare i den kommunala\r\nvården och omsorgen. I den takt som vi i dag rekryte-\r\nrar människor når vi möjligen upp till 40-50 % av det\r\nbehovet. Det är en skrämmande bild. Det är inte bara\r\nfråga om ett kommande behov utan det är ett behov vi\r\nredan befinner oss i.\r\nJag skulle vilja fråga Göte Wahlström och Social-\r\ndemokraterna följande. Vilken vision finns för att\r\nmöta det som inte är eventuellt kommande utan som\r\när en reell verklighet i dag med arbetskraftsbrist?</pre><pre>Anf.  70  GÖTE WAHLSTRÖM (s) replik:\r\nFru talman! Jag kommer från ett av de län i det\r\nhär landet som har den lägsta arbetslösheten. Jönkö-\r\npings län har en öppen arbetslöshet på ungefär 2,5 %.\r\nJag följer nogsamt utifrån mitt fackliga perspektiv\r\nden diskussion och den debatt om arbetskraftsbehov\r\nsom föreligger. För min del är det på inget sätt en ny\r\ndiskussion.\r\nI ett svenskt perspektiv, i ett riksperspektiv, kan vi\r\nkonstatera att vi har en konjunkturnedgång. Den\r\nsmyger på oss. Vi konstaterar att vi har en öppen\r\narbetslöshet på ca 4 %. Det finns många som i dag\r\nhar kommit hit men står utanför arbetslivet och som i\r\nintegrationsarbetet ska få möjlighet att komma ut i\r\narbetslivet och möta den svenska debatten och de\r\nsvenska kamraterna. Vi vet att det finns många sjuk-\r\nskrivna som med hjälp av förändringar i arbetsmark-\r\nnadens villkor naturligtvis också ska ha rätt att kom-\r\nma ut i arbetslivet igen.\r\nDet stora akuta behovet som reservanterna skjuter\r\nfast sig på kanske inte föreligger i det nära perspekti-\r\nvet. Naturligtvis ser vi det i det längre perspektivet.\r\nDet är därför vi är öppna för att se över situationen\r\noch få grepp om situationen.\r\nVi är väl medvetna. Det är inte fråga om någon\r\nsvängning. Det är en politik som har legat fast under\r\nen lång tid. Den har vi att jobba med även fortsätt-\r\nningsvis.</pre><pre>Anf.  71  SVEN BRUS (kd) replik:\r\nFru talman! Göte Wahlström säger fortfarande att\r\ndet är ett eventuellt kommande behov. Faktum är att\r\nvi befinner oss mitt i det årtionde jag nyss relaterade\r\ntill, nämligen 2000-2010, där det dramatiska rekryte-\r\nringsbehovet finns i vården och omsorgen i kommu-\r\nnerna. Det är ett mål som vi uppenbarligen inte kom-\r\nmer att nå.\r\nGöte Wahlström målar upp en motsättning mellan\r\natt arbeta med en aktiv sysselsättningspolitik, att få\r\nmänniskor i arbete, både nya svenskar och andra\r\narbetslösa, och att få ut dem som i dag är sjukskrivna\r\ni arbete. Det är förvisso mycket välmotiverade mål\r\nsom vi instämmer i, men jag kan omöjligt se vad det\r\nfinns för motsättning mellan dessa mål. Det gäller att\r\ndels få ut människor i arbete, dels strategiskt arbeta\r\npå att fylla den arbetskraftsbrist vi inte bara ser fram-\r\nför oss utan som vi befinner oss mitt i.</pre><pre>Anf.  72  GÖTE WAHLSTRÖM (s) replik:\r\nFru talman! Låt oss konstatera att vi är ganska\r\növerens om behoven av en diskussion kring arbets-\r\nkraftsinvandring. Vi ser det, tydligen, samtliga här i\r\nkammaren och i riksdagens partier. Det innebär na-\r\nturligtvis att det här ska processas och arbetas med på\r\nolika sätt. Men vi får inte heller glömma bort de frå-\r\ngeställningar som jag tidigare belyste i mitt repliks-\r\nskifte. Det handlar om behoven av att se till att de\r\nmänniskor som i dag finns utanför arbetsmarknaden\r\nges möjligheter att komma in - och det är ganska\r\nmånga.\r\nVi ska naturligtvis titta på detta i det längre pers-\r\npektivet, men vi ska vara medvetna om att arbetsrät-\r\nten, arbetsmarknaden och arbetslivets villkor också är\r\nviktiga för de människor som finns där ute. Utifrån\r\nden reservation som nu har lagts fram finns det risk\r\nför att man rycker upp känslor och stämningar som\r\ninte är till gagn för svensk arbetsmarknad och för den\r\nsvenska situationen. Därigenom upplever jag att det\r\nfinns skäl att titta på arbetskraftsinvandringen, men vi\r\nska titta på den under förutsättningen att vi inte ska\r\nrycka sönder arbetsrätten och försämra villkoren för\r\nde människor som i dag finns ute i arbetslivet.</pre><pre>Anf.  73  ERIK ULLENHAG (fp) replik:\r\nFru talman! Det är häpnadsväckande och rätt\r\nspännande att lyssna på Göte Wahlström i dag. Vi är\r\növerens om att det finns ett behov av arbetskraftsin-\r\nvandring.\r\nJag ber om ursäkt för att jag låter lite grann som\r\nSten Tolgfors, men jag vill höra vad som har föränd-\r\nrats sedan valrörelsen. Vad har förändrats sedan LO-\r\ntidningen beskrev arbetskraftsinvandring som arbets-\r\nläger? Vad har förändrats sedan valrörelsen då Göran\r\nPersson gång på gång var ute och sade nej till arbets-\r\nkraftsinvandring? Vad har förändrats sedan valrörel-\r\nsen då vice statsministern skrev i sitt veckobrev: Blir\r\ndet lättare för din son att få jobb ifall vi öppnar för\r\narbetskraftsinvandring? På något sätt måste ju någon\r\navgörande förändring ha skett i vår omvärld.\r\nSedan har jag två ytterligare frågor till Göte\r\nWahlström. Som alltid när Socialdemokraterna blir\r\nkritiserade för en alltför snål och inhuman flykting-\r\npolitik säger man: Vi är i ett internationellt perspektiv\r\nmycket bra.\r\nVi är bättre än andra länder; det är sant. Men jag\r\nhoppas att Göte Wahlström nu skulle kunna tala om\r\npå vilka punkter svensk flyktingpolitik har blivit mer\r\nhuman sedan Socialdemokraterna tog över makten\r\n1994. På vilket sätt har det blivit bättre? Det räcker\r\nmed tre exempel, ifall du kan klara det.\r\nGöte Wahlström började med att tala om UNHCR\r\noch möte i Genève - det är mycket bra. Sverige\r\nmisslyckas ju varje år med att ta emot det antal kvot-\r\nflyktingar som vi har utlovat. Vi har utlovat att vi ska\r\nta emot 1 840, och det kommer 1 279. Vad beror det\r\npå? Det finns ju inte för få människor som behöver en\r\nfristad i Sverige. Det måste vara någonting som den\r\nsocialdemokratiska regeringen misslyckas med.</pre><pre>Anf.  74  GÖTE WAHLSTRÖM (s) replik:\r\nFru talman! Jag må säga att det är hög svansföring\r\npå Folkpartiet i migrationsdebatten.\r\nJag vill inte göra mig till talesman för LO-\r\ntidningen och LO-tidningens skrivningar, men jag är\r\nnaturligtvis också lyhörd för den debatt som finns\r\ninom de fackliga kretsarna kring just frågan om ar-\r\nbetskraftsinvandring. Även i de fackliga kretsarna är\r\nman ju medveten om hur demografin ser ut, vad som\r\nkommer och vad som rör sig över tid. Naturligtvis rör\r\nsig diskussionen och debatten över tid, men från\r\nsocialdemokratins sida är det inte så att den har kas-\r\ntats om sedan valrörelsen. Jag har försökt förklara i\r\ntre tidigare repliker att så inte är fallet. Det här är en\r\npolitik som är väl förankrad i den historik som vi har\r\nbakom oss.\r\nErik Ullenhag lyfter fram det internationella pers-\r\npektivet. Det är viktigt att vi vet om att vi står i spet-\r\nsen när det gäller frågorna. Vi står kanske inte allra\r\nlängst fram i alla frågeställningar, men det upplevs i\r\ndet internationella perspektivet som att vi bedriver en\r\nhuman flyktingpolitik. Det kommer fram också i\r\nmånga andra sammanhang.\r\nNu har inte Erik Ullenhag, vad jag har sett, varit\r\nmed vid utfrågningar och annat som vi har haft från\r\nutskottets sida, men i samband med utskottets utfråg-\r\nning för några veckor sedan kom frågeställningen\r\nupp, om det har blivit en hårdnande politik. De med-\r\nverkande kunde på inget sätt påvisa att det finns nå-\r\ngot som tyder på att så skulle vara fallet. Det finns\r\ningen forskning som visar på att så skulle vara fallet.\r\nDäremot är det naturligtvis förändringar när det gäller\r\nvilka som kommer som asylsökande till Sverige, och\r\ndet kan få vissa konsekvenser i den eventuella statis-\r\ntik som tas fram.</pre><pre>Anf.  75  ERIK ULLENHAG (fp) replik:\r\nFru talman! Jag ber om ursäkt för att jag blev\r\ntvungen att byta debattnivå.\r\nI stället för att svara på Sten Tolgfors fråga börjar\r\nGöte Wahlström prata om ålder. I stället för att tala\r\nom på vilka konkreta sätt svensk flyktingpolitik har\r\nblivit humanare sedan Socialdemokraterna började\r\nstyra 1994 pratar han om vem som går på vilka ut-\r\nfrågningar. Vi får väl i någon mening försöka hålla\r\noss till sakfrågorna i den här kammaren.\r\nDet finns ju en anledning till att folk gång på gång\r\nfrågar var ni står. Vi hade nämligen en valrörelse där\r\njag tror att de allra flesta väljare i Sverige uppfattade\r\ndet som att Socialdemokraterna inte ville ha någon\r\narbetskraftsinvandring. Jag tror att de allra flesta\r\nväljare trodde på Göran Persson när han sade att vi\r\ninte skulle ha någon arbetskraftsinvandring inom de\r\nnärmsta tio åren.\r\nJag välkomnar att ni har svängt, men säg då att ni\r\nhar svängt. Försök inte sitta på dubbla stolar. På nå-\r\ngot sätt handlar det om respekten för demokrati.\r\nMen huvudfrågorna, som jag fortfarande inte har\r\nfått svar på, är:\r\nHur kommer det sig att Sverige misslyckas med\r\natt ta emot det antal kvotflyktingar som vi har beslu-\r\ntat i Sveriges riksdag? Det framgår inte av det här\r\nbetänkandet; det är mest ord i det betänkandet.\r\nPå vilka punkter har svensk flyktingpolitik blivit\r\nmer human sedan Birgit Friggebo avgick som flyk-\r\ntingminister 1994?</pre><pre>Anf.  76  GÖTE WAHLSTRÖM (s) replik:\r\nFru talman! När det gäller kvotflyktingar ställdes\r\nockså den här frågan i samband med diskussionen\r\nmed UNHCR. Vi konstaterade att vi hade svårt att\r\nräkna fram vad som utgjorde grunden till det här, om\r\ndet var så att UNHCR gjorde en annan bedömning i\r\nkontakterna när det gällde att hitta personer som\r\nskulle bli föremål för behandling i kvotflyktingsys-\r\ntemet.\r\nFrågan var också uppe i samband med andra dis-\r\nkussioner som vi har haft med ansvariga verk och\r\nandra. Jag kan inte ge något exakt konkret svar på\r\nfrågan varför det har blivit färre än vad som fanns\r\nbudgeterat och beräknat. Det får vi naturligtvis åter-\r\nkomma till och titta på i ett kommande arbete.\r\nNär det gäller frågan om att vi har en human och\r\neffektiv flyktingpolitik och om den skulle ha blivit\r\nhumanare under senare år vill jag påstå att vi alltid\r\nhar kännetecknats av en human flyktingpolitik. Jag\r\nvill fortfarande påstå att vi har en human flyktingpo-\r\nlitik. Jag är stolt över att vi i den här kammaren har så\r\nmånga partier som ställer upp för en human flykting-\r\npolitik, vilket man inte har i bland annat våra angrän-\r\nsande grannländer. Jag upplever att vi fortfarande\r\nkännetecknas av just det här förhållandet, och det\r\nvidhåller jag.</pre><pre>Anf.  77  BIRGITTA CARLSSON (c) replik:\r\nFru talman! Jag kan väl också säga att jag tycker\r\natt det känns bra att Socialdemokraterna inser vikten\r\nav att vi öppnar och ger möjligheter för arbets-\r\nkraftsinvandring. Jag har inget behov av att rota mer i\r\nden frågan utan tycker bara att det känns bra att vi har\r\nkommit så här långt.\r\nDet jag vill ta upp är det här med humanitära skäl.\r\nDet handlar om alltför många människor som har\r\nvistats oerhört lång tid i Sverige och som har etablerat\r\nsig i Sverige. Det är familjer som ofta har flyttat ut till\r\ndelar av landet där befolkningen i kommunerna sjun-\r\nker år efter år. De här människorna har blivit väl\r\nomhändertagna, väl mottagna. Barnen har etablerat\r\nsig och går i skolan. Det fungerar bra. Ibland har\r\nkanske både mamman och pappan fått ett arbete.\r\nVäldigt ofta har pappan fått ett arbete och sköter det\r\nbra. Och så får de då avslag på sin asylansökan.\r\nJag kan inte tycka att det är att behandla en familj\r\nhumant. Vi pratar om en generös och human flyk-\r\ntingpolitik, men så som vi hanterar människor i Sve-\r\nrige i dag tycker jag inte att vi kan slå oss för bröstet\r\noch säga att det är bra. Det är så många mer delar\r\nsom man skulle kunna lägga in i detta.\r\nJag vet att det vid tillfällen har sagts att de kan få\r\nuppehållstillstånd på grund av att de har fått ett arbe-\r\nte, men då ska de hem till sitt hemland för att söka\r\ndetta tillstånd. Hur stora möjligheter har de att ta sig\r\ntillbaka, både vad det gäller ekonomi och annat, om\r\nde först ska bli utvisade för att sedan söka utifrån?\r\nDetta känns definitivt inte humant. Jag tycker att det\r\när dags att göra en förändring när det gäller detta.\r\nMånga människor i dag har etablerat sig i Sverige\r\npå ett positivt sätt. Alltför många barn far i dag illa\r\ndärför att de inte har fått möjlighet att stanna. En del\r\nav dem är kanske nästan födda här. En del har inte\r\ngått i skolan någon annanstans än här. För dem är det\r\nstora problem att komma tillbaka till sitt hemland\r\nigen. När kommer det en förändring när det gäller\r\ndetta?</pre><pre>Anf.  78  GÖTE WAHLSTRÖM (s) replik:\r\nFru talman! Jag upplever att det har funnits en\r\nbred förankring just när det gäller att särskilja asyl-\r\nprocessen och eventuell arbetskraftsinvandring, att\r\nman ska hålla isär de här begreppen. Jag tycker att det\r\när lite synd att Centerpartiet nu försöker blanda ihop\r\ndet här och göra någon ny gryta av det hela.\r\nDet innebär ju på något sätt att den som har fått ett\r\narbete skulle ha mer skyddsskäl än den som inte har\r\nfått ett arbete. Där tror jag att det finns en fara i det\r\nsynsätt som Centerpartiet framhäver.\r\nNär det gäller den problematik som Birgitta Carls-\r\nson tog upp instämmer jag. Vi har alldeles för långa\r\nhandläggningstider. Det beror på många olika saker.\r\nVi har fått det belyst i våra kontakter med både\r\nMigrationsverket och Utlänningsnämnden. Vi får det\r\nockså belyst i andra diskussioner som vi har. Nu\r\nförsöker vi vidta åtgärder så att inte det här ska inträf-\r\nfa. Jag angav i mitt anförande att vi nu får ned balan-\r\nserna i både Migrationsverket och Utlänningsnämn-\r\nden. Vi snabbar upp processerna för att inte folk ska\r\ngå i ovisshet i sin situation.\r\nVi fick också beskrivningar av att man i dag har\r\nen snittid på i princip sju månaders handläggning på\r\nMigrationsverket och sju månader på Utlännings-\r\nnämnden. Det är på väg att gå något nedåt. Det är\r\nalltså inte de där många långa årens väntan i hante-\r\nringen. Det tycker jag är viktigt att ha med sig så att\r\nman har den bilden klar för sig.</pre><pre>Anf.  79  BIRGITTA CARLSSON (c) replik:\r\nFru talman! Göte Wahlström kallar det här för en\r\ngryta med vad man vill som vi försöker blanda ihop.\r\nDet handlar om barnfamiljer som har vistats i Sverige\r\nmer än sju plus sju månader, som har etablerat sig i\r\nSverige, där barnen inte har gått i skola någon annan-\r\nstans men har gått i skola i Sverige flera år och det\r\nfungerar bra. Jag ser det mer som ett plus om föräld-\r\nrarna dessutom har fått ett arbete. Då tycker jag att\r\nokej, strunta i att de har fått ett arbete, men ta hänsyn\r\ntill barnen som har etablerat sig. Vi tar alldeles för\r\nlite hänsyn till barnen i de familjer som finns här. Det\r\när många familjer med småbarn som berörs av detta.\r\nOkej att det är sju månader, men tänk er själva sju\r\nmånader på en flyktingförläggning - för det är ofta\r\ndär de finns - utan meningsfull sysselsättning! Hur\r\nmår de människorna efter dessa sju månader plus sju\r\nmånader och kanske sju månader till för att man\r\növerklagar och inte får klara besked? Det är dags att\r\ngöra en förändring nu när det gäller detta.</pre><pre>Anf.  80  GÖTE WAHLSTRÖM (s) replik:\r\nFru talman! Vad Birgitta Carlsson säger är ju att\r\ndet finns behov av att utveckla våra olika boendefor-\r\nmer för den som finns i asylprocessen. Det är riktigt.\r\nDet ska vi titta på, och det görs också kontinuerligt.\r\nVad jag menar med att vi blandar ihop begreppen\r\nmed arbetskraftsinvandringen och asylprocessen är ju\r\natt vi på något sätt får en diskussion om vem som är\r\nmest skyddsvärd. Vi glömmer bort att diskutera just\r\nasylprocessen och vad den har varit. Det är skydds-\r\nbehoven, flyktingfrågan, som är det viktiga när vi\r\ndiskuterar. Så kan vi ta arbetskraftsinvandringsfrågan\r\npå ett annat ställe. Jag tror att det är viktigt att vi har\r\ndessa begrepp klara för oss när vi går ut och för den\r\nbreda diskussionen. Annars kan det få konstiga kon-\r\nsekvenser.\r\nLikadant är det med tidsaspekten. Vi kan konsta-\r\ntera, och har också fått belyst av både Migrationsver-\r\nket och Utlänningsnämnden, att man tar väldigt\r\nmycket hänsyn till barns situation när det gäller att\r\nbestämma vem som får stanna. Just begreppet\r\n\"humanitära skäl\" lyfts ju i väldigt stor utsträckning\r\nin just för att ge barnen skydd. Man tar alltså väldigt\r\nmycket hänsyn till barnens situation när man ska\r\navgöra frågan om uppehållstillstånd i Sverige.</pre><pre>Anf.  81  KALLE LARSSON (v) replik:\r\nFru talman! Det är fascinerande att lyssna på Göte\r\nWahlström. Han beskriver att svensk flyktingpolitik\r\nskulle utformas i bred samstämmighet. Det gör han i\r\nett läge där vi, i det här betänkandet, har avsevärt fler\r\nreservationer än vi har punkter. Vi har 73 reservatio-\r\nner avgivna av ett stort antal partier. Vi hade en mani-\r\nfestation i går, som jag berättade om, ute på Mynttor-\r\nget där representanter för sex riksdagspartier, leda-\r\nmöter av kammaren, deltog och beskrev den svenska\r\nflyktingpolitiken som inhuman och rättsosäker. Om\r\ndetta är en bred samstämmighet är jag osäker på hur\r\nverklighetsuppfattningen egentligen ser ut hos Göte\r\nWahlström.\r\nMin fråga handlar dock om väntetider. Vi är alla\r\nangelägna om, det tror jag är fullt ut ärligt, att få ned\r\nde långa handläggningstider som vi har i dag. Då\r\nkrävs det resurser, och alla partier måste fundera ut\r\nsätt att komma fram med detta. Men det finns också\r\nandra sätt. Vi har lämnat ett förslag i anslutning till\r\ndagens betänkande om att den som har väntat i 18\r\nmånader eller mer utan att själv ha skuld till förse-\r\nningen automatiskt ska få ett permanent uppehållstill-\r\nstånd.\r\nVi är medvetna om att detta inte är den bästa me-\r\ntoden. Den innebär ju att även den som inte har verk-\r\nliga asylskäl skulle kunna få asyl bara han eller hon\r\ntvingas vänta tillräckligt länge. Men vi menar att det\r\när bättre att göra på det sättet än att låta människor gå\r\når ut och år in, som vi faktiskt många gånger kan se i\r\nSverige i dag, i väntan på ett besked om asyl. Vad\r\nanser Göte Wahlström och Socialdemokraterna om\r\ndetta förslag?</pre><pre>Anf.  82  GÖTE WAHLSTRÖM (s) replik:\r\nFru talman! Beträffande den manifestation som\r\nVänsterpartiet också tidigare har anfört här i dag vill\r\njag säga att jag tror att vi alla på olika sätt finns ute i\r\nmanifestationer. Det är det jag tycker är det viktiga\r\nnär vi ser hela bilden, att vi är så samstämmiga som\r\nvi är i Sveriges riksdag. Vi har sluppit ifrån de främ-\r\nlingsfientliga partier som finns i många andra parla-\r\nment i vår omgivning. Det känns värdefullt. Utifrån\r\ndet upplever jag att det finns en stor samsyn i fråge-\r\nställningen.\r\nSedan gäller det Vänsterpartiets förslag om 18\r\nmånader. Om man inte själv har varit vållande skulle\r\nman få ett permanent uppehållstillstånd. Kalle Lars-\r\nson säger själv att det inte är bästa lösningen. Jag tror\r\ninte heller att det är bästa lösningen. Jag tror att det är\r\nandra åtgärder vi kan sätta in, åtgärder som redan nu\r\när under arbete på både Migrationsverket och Utlän-\r\nningsnämnden, genom att snabba upp processen i den\r\nhandläggning som ska finnas.\r\nVi är ju också väldigt överens om att det ska vara\r\nen rättssäker prövning som sker. Precis som Kalle\r\nLarsson själv sade är det inte säkert att det blir rätts-\r\nsäkert om vi använder den typ av lagstiftning som\r\nman föreslår i den reservation som Vänstern har lagt\r\nfram.</pre><pre>Anf.  83  KALLE LARSSON (v) replik:\r\nFru talman! Om man jämför med Jörg Haider el-\r\nler Pia Kjærsgaard är det klart att de flesta människor\r\nblir överens om svensk flyktingpolitik. Men det är väl\r\nändå inte den rimliga jämförelsen att göra? Man får\r\nväl se till hur den politiska debatten ser ut i vårt land\r\noch se till vilken kritik, vilken omfattande kritik, som\r\nhär avlämnas mot regeringens flyktingpolitik. Det är i\r\nden meningen jag tycker att Göte Wahlström bör\r\nfunderar över om uttrycket \"bred samstämmighet\"\r\npassar så bra in när det gäller beskrivningen av flyk-\r\ntingpolitiken.\r\nSedan är det väl utmärkt om Göte Wahlström och\r\nandra socialdemokrater emellanåt ger sig ut i mani-\r\nfestationer. Ni kommer att få inbjudan vid nästa till-\r\nfälle också när den tvärpolitiska gruppen för en hu-\r\nman och generös flyktingpolitik här i riksdagen\r\nkommer att ordna möten inför migrationspolitiska\r\ndebatter i kammaren. Vi välkomnar er som talare så\r\natt ni kan göra era röster hörda, inte minst inför de\r\nmänniskor som drabbas av den politik som ni upp-\r\nrätthåller.\r\nJag sade i mitt anförande, och också nu i repliken,\r\natt det inte är den bästa lösningen, den ideala lösning-\r\nen att införa en regel om 18 månader som gräns för\r\nnär man automatiskt ska få ett permanent uppehålls-\r\ntillstånd. Men om man inte väljer den lösningen\r\nmåste man ha en rimlig och relativt snabbgenomför-\r\nbar väg att komma till rätta med de långa handlägg-\r\nningstiderna. Än så länge, trots flera års debatter här i\r\nkammaren, har vi inte sett några sådana förslag från\r\nSocialdemokraterna. Det har blivit mer resurser, men\r\ndet har inte räckt. Vilka andra förslag är Göte Wahl-\r\nström beredd att ta fram för att vi ska komma till rätta\r\nmed de långa handläggningstiderna?\r\nVår uppfattning är att om vi inte kommer till rätta\r\nmed bristerna i systemet är det inte rimligt att det är\r\nindividerna som väntar på besked som ska betala\r\npriset för detta. Därav kommer sig vårt förslag om att\r\ninföra en 18-månadersgräns.</pre><pre>Anf.  84  GÖTE WAHLSTRÖM (s) replik:\r\nFru talman! Inom kort kommer vi att få börja dis-\r\nkussionen och processen omkring översynen av ut-\r\nlänningslagstiftningen. Också där kommer vi säkert\r\natt få diskutera handläggningstider, rutiner och for-\r\nmer omkring det här. Låt oss avvakta detta, låt oss\r\navvakta den diskussionen, där vi förhoppningsvis i\r\nbrett samförstånd kan hitta en lösning som vi sedan är\r\növerens om, som är rättssäker och som också tar\r\nhänsyn till handläggningstiderna.\r\nNär det gäller vår omgivning behöver vi inte gå\r\nända ned till Österrike. Vi kan gå till Norge eller\r\nDanmark så känner vi igen strömningar som vi inte\r\nhar i vårt land. Jag är rädd för att det finns signaler\r\nfrån vissa partier som kan skapa det här tänkandet ute\r\ni landet. Det finns därför skäl att fundera över om vi\r\ninte ibland gör migrations- och flyktingfrågorna en\r\nbjörntjänst genom att i retoriken försöka slå mot den\r\nsvenska politiken, som i det internationella perspekti-\r\nvet får ett väldigt stort erkännande. Det fick vi från\r\nutskottets sida höra när vi mötte UNHCR och andra\r\norganisationer nere i Genève för knappt ett par måna-\r\nder sedan, i januari månad.\r\nJag tror att vi har skäl att vara stolta, och jag tror\r\natt vi har skäl att slå vakt om att vi har en brett för-\r\nankrad migrations- och flyktingpolitik i vårt land. Det\r\när till gagn för de människor vi vill skydda med den\r\nhär politiken.</pre><pre>Anf.  85  Statsrådet JAN O KARLSSON (s):\r\nFru talman! Låt mig som en liten övergång från\r\nstatsministerns frågestund och uppmärksamheten\r\nkring händelserna i Irak göra en reflexion som har\r\nbäring också på det meningsutbyte som vi har med\r\nanledning av socialförsäkringsutskottets betänkande i\r\ndag.\r\nVi är det land i världen som har tagit emot flest\r\nflyktingar ifrån det drabbade området, från Irak. De\r\nallra flesta av dem har funnit en fristad sedan länge.\r\nMånga av dem har gjort stora insatser i det svenska\r\nsamhället i sina olika yrken och verksamheter, som\r\nfamiljeförsörjare och som yrkesverksamma. När jag\r\nnu åker till Världsbanken och också ska träffa led-\r\nningen för FN och diskutera bland annat de här frå-\r\ngorna har jag också med mig detta när man frågar vad\r\nSverige kan göra. På grund av den flyktingpolitik\r\nsom vi har fört har vi i dag, inom vårt lands gränser,\r\nett oerhört kunnande om de förhållanden som råder i\r\ndet land som nu ska återuppbyggas.\r\nOm vi har framgång i våra strävanden att så fort\r\nsom möjligt ge Förenta nationerna ledningen för detta\r\nåteruppbyggnadsarbete kan Sverige som ett led i sin\r\ninsats också engagera många av dessa människor,\r\nsom i dag är goda svenskar men som har språkkun-\r\nskaper och historiska, kulturella och religiösa erfa-\r\nrenheter, i det arbetet. Jag kommer omedelbart efter\r\nmin återkomst, när riktlinjerna är mera klara, att ta\r\nkontakt med organisationer som representerar de\r\ngrupperna för att närmare diskutera hur vi svenskar\r\npå det sättet ska kunna göra en alldeles speciell insats.\r\nDet är bland annat beroende på den enligt min me-\r\nning framsynta och kloka flyktingpolitik som vi se-\r\ndan länge har fört i vårt land som vi kan göra just\r\ndenna speciella insats.\r\nJag skulle sedan vilja övergå till att närmare berö-\r\nra det globala perspektivet inom flyktingpolitiken.\r\nSom vi många gånger har konstaterat är det ute i\r\nvärlden som vår flyktingpolitik börjar. Det handlar\r\nbland annat om att vi genom vårt utvecklings- och\r\nbiståndssamarbete och vår utrikespolitik ska förebyg-\r\nga att människor ska tvingas lämna sina hem och sina\r\nländer. Det helhetsperspektivet får inte glömmas bort.\r\nJag vill tillägga att vi inom kort kommer att lägga\r\nfram ett förslag om en framtida bistånds- och utveck-\r\nlingspolitik för Sveriges riksdag, där vi också kom-\r\nmer att uppmärksamma sambandet mellan migratio-\r\nnen och utvecklingssamarbetet. Det är ett samman-\r\nhang som har blivit allt tydligare och där vi ska låta\r\njust de principer om internationell solidaritet som i så\r\nhög grad har utmärkt vårt land sätta sin prägel på\r\npolitiken i en större helhetssyn.\r\nMigrationsområdet är mycket större än själva\r\nflyktingpolitiken. Jag hade för några dagar sedan ett\r\nmöte med den biträdande generalsekreteraren för\r\nmigrationsfrågor, som arbetar direkt under Kofi An-\r\nnan, och som i en rapport som just nu har lagts fram\r\noch som jag får tillfälle att diskutera i FN i nästa\r\nvecka påpekar att det finns 175 miljoner människor\r\nsom av olika skäl är på vandring i världen.\r\n17 miljoner är flyktingar - vi brukar i allmänhet säga\r\n20 miljoner, men FN säger 17 miljoner. 900 000\r\nsöker asyl - 400 000 i EU och 33 000 sökte förra året\r\nasyl i Sverige. Men det finns 158 miljoner människor\r\nsom flyttar av andra skäl, för att arbeta och trygga sin\r\nförsörjning och för att flytta ihop med sina nära.\r\nDå är det utomordentligt välkommet att vi i den\r\nhär den diskussionen vidgar vår debatt till att inte\r\nenbart omfatta flyktingpolitiken utan också migratio-\r\nnen i allmänhet. Där har vi i hög grad uppmärksam-\r\nmat den kommande arbetskraftsinvandringen.\r\nJag har ofta slagits av den paradox som det inne-\r\nbär att vi har en internationell konvention, som i stort\r\nsett alla har anslutit sig till, som gäller hur flyktingars\r\nförhållanden ska regleras, medan vi har ett väldigt\r\nsvagt, för att inte säga nonexistent skydd för de män-\r\nniskor som i likhet med personerna i Vilhelm Mo-\r\nbergs roman, Karl-Oskar och Kristina alltså, flyttar\r\nför att försörja sig på ett bättre sätt. Jag tror att en av\r\nde saker som vi i framtiden kommer att få ägna oss\r\nmycket mera åt är just att se till att vi får ett interna-\r\ntionellt skydd för dem, så att välfärden följer de män-\r\nniskor som rör sig över gränserna - den tryggas inte\r\ngenom att vi stänger våra gränser för dem.\r\nUtvecklingen inom EU är en viktig källa för att\r\ntillgodose vårt kommande och ökande behov av ar-\r\nbetskraft. Utvidgningen av EU kommer att ge ett\r\nviktigt tillskott av arbetskraft att rekrytera.\r\nVi tillsatte en utredning om hur övergången till\r\ndetta ska gå till. Den är för närvarande på remiss. Det\r\nvar i och för sig inte nödvändigt att remittera den,\r\nmen jag bedömde det som viktigt med tanke på det\r\nstora intresse som frågan har. Remisstiden går ut den\r\n5 maj. Vi kommer sedan att med riksdagen få ta de\r\nandra beslut som kan erfordras när det gäller detta.\r\nMen det här är naturligtvis ett oerhört viktigt steg.\r\nSå småningom kommer vi alltså vidare, och på\r\nlängre sikt kommer vi att trygga vårt behov av ar-\r\nbetskraft globalt. Det är viktigt att det finns en bra\r\nordning för detta. Regeringen kommer därför att\r\nfortsätta att förbereda sig på detta och låta utreda\r\nformerna för arbetskraftsinvandring från länder utan-\r\nför EU och EES-området. Vi har arbetat med att ta\r\nfram direktiv för en sådan utredning, men jag under-\r\nstryker gärna att jag tror att det är viktigt att vi i det\r\nsammanhanget också för in de globala perspektiv\r\nvarav jag nu har antytt ett.\r\nJag vill också gärna nämna ett annat. Jag har ofta\r\nslagits av paradoxen att vi i EU, som är en gemensam\r\narbetsmarknad och som nu kraftigt ska utvidgas, inte\r\nhar en gemensam migrationspolitik eller eftersträvar\r\nen samordnad migrationspolitik, medan vi i arbetar\r\nhårt med att samordna asylpolitiken. Jag vet att\r\nkommissionären för dessa frågor, Antonio Vitorino,\r\nhar planer på detta. Jag kommer att delge riksdagen -\r\ni första hand naturligtvis EU-nämnden - våra planer\r\npå att nu ta ett initiativ för att få till stånd en mer\r\nsamlad europeisk migrationspolitik. Det är naturligt-\r\nvis så mycket mer angeläget att vi gör det i samband\r\nmed EU:s utvidgning.\r\nDet är två saker som har varit mycket tydliga och\r\nvarit föremål för noggranna och tydliga meningsut-\r\nbyten här i dag. Där vill jag för min och regeringens\r\ndel slå fast två saker. Jag understryker att detta är ett\r\narbete som berör flera departement. När det gäller\r\narbetskraftsinvandring, som ju handlar om vårt behov\r\nav arbetskraft, kommer ansvaret att ligga på Närings-\r\ndepartementet, men arbetsmarknadsminister Hans\r\nKarlsson och jag arbetar naturligtvis med den här\r\nfrågan tillsammans. Då är det två saker vi slår fast.\r\nVi ska slå vakt om arbetsrätten. Den som invand-\r\nrar till Sverige för att arbeta ska ha samma rättigheter\r\nsom andra på den svenska arbetsmarknaden. Jag är\r\növertygad om att vi ska klara att finna en mycket bred\r\nmajoritet för den principen i riksdagen.\r\nOch vi ska slå vakt om asylrätten. Jag tror att det\r\när väldigt viktigt att vi en gång för alla slår fast att\r\nman inte ska blanda samman frågan om arbets-\r\nkraftsinvandring, som gäller vårt behov av arbets-\r\nkraft, med asylinvandring, som handlar om männi-\r\nskor som behöver skydd hos oss. Det är två väsens-\r\nskilda system, och jag tror att det är viktigt att vi i det\r\nsammanhanget slår vakt om asylrätten.\r\nDet har i dag talats en hel del om huruvida det rå-\r\nder samförstånd eller hårda strider i flyktingpolitiken.\r\nJag kan inte låta bli att ändå sälla mig till dem som i\r\nden här diskussionen menar att en utomstående män-\r\nniska som läser betänkandet och de reservationer som\r\nfinns där - låt vara att de är många till antalet - inte\r\nskulle kunna komma till någon annan slutsats än att\r\ndet i de stora grundläggande frågorna råder en djup\r\noch bred samstämmighet.\r\nDet har flera gånger i dag talats om att vi skulle\r\nföra en orättvis och inhuman politik. Det är naturligt-\r\nvis en fråga om vad man föreställer sig att man jäm-\r\nför med. Men jag ska anföra det perspektiv som är\r\nnaturligt för mig i ett läge där vi alltmer förs in i det\r\neuropeiska sammanhanget. Det kan väl i dag inte råda\r\nnågon tvekan om att Sverige framstår som det land\r\nsom för den mest humana och mest rättvisa flykting-\r\npolitiken av EU:s medlemmar? På den punkten är\r\nkommissionens representant fullständigt kristallklar.\r\nPå den punkten är flyktingkommissarien Ruud Lub-\r\nbers också fullständigt kristallklar.\r\nJag ska lite grann i anslutning till Erik Ullenhags\r\nfråga nämna något som är viktigt. Han sade: Säg\r\nnågonting där vi har fått en mer human politik. Jag\r\nåterkommer med en liten katalog i ett senare replik-\r\nskifte som jag ser fram emot. Men vad som kanske\r\nframför allt är väldigt viktigt är att under en period\r\ndär vi alla har varit oroliga för att atmosfären har\r\nförändrats till det sämre på många håll - det handlar,\r\nKalle Larsson, inte om Jörg Haider, det handlar om\r\nDanmark, det handlar om Holland, det handlar om\r\nFrankrike, och det handlar om vissa förslag som har\r\nkommit från Storbritanniens regering - har vi stått\r\nklara, tydliga och starka i vårt motstånd. Vid varje\r\nministerråd i denna fråga har ingen kunnat tveka om\r\nvar Sverige har stått. Jag hänvisar till dessa protokoll,\r\noch jag hänvisar också till de tydliga och klara utta-\r\nlanden om solidaritet med regeringens linje som EU-\r\nnämnden på denna punkt vid flera tillfällen har gett\r\nuttryck för. På den här punkten tror jag att vi, utan att\r\njag för att ett ögonblick påstår att vi har uppnått det\r\nideala systemet eftersom vi alla också är överens om\r\natt vi inte har gjort det, har stått för och står för, både\r\nglobalt och europeiskt, någonting som vi faktiskt kan\r\nvara riktigt stolta över.\r\nDet som kan synas vara en oenighet i betänkandet\r\när alltså snarast en rad försök till förbättringar. Vi ska\r\nfortsätta det arbetet. Vi har nått en del. Och jag un-\r\nderstryker att jag är helt överens med flera av talarna\r\nhär att den miniminivå som vi har lyckats uppnå inte\r\nalls tillfredsställer våra svenska krav på vad en god\r\nflyktingpolitik ska innehålla. Men när vi står inför\r\nEU:s utvidgning är det oerhört viktigt att vi lägger ett\r\nsådant golv för de tio nya länder som kommer in så\r\natt vi inte, med den vetorätt som här gäller, ska behö-\r\nva börja om från början från en ännu lägre nivå när\r\nEU utvidgas. Det är det som har varit grunden för\r\nvårt arbete. Det är alltså inte som det sägs i en artikel\r\nfrån i går från några av dem som här deltar i debatten\r\natt vi skulle ha kapitulerat. Det är ju precis tvärtom.\r\nJag skulle nu vilja gå in på några av de aktuella\r\nfrågor där vi måste sätta in alla krafter.\r\nTill att börja med är det inte antalet människor\r\nsom belastar det svenska asylmottagningssystemet\r\nsom är problemet, det tror jag att vi alla är överens\r\nom, utan det är det förhållandet att så många som\r\nkommer hit visserligen har mycket starka skäl men\r\ninte asylskäl. Detta skapar naturligtvis mycket stora\r\nsvårigheter när det gäller hur vi ska klara de hand-\r\nläggningsproblem som många här har talat om. Det är\r\ndessutom så att de som har mycket starka skäl, som\r\ninte är flyktingskäl, att komma hit utnyttjas av cynis-\r\nka människosmugglare. Människor luras till att köpa\r\nasylpaket och en asylberättelse. Antalet asylsökande\r\nutan pass och andra identitetshandlingar ökar hela\r\ntiden, och uppgick förra året till 88 %.\r\nDen obegränsade möjligheten att pröva avslagsbe-\r\nslut om nya skäl har kommit fram har också lett till\r\nförlängda vistelsetider.\r\nAlla dessa saker är inte flyktingpolitik. Detta är\r\nsaker som vi ska göra för att förbättra vår flyktingpo-\r\nlitik. Vi måste komma till rätta med dokumentlöshe-\r\nten. Vi ska höja straffen för människosmuggling. Jag\r\nföreslår att vi ska avskaffa möjligheten till ny ansö-\r\nkan efter lagakraftvunnet avvisningsbeslut. Jag har\r\nfått ett fantastiskt stöd från landets barnpsykologiska\r\noch barnpsykiatriska expertis för denna till synes\r\nmycket skarpa åtgärd. Alla dessa åtgärder blir nöd-\r\nvändiga för att värna asylrätten.\r\nMen, ärade kammarledamöter, låt oss, med de\r\nförbättringskrav, det utredningskrav och den NIPU-\r\nprocess som vi ska gå in på, vara alldeles på det klara\r\nmed att vi i ett internationellt perspektiv och vid en\r\neuropeisk jämförelse har all anledning att vara stolta\r\növer vår medborgerliga debatt, våra organisationers\r\nuppställning och den solidaritet som svenskar inom\r\nramen för denna politik visar och som vi allihop fak-\r\ntiskt företräder.</pre><pre>Anf.  86  ERIK ULLENHAG (fp) replik:\r\nFru talman! Låt mig inledningsvis tacka ministern\r\nför att han deltar i den här debatten. Det visar på\r\nrespekt för riksdagens arbete och gör debatten mer\r\nintressant. Du kan tipsa några kolleger i regerings-\r\nkretsen om att gör detsamma i andra debatter.\r\nÄven Jan O Karlsson fokuserar på det internatio-\r\nnella perspektivet. Det är riktigt av två skäl. Först och\r\nfrämst är Sveriges långsiktiga arbete vad gäller flyk-\r\ntingpolitiken att se till att undanröja orsakerna till att\r\nmänniskor flyr. Där är vi från Folkpartiet överens\r\nmed regeringen. Vi beklagar därför även av den an-\r\nledningen att man skjuter höjningen av biståndet på\r\nframtiden när Sverige får ekonomiska problem, även\r\nom vi inte nu ska ha en biståndspolitisk debatt.\r\nJag ser fram emot den lista över förbättringar av\r\nflyktingpolitiken som har skett sedan 1994 under\r\nsocialdemokratiskt styre. Jag kan räkna upp ganska\r\nmånga försämringar - begränsningen av anhörigin-\r\nvandringen, avskaffandet av de facto-\r\nflyktingbegreppet, den restriktivare tolkningen av\r\nhumanitära skäl som flyktingorganisationerna rap-\r\nporterar om och så vidare. Göte Wahlström kunde\r\nfaktiskt inte ge ett enda exempel på vad som hade\r\nblivit bättre under socialdemokratiskt styre under rätt\r\nmånga år.\r\nSedan hoppas jag också få svar från Jan O Karls-\r\nson på frågan: Hur ställer sig Sverige till det brittiska\r\nförslaget om att bygga upp flyktingmottagande i\r\nAlbanien och Turkiet och skyffla ut ansvaret till and-\r\nra länder i stället för att ta det själv?</pre><pre>Anf.  87  Statsrådet JAN O KARLSSON (s) re-\r\nplik:\r\nFru talman! Biståndet kommer att öka kraftigt.\r\nDet svenska biståndet kommer från 2003 till 2004 att\r\nöka mycket kraftigt, med över 1,5 miljarder i kronor\r\nräknat. Jag ser dessutom fram emot nya överlägg-\r\nningar med partierna om den långsiktiga och kraftiga\r\nutvecklingen av vårt bistånd och om att på nytt erövra\r\nenprocentsmålet.\r\nJag ska ge tre exempel där vår flyktingpolitik har\r\navancerat avsevärt. Vi har sedan dess mycket kraft-\r\nfullt stärkt vårt stöd både till UNHCR och till Inter-\r\nnationella Röda Korset och lagt tyngdpunkten i vår\r\nverksamhet och varit en synnerligen aktiv medlem i\r\ndet globala flyktingarbetet.\r\nVi har tagit ledningen för och har haft mycket sto-\r\nra framgångar i vårt arbete att snabba upp tidtabellen,\r\nTammerforstabellen, i EU. Men där begärde jag inte\r\natt det skulle vara bättre tider eftersom vi då inte var\r\nmedlemmar i EU. Men vi har alltså inte missat något\r\ntillfälle till detta.\r\nDessutom har vi i en situation med kraftigt över-\r\nbelastad asylmottagning har ställt barnen i centrum\r\nför processen. Vi har satt i gång stora utbildnings-\r\nprojekt, rensat upp i uppenbara missförhållanden och\r\narbetat vidare med att sätta barnen i centrum i asyl-\r\nprocessen.\r\nDetta är tre utomordentligt goda exempel på vår\r\nförbättrade politik under de senaste sex, sju, åtta åren.\r\nDet finns inslag i det brittiska förslaget som vi tar\r\navstånd ifrån, framför allt att man inte skulle ha rätt\r\natt söka asyl i det land som man kommer till. Men jag\r\nvill samtidigt understryka att flyktingkommissarien\r\nvid det senaste RIF-rådet på fullaste allvar tog upp de\r\nstora möjligheter som förslaget innebär att vidareut-\r\nveckla stödet till de internationella organisationerna\r\npå flyktingområdet att ge stöd till de miljontals flyk-\r\ntingar som befinner sig nära sitt ursprungsland. Den-\r\nna del av förslaget hälsar jag, i likhet med flykting-\r\nkommissarien, med stor tillfredsställelse.</pre><pre>Anf.  88  ERIK ULLENHAG (fp) replik:\r\nFru talman! Ja, denna del av förslaget kan man väl\r\nhälsa med tillfredsställelse - det kan också jag göra.\r\nMen huvudtanken i det brittiska förslaget om skydds-\r\nzoner innebär att på kort och medellång sikt upprätta\r\nprocesscentrum i framför allt europeiska transitlän-\r\nder, dit man ska skicka asylsökande vars skäl man\r\ninte vill pröva i sitt hemland. Sverige - för att nu se\r\ntill vad Sverige sade; antagligen var det statsrådet\r\nsom sade det i ministerrådet - höll med Storbritanni-\r\nen om att åtgärder måste vidtas med anledning av att\r\nen så stor andel asylsökande egentligen saknar asyl-\r\nskäl. Sedan säger man: Vi ska jobba vidare på det\r\nbrittiska förslaget.\r\nDet vore tacknämligt ifall ministern i denna kam-\r\nmare i stället för att tala om insatser i närområdet\r\nkunde säga: Det är icke acceptabelt för de rika län-\r\nderna i Europa att skyffla över asylsökande för att de\r\nska få sina skäl behandlade i Albanien eller Turkiet.\r\nJag är mycket tveksam till om detta är i överens-\r\nstämmelse med Genèvekonventionen, och den tvek-\r\nsamheten trodde jag att regeringen delade.\r\nSedan kan man också notera att det som statsrådet\r\nräknade upp som förbättringar egentligen inte är att\r\nSverige i vårt land tagit emot fler eller att vi i Sverige\r\nblivit mer humana, utan det är framför allt internatio-\r\nnella insatser - som jag i och för sig välkomnar.\r\nJag vill ställa en mycket enkel fråga: Håller stats-\r\nministern med migrationsministern om beskrivningen\r\nav att det är positivt med arbetskraftsinvandring, och\r\nnär intog han i så fall den ståndpunkten?</pre><pre>Anf.  89  Statsrådet JAN O KARLSSON (s) re-\r\nplik:\r\nFru talman! Mitt inlägg i den här diskussionen ska\r\nses mot bakgrund av en dialog som jag under en lång\r\ntid haft med engelsmännen. Där har jag gjort alldeles\r\nklart att statsministerns avståndstagande från den del\r\nav förslaget som innebär att man inte har rätt att söka\r\nasyl står fast.\r\nVidare har jag i min diskussion i RIF-rådet under-\r\nstrukit något som är en uppföljning av det tidigare\r\ninformella RIF-rådet i Köpenhamn där jag skällde ut\r\nalla, inklusive engelsmännen, för deras utomordent-\r\nligt dåliga stöd till UNHCR. Det var ett av de hår-\r\ndaste uttalanden som någon gång gjorts i det sam-\r\nmanhanget.\r\nJag har alltså en linje som jag hela tiden följer -\r\nen linje som jag har gjort upp i samråd med Ruud\r\nLubbers och som innebär att vi ska få länderna att nu\r\nverkligen satsa på att ta emot så många flyktingar\r\nsom möjligt och så nära ursprungslandet som möjligt.\r\nDet handlar om miljoner människor som i dag lever\r\nunder de mest fruktansvärda förhållanden. Jag tar -\r\nliksom jag hittills gjort, och det vet David Blunkett -\r\nbestämt avstånd från att förvägra rätten att söka asyl.\r\nNär det gäller safe zones tror jag inte att den ut-\r\nformning som engelsmännen hittills har skisserat har\r\nnågon som helst framtid. Men flyktingkommissarien\r\nhar bett att få möjlighet att vidareutveckla den idén,\r\noch den avsikten har jag understött. Detta framgår\r\nockså av mitt uttalande.\r\nNär det sedan gäller statsministern kan jag säga\r\natt han helt delar min bedömning att vi inom de när-\r\nmaste fem-tio åren kommer att ha en helt annan de-\r\nmografisk situation i hela Europa. Statsministern\r\ndelar dessutom tanken att det är absolut nödvändigt\r\natt vi då i Europa inte börjar konkurrera om arbets-\r\nkraften. Vi har ju samma demografiska situation i alla\r\nländer, så då ska vi slåss med italienare, tyskar,\r\nfransmän, spanjorer, engelsmän och så vidare när det\r\ngäller att locka till sig arbetskraft. Det är därför som\r\nvi avser att ta initiativ till en samordnad europeisk\r\nmigrationspolitik. På den punkten är statsministern\r\noch jag, som vanligt, rörande överens.</pre><pre>Anf.  90  SVEN BRUS (kd) replik:\r\nFru talman! I sitt anförande sade statsrådet två\r\ngånger med kraft och emfas: Vi har satt barnen i\r\ncentrum.\r\nMot den bakgrunden skulle jag vilja ställa en frå-\r\nga om de ensamkommande barnen. Den 11 november\r\nförra året lämnade Socialstyrelsen, Migrationsverket\r\noch Kommunförbundet ett förslag till regeringen och\r\nstatsrådet om ett arbetssätt då det gäller de ensam-\r\nkommande barnen. Ett antal kommuner skulle ikläda\r\nsig ett speciellt ansvar för detta.\r\nDet var alltså för ungefär fem månader sedan. Var\r\ndet här förslaget har legat - i vilken skrivbordslåda\r\ndet har legat - är fördolt för oss andra men statsrådet\r\nvet det kanske. Efter dessa fem månader har statsrå-\r\ndet nu i veckan reagerat och i en intervju sagt: Jag\r\ntror inte längre på Kommunförbundets upplägg.\r\nJag vet inte om det tagit nämnda tid att komma\r\nfram till insikten att statsrådet inte längre tror på\r\nKommunförbundets upplägg. Jag skulle därför vilja\r\nfråga: Vad är statsrådets vision, om han nu inte längre\r\ntror på det som Socialstyrelsen, Migrationsverket och\r\nKommunförbundet i sitt förslag har kommit fram till,\r\noch vad är den alternativa lösningen?</pre><pre>Anf.  91  Statsrådet JAN O KARLSSON (s) re-\r\nplik:\r\nFru talman! Jag vill understryka att jag också i\r\nmitt arbete med ensamkommande barn alltmer har\r\nblivit varse att det gäller att inte glömma bort de barn\r\nsom är här tillsammans med en förälder eller med\r\nbåda sina föräldrar och som också far fruktansvärt illa\r\nav det nuvarande systemet med de evinnerliga, upp-\r\nrepade nya ansökningarna. När vi nu satt barnen i\r\ncentrum är det båda de här kategorierna barn som vi\r\nhar velat uppmärksamma.\r\nStörre delen av det som finns med i den utredning\r\nsom lades fram är genomförd. Man har öppnat nya\r\noch fler enheter. Man har förbättrat kvaliteten. I dag\r\nhar vi tio barn- och ungdomsenheter runtom i landet\r\nmed 166 platser. Vidare kan jag nämna ökad perso-\r\nnaltäthet, mindre barngrupper, fasta rutiner vid för-\r\nsvinnanden - något som varit ett fruktansvärt pro-\r\nblem - utbildning av handläggare, speciella barn-\r\nhandläggare samt samarbete med Barnombudsman-\r\nnen. I regleringsbrevet har vi förkortat handlägg-\r\nningstiden för ensamkommande barn till tre månader,\r\noch vi kommer med ett lagstiftningsförslag om gode\r\nmän.\r\nNär det gäller Kommunförbundet sade jag på ett\r\nmycket tidigt stadium att de kostnadskonsekvenser\r\nsom den ursprungliga kapacitetsutbyggnaden innehöll\r\ninte var acceptabla, alltså 300-400 miljoner kronor.\r\nDet tror jag att var och en i denna kammare håller\r\nmed mig om. Det här var i överläggningarna mellan\r\nMigrationsverket och Kommunförbundet. Därför har\r\nvi tagit över de överläggningarna, och vi återkommer\r\nmed en bättre modell.\r\nDetta med kvalificerade utredningar och finansie-\r\nringen av dessa kommer i den tilläggsbudget som\r\npubliceras samtidigt med vårpropositionen.\r\nYtterligare en sak återstår här, nämligen att vi när\r\ndet gäller ensamkommande barn har detta med\r\nMigrationsverkets dubbla roller - det vill säga att\r\nMigrationsverket inte längre ska ha ansvaret för att\r\nordna bostäder till de ensamkommande barnen. Där\r\nhar jag väldigt mycket tagit intryck av det som sagts\r\nhär i kammaren från flera partier. Detta kräver en\r\nlagändring. Därför kommer det att ta längre tid att\r\nlösa den frågan. Även på den punkten återkommer\r\njag.</pre><pre>Anf.  92  SVEN BRUS (kd) replik:\r\nFru talman! Det som hänt till följd av genomlys-\r\nningen är positivt. Men den centrala frågan i uppdra-\r\nget till Socialstyrelsen, Migrationsverket och Kom-\r\nmunförbundet var ju att lösa frågan om vilka kom-\r\nmuner som skulle kunna ta ett speciellt ansvar. Den\r\nfrågan kvarstår obesvarad.\r\nSedan har vi frågan om 300-400 miljoner kronor\r\när för dyrt. Ja, det är inte alldeles enkelt att svara rakt\r\nav på det. Dyrt i förhållande till vad? De här barnen\r\nfinns ju - oftast i en fruktansvärt traumatisk situation.\r\nAtt sätta en prislapp på det är en oerhört grannlaga\r\nuppgift. Jag frågar ändå: Dyrt i förhållande till vad?\r\nStatsrådet har enligt medierna sagt att det här bor-\r\nde vara en uppgift för de ideella organisationerna, för\r\nfrivilligorganisationerna. Jag noterar att Rädda Bar-\r\nnen har betackat sig för att ta ett så stort ansvar. Man\r\nsäger: Det har vi inte kompetens för, utan detta är en\r\nmyndighetsfråga som måste lösas på den nivån.\r\nHur kommenterar statsrådet detta?</pre><pre>Anf.  93  Statsrådet JAN O KARLSSON (s) re-\r\nplik:\r\nFru talman! Med förlov sagt: medier och medier.\r\nJag har fullständigt kristallklart i ett TT-uttalande i\r\ndenna fråga klarat ut att avsikten inte på något sätt är\r\natt vi ska skyffla över något myndighetsansvar på\r\nandra organisationer, utan här handlar det om en idé\r\nsom jag utvecklat här i talarstolen tillsammans med\r\nflera av kammarens ledamöter. Jag minns särskilt att\r\nAlf Svensson var närvarande och att vi hamnade på\r\nsamma ståndpunkt - nämligen att vi därför att det,\r\njust av de skäl som Sven Brus här nämner, här är\r\nmycket speciella och mycket traumatiska förhållan-\r\nden utöver det som är myndighetsansvar ska använda\r\nden speciella kompetens som frivilligorganisationerna\r\nrepresenterar.\r\nVid sidan av reaktionen på det här, som var ett\r\nväldigt vinklat klipp av Dagens Eko, har Rädda Bar-\r\nnen en mycket viktig roll när det gäller samarbetet\r\nmed våra grannländer kring de ensamkommande\r\nbarnen. Den 15 och den 16 september kommer Rädda\r\nBarnen, understödda av staten, att i Litauen anordna\r\nen särskild konferens med det civila samhället där vi\r\nföljer upp de statliga ansträngningarna för att ta hand\r\nom de ensamkommande barnen. Det här är ett exem-\r\npel.\r\nJag har också bett Migrationsverket att titta på\r\nmöjligheten att utöver det som gäller klarläggande av\r\ndet officiella, alltså myndighetskomptensen, dryga ut\r\noch förbättra. Kanske kan vi tala om spetsteknologi\r\nfastän det här handlar om ömhet, kärlek och omvård-\r\nnad. Där vill jag i större utsträckning engagera frivil-\r\nligorganisationerna.\r\nHela tiden har jag resonemang i flyktingrådet om\r\ndet här, och det har varit en väldigt stark respons. Låt\r\nmig ta ett exempel. Våra barnläkare, barnpsykiater\r\noch barnpsykologer kommer jag att inleda ett samar-\r\nbete med när det gäller att \"spetsa\" utbildningen i\r\nfråga om nämnda kompetens hos Migrationsverket.\r\nDet behövs nämligen att vi går vidare utifrån de\r\nganska elementära insatser som vi gjort i samman-\r\nhanget. Men det är på intet sätt fråga om att stat eller\r\nkommun skulle fjärma sig från sina myndighetsupp-\r\ngifter, och det har det aldrig varit fråga om. Det finns\r\nett kristallklart TT-uttalande om detta. Hade Annika\r\nÅhnberg lyssnat på det hade den här debatten aldrig\r\nbehövt uppstå.</pre><pre>Anf.  94  STEN TOLGFORS (m) replik:\r\nFru talman! Det är utmärkt att ministern deltar i\r\ndebatten, inte minst därför att det finns ett antal\r\noklarheter från regeringens sida där det vore viktigt\r\natt riksdagen får möjlighet att reda ut var regeringen\r\nstår. Jag tänker till exempel på ministerns uttalande\r\nom nya ansökningar där har nu också i dag utan nå-\r\ngon nyans säger: Avskaffa dem. Men vi vet allihop\r\natt det är en mycket komplex fråga.\r\nVi har från moderat sida sagt att vi vill att detta\r\nska ingå i den översyn som håller att på att inledas\r\nom utlänningslagen. Den är komplex därför att den\r\nförlänger väntetiderna, det är inte bra, det är ett stort\r\nproblem, de behandlas med förtur. Dock vet vi att en\r\ndel av ansökningarna leder till ett uppehållstillstånd\r\noch därför har substans. Vi vet också att det delvis är\r\nproblem med nuvarande instansordning, som vi är på\r\nväg att ändra.\r\nJag vet att regeringen vet att det finns undantag\r\nfrån regeln som säger att någon form av nödutgång i\r\nlagen måste finnas. Chansen för en kvinna som har\r\nvarit utsatt för så svåra övergrepp och haft sådana\r\ntrauman att hon inte kan medverka i utredningen\r\nförrän efter flera år är gången, den kommer inte igen\r\nmed ministerns uttalande. Likaså är det när ens land\r\nfaller sönder efter det att man kommit till Sverige\r\neller om man faller offer för en mycket allvarlig sjuk-\r\ndom under tiden man är i Sverige. Det är tre exempel\r\nsom visar att någon form av nödutgång behövs i la-\r\ngen, även om huvudregeln ska och bör vara att man\r\nbehandlas en gång, i synnerhet med en ny instansord-\r\nning.\r\nHur vet jag att regeringen vet? Jo, därför att man i\r\nlagrådsremissen gällande ny instansordning hade\r\ninfört ett institut som man kallade verkställighetshin-\r\nder av humanitära skäl, som gick ut på att skapa den-\r\nna nödutgång i lagen. Därefter, när Lagrådet sade nej\r\ntill hela regeringens förslag, har ministern resonerat\r\nutan reservationer, utan att visa frågans komplexitet\r\noch utan undantag.\r\nDärför skulle jag vilja att ministern klargjorde sin\r\nsyn på frågan. Vi vill fortfarande att den ska ingå i\r\nlagöversynen. Regeln är att man ansöker och får sin\r\nsak behandlad en gång, men någon form av nödut-\r\ngång behövs för den här typen av undantagssituatio-\r\nner som jag just nu nämnde.</pre><pre>Anf.  95  Statsrådet JAN O KARLSSON (s) re-\r\nplik:\r\nFru talman! Jag kan inte nog understryka min till-\r\nfredsställelse med denna debatt. Ju längre den pågår,\r\ndesto mer överens blir vi. Jag tror att jag kan stryka\r\nunder så gott som varje ord i det Sten Tolgfors nu\r\nsade. Det var en alldeles utomordentlig redogörelse\r\nför vad vi vill åstadkomma. Vi ska avskaffa de evin-\r\nnerliga nya ansökningarna. Självfallet måste vi ha en\r\nsäkerhetsventil av exakt den typ som Sten Tolgfors\r\nslog fast. De förslag som jag nu vill behandla går ut\r\npå att det är Migrationsverket som ska ha hand om\r\nverkställighetshinder. Vi har också rett ut att det for-\r\nmellt är möjligt.\r\nDet går naturligtvis inte alls att vi inte har en sä-\r\nkerhetsventil av just precis det slag som Sten Tolgfors\r\ntalar om. Men det får inte vara så att vi år ut och år in\r\nbara fortsätter att älta ett ärende. Hur går det med\r\ndessa barn? Tänk om vi behandlade alla barn på det\r\nsättet i vårt rättssystem? Ni förstår alla att det inte\r\ngår. Men precis på det sätt som Sten Tolgfors säger\r\nfår vi fästa ett större avseende vid det sätt på vilket vi\r\nanvänder vårt prövningssystem. Vi ska självfallet ha\r\nen sådan nödutgång. Så vi är fullständigt överens. Om\r\nvi bara får fortsätta denna debatt, fru talman, ytterli-\r\ngare någon tid ska vi kunna skapa en oerhört bred\r\nenighet.\r\nDet här är jag så tacksam för. Fackfolk - barnpsy-\r\nkiater, barnpsykologer - har också varit tydliga med\r\natt säga: Det här måste vi göra. Men vi kan naturligt-\r\nvis inte sätta ur stånd möjligheten att hindra att en\r\nverkställighet ska äga rum som är uppenbart felaktig\r\nmed hänsyn till att förhållandena har ändrats i landet.\r\nDet kan vara en militärkupp, ett sönderfall eller nå-\r\ngonting i situationen här hemma som man inte har\r\nuppmärksammat.\r\nVi är helt överens, Sten Tolgfors. Jag är väldigt\r\nglad över att det här meningsutbytet har klarlagt det.</pre><pre>Anf.  96  STEN TOLGFORS (m) replik:\r\nFru talman! Ibland vet man inte om man ska vara\r\nglad eller ledsen här i riksdagens kammare. Jag är\r\nnaturligtvis glad för att ministern nu konfirmerar min\r\nbild av detta. Jag är glad att han har klarat ut alla de\r\noklarheter som har rått.\r\nJag har nämligen följt det som ministern har sagt\r\nom nya ansökningar, jag har hört vad han har sagt på\r\nradio och jag har sett vad han har sagt på TV. Detta\r\nnyanserade resonemang har inte förts. Det är precis\r\ndärför jag har varit kritisk när ministern har uttalat i\r\nden här frågan tidigare. Jag tycker att det är utmärkt\r\natt han nu ansluter sig till den moderata linjen i den\r\nhär frågan, och då har vi säkert något att diskutera.\r\nLåt mig be honom att klara ut ännu en sak. Jag\r\ninledde min förra replik med att det finns oklarheter i\r\nregeringens agerande. I går gjordes ett utspel vad\r\ngäller uppehållstillstånd för kvinnor som drabbats av\r\nsexhandel som varade exakt en halv dag, och sedan\r\nvar det dementerat. Hur ser regeringen egentligen på\r\nuppehållstillstånd för kvinnor som råkat ut för traf-\r\nficking?\r\nMargareta Winberg säger att hon inser att det kan\r\nvara så att en kvinna som har vittnat och som avvisas\r\nfrån Sverige kan drabbas av hämnd när hon väl\r\nkommer till hemlandet igen. Hon säger: Vi måste ta\r\nsådant i beaktande när vi presenterar propositionen.\r\nDet är väl bättre att ta det i beaktande innan. Sedan är\r\ndet för sent.\r\nDet är alldeles uppenbart att det måste finnas\r\ntemporära uppehållstillstånd så att man kan medverka\r\ni polisutredning, i domstolsförhandling. Sedan vill jag\r\nför min del inte som regeringen i går gjorde, även om\r\ndet inte var detta statsrådet, och utesluta att humanitä-\r\nra skäl ibland kan komma i fråga. Jag tror också att\r\ndet vore välgörande om Jan O Karlsson kunde klargö-\r\nra var regeringen står. Vi läste en sak i går morse, och\r\nsedan fick vi se en dementi på kvällen. Då var det\r\nplötsligt uteslutet med humanitära skäl för kvinnor\r\nsom drabbats av sexhandel.\r\nJag vill avsluta med att säga att det är mycket bra\r\natt ministern deltar i den här debatten. I den delen\r\ninstämmer jag med Erik Ullenhag. Det är fler saker\r\nsom skulle behöva klaras ut med regeringen. Trans-\r\nportörsansvaret i Sverige är försenat med att uppfylla\r\nEU-direktivet. Det är ett annat sådant exempel, men\r\ndet hinns inte i detta replikskifte.</pre><pre>Anf.  97  Statsrådet JAN O KARLSSON (s) re-\r\nplik:\r\nFru talman! Det blir bara bättre och bättre. Jag blir\r\nsnart upphöjd till hedersledamot i Moderata sam-\r\nlingspartiet.\r\nAtt det här inte har framgått på varje punkt, till\r\nexempel det här med verkställighetshinder som fanns\r\nmed i lagrådsremissen, beror på olika saker. Här har\r\nvi en hänsynsfull talman som låter en att tala till\r\npunkt även om man överskrider talartiden. Här har\r\nman tid att på ett mer nyanserat och genomarbetat sätt\r\ngå igenom allt detta. Jag beklagar om mina korta\r\npresentationer i TV-program och så vidare inte alltid\r\nger rättvisa åt sakfrågan. Jag kan försäkra Sten\r\nTolgfors att vi har helt samma uppfattning om verk-\r\nställighetshinder.\r\nJag undrar om inte Sten Tolgfors är överens med\r\nmig även om sin andra fråga, nämligen vad vi gör\r\nmed kvinnor som är utsatta för trafficking. Det nor-\r\nmala är - och det här har jag redan gett uttryck för -\r\natt man ger tillfälligt uppehållstillstånd, inte bara för\r\natt de ska kunna medverka i vittnesmål utan också för\r\natt de vårdinsatser som behövs ska kunna ske. En\r\nkvinna som lyckas rymma från trafficking är i ett\r\noerhört trängande vårdbehov. Jag vill inte alls ute-\r\nsluta, vilket jag också sagt tidigare i diskussionen\r\nmed Ulla Hoffmann, att man kan söka och få perma-\r\nnent uppehållstillstånd. Vad jag understrukit där,\r\nvilket också Margareta Winberg gjorde i går, är att\r\nnågon automatik kan det naturligtvis inte vara fråga\r\nom. Det förstår var och en, för då kan vi få en så\r\nkallad pull-faktor. Att vi skulle avhända oss möjlig-\r\nheten till permanent uppehållstillstånd är naturligtvis\r\nhelt främmande.\r\nÄven på den här punkten, Sten Tolgfors, konstate-\r\nrar jag att vi är överens. Jag beklagar att Sten\r\nTolgfors repliktid nu är ute, så att det inte kan vara\r\nfler saker att bli överens om i dag, men jag har gott\r\nhopp om nästa debatt.</pre><pre>Anf.  98  BIRGITTA CARLSSON (c) replik:\r\nFru talman! Jag vill som tidigare talare särskilt\r\ntala om att vi verkligen uppskattar att statsrådet är\r\nmed i debatten, som är oerhört viktig. Det är en fråga\r\nsom berör och intresserar väldigt många.\r\nJag hade tänkt ta upp barns situation. Jag tänker\r\nsärskilt på de ensamkommande barnen. Sven Brus tog\r\nupp detta, men jag gör det också.\r\nUngefär 550 barn kom förra året, 461 året innan.\r\nVi är fyra partier som är överens i utskottet om att\r\nansvaret för asylsökande barn ska över till kommu-\r\nnerna. Även jag satte kaffet i vrångstrupen när jag\r\nhörde att ministern tyckte att det var alldeles för dyrt\r\natt föra över det till kommunerna. Frågan är om man\r\ninte biter sig själv i svansen om man inte tar detta på\r\nallvar. Vi pratar väldigt mycket om att upptäcka i tid\r\nnär det gäller svenska barn och att ta hand om dem på\r\nrätt sätt för annars hamnar de i olika riskzoner. Detta\r\när verkligen en grupp barn som löper stor risk att\r\nhamna i problem längre fram därför att man har med\r\nsig så många skräckupplevelser från början. Då är det\r\nän viktigare att dessa barn, när de kommer hit, verkli-\r\ngen blir omhändertagna på ett bra sätt.\r\nJag vill vidhålla att familjehemsplacering skulle\r\nför oerhört många av dessa barn vara en bra lösning.\r\nDär får de en möjlighet till ett stöd dygnet runt som är\r\nsamma hela tiden. På en förläggning skiftar personal\r\nofta och har inte tid på samma sätt.\r\nVi hade en träff i Älvsjökyrkan där många före-\r\nträdare från utskottet var med i en debatt. Där pratade\r\njag med en kvinna som var god man för flera barn på\r\nflyktingförläggningar. Hon strök också under hur\r\nviktigt det var att det fanns fler vuxna runt dessa barn\r\nsom verkligen har tid med dem.\r\nJag vill verkligen understryka att det inte får dra\r\nut på tiden med de förslag som ska visa att vi verkli-\r\ngen vill ge dessa barn det stöd som de behöver.</pre><pre>Anf.  99  Statsrådet JAN O KARLSSON (s) re-\r\nplik:\r\nHerr talman! På den sista punkten är jag naturligt-\r\nvis fullständigt överens med Birgitta Carlsson. Det\r\nfinns en tidsfaktor här.\r\nDet är i dag Migrationsverket som har ansvaret\r\nför boendet och kommunerna som har ansvaret för\r\nvård och omhändertagande av barnen. Jag är på det\r\nklara med att vi här har ett problem som vi måste\r\nlösa, men det måste ske genom en lagändring. Vi ska\r\nvara på det klara med att det helt enkelt tar tid att göra\r\nen sådan lagändring. Så på den punkten måste mitt\r\nbesked få anstå. Men min principiella ståndpunkt är\r\ndensamma. När det gäller ensamkommande barn\r\nmåste man skilja mellan prövningen av asyl och bo-\r\nende, så att de här barnen inte befinner sig i en hopp-\r\nlös kontrollsituation.\r\nBeträffande nästa tankeled hos Birgitta Carlsson\r\nvill jag bara understryka att jag redan har talat om att\r\njag i större utsträckning vill engagera frivilligorgani-\r\nsationer som ett komplement till myndigheterna. Det\r\nbehövs fler engagerade och kärleksfulla människor.\r\nDessa barn har ju ingenting. De har ingen mamma,\r\ningen pappa och ingen som rättar till kudden åt dem\r\nnär de ska sova. Det här gäller inte myndighetsutöv-\r\nning, utan det är någonting annat och större. Jag tror\r\nmycket mera på de frivilliga insatserna, och det är\r\nsjälvklart att staten ska betala.\r\nSå här långt är saken klar. Men att år efter år anslå\r\n400 000 miljoner - närmare 1 miljon per barn - till\r\n10-15 resurskommuner tror jag inte på. Därför har\r\njag upptagit överläggningar, och jag tror att Kom-\r\nmunförbundet faktiskt håller med mig om att vi ska\r\nförsöka att hitta en mer ansvarsfull lösning. Vi måste\r\nockså vara ansvarsfulla när det gäller samhällets\r\nresurser. Detta är absolut inte cynism, tvärtom, utan\r\ndet handlar om att se till att de pengar som vi satsar\r\nkommer barnen till godo på allra bästa sätt.</pre><pre>Anf.  100  BIRGITTA CARLSSON (c) re-\r\nplik:\r\nHerr talman! Då vill jag ta upp en fråga till som\r\nrör barn, och det är att det har blivit betydligt svårare\r\nför många att få besöksvisum. Vi får signaler från\r\nmånga enskilda personer som har olika typer av pro-\r\nblem. Ganska många har hört av sig om hur deras\r\nföräldrar inte haft möjlighet att komma hit och träffa\r\nsina barnbarn. Att kunna träffa sina mor- och farför-\r\näldrar är viktigt för barn med invandrarföräldrar, och\r\ndet är inte minst viktigt för den generationen att få\r\nträffa sina barnbarn. Man bör vara generös i dessa\r\nsammanhang.\r\nMan har berättat om att man velat bjuda hit sina\r\nmorföräldrar till ett barndop, men de fick inte be-\r\nsöksvisum när denna högtidlighet skulle firas i fa-\r\nmiljen. Jag tycker inte att det är försvarbart att vi är så\r\nåterhållsamma med besöksvisum när mor- och farför-\r\näldrar vill besöka sina barnbarn.\r\nTillbaka till den första frågan. Varje barn kan\r\nkosta mycket mera än 1 miljon. Om man inte tar hand\r\nom barnen rätt från början kan det kosta betydligt mer\r\nför de barn som det går snett för. Så det är viktigt att\r\nutredningen arbetar med stor skyndsamhet.\r\nJag var med och lyssnade på detta med ny instans-\r\noch processordning. Det skulle också ske med stor\r\nskyndsamhet. Utredningen har inte börjat att jobba\r\nännu, och det är mer än ett halvår sedan som minis-\r\ntern sade detta. Det är inte tillfredsställande att det\r\ndröjer mer än sex månader när man pratar om stor\r\nskyndsamhet. Jag tycker att det är ganska långsamt.</pre><pre>Anf.  101  Statsrådet JAN O KARLSSON (s)\r\nreplik:\r\nHerr talman! När det gäller visumreglerna och\r\nsammanträffande med barnbarn är jag fullständigt\r\nförsvarslös. När den här debatten slutar ska jag åka\r\noch träffa mitt femte barnbarn som föddes kl. 8 i går\r\npå Huddinge sjukhus. Jag förstår precis vad Birgitta\r\nCarlsson talar om.\r\nAllvarligt talat handlar detta om anhöriginvand-\r\nringen. Jag är på det klara med att riksdagen ska få\r\nförslag om anhöriginvandring. Men jag vill gärna\r\nsäga rent ut att det är väldigt viktigt att vi är överens\r\nom att vi måste ha en någorlunda fungerande asyl-\r\nmottagning för den 50-procentiga ökning som vi har\r\nhaft när det gäller antalet asylansökningar, så att vi\r\nbanar väg för en utvidgning av anhöriginvandringen.\r\nBakgrunden till Birgitta Carlssons fråga är att det\r\nfinns människor i det här landet som inte kan ta hand\r\nom sina gamla föräldrar, och upplever nog vi alla som\r\nett fruktansvärt stort problem. Det är andra sidan av\r\ndetta med besöksvisum.\r\nTill sist vill jag bara säga angående skyndsamhe-\r\nten i utredningen att är klart vem som ska bli ordfö-\r\nrande. Det blir regeringsrådet Göran Schäder. Sekre-\r\ntariatet är klart. Direktiven är klara. Och jag hoppas\r\natt snart också få besked om vilka som ska bli leda-\r\nmöter i utredningen. Det var bland annat Sten\r\nTolgfors som övertygade mig om att det skulle bli en\r\nparlamentarisk utredning, vilket är ytterligare ett\r\nexempel på samförstånd. Jag ser fram emot att få\r\nbesked om vilka som ska utses till ledamöter.</pre><pre>Anf.  102  KALLE LARSSON (v) replik:\r\nHerr talman! Jag har ett par frågor till migra-\r\ntionsminister Jan O Karlsson.\r\nInledningsvis vill jag ställa en fråga om asylsö-\r\nkande från Irak, som migrationsministern själv\r\nnämnde.\r\nFöre krigsutbrottet hänvisade Migrationsverket till\r\natt man inte kunde ta hänsyn till framtida händelser.\r\nDärför fortsatta man att avvisa asylsökande till norra\r\nIrak. Nu, mitt under brinnande krig - ett krig som\r\ngick till på det här sättet skulle inte någon av oss ha\r\nvelat se - väljer Migrationsverket en helt annan för-\r\nklaringsmodell. Man säger nu att man kan ta hänsyn\r\ntill möjliga framtida scenarier, och därför väljer man\r\natt inte behandla ansökningarna.\r\nRätten till skydd för den som flyr undan väpnad\r\nkonflikt hade mycket väl kunnat vara tillämplig, men\r\nman väljer uppenbarligen med regeringens goda min-\r\nne att inte behandla dessa ansökningar. Och jag vill\r\nfråga: Har jag rätt i den beskrivningen?\r\nMin andra fråga gäller Sveriges agerande inom\r\nEU. Just nu behandlas asylproceduredirektivet inom\r\nEU-systemet. Jag vill fråga ministern: Vilka direktiv\r\nhar förhandlarna fått från regeringen när det gäller\r\nhur ett överklagande i ett asylansökningsärende ska\r\nbehandlas? Ska det vara som en enig riksdag har\r\nbestämt som minimikrav, att det är domstol - enligt\r\nSveriges uppfattning - som ska behandla överklagan-\r\ndet eller ska det i stället vara en nämnd - som Öster-\r\nrike driver - som behandlar överklagandet? Vad har\r\nförhandlarna egentligen fått för direktiv från rege-\r\nringen? Det kan kanske säga någonting om ambi-\r\ntionsnivån hos regeringen.</pre><pre>Anf.  103  Statsrådet JAN O KARLSSON (s)\r\nreplik:\r\nHerr talman! När det gäller Irakflyktingarna har\r\nMigrationsverket gjort uttalanden i två helt olika\r\nsammanhang. Det ena gällde Irakkurderna före kriget\r\noch det andra situationen under kriget. Det var två\r\nhelt olika situationer.\r\nI den föregående situationen var det en framarbe-\r\ntad uppgörelse inom internationella migrationsorgani-\r\nsationen om självmant återvändande. Det blev följden\r\nav att man avskaffade det automatiska beviljandet av\r\npermanent upphållstillstånd för folk från den icke\r\nregimkontrollerade delen av Irak. Det var ett beslut\r\nsom ingen har ifrågasatt.\r\nI det läget framstår Migrationsverkets uttalande\r\nsom fullt begripligt. Den grundläggande principen är\r\natt vi i likhet med andra europeiska länder inte bevil-\r\njar permanent uppehållstillstånd för alla människor\r\nsom sökte sig hit till Sverige från det icke regimkon-\r\ntrollerade Irak.\r\nNär det gäller den andra frågan följde Migra-\r\ntionsverket strikt flyktingkommissariens rekommen-\r\ndation att inte nu vidta åtgärder i avvaktan på vad\r\nsom händer med den snabbt föränderliga situationen.\r\nDet kan hända att man inom en mycket kort tid befin-\r\nner oss i ett adekvat återuppbyggnadsskede i Irak och\r\natt Irak är på väg mot ett demokratiserat system. I så\r\nfall är det alldeles klar att vår behandling blir helt\r\nannorlunda än om det blir ett protektorat med själv-\r\nmordsbombare och inbördeskrig. Det finns all anled-\r\nning att nu strikt och minutiöst följa flyktingkommis-\r\nsariens rekommendation som vi fick alldeles nyligen.\r\nI min nästa replik ska jag svara på frågan om\r\növerklagande.</pre><pre>Anf.  104  KALLE LARSSON (v) replik:\r\nHerr talman! Det vore bra att få ett svar på den,\r\ndärför att enligt den information som vi har mottagit\r\nvid morgonens utskottsmöte i socialförsäkringsut-\r\nskottet har det indirekt bekräftats att Sverige inte har\r\ndrivit på för att domstol ska vara minimistandard när\r\ndet gäller möjligheten till överklagande inom EU-\r\nsystemet. Det innebär alltså att Sverige har invänt\r\nmot en lite högre minimistandard och velat förhandla\r\nned så att också nämnd är möjlig att använda. Det\r\nvore utmärkt att få klargjort hur det ligger till i det\r\nfallet, därför att vi fick en något otydlig information\r\nnär vi träffade Utrikesdepartementet vid utskottsmö-\r\ntet.\r\nLåt mig bara konstatera en sak, och det är att även\r\nom migrationsministern gör sitt bästa för att beskriva\r\ndet som att vi i allt väsentligt är överens - en stor\r\nomfamnande samförståndsanda som han vill svepa\r\növer oss - så är vi nog inte det i stora avseenden.\r\nJag råkar känna till människor, vänner till mig\r\ndessutom, som har blivit utvisade till Latinamerika\r\nför att några dagar senare hittas dödade i ett dike. Vi\r\nvet i den här kammaren att homosexuella utvisas till\r\nIran med hänvisning till att de inte öppet behöver leva\r\nut sin homosexualitet och därför inte riskerar förföl-\r\njelse. Vi vet att kvinnan från Bangladesh utvisades\r\noch uppmanades att uppsöka polisen när det var just\r\npolismän som hade våldtagit henne en hel natt och att\r\ndet var skälet till hennes flykt ifrån sitt land.\r\nVi är rädda i den här kammaren för att när fäst-\r\nning Europa nu börjar byggas mursten för mursten så\r\nstår möjligen någonstans längst bak i ledet också en\r\nsvensk migrationsminister med murarsleven i hand.</pre><pre>Anf.  105  Statsrådet JAN O KARLSSON (s)\r\nreplik:\r\nHerr talman! Vi företräder självfallet samma\r\nståndpunkt som riksdagen, att minimistandarden för\r\növerklaganden ska vara domstol, helst en förvalt-\r\nningsdomstol.\r\nMen sedan kom det, detta att Kalle Larsson försö-\r\nker att beskriva en fundamental konfliktsituation i\r\nsvensk flyktingpolitik. När vi studerar utvecklingen i\r\nvår världsdel under de senaste åren, tror jag att var\r\noch en som inte snöar in fullständigt i något slags\r\nisolerad svensk analys utan försöker att efter Väns-\r\nterns bästa traditioner se sin insats i ett globalt och\r\neuropeiskt sammanhang inser vilken oerhört allvarlig\r\nsituation vi skulle försätta oss i om vi försökte att\r\nvrida upp flykting- och migrationspolitiken till en\r\nskarp motsättning. I stället tycker jag att vi i denna\r\nriksdag ska arbeta för att ge landets befolkning före-\r\nställningen och känslan av att vi har någorlunda kon-\r\ntroll över en situation där man faktiskt ibland kan få\r\nintrycket att vi förlorat kontrollen.\r\nVi vet från vårt danska broderland vad ett omslag\r\ni medierna kan betyda när det gäller att skapa förhål-\r\nlanden för människor som har flytt till ett annat land,\r\nnämligen en utomordentligt allvarlig försämring.\r\nJag skulle vilja vädja till Kalle Larsson och hans\r\nmeningsfränder att på nytt bli som en gång Vänstern\r\nvar, internationalister. Se ert handlande i ett vitt per-\r\nspektiv där humanitet, solidaritet och ansvar för en-\r\nskilda människor får sätta sin prägel på samhällsut-\r\nvecklingen här och i hela världen!\r\n(Applåder)</pre><pre>Anf.  106  KARIN ENSTRÖM (m):\r\nHerr talman! Vi har nu hört hur statsrådet har be-\r\ndyrat både hur bra allting ska bli och hur överens vi\r\när allihop. Det kan ju få en att tro att de flesta pro-\r\nblem är lösta eller kommer att lösas i och med att vi\r\ntillsätter en mängd utredningar och översyner. Men\r\ndet är ändå viktigt att betona att en mängd problem\r\nkvarstår. Jag tänkte ta upp några av dem i mitt anfö-\r\nrande.\r\nFör att börja med väntetiderna, som har berörts i\r\ndag, har kombinationen av ett ökat antal asylsökande\r\noch en ständig underbudgetering från regeringens\r\nsida gjort att fler människor får vänta allt längre tid.\r\nHandläggningstiderna är oacceptabelt långa i asylä-\r\nrendena. De flesta är överens om att väntetiden i\r\nförsta instans, Migrationsverket, normalt inte ska\r\növerstiga sex månader, men det gör den i alltför\r\nmånga fall. Den långa väntetiden bryter ned männi-\r\nskor och försvårar en integration om man väl får ett\r\nuppehållstillstånd alternativt ett beslut om  återvän-\r\ndande om man avvisas från Sverige.\r\nHär har vi moderater föreslagit en flexiblare an-\r\nslagsanvändning för Migrationsverket. Det skulle\r\nkunna resultera i att insatser för att korta väntetiderna\r\nfaktiskt också ekonomiskt skulle löna sig, eftersom\r\nkostnader för boende och sjukvård till exempel då\r\nskulle kunna minska. Framför allt skulle det mänskli-\r\nga lidandet minska, och det är den viktigaste driv-\r\nkraften.\r\nEtt annat stort problem är dokumentlösheten. Den\r\nbidrar också till den långa väntetiden. Som ni vet var\r\ndet nära 90 % av dem som sökte asyl förra året i Sve-\r\nrige som saknade pass, och utan pass är det svårt att\r\nfastställa människors identitet och därmed också att\r\nsnabbt och korrekt kunna bedöma deras skyddsbehov.\r\nDet här problemet har ökat de senaste åren. En av\r\norsakerna är förmodligen att människor kastar sina\r\npass för att dölja att de rest in i Schengenområdet via\r\nett annat land som de av någon anledning inte vill\r\nstanna i. De försöker då komma förbi Dublinkonven-\r\ntionens regler om första asylland genom att kasta sina\r\npass. En annan orsak är människosmuggling, då\r\nmänniskor olagligt förs in i landet.\r\nSamtidigt behöver inte dokumentlösheten alls va-\r\nra ett tecken på att man saknar asylskäl, verkligen\r\ninte. Flyr man undan politisk förföljelse i en diktatur\r\när det ofta mycket svårt, för att inte säga omöjligt, att\r\nkunna ha resehandlingar och pass i ordning och att\r\nkunna fly på ett ordnat sätt. Vi moderater har krävt att\r\nregeringen ska återkomma till riksdagen med förslag\r\ntill åtgärder om hur de här problemen ska kunna mot-\r\nverkas.\r\nÄnnu ett område där mer behöver göras är inom\r\nEU - och det har vi diskuterat en hel del i dag - där-\r\nför att endast genom ett gemensamt agerande i EU\r\nkan många orsaker till tragedier och flyktingkatastro-\r\nfer undvikas. Det är också nödvändigt och naturligt\r\nmed en utveckling mot  gemensamma regler för flyk-\r\ntingpolitiken inom EU. Här ligger det självklart i\r\nSveriges intresse att vi har höga miniminivåer i de\r\ngemensamma reglerna.\r\nDet är också nödvändigt med europeiskt samar-\r\nbete för att komma till rätta med människosmuggling\r\noch människohandel. Människosmuggling är en ljus-\r\nskygg verksamhet som måste bekämpas genom bättre\r\nyttre gränskontroll, polisiära insatser och polisiärt\r\nsamarbete mot internationellt organiserade ligor.\r\nSamtidigt skulle faktiskt lagliga möjligheter att ta sig\r\ntill exempelvis Sverige minska marknaden för\r\nsmuggling.\r\nNär det gäller människohandel är läget naturligt-\r\nvis ännu värre. Här krävs snabba insatser för att be-\r\nkämpa denna handel. Det viktigaste är att skydda och\r\nhjälpa dem som blivit utsatta för människohandel.\r\nDet är oftast kvinnor. De behöver skydd och stöd. Det\r\nbehöver också möjlighet att medverka till att gär-\r\nningsmännen kan dömas.\r\nHär talar regeringen inte bara med kluven tunga\r\nutan med en treeggad tunga, som vi nyss hörde. Jus-\r\ntitieministern Thomas Bodström uttalade nämligen\r\nfrån ett gemensamt möte att man ska kunna utreda att\r\noffren för människohandel skulle kunna få tillfälliga\r\neller permanenta uppehållstillstånd i de länder de\r\nhamnat i. Men detta tillbakavisade ju vice statsmi-\r\nnister Margareta Winberg i TT-nyheterna. Hon sade\r\natt det absolut inte kunde bli så, att det blir tillfälliga\r\nuppehållstillstånd, inte permanenta, och i övrigt\r\nskulle vi vänta.\r\nNu har då Jan O Karlsson, som statsråd nummer\r\ntre, uttalat att jodå, det ska visst i vissa fall kunna bli\r\npermanenta uppehållstillstånd. Det är mycket gläd-\r\njande om det sist sagda gäller, men här skulle det vara\r\nintressant att få reda på vad regeringen egentligen\r\ntycker och vad det är som gäller.\r\nSjälvklart tycker vi moderater att det måste finnas\r\nen möjlighet att få både tillfälligt och  permanent\r\nuppehållstillstånd för att kunna få stanna i Sverige\r\nunder den tid som behövs för att medverka i polisut-\r\nredning och domstolsförhandling och i många fall\r\nockså behandling.\r\nVi behöver också utreda om och hur man ska\r\nkunna skydda de här offren när de återvänder till sina\r\nhemländer.\r\nHerr talman! Vi står naturligtvis bakom alla våra\r\nreservationer i betänkandet men avstår från att yrka\r\nbifall till fler än vi har gjort för att vinna tid.</pre><pre>Anf.  107  ANNE-MARIE EKSTRÖM (fp):\r\nHerr talman! Det har sagts mycket från den här\r\ntalarstolen i dag. Det har debatterats länge. Jag vill ge\r\nden migrationspolitik som vi har debatterat i dag\r\nnågra ansikten.\r\nI lördags träffade jag en liten rädd flicka som är\r\n13 år gammal. Hon har under nästan hela sin livstid\r\nvarit på flykt, först inom sitt hemland, och för två år\r\nsedan kom hon hit. När hon var 3 år dödades pappan\r\nav en krypskytt när hon såg på. Hon har mardrömmar\r\noch vågar inte gå ut ensam. Hon har stannat i växten.\r\nI lördags eftermiddag träffade hon en av Migra-\r\ntionsverkets förtroendeläkare som pratade med henne\r\ni en timme. Det gjordes ingen fysisk undersökning.\r\nDet är bra om familjen nu får möjlighet att stanna i\r\nSverige efter läkarundersökningen, men det är märk-\r\nligt att det inte räcker med de intyg som personal på\r\nde psykiatriska kliniker där flickan har behandlats\r\nkontinuerligt under lång tid skrivit.\r\nFör denna flicka, och för alla de andra barn som\r\nhar varit med om liknande upplevelser och som i dag\r\nmår väldigt dåligt, skulle det bästa vara att få stanna i\r\nSverige så att de kan börja bearbeta de upplevelser de\r\nhaft och gå vidare i livet. Oftast finns inga förutsätt-\r\nningar för detta i deras hemland.\r\nFör dessa barns skull måste vi följa barnkonven-\r\ntionen som värnar barns bästa. Vi måste leva upp till\r\nportalparagrafen i vår utlänningslag som också hand-\r\nlar om barns bästa. Läser man portalparagrafen bok-\r\nstavligt är meningen självklart att barnens behov ska\r\nkomma i främsta rummet. Den låter så här: I fall som\r\nrör ett barn skall särskilt beaktas vad hänsynen till\r\nbarnets hälsa och utveckling samt barnets bästa i\r\növrigt kräver.\r\nMen förarbetena till lagen säger något annat.\r\nSamhällets intresse att reglera invandringen är så\r\nviktigt att det kan övertrumfa hänsynen till barnets\r\nbästa. Ibland tror jag att man lika gärna kunde ha låtit\r\nbli att skriva den här portalparagrafen. Vi i Folkparti-\r\net anser att portalparagrafen i utlänningslagen måste\r\nändras så att barnets bästa gäller och så att vi verkli-\r\ngen följer barnkonventionen.\r\nTidigare pratade vi om att man har framfört att\r\nbarnens hälsa har försämrats under asyltiden på grund\r\nav de långa handläggningstider som har uppstått\r\neftersom man har gjort nya ansökningar. Visst kan\r\ndet vara så att handläggningstiden har förlängts på\r\ngrund av nya ansökningar, men anledning är ju fak-\r\ntiskt att man inte litar på asylprocessen. Rättssäker-\r\nheten i asylprocessen måste stärkas, och innan dess\r\nkan man inte ta bort möjligheten att göra nya ansök-\r\nningar.\r\nDet är viktigt att den utredning som nu är på gång\r\nför att se över utlänningslagen kommer fram till ett\r\nresultat så fort som möjligt och att förslaget sedan\r\ninte förhalas av regeringen.\r\nHerr talman! Det akuta måste lösas nu. De famil-\r\njer med barn som mår dåligt måste få större chans att\r\nstanna av humanitära skäl. De kan inte vänta på att\r\nlagen ändras. Den restriktivare praxis som talas om i\r\nalla avslagsbeslut på asylansökningar måste luckras\r\nupp. Vi måste visa att Sverige lever upp till barnkon-\r\nventionen. Där måste regeringen ta sitt ansvar.\r\nHerr talman! Mitt andra exempel är en kvinna jag\r\nkänner. Under de tio år hon har bott i Sverige med sin\r\nfamilj har hon inte haft det lätt men ändå klarat sig\r\nväldigt bra. Men sedan något år är hennes högsta\r\nönskan att hennes pappa, ensam kvar i ett flyktinglä-\r\nger i Pakistan, ska få komma till Sverige. Hela hennes\r\nsinnesvärld kretsar kring detta, och hon mår väldigt\r\ndåligt. Hon har försökt alla möjligheter att få hit ho-\r\nnom.\r\nDen förändring i lagen om anhöriginvandring som\r\ninfördes 1997 medförde att en åldrad förälder som\r\nensam finns kvar i hemlandet inte längre kan förenas\r\nmed sina vuxna barn, så kallade sista-länk-fall.\r\nKvinnan kom till mig och sade att hon hade läst i\r\nen röd bok att från den 1 juli 2003 ska lagen ändras så\r\natt hennes pappa ska kunna komma hit. Hon hade läst\r\ndet här förslaget från en parlamentarisk utredning,\r\nAnhörigkommittén. Det har regeringen lagt i byrålå-\r\ndan i avvaktan på att EU ska komma fram till ett\r\ngemensamt direktiv för anhöriginvandring.\r\nDet är självfallet viktigt att en harmonisering av\r\nreglerna för anhöriginvandring görs inom EU. De\r\nregler som genomförs ska dock vara minimiregler,\r\noch förslaget till EU-direktiv har diskuterats länge.\r\nDet borde vara enkelt att med utgångspunkt i den\r\nutredning som Anhörigkommittén lagt fram även\r\nbeakta eventuella avvikande förslag i EU-förslaget.\r\nUtlänningslagen kan ju också kompletteras vid ett\r\nsenare tillfälle.\r\nHerr talman! Hur länge till ska min goda vän be-\r\nhöva vänta på sin pappa medan regeringen förhalar\r\nytterligare ett förslag som skulle kunna underlätta\r\nintegrationen för många invandrare? När man inte\r\nkan släppa tanken på hur de anhöriga mår har man\r\nsvårare att koncentrera sig på att tillgodogöra sig\r\nspråkundervisning och helhjärtat satsat på en ny till-\r\nvaro i sitt nya land.\r\nHerr talman! Det tredje exemplet jag vill berätta\r\nom är en familj från Bosnien. Familjen är tillbaka i\r\nBosnien nu. Men de kunde ha varit kvar i Sverige i\r\nmin hemtrakter, Sjuhäradsbygden med Borås som\r\ncentrum, om inte Sverige haft ett så stelbent system\r\nnär det gäller arbetskraftsinvandring. Familjen kom\r\nhit som asylsökande och fick arbete under asylvänte-\r\ntiden, han som mattvävare och hon som undersköter-\r\nska. När de fick avslag på sin asylansökan hade de\r\nredan etablerat sig väl på sina respektive arbetsplat-\r\nser. Båda hade fått fast jobb. Han hade blivit oum-\r\nbärlig för företaget, och hon behövdes inom åldrings-\r\nvården, som ju saknar arbetskraft och kommer att\r\nsakna det ännu mer i framtiden.\r\nEfter det att familjen har åkt hem har mattföreta-\r\nget inte hittat någon som kunnat ersätta mannen. Man\r\nanser att man förlorat stora pengar för att man inte\r\nfick behålla honom. Mannen har också sökt arbetstill-\r\nstånd från Bosnien. Arbetsmarknadsverket sade ja,\r\nmen Migrationsverket sade nej trots att mannen be-\r\nhövdes och hade ett arbete att komma till.\r\nDet är min och Folkpartiets uppfattning att det\r\ninte är Migrationsverket som ska bestämma över\r\nnäringspolitiken i landet eller enskilda företags fram-\r\ntid. Sjuhäradsbygden har många småföretagare. För\r\nbygdens överlevnad är det viktigt att Sverige har ett\r\nbra företagsklimat som stimulerar tillväxt. Det behövs\r\nnaturligtvis många olika åtgärder för att uppnå det.\r\nEn förutsättning är att företagen kan få tillgång till\r\nden arbetskraft de behöver. Då är det oacceptabelt att\r\nSocialdemokraterna motsätter sig en förändring av\r\nlagen. En person skulle kunna få arbetstillstånd efter\r\ndet att han eller hon har kommit till Sverige, antingen\r\nsom asylsökande och fått avslag eller på turistvisum.\r\nHerr talman! Jag kan inte känna mig nöjd och\r\nstolt över vår flyktingpolitik, som Socialdemokrater-\r\nna, så länge barn mår illa och vi inte följer barnkon-\r\nventionen och så länge bra förslag och förbättringar i\r\nflykting- och migrationspolitik förhalas. Visst ska vi\r\nha en harmonisering med EU även när det gäller\r\nmigrations- och flyktingpolitik, men det får inte vara\r\norsak till att bra förslag inte genomförs.\r\nJag yrkar bifall till reservation 41.</pre><pre>Anf.  108  ANNIKA QARLSSON (c):\r\nHerr talman! Hösten 1992 när bomberna föll över\r\ndet forna Jugoslavien hade en kvinna, tillsammans\r\nmed många andra, varit tvungen att lämna sitt hem.\r\nDe fick ta sig över bergen. Det var kallt och det snöa-\r\nde. Under tiden födde hon ett barn. När de väl kom\r\nfram till fredat område hade det nyfödda barnet dött.\r\nDe bilderna satt jag och tittade på på min TV\r\nhemma. Jag satt i min soffa, varmt och tryggt med\r\nmitt nyfödda barn.\r\nMin Jens är tio år i dag. Jag pratade nyss med ho-\r\nnom i telefon och han kunde berätta vad han har gjort\r\ni träslöjden i dag.\r\nKvinnan jag nämnde vet jag inte var hon finns i\r\ndag, men många av hennes kamrater är på flykt än i\r\ndag. Många av dem kom vidare till andra europeiska\r\nländer och återvände sedan hem när freden var åter i\r\ndet forna Jugoslavien. Men de var inte välkomna.\r\nBåde de vuxna och barnen har förföljts och har\r\ninte haft möjlighet att etablera sig i sitt hemland.\r\nMånga av dem är nu på flykt för andra gången, och\r\nmånga av dem har sökt sig till Sverige.\r\nSamtidigt som jag kan prata med min Jens i tele-\r\nfonen sitter den här kvinnan eller hennes kamrater\r\noch är oroliga för framtiden.\r\nI Sverige har vi haft fred i snart 200 år. Det är nå-\r\ngot som vi ska vara djupt tacksamma för. Förutom\r\ntacksamhet ska vi inse att det innebär ett stort ansvar\r\noch en skyldighet mot dem som inte är lika lyckligt\r\nlottade\r\nVi har hört att man här i talarstolen har pratat om\r\nen humanitär flyktingpolitik. Man har jämfört sig\r\nmed internationella mått, europeiska mått och hur\r\nman gör här och där.\r\nFör mig innebär en humanitär flyktingpolitik att\r\nman tänker i termen: Hur skulle jag själv vilja bli\r\nbemött?\r\nDet har inte varit något lätt beslut för dem som\r\nkommer hit att ge sig av från det som är hemma och\r\ndet som är tryggt, det som är närt och det som är kärt.\r\nNär de kommer hit är deras första möta den svenska\r\nhumanitära flyktingpolitiken. Då måste vi fråga oss:\r\nHur skulle jag vilja bli bemött om det hade varit jag\r\nsom kommit.\r\nAtt sitta passivt och vänta skulle nog inte någon\r\nvilja. Utifrån hur jag mår och vad jag kan och klarar\r\nav skulle jag vilja få vård, språkundervisning och\r\nmöjlighet att komma ut i praktik och kanske till och\r\nmed i arbete.\r\nOm det vore så illa att jag fick ett avvisningsbe-\r\nslut skulle jag önska att man väntade tills hela famil-\r\njen var enad. Den förälder som sitter på ett sjukhus\r\nmed en dotter eller son som kanske varken äter,\r\ndricker eller pratar längre skulle behöva vara i betyd-\r\nligt bättre skick innan man visar ut dem; om man ens\r\nska visa ut dem.\r\nDet finns många människor som är ute på sin and-\r\nra eller kanske tredje flykt. Någonstans måste det\r\nfinnas någon som tar ansvar för dem. Vi kan inte bara\r\nskicka runt dem och säga att det är någon annans\r\nansvar. Se till att de får stanna här hos oss.\r\nSvensk humanitär flyktingpolitik - ja, hur skulle\r\njag vilja bli bemött om det var jag som var hemifrån.\r\nHur skulle jag vilja att mina barn blev bemötta om det\r\nvar de som var tvungna att ge sig av utan mig eller sin\r\npappa eller sin mormor eller någon annan nära anhö-\r\nrig?\r\nMånga av de barn som kommer till Sverige i dag\r\när betraktade som bagage. Man frågar inte efter deras\r\nskäl eller deras historia eller deras behov.\r\nFörra året kom 9 402 asylsökande barn hit. Av\r\ndem kom 550 ensamma. Det handlar om både de barn\r\nsom har vårdnadshavare med sig och de som kommer\r\nhit själva. Vi måste se varje barn för deras historia\r\noch vad de har med sig, och se till att göra något här\r\noch nu. Det är vad jag skulle önska om det var mina\r\nbarn.\r\nJag skulle önska att de kommer till en familj och\r\natt det är någon som tar hand om dem, att de får nå-\r\ngonstans att bo och att de får det stöd de behöver,\r\nbåde i processen och med de problem som de kanske\r\nhar varit med om. Jag skulle önska att de får en bra\r\nskolgång och tillgång till vård.\r\nAv de anledningarna yrkar jag bifall till vår reser-\r\nvation nr 73.\r\nDe här barnen är ett samhällsansvar. Det är ett\r\nmedmänskligt ansvar som vi inte får blunda för. Vi\r\nmåste göra någonting åt det.\r\nJan O Karlsson sade att det förslag som ligger inte\r\när genomförbart utan stora kostnader. Något annat\r\nmåste fram, och det fort.\r\nFrivilligorganisationerna gör ett otroligt stort och\r\nviktigt samhällsarbete, men det är inte deras ansvar.\r\nDet är inte på dem det ska ligga, utan det är samhället\r\nsom måste se till att det finns boende och omsorg för\r\nde här barnen, precis som för alla andra barn här i\r\nlandet.\r\nKvinnan som jag såg på TV och som förlorade sitt\r\nnyfödda barn - jag har så många gånger tänkt att det\r\nkunde varit jag eller mina barn.\r\nVi ska vara djupt tacksamma. Men det innebär\r\nockså ett stort ansvar. Vi har en skyldighet mot dem\r\nsom inte är lika lyckligt lottade.</pre><pre>Anf.  109  SOLVEIG HELLQUIST (fp):\r\nHerr talman! Folkpartiet ser som en av sina vikti-\r\ngaste uppgifter att ta strid för en ny och human flyk-\r\ntingpolitik.\r\nJag har lyssnat på den långa debatten. Väldigt\r\nmycket har ju redan sagts. När man hör på Jan O\r\nKarlsson är det är lätt att tänka att allting fungerar\r\nväldigt väl. Då känner jag tilltro till mina egna erfa-\r\nrenheter och den verklighet jag har sett i dag.\r\nMitt anförande bygger på exempel ur verklighe-\r\nten.\r\nFör det första är det en svensk som är gift med en\r\nkvinna från Ryssland. Den här kvinnan har en 24-årig\r\ndotter som kom till Sverige år 2000 och som sökte\r\nuppehållstillstånd. Hon är sjuksköterska och har på\r\nkort tid lärt sig väldigt bra svenska. Hon har ingen\r\nanknytning till Ryssland. Hon har ingenting att åter-\r\nvända till. Den fasta punkten är mamman i Sverige.\r\nRigida och inhumana regelverk gör att hon inte\r\nkan skapa en framtid hos oss. Rigida regelverk gör att\r\nvi inte kan ta till vara hennes sjuksköterskekompe-\r\ntens. Det absurda är att samtidigt som hon vill jobba\r\nsom sjuksköterska hos oss söker landstinget personal\r\ni öststaterna.\r\nJag har samma exempel som det Erik Ullenhag\r\nredogjorde för i sitt anförande. Det gällde en irakisk\r\nläkare i Eskilstuna. Vi har en i Västernorrland som\r\ninte får stanna utan uppmanas att återvända för att\r\nsöka arbetstillstånd därifrån i stället.\r\nDet tredje exemplet är en mycket aktuell familj\r\nfrån Bosnien. Det är en mamma, pappa och två barn -\r\nåtta och tio år gamla. De har varit på flykt i tio år.\r\nFörst befann de sig i Tyskland men blev utvisade\r\ndärifrån. De återvände därefter till Bosnien för att\r\nförsöka starta på nytt. Det försöket misslyckades\r\neftersom pappan inte deltagit i kriget och betraktades\r\nsom desertör.\r\nBarnen hade nu tyska som modersmål. De hade\r\ndet svårt med anpassningen och mobbades. De flydde\r\nsenare till Sverige och hamnade i Timrå, där jag bor.\r\nSom en överlevnadsstrategi bestämde de sig för\r\natt leva ett så aktivt liv som möjligt, för att snabbt\r\nkomma in i samhället. Pappan fick arbete som chauf-\r\nför men fick efter en tid besked om att han inte fick\r\narbeta. Han trodde inte att det var sant, och därför bad\r\nhan Migrationsverket att skriva ett papper där det\r\nskulle stå: Du får inte arbeta.\r\nHustrun praktiserade på dagis, och barnen fann\r\nsig väldigt väl till rätta i skolan och på fritiden. Hela\r\nfamiljen har lyckats skapa ett socialt nätverk, en platt-\r\nform för ett bra liv, och mannen har nu erbjudits fast\r\nanställning.\r\nMen helt nyligen, den 25 mars i år, fick familjen\r\nbesked om att den skulle utvisas den 1 april. Det var\r\nen vecka mellan beslut och verkställighet.\r\nAv de aktuella bosniska familjerna i Timrå var\r\nden här den första familj som fick det här beslutet,\r\nenligt uppgift därför att de bedömdes vara friska och\r\nstarka. Jag kan intyga att familjen var fullständigt\r\nnedbruten. Den signal som den och de andra bosniska\r\nfamiljerna fick är att det gäller att inte arbeta för att\r\nsnabbt komma in i samhället. Nu väntar de på beslut,\r\noch jag hoppas att de ska få stanna.\r\nVästernorrland har liksom andra delar av Sverige\r\nproblem med utflyttning och en åldrande befolkning.\r\nLänsarbetsnämnden, länsstyrelsen och det regionala\r\nkompetensrådet i länet har nyligen tagit fram en rap-\r\nport som visar att länet är på väg in i växande arbets-\r\nkraftsbrist i de flesta branscher. Åtgärder krävs såväl\r\nför att få fler i arbete som för en ökad nettoinflytt-\r\nning. Totalt kommer 44 000 sysselsatta i länet att gå i\r\npension fram till 2015. Hade ministern varit här\r\nskulle jag ha bett honom ta del av den här rapporten,\r\nsom visar att frågan om övre Norrlands överlevnad är\r\nakut.\r\nI skenet av det här är det helt oförståeligt att Soci-\r\naldemokraterna inte har varit positiva till arbets-\r\nkraftsinvandring. Jag är lite mindre tveksam efter den\r\nhär debatten, för om vi öppnade för arbetskraftsin-\r\nvandring skulle det innebära att de människor som\r\ninte har tillräckligt starka humanitära skäl enligt da-\r\ngens snäva praxis skulle kunna bygga en framtid i\r\nSverige. Vi skulle å andra sidan få den arbetskraft\r\nsom vi så väl behöver för att klara den framtida väl-\r\nfärden. De som sökt skydd hos oss behöver oss, men\r\nvi behöver också dem. Det här ömsesidiga behovet av\r\nmänniskor som behöver varandra tilltalar mig.\r\nFolkpartiet anser att det är dags att tillsätta en ut-\r\nredning som klarlägger vilka förändringar i regelver-\r\nket som krävs för att möjliggöra en mer omfattande\r\narbetskraftsinvandring. Det borde till exempel vara\r\nsjälvklart att den som har en anställning ska kunna få\r\nuppehållstillstånd utan att först åka tillbaka till hem-\r\nlandet.\r\nMånga i Sverige - personal som kommer i kon-\r\ntakt med barn och organisationer som Asylkommittén\r\noch Rädda Barnen - som möter trasiga flyktingfa-\r\nmiljer åberopar ofta barnkonventionen och barns\r\nbästa. I praktiken  är barnkonventionen inte ett do-\r\nkument som hjälper våra asylbarn. Tyvärr är talet om\r\nbarns bästa mest tomt prat.\r\nVi i Folkpartiet vill ha en översyn av bestämmel-\r\nserna så att barnkonventionen uppfylls fullt ut även\r\nvad gäller asylsökande. Vi anser att barns bästa ska\r\nväga tyngre än samhällets intresse av att reglera in-\r\nvandringen. Barns integration ska vara ett skäl för att\r\nfå stanna. Tyvärr anser regeringen fortfarande att\r\nbarns bästa generellt inte får ta över samhällsintresset\r\natt reglera invandringen. Jag tycker att Socialdemo-\r\nkraterna bör tala klarspråk om detta eftersom inte ens\r\nde egna väljarna, åtminstone i Västernorrland, känner\r\ntill deras politik.\r\nOm man har träffat människor i nöd, om man på\r\nnära håll har sett deras förtvivlan och maktlöshet, har\r\nman svårt att värja sig. Därför känns det oerhört an-\r\ngeläget att vi med det snaraste får en human flykting-\r\npolitik i landet.\r\nJag yrkar bifall till reservationerna 11 och 41.</pre><pre>Anf.  110  LUCIANO ASTUDILLO (s):\r\nHerr talman! Jag ska i mitt anförande ta upp en\r\ndel frågor som rör en motion som jag väckt på detta\r\nområde. Den tar i huvudsak upp mottagandet av\r\nasylsökande. Jag kommer därför inte att beröra den\r\ngenerella asyl- och flyktingpolitiken. Därvidlag vill\r\njag i första hand hänvisa till tidigare inlägg från mina\r\npartivänner Göte Wahlström och statsrådet Jan O\r\nKarlsson.\r\nMan kan beskriva mottagandet av asylsökande på\r\nmånga olika sätt. I en DN Debatt-artikel förra måna-\r\nden skrev fyra generaldirektörer och Kommunför-\r\nbundets ordförande gemensamt att satsningen på att\r\nsnabbt försöka knyta nyanlända flyktingar till arbets-\r\nmarknaden gett tydliga förbättringar. I dag har var\r\ntredje flykting jobb efter tre år, vilket är en avsevärd\r\nförbättring jämfört med för bara ett år sedan, då en-\r\ndast 13 % hade jobb. Introduktionen har alltså blivit\r\nbättre.\r\nFör några år sedan hade drygt två tredjedelar av\r\nlandets kommuner organiserat mottagandet under\r\nsocialnämnden eller liknande organ. Nu flyttas ansva-\r\nret i fler kommuner till nämnder och förvaltningar\r\ninom utbildnings- och arbetsmarknadsområdet. Indi-\r\nvidualisering, flexibilitet och ett tydligt fokus på\r\narbetsmarknaden börjar ge resultat, helt i enlighet\r\nmed den socialdemokratiska politiken.\r\nVisst kan man beskriva verkligheten också med\r\nandra siffror. Närmare en fjärdedel av de nyanlända\r\n1997 hade efter tre år inte alls varit inskrivna i\r\nsvenskundervisningen. Detta är inte alls bra. Det\r\nfinns flera förklaringar till det. En orsak som Integra-\r\ntionsverket pekade på i sin rapport 2002 var ohälsan.\r\nUndersökningen visar att flera olika flyktinggrupper,\r\nså mycket som en tredjedel, mått så dåligt att de haft\r\nsvårt att delta i introduktionen. Det beror på en ohälsa\r\nsom skapats på grund av de erfarenheter man har av\r\nkrig och flyktingskap.\r\nDet handlar alltså om människor som ofta har svå-\r\nra livsöden, om människor som måste börja ett nytt\r\nliv, om människor som ska förlika sig med sin histo-\r\nria och börja om från början, och det är inte alltid\r\nenkelt. Jag kommer alltid att påminna denna kamma-\r\nres debattörer om detta, för det finns ibland en ten-\r\ndens att ta till de enkla lösningarna och de självklara\r\nsvaren, och det räcker inte.\r\nJag vet hur svårt det är när man väl fått uppe-\r\nhållstillstånd i det här landet. Jag såg hur mina föräld-\r\nrar kämpade med språket och för att kunna starta om i\r\ndet här landet. Jag såg hur de kämpade för att bli\r\ndelaktiga i samhället, samtidigt som de ändå längtade\r\noch hela tiden drogs tillbaka till det land som de flyd-\r\nde från. Det är inte enkla frågor.\r\nHerr talman! Individualisering, flexibilitet och ett\r\ntydligt arbetsmarknadsfokus börjar alltså ge resultat.\r\nJag vill peka på ett konkret exempel från Malmö, som\r\njag berör i min motion, och det är en del av den om-\r\ntalade Malmömodellen. Jag tror att mycket av det\r\nsom görs i Malmö skulle kunna bidra till att förbättra\r\nmottagandet av asylsökande i hela landet.\r\nI Malmö har vi ett pilotprojekt som heter Sam-\r\nmanhållen introduktion och som genom intensiv och\r\nyrkesrelaterad språkundervisning och företagsförlagd\r\npraktik ökat nyanlända invandrares och flyktingars\r\nkontakt med den svenska arbetsmarknaden. Samman-\r\nhållen introduktion är ett första steg på vägen mot ett\r\narbete. Därför har vidareutbildningar på ett naturligt\r\nsätt hakats ihop med varandra. Deltagare som till\r\nexempel är i behov av validering, arbetsmarknadsut-\r\nbildningar eller reguljär utbildning kan börja med\r\ndetta samtidigt som de studerar sammanhållen intro-\r\nduktion. I Malmö har man dessutom träffat ett lokalt\r\navtal mellan berörda myndigheter för att bättre arbeta\r\nmed asylsökande. I maj 2002 kunde de första asylsö-\r\nkande börja i projektet Sammanhållen introduktion,\r\nför att redan under asyltiden ta till vara de asylsökan-\r\ndes utbildning och yrkeserfarenheter och ge dem en\r\nyrkesintriktad introduktion, detta för att i sin tur på-\r\nskynda inträdet på den svenska arbetsmarknaden och\r\nge bättre möjligheter till självförsörjning vid ett\r\neventuellt uppehållstillstånd i Sverige.\r\nHerr talman! Malmömodellen har visat sig vara\r\nmycket framgångsrik. Att redan under asyltiden ta\r\nvara på de asylsökandes utbildnings- och yrkeserfa-\r\nrenheter har kortat vägen in i Sverige. Jag är överty-\r\ngad om att fler kommuner skulle kunna ta intryck och\r\nlära av detta sätt att arbeta, och jag vet att flera redan\r\ngör det.\r\nDet har handlat om att ta tag i en del av de pro-\r\nblem som finns än i dag, problem som skapades ge-\r\nnom den gamla invandrarpolitiken. Det har handlat\r\nom att komma till rätta med den otydliga övergången\r\nmellan det statliga och det kommunala ansvaret ge-\r\nnom att öka samverkan. Det har handlat om att lämna\r\nden gamla invandrarpolitikens omhändertagande-\r\nperspektiv och se varje enskild individs resurser och\r\nyrkesbakgrund, och att så tidigt och så tydligt som\r\nmöjligt fokusera på arbete.\r\nAllt detta som jag beskriver är helt i linje med den\r\nsocialdemokratiska mottagnings- och introduktions-\r\npolitiken, en politik som vi i Malmö delvis kunnat\r\nförverkliga tack vare storstadssatsningen. Storstads-\r\nsatsningen är en satsning som kritiserats och motar-\r\nbetats från det borgerliga hållet.\r\nNumera gäller samma läroplan för den svenska\r\nsom ges för asylsökande som för sfi-undervisningen,\r\ndetta för att förbättra samordningen och underlätta\r\növergången. Regeringen har också avsatt resurser till\r\nAMS med syfte att tillsammans med Migrationsver-\r\nket och kommunerna tidigarelägga inträdet på ar-\r\nbetsmarknaden. Jag är övertygad om att den utred-\r\nning som görs av mottagandet och introduktionen för\r\nflyktingar kommer att beakta alla de positiva erfaren-\r\nheter som finns runtom i landet.\r\nHerr talman! I höstas var tonläget oerhört upp-\r\nskruvat i asyl- och integrationsfrågorna. Detta är\r\njätteolyckligt. Jag minns särskilt hur de socialdemo-\r\nkratiska kommunalråden Ilmar Reepalu och Göran\r\nJohansson anklagades för att gå främlingsfientlighe-\r\ntens ärenden. Jag hade hoppats på att vi framöver\r\nskulle kunna samtala om både de möjligheter och de\r\nproblem som finns på detta så viktiga område, men\r\ntyvärr har tonläget varit på tok för hårt i dag igen, inte\r\nminst vad gäller arbetskraftsinvandring.\r\nMen det finns andra svåra frågor, och det var en\r\nsådan som Ilmar Reepalu och Göran Johansson tog\r\nupp, det vill säga den så kallade Ebo-lagstiftningens\r\nkonsekvenser. Institutet för arbetsmarknadspolitisk\r\nutvärdering konstaterade i en av sina senaste rappor-\r\nter, som offentliggjordes så sent som förra månaden,\r\nföljande: De som har sin första bostad i en region\r\nmed hög arbetslöshet klarar sig sämre, åtminstone\r\nunder sina första tio år i Sverige, jämfört med dem\r\nsom kommer till mer gynnsamma förutsättningar.\r\nDet är egentligen inte märkvärdigare än så. Re-\r\nsultatet av den Ebo-lagstiftning vi har i dag är en\r\nokontrollerad inflyttning till bostadsområden som\r\nredan har stora problem: trångboddhet, sviktande\r\nkommunal service och omöjliga förutsättningar för att\r\nklara integrationen. Så kan det inte fortsätta. Det är\r\ngivetvis viktigt och glädjande att LMA-utredningen,\r\nsom den heter, tittar på detta också.\r\nJag vill säga några ord om arbetskraftsinvandring-\r\nen. En utredning ska tillsättas. Det signalerade ar-\r\nbetsmarknadsminister Hans Karlsson redan för en tid\r\nsedan. Det är bra. Vi måste studera framtida arbets-\r\nkraftsbehov.\r\nMen varför är miljöpartisterna så stingsliga? Var-\r\nför markera distans på detta så viktiga område? Mil-\r\njöpartiet har i sin rapport anklagat oss för att ha en\r\nelitistisk syn på arbetskraftsinvandring. Jag har läst er\r\nrapport. En läkarutbildad flykting från Iran som får\r\njobb inom tre månader ska få stanna, men inte en\r\nlågutbildad flykting som inte är attraktiv för den\r\nsvenska arbetsmarknaden. Snacka om att vilja införa\r\nen både elitistisk och egoistisk politik! Ser inte heller\r\nMiljöpartiet konsekvenserna av detta, hur detta riske-\r\nrar att urholka flykting- och asylpolitiken? Jag hade\r\nhoppats på att Miljöpartiet kunde ha anslutit sig till\r\nregeringens utredningsförslag för att på så sätt slå\r\nvakt om ordningen på den svenska arbetsmarknaden.\r\nHerr talman! Jag ska göra en sammanfattning. För\r\ndet första: Individualisering, flexibilitet och ett tydligt\r\narbetsmarknadsfokus kan ge och börjar ge resultat,\r\noch det är helt i linje med vår socialdemokratiska\r\nmottagande- och introduktionspolitik.\r\nFör det andra: Det finns kommuner, däribland\r\nMalmö, som visar hur nytänkande, snabba åtgärder\r\noch en positiv människosyn ger goda resultat. Men\r\nför att klara detta krävs resurser, och där har stor-\r\nstadssatsningen verkligen spelat en roll.\r\nFör det tredje: Allt det goda arbetet kan vara för-\r\ngäves i stadsdelar som utvecklas till rena genom-\r\ngångsområden för nyanlända. Flyktingmottagning\r\noch integrationspolitik är en angelägenhet för hela\r\nSverige. En låt-gå-politik, likt Ebo-lagstiftningen,\r\nriskerar att i praktiken skapa en allt djupare segrega-\r\ntion. LMA-utredningen ska redovisa sitt uppdrag\r\nsenast den 1 september 2003. Vi är många som ser\r\nfram emot detta.</pre><pre>Anf.  111  MAURICIO ROJAS (fp):\r\nHerr talman! Voteringen i morgon kan bli verkli-\r\ngen historisk. Om den reservation som fem partier har\r\nlagt fram går igenom betyder det att vi kan se början\r\nav slutet på 35 år av slutenhet, dumhet egentligen och\r\ndiskriminering på den svenska arbetsmarknaden.\r\nI slutet av 60-talet tog den här riksdagen ett av de\r\nmest ödesdigra beslut som har tagits här, nämligen att\r\nstänga gränserna för arbetande, skapande, företagande\r\nmänniskor som ville komma hit av just den anled-\r\nningen. Detta gjordes för att fackföreningsrörelsen\r\nbeställde från framför allt socialdemokratin att det nu\r\nräckte med människor som kom hit. Man ville ha full\r\nkontroll över arbetsmarknaden. Man ville inte få för\r\nmycket konkurrens. Och vi tog detta beslut, och det\r\nvar förfärligt.\r\nUnder samma tid på 60-talet tog andra länder det\r\nmotsatta beslutet. Förenta staterna och andra klassis-\r\nka invandringsländer beslutade då att öppna sig för\r\nföretagande, skapande, arbetande människor som\r\nville komma dit av just den anledningen.\r\nVi blickar nu tillbaka på de här 35 åren. Då kan vi\r\nse, utan tvekan, vem som gjorde rätt och vem som\r\ngjorde fel. Sverige och tyvärr många andra europeis-\r\nka länder valde slutenheten: att utesluta människor\r\nsom ville komma hit och arbeta och skapa. De som\r\nvalde den andra vägen har fått enorma fördelar av\r\ndetta, och det finns det väldigt lite att diskutera om.\r\nDen här politiken, som egentligen är dum, att ute-\r\nsluta arbetande och skapande människor, är också\r\nomoralisk, för vi utesluter inte alla - vi utesluter någ-\r\nra. Från början tillät vi andra nordiska medborgare att\r\nkomma hit. Alla de andra diskriminerades. Det kunde\r\nkanske accepteras, för det fanns vissa speciella över-\r\nenskommelser de nordiska länderna emellan. På 90-\r\ntalet, då vi gick med i Europeiska unionen, fick också\r\nvästeuropéer rätt att komma hit och söka jobb och\r\nskapa arbete i Sverige. Då började diskrimineringen\r\nbli ganska stötande. Varför bara de? Varför inte män-\r\nniskor från Afrika, Asien eller Sydamerika? Varför\r\nfår inte de komma hit? Nu, när nya länder kommer in,\r\nska nästan alla européer få rätt att komma hit och\r\nsöka jobb.\r\nVarför har vi en sådan politik? Varför diskrimine-\r\nrar vi på det här viset? Vi har faktiskt en nästan rasis-\r\ntisk politik vad gäller arbetskraftsinvandring. Vi vill\r\nha vita européer, uppenbarligen, men vi vill inte ha\r\nmänniskor från Asien, Afrika eller Latinamerika. Det\r\när en stötande politik - det är inte bara dumt. Det är\r\ndärför beslutet i morgon är så viktigt, så historiskt.\r\nDet är slutet på dumheten, men också på något omo-\r\nraliskt, nämligen diskriminering av dessa människor.\r\nDet har talats mycket om att socialdemokratin har\r\nändrat ställning och om att man nu, kanske, är för en\r\nutredning om detta. Det är inte sant!\r\nSocialdemokratin och Vänstern har inte ändrat in-\r\nställning. De bara säger det för att det är klädsamt att\r\nsäga så. De kommer att göra allt vad de kan för att\r\nstoppa människor från Asien, Afrika och Latinameri-\r\nka från att komma hit. De kommer att försöka mani-\r\npulera utredningen och bara begränsa den till så kal-\r\nlade bristyrken. Ja, några stycken här och var. Fram-\r\nför allt kommer de att försöka hindra människor som\r\nsöker asyl från att stanna ifall de får jobb.\r\nOm någon kommer hit, söker asyl och dessutom\r\nhittar ett jobb - något som alla gånger inte är lätt -\r\nvarför ska vi då sparka ut den personen? Var finns det\r\nhumanitära, det solidariska? Hur kan Vänstern och\r\nSocialdemokraterna, som pratar så mycket om solida-\r\nritet, göra sådana saker som de gör varje dag?\r\nUnder de kommande månaderna kommer vi att se\r\nen kamp från Vänstern och Socialdemokratin för att\r\npå något sätt stänga dörrarna och vrida utredningen så\r\natt man öppnar upp så lite som möjligt. Därför vill jag\r\nsäga inte bara till mina vänner här i riksdagen utan\r\nframför allt till dem som är utanför riksdagen och vill\r\natt Sverige ska öppnas: Vi måste mobilisera, vi måste\r\ndemonstrera, vi måste finnas på gator och torg och\r\nkräva öppenhet. På så sätt kommer vi att vinna kam-\r\npen för ett öppnare Sverige, ett Sverige som inte\r\ndiskriminerar människor från tredje världen, ett Sve-\r\nrige som inte sparkar ut människor som söker asyl.\r\nFolkpartiet kommer därför under de månader som\r\nkommer att vara ledande i kampen för att göra utred-\r\nningen till den verkligt historiska utredning som jag\r\nhoppas att den kan bli.</pre><pre>Anf.  112  TINA ACKETOFT (fp):\r\nHerr talman! Jag tänker ta upp ett litet problem\r\ninom detta stora område, men det är ett problem som\r\när livsavgörande för den grupp det gäller.\r\nVarje år säljs hundratusentals människor, främst\r\nkvinnor och barn, som sexslavar. De utgör varorna i\r\nden nya internationella industrin som kallas traffick-\r\ning och som genererar miljarder dollar - lika mycket\r\nsom narkotikaindustrin.\r\nTrots att kampen mot människohandel förklarats\r\nsom ett prioriterat område av de flesta, däribland vår\r\negen regering, är den bistra sanningen att vi inte lyck-\r\nats slå ned den formen av kriminalitet. Tvärtom växer\r\nden för var dag.\r\nHäromveckan hade vi ett nytt fall i Skåne.\r\nLänskriminalen hade identifierat ett fall där en 19-\r\nårig polska kidnappats av två män, fraktats som bo-\r\nskap till Sverige, låsts in i en lägenhet i Malmö och\r\ndär tvingats sälja sex.\r\nDe vittnesmål som jag har hört från kvinnor,\r\nflickor och även barn som varit utsatta för detta är\r\nsådant som jag önskar att jag inte hade behövt höra.\r\nDet är berättelser om hot och våld som man inte ens i\r\nsin vildaste fantasi kan föreställa sig.\r\nOfta står familjen i hemlandet under bevakning,\r\noch flickorna vet att familjen är ett lätt offer. Att\r\nunder sådana förhållanden ställa sig upp och vittna i\r\nSverige tyder på ett mod som är beundransvärt. Där-\r\nför borde det vara självklart att samhället ställer upp\r\nmed alla typer av skydd, men så ser verkligheten inte\r\nut i Sverige i dag. I detta fall, som i så många andra,\r\nutvisades flickan till sitt hemland så snart hon hade\r\nvittnat. Ingen vet vem som plockade upp henne när\r\nhon kom till den polska gränsen. Ingen vet i dag var\r\nhon är, hur hon mår eller ens om hon lever.\r\nVi kan lätt konstatera att det finns inga länder som\r\när säkra för alla, och därför borde samtliga fall bedö-\r\nmas på individnivå. Polen, som generellt kan betrak-\r\ntas som ett säkert land, var inte det för denna flicka.\r\nDär finns inga möjligheter, eller ens alltid den upp-\r\nriktiga viljan, att ge trafficking-offer skydd.\r\nFörra veckan sade migrationsministern att de\r\nkvinnor som utsätts för brott i Sverige ska kunna\r\nbeviljas ett tidsbegränsat uppehållstillstånd för att\r\nkunna närvara vid brottsutredning och rättegång här.\r\nDärefter vet vi inte vad som händer.\r\nThomas Bodström och Margareta Winberg skrev i\r\ngår på DN-debatt att kvinnorna bör ges möjlighet till\r\npermanent uppehållstillstånd. Jag tror inte att det\r\nenbart är jag och Karin Enström som är något förvir-\r\nrade av regeringens spridda skurar.\r\nFrågan borde vara tämligen uppenbar i Sverige.\r\nDessa kvinnor och barn är brottsoffer. De utsätts för\r\nen stor risk genom att återvända till sina hemländer.\r\nDe utgör alltså en skyddsvärd grupp. Skyddsvärda\r\ngrupper har rätt att få asyl i Sverige. Det borde vara\r\nelementärt inte bara för en socialliberal politik utan\r\nför allmängiltig humanism och sunt förnuft. Vi borde\r\ninte ens behöva debattera detta i den här kammaren.\r\nFolkpartiet presenterade i våras en rapport om hur\r\nvi anser att människohandeln ska bekämpas. Under\r\ndet arbetet blev det uppenbart att flertalet berörda\r\nmyndigheter - bland annat socialtjänsten, polisen och\r\nMigrationsverket - upplever en osäkerhet över vem\r\nsom har ansvaret. Dessutom saknar de resurser för att\r\nkunna utföra sitt jobb. Ingen anser sig ha råd att be-\r\ntala kvinnornas uppehälle. Ingen anser sig ha ansvaret\r\nför att kvinnorna ges skydd. Dessutom råder det akut\r\nbrist på säkert boende.\r\nAtt kvinnorna tvingas tillbaka till sina hemländer\r\när problematiskt också för svenska myndigheter efter-\r\nsom rättegångspersonalen tvingas flyga till kvinnor-\r\nnas hemländer för att där fortsätta förhören med\r\nkvinnorna. Det är dyrt, det riskerar att förlänga hela\r\nrättegångsprocessen och det utsätter offren för direkt\r\nlivsfara.\r\nDetta är ett stort och svårt problem, och det kom-\r\nmer att behövas ett brett åtgärdsprogram. Det handlar\r\ntill exempel om möjlighet till tillfälligt och permanent\r\nuppehållstillstånd för brottsoffer. Det handlar också\r\nom ett höjt bistånd. Att i dagar som dessa gå ut med\r\nförslag om att sänka biståndet är tecken på total\r\nokänsla för samtiden.\r\nDet krävs också en ökad kunskap om hela pro-\r\nblembilden hos de myndigheter som har att göra med\r\noffer av denna typ. Dessutom krävs en tydlig ansvars-\r\nfördelning - det gäller även fördelning av medel. Här\r\nkommer arbetskraftsinvandringen in igen som ett\r\nytterligare delmoment till lösning, något som vi de-\r\nbatterat hela dagen i dag.\r\nSlutligen: Allt är relativt, vilket många har sagt\r\nföre mig, och vi har säkert en bättre migrations- och\r\nasylpolitik än vissa andra länder. Det innebär dock\r\ninte att den är bra. Det är inte socialtjänsten, polisen\r\noch Migrationsverket som bär ansvaret för hur illa\r\nställt det är när det gäller att ge de kvinnor som jag\r\nhar talat om det skydd som de borde ha rätt till. Dessa\r\nmyndigheter försöker göra sitt arbete så gott de kan.\r\nDet är regeringen som har utfärdat riktlinjerna, det\r\när regeringen som bär ansvaret för att skydda dessa\r\nkvinnor, och det hade varit på sin plats om regeringen\r\nåtminstone hade kunnat enas om vad det är de vill,\r\nvilka som ska göra vad och vem som har ansvaret.\r\nMyndigheterna måste få en rimlig chans att utföra sitt\r\narbete, och det måste ske nu.\r\nSlutligen vill jag yrka bifall till reservation 38.</pre><pre>Anf.  113  SVEN-ERIK SJÖSTRAND (v):\r\nHerr talman! För Vänsterpartiet är grunden för\r\nmigrations- och asylpolitiken solidaritet och respekt\r\nför mänskliga rättigheter. Denna grund leder till att vi\r\nkräver stora förändringar i den hittills förda politiken.\r\nI en debatt i riksdagen våren 2000 försökte jag vi-\r\nsa att det svenska medlemskapet i EU inneburit delvis\r\nnya förutsättningar för det migrationspolitiska arbetet.\r\nDen svenska riksdagens beslut vid godkännandet av\r\npropositionen om svenskt EU-medlemskap innebar\r\natt Sverige i EU kraftfullt skulle verka för en human\r\noch solidarisk flyktingpolitik. Men redan för tre år\r\nsedan föreföll detta vara helt glömt, och i dag är situ-\r\nationen inte bättre. I stället har utvecklingen av EU:s\r\nflyktingpolitik under de gångna åren kännetecknats\r\nav dramatiskt urvattnade förslag från kommissionen\r\noch rådet.\r\nDe flesta direktivförslag som ska tillförsäkra\r\nasylsökande och invandrare rättigheter, till exempel\r\nde som handlar om flyktingdefinitionen, asylförfa-\r\nrandet och familjeåterföreningen befinner sig fortfa-\r\nrande under lång och segdragen behandling och har\r\ninte blivit accepterade.\r\nDet är svårt inom EU att komma överens om för-\r\nbättringar för hjälpsökande människor. Då är det\r\nbetydligt lättare för EU-institutionerna att snabbt\r\nkomma överens om repressiva åtgärder mot invand-\r\nringen, ökad frekvens av utvisningar, förstärkta\r\ngränskontroller, hot mot tredjeländer och så vidare.\r\nVid toppmötet i Tammerfors beslutades om en\r\nbalanserad flyktingpolitik. Dessa beslut är sedan\r\nlänge skrotade, och speciellt efter händelserna den\r\n11 september är politiken helt inriktad på tvång, ut-\r\nvisningar och gränskontroller.\r\nI Vänsterpartiet anser vi att regeringen hittills ty-\r\nvärr har bjudit ett tämligen svagt motstånd mot det\r\nbatteri av repressiva direktivförslag, rambeslut och\r\nandra beslut på asyl- och immigrationsområdet som\r\ntyvärr utgör byggstenar i EU i dag.\r\nDet finns stora brister i den svenska flyktingpoli-\r\ntiken vad gäller humanitet och rättssäkerhet. Vi som\r\nförsöker se och analysera dessa brister vet också att\r\nmånga människors liv läggs i spillror på grund av en\r\nrepressiv svensk flyktingpolitik.\r\nI dag finns det förslag på att rätten att göra nya\r\nansökningar ska begränsas kraftigt. Migrationsverket\r\nska utrustas med ökade möjligheter att bestraffa do-\r\nkumentlöshet. Det är inte ytterligare åtstramningar\r\nsom behövs på det flyktingpolitiska området. Det är\r\nsnarare en solidarisk flyktingpolitik som värnar asyl-\r\nrätten och ökar rättssäkerheten.\r\nRegeringen uppger att kostnaderna för förvars-\r\nverksamhet hos Migrationsverket har ökat under år\r\n2001 beroende på att fler personer har tagits i förvar\r\nän tidigare. Personligen anser jag att beröva en män-\r\nniska frihet är en ur integritetssynpunkt oerhört ingri-\r\npande åtgärd. Om det ändå görs måste det alltid vara\r\nden absolut sista utvägen.\r\nDen nuvarande regleringen i utlänningslagen ger\r\ntillämpade myndigheter stort utrymme för bedöm-\r\nningar. Själv har jag varit med om att familjer har\r\nsplittrats. Mannen har tagits i förvar medan fru och\r\nbarn har varit gömda i stor ovisshet. Någon tidsbe-\r\ngränsning finns inte heller när det gäller förvar. Be-\r\nsök måste anmälas dagen innan, och då brukar ett\r\nbesök maximeras till 30 minuter.\r\nI Vänsterpartiet anser vi att det är hög tid att alter-\r\nnativa former till förvarstagning måste utredas. Om\r\ndetta skriver vi i reservation 65. Tack för ordet.</pre><pre>Anf.  114  GUSTAV FRIDOLIN (mp):\r\nHerr talman! För ett par dagar sedan ringde en\r\ngod vän till mig här på riksdagen. Det var rätt sent,\r\noch jag var kvar på jobbet så där sent som ni vet att\r\nman kan vara ibland. Jag hörde att hon grät. Hon\r\nsade: Snälla, sänd inte min syster in i mörkret. Nadina\r\nImamovic har en svår ögonsjukdom och riskerar att\r\nbli blind. För ögonsjukdomen finns det vård att få i\r\nSverige. Men det finns inte i hennes gamla hemland\r\nBosnien. Ändå har hon gång på gång fått avslag på\r\nsin asylansökan.\r\nSverige avvisar i dag sjuka barn till länder där de\r\nriskerar att inte få vård. Homosexuella som kommer\r\ntill Sverige från länder där de riskerar att stenas som\r\nstraff för sin sexualitet riskerar likaså utvisning.\r\nMänniskor med sjukdomar som kommit till Sverige\r\nsom asylsökande och söker asyl här riskerar att inte få\r\nhjälp för de sjukdomarna. De riskerar att inte få till-\r\ngång till hjälpmedel för sina eventuella funktionshin-\r\nder. De riskerar att inte få den sjukvård som varje\r\nannan person i det här landet har rätt till.\r\nKvinnor som varit offer för så kallad trafficking\r\nriskerar att utvisas, om inte annat så när rättsproces-\r\nsen är över. Till och med när kriget i Irak var i sin\r\nlinda fortsatte svenska myndigheter att hävda att det\r\nskulle kunna gå att utvisa människor till Irak. Man\r\nändrade inte det förrän första bomben hade fallit, trots\r\natt ingen betvivlade att de skulle komma att börja\r\nfalla.\r\nDetta beror på en felaktig politik. Det är en djupt\r\ninhuman politik. Jag vill hävda att Sverige i flykting-\r\npolitiken har gått från någonting som går att likna vid\r\nsolidaritet till vad jag vill kalla rent flyktingförakt.\r\nRunt en union som vi är medlemmar i, EU, reser sig\r\nhöga murar vilkas stenar vi inte lyfter ett finger för att\r\nmontera ned. Runt vårt land reser sig samma murar,\r\noch inga fingrar lyfts heller där från regeringen.\r\nMiljöpartiet de gröna - och också rätt många and-\r\nra partier i den här kammaren, ska väl i ärlighetens\r\nnamn sägas - har i detta betänkande SfU8 en rad\r\nreservationer för att förändra den situationen. Det\r\nhandlar om en humanare flyktingpolitik, en humanare\r\nbehandling, kortare handläggningstid, garanti att man\r\nfår stanna efter en viss tid i landet och mycket annat.\r\nMiljöpartiet har också en annan reservation som\r\nvars grund är en motion som jag har skrivit. Det\r\nhandlar om att kommissionsutreda flyktingspolitiken.\r\nDen är inte lika viktig som de andra reservationerna.\r\nDet vill jag inte hävda. Det viktigaste är att vi föränd-\r\nrar flyktingpolitiken.\r\nMen det ligger en poäng i att påbörja det arbetet\r\ngenom att tillsätta en parlamentarisk kommission med\r\nexperter, människor från riksdagens partier och män-\r\nniskor som sysslat aktivt med antirasistiskt och flyk-\r\ntinghumant arbete för att moraliskt fria eller fälla\r\n1990-talets och 2000-talets regeringar från att ha\r\ninfört den hårdare flyktingspolitiken. Om inte annat\r\nkanske det kan vara nyttigt för oss i debatter som\r\ndenna.\r\nMot bakgrund av det yrkar jag bifall till reserva-\r\ntion 5 och stöder givetvis samtliga Miljöpartiets övri-\r\nga reservationer i betänkandet.</pre><pre>Överläggningen var härmed avslutad.\r\n(Beslut skulle fattas den 11 april.)</pre><pre>9 §  Fastighetsrättliga frågor</pre><pre>Föredrogs\r\nbostadsutskottets betänkande 2002/03:BoU8\r\nFastighetsrättliga frågor.</pre><pre>Anf.  115  GÖRAN HÄGGLUND (kd):\r\nHerr talman! Jag vill inledningsvis yrka bifall till\r\nreservation 11 i betänkandet.\r\nDet betänkande som bostadsutskottet nu föreläg-\r\nger kammaren för beslut rör motioner om fastighets-\r\nrättsliga frågor från allmänna motionstiden år 2002.\r\nEn majoritet i utskottet avstyrker samtliga motioner.\r\nMin avsikt är att på några få minuter kortfattat gå\r\nigenom de tio beslutspunkter som riksdagen har att ta\r\nställning till.\r\nDen första punkten rör expropriationsändamålen.\r\nI en motion föreslås att expropriation endast ska\r\nkomma i fråga där de synnerligen viktiga samhällsin-\r\ntressen gör sig gällande. Inskränkningar av enskildas\r\nrätt till egendom bör enbart kunna få ske om de syftar\r\ntill att skydda människors liv, hälsa och säkerhet,\r\nskydda miljön och naturen samt för att kunna genom-\r\nföra för landet och kommunen ytterst angelägna upp-\r\ngifter.\r\nDetta kan låta bra. Men vi kristdemokrater, som i\r\ndetta fall hör till utskottets majoritet, anser att det\r\nskulle föra alltför långt att ändra lagstiftningen i en-\r\nlighet med detta.\r\nEn annan punkt handlar om ersättningen vid ex-\r\npropriation. Där finns det två olika reservationer. I\r\nden som vi kristdemokrater står bakom förordas en\r\növersyn av ersättningen vid tvångsförvärv och\r\ntvångsutnyttjande av mark där starka kommersiella\r\nintressen gör sig gällande. Man tvingas där som mar-\r\nkinnehavare se sin mark tas i anspråk av andra för\r\nkommersiella ändamål men får själv inte del av den\r\nvinst som uppkommer. Det tycker vi bör ses över.\r\nYtterligare en punkt rör den kommunala förköps-\r\nrätten. Motionären vill här att lagstiftningen ska av-\r\nskaffas medan vi från majoritetens sida framhåller att\r\nden kommunala förköpsrätten är ett viktigt instrument\r\ni den kommunala planeringen. Det är många gånger\r\nett smidigare och snabbare sätt än att via expropria-\r\ntionsförfarande komma överens om problem som inte\r\nkan lösas på andra sätt.\r\nSedan finns motioner om tomträttsinstitutet. Det\r\nhandlar om att kommunerna enligt motinärerna inte\r\nlängre ska få upplåta tomtätter för fastighetsägare\r\neller sådana som köper hus. Det handlar också om\r\nkrav att rätten till friköp bör finnas i alla kommuner.\r\nÄven om jag kan känna sympati för innehållet i mo-\r\ntionerna väger för oss kristdemokrater den kommu-\r\nnala självstyrelsen tyngre än så. Vi tycker att det ska\r\nvara upp till kommunerna själva att avgöra om man\r\nska sälja tomträtter som man i dag är innehavare av\r\noch självklart också om man vill upplåta tomträtter i\r\nframtiden.\r\nI punkt 6 i betänkandet behandlas frågor om strö-\r\nängar. Jag kan där glädja kammaren med att utskottet\r\när enigt i sitt resonemang. Det innebär tyvärr för\r\nmotionären avslag, men utskottet har här behandlat en\r\nfråga som är en ständigt sedd gäst i betänkanden från\r\nbostadsutskottet.\r\nHär finns också motioner som rör ägofrihetslag-\r\nstiftningen och förvärv av hyresfastigheter.\r\nDet finns även motioner om jordförvärvslagen,\r\noch dem tänker jag stanna en minut vid. Jag vet inte\r\nhur många som följde den artikelserie som fanns i\r\nDagens Nyheter i början på året och som handlade\r\nom så kallade skogsklippare, som kringgår lagstift-\r\nningen för att göra snabba pengar på skogsaffärer.\r\nDet handlar om personer som under falska förespeg-\r\nlingar anger att de tänker flytta till en viss ort. De är\r\nalltså inte bosatta på platsen. De köper mark, och\r\ninnan köpet har prövats av de rättsliga instanserna\r\nhugger de ned skogen och säljer snabbt vidare till\r\nandra utan att plantera ny skog. De gör alltså ett\r\nsnabbt klipp och försvinner från platsen.\r\nDetta är naturligtvis inte enkelt att komma åt.\r\nLagstiftningen finns. Till synes smarta människor\r\nkringgår den och lämnar en förödd skog bakom sig.\r\nUtkomstmöjligheterna för de fastboende är ödelagda,\r\ni alla fall beträffande det aktuella området. Det är ett\r\nproblem. En del säger att det är dags att avskaffa\r\nregleringarna eftersom de är svåra att upprätthålla.\r\nAndra, bland andra vi kristdemokrater, vill ha en\r\növersyn av lagstiftningen i syfte att säkerställa en\r\nansvarig vård av de resurser som skogen ger. Skogs-\r\nnäringen är liksom jordbruket områden som inte\r\nlämpar sig särskilt väl för snabba klipp, utan snarare\r\nför långsiktighet. Vår uppfattning är att lagstiftningen\r\nbör ses över och få en sådan inriktning att långsiktigt\r\nansvarstagande premieras.\r\nMed detta, herr talman, yrkar jag bifall till reser-\r\nvation 11. Jag står i övrigt bakom de reservationer\r\nsom Kristdemokraterna har fogade till betänkandet.</pre><pre>Anf.  116  PETER DANIELSSON (m):\r\nHerr talman! Efter Göran Hägglunds pedagogiska\r\ngenomgång av betänkandet kan det kanske vara pas-\r\nsande att komplettera med ett något mer ideologiskt\r\nperspektiv, åtminstone inledningsvis.\r\nFör min del ser jag det privata ägandet som djupt\r\nrotat i den svenska folksjälen. Om vi går några gene-\r\nrationer tillbaka kan vi se att de allra flesta av oss\r\nhärstammar från självägande bönder. Historiskt sett\r\nhar det privata ägandet av jord, skog och hus varit\r\nbetydelsefullt i Sverige och dessutom ganska vanligt.\r\nÄganderätten är också grunden för kapitalismen.\r\nÄven om många politiker i sin retorik förkastar kapi-\r\ntalismen har de i praktiken motvilligt accepterat den\r\neftersom den är en förutsättning för välfärdsstaten.\r\nHistorien har visat att det finns ett starkt samband\r\nmellan å ena sidan ett lands välstånd och ekonomiska\r\ntillväxt, å andra sidan landets institutioner för att\r\nsäkra äganderätten. Utan respekt för den enskilda\r\näganderätten - inget välstånd!\r\nTrots det måste äganderätten gång på gång försva-\r\nras mot politiker som i folkviljans namn vill inskrän-\r\nka den och förstärka politikernas makt att styra sam-\r\nhället.\r\nHerr talman! Äganderätten är också central i en\r\nrättsstat. I Europakonventionen om mänskliga rättig-\r\nheter, som numera ingår i svensk lag, stadgas att varje\r\nfysisk eller juridisk persons rätt till sin egendom ska\r\nlämnas okränkt. På liknande sätt stadgas det i FN:s\r\ndeklaration om mänskliga rättigheter att \"envar har\r\nrätt att äga egendom, ensam eller i förening med\r\nandra. Ingen må godtyckligt berövas sin egendom.\"\r\nTack vare Europakonventionen har vi svenskar\r\nfått ett tydligare skydd för våra individuella rättighe-\r\nter, främst gentemot vänsterpolitikers vilja att styra\r\noch ställa. Europakonventionen ger oss möjlighet att\r\nstämma staten inför Europadomstolen. Inte minst i\r\nexpropriationsärenden har svenskar tvingats göra det.\r\nHerr talman! Mot bakgrund av äganderättens\r\nprincipiellt viktiga roll och dess betydelse för ett\r\nlands välstånd är det viktigt att skydda den. Expropri-\r\nation av mark är en direkt kränkning av äganderätten.\r\nMot bakgrund av det är det inte acceptabelt att fastig-\r\nhetsägare riskeras att utsättas för expropriation utan\r\natt den är påkallad av synnerligen angelägna samhäll-\r\nsintressen.\r\nDet är inte värdigt en rättsstat som Sverige att till-\r\nlåta tvångsmässiga ingrepp i äganderätten på de\r\ngrunder som nuvarande expropriationsändamål tillå-\r\nter. Därför föreslår vi en genomgripande översyn av\r\nexpropriationslagen, som i första hand ska syfta till\r\natt begränsa och tydliggöra de ändamål som kan åbe-\r\nropas vid expropriation. Endast ytterst angelägna\r\nuppgifter och samhällsåtaganden, som att värna män-\r\nniskors liv, hälsa och säkerhet och att skydda natur\r\noch miljö ska tillåtas som expropriationsgrunder.\r\nExempelvis ska expropriation inte medges när det\r\nenda motivet är att stävja en marknadsbaserad värde-\r\nökning.\r\nHerr talman! Det är beklämmande att exempelvis\r\nen företagare kan ges möjlighet att beröva en annan\r\nföretagare dennes egendom och därmed samman-\r\nkopplade möjligheter till eget företagande, vinst och\r\nutkomst. Likaså är det direkt stötande när exproprie-\r\nrad egendom används för ett annat ändamål än för\r\nvilket expropriationen har skett. Särskilt allvarligt och\r\nrättsvidrigt är det när den som har exproprierat an-\r\nvänder egendomen på ett sätt som den tidigare fastig-\r\nhetsägaren har haft önskemål om. Därför vill vi kraf-\r\ntigt begränsa expropriationsändamålen.\r\nI de fall expropriation är oundviklig tycker vi att\r\ndet är viktigt att ersättningsreglerna ska ge markäga-\r\nren kompensation för fastighetens fulla markvärde\r\nsamt för de kostnader och det inkomstbortfall som\r\ninte kan återvinnas.\r\nVi vill avskaffa den så kallade presumtionsregeln.\r\nVi tycker inte att det är rimligt att lägga bevisbördan\r\npå den drabbade fastighetsägaren. Det går stick i stäv\r\nmed vedertagna rättssäkerhetsprinciper. Bevisbördan\r\nska ligga där den hör hemma, nämligen hos expropri-\r\nanten.\r\nHerr talman! Även de krav på förvärvsprövning\r\noch boendeplikt som ställs vid försäljning och köp av\r\nfastigheter i vissa delar av landet är en inskränkning\r\nav äganderätten. Säljaren har inte rätt att sälja till vem\r\nhan eller hon vill.\r\nI Jordförvärvsutredningens betänkande från 2001\r\nföreslås att glesbygsbestämmelserna, det vill säga\r\nboplikten, avskaffas. Vi biträder den uppfattningen\r\noch undrar varför regeringen inte kommer till skott\r\nmed ett förslag.\r\nHerr talman! Förutom att det finns anledning att\r\nslå vakt om äganderätten finns det anledning att ut-\r\nveckla den. Jag tänker bland annat på de tomträttsin-\r\nnehavare som av många kommuner har tvingats in i\r\nen situation som gör dem närmast livegna. De äger\r\nsitt hus men inte den mark huset står på. I flera kom-\r\nmuner runtom i Sverige har småhusägare erbjudits att\r\nfriköpa sina tomter. Det är bra! Vi skulle gärna vilja\r\nse att ett sådant erbjudande gavs till alla Sveriges\r\ntomträttsinnehavare. Dessutom vill vi avskaffa tomt-\r\nrättsinstitutet genom att inga nya tomträtter ska upp-\r\nlåtas.\r\nEtt annat angeläget sätt att utveckla den svenska\r\näganderätten är att möjliggöra bildandet av fastigheter\r\npå höjden, så kallad tredimensionell fastighetsbild-\r\nning. I det sammanhanget är det viktigt att det även\r\ngörs möjligt att äga sin egen lägenhet, så kallade\r\nägarlägenheter.\r\nEn proposition bereds för närvarande i Regerings-\r\nkansliet, men eftersom regeringen och samarbetspar-\r\ntierna gång på gång har visat sig avigt inställda mot\r\nägandet har jag inte så stora förhoppningar. Kanske\r\nkan Anders Ygeman ge kammaren några förhandstips\r\nlite senare.\r\nHerr talman! På det fastighetsrättsliga området\r\nfinns även några föråldrade lagar som bör avskaffas\r\neller moderniseras. En av dem är den kommunala\r\nförköpsrätten, som infördes i slutet av 1960-talet. Vi\r\nmenar att den inte längre behövs och därför bör av-\r\nvecklas. Kommunerna har även utan den kommunala\r\nförköpsrätten tillräckligt med medel för att genomföra\r\nsina planer. Dessutom tror vi att ett avskaffande\r\nskulle bidra till en sundare fastighetsmarknad.\r\nÄven den så kallade förvärvslagen från 1976 vars\r\nsyfte är att hindra så kallade oseriösa personer från att\r\nförvärva hyreshus bör avskaffas. Förvärvslagen fyller\r\ninte sitt syfte eftersom den i praktiken inte har lyckats\r\nhindra oseriösa personers förvärv. I stället medför\r\nlagens byråkratiska handläggning stora tidsförluster\r\nsom i huvudsak drabbar den seriösa merparten av\r\naktörerna på fastighetsmarknaden.\r\nDärför vill vi avskaffa förvärvslagen. Hyresgäs-\r\nterna ska i stället skyddas från oseriösa ägare genom\r\natt ordentliga möjligheter till ingripande införs i de\r\nfall där en fastighetsägare inte fullgör sina förpliktel-\r\nser gentemot hyresgästerna. Exempelvis bör bostads-\r\nförvaltningslagen skärpas.\r\nAvslutningsvis, herr talman, står vi på sedvanligt\r\nsätt bakom alla de moderata reservationerna men för\r\ntids vinnande yrkar jag bifall endast till reservation nr\r\n1.</pre><pre>Anf.  117  LARS TYSKLIND (fp):\r\nHerr talman! Jag vill börja med att yrka bifall till\r\nreservation 6 men står naturligtvis bakom övriga\r\nreservationer där Folkpartiet finns med. Det gäller\r\näven det särskilda yttrande där vi tar upp principen\r\nom fri dispositionsrätt vid försäljning.\r\nDagens debatt handlar om expropriation, kommu-\r\nnal förköpsrätt, tomträtt, förvärv av permanenthus för\r\nfritidsboende med mera. Häri finns naturligtvis en del\r\ntvångssituationer för den enskilde.\r\nDe avgöranden som måste göras i sammanhanget\r\nhandlar mycket om balansen mellan samhällets behov\r\nav att styra och planera utvecklingen och den indivi-\r\nduella friheten och det enskilda egendomsskyddet.\r\nSom vanligt när det gäller sådant är mycket under\r\nutredning, men man måste ändå kunna vara tydlig\r\nmed åt vilket håll man vill gå på vissa punkter.\r\nFolkpartiet liberalernas utgångspunkt är naturligt-\r\nvis att inte införa eller ha kvar regleringar som in-\r\nskränker det enskilda ägandet och dispositionsrätten\r\növer fastigheter om man inte mycket väl kan motivera\r\ndetta. Det torde då uppkomma ett mycket begränsat\r\nantal så kallade tvångssituationer.\r\nVi inser naturligtvis att man i vissa avgränsade\r\nsituationer måste ha kvar till exempel kommunernas\r\nrätt att förvärva mark för vital samhällsutveckling. Då\r\nmåste dock alla alternativa lösningar ha prövats fullt\r\ninnan tvångssituationen blir aktuell.\r\nJag kommer inte att ta upp alla punkter i betän-\r\nkandet utan begränsa mig till några stycken.\r\nJag börjar med expropriationsändamålen. Från\r\nFolkpartiets sida accepterar vi utskottets skrivning där\r\nman lägger betoningen på att hänsyn måste tas till de\r\nmotstående intressena vid prövningen, att de ska\r\nprövas mot de allmänna intressena och att alla sätt\r\nska provas fullt ut innan tillstånd kan ges till expro-\r\npriation.\r\nNär det gäller expropriationsersättningen har vi en\r\nannan inställning än utskottsmajoriteten. Våra in-\r\nvändningar mot dagens regler har vi utvecklat i reser-\r\nvation 2. Vi anser att det är rimligt att markägaren får\r\nersättning som motsvarar det aktuella marknadsvär-\r\ndet. Vi vill därmed också avskaffa presumtionsregeln.\r\nDet är en bakvänd och oacceptabel ordning att bevis-\r\nbördan för vad som ligger till grund för marknadsvär-\r\ndet ligger på fastighetsägaren, som i detta samman-\r\nhang utsätts för tvång. Ändras reglerna till att mark-\r\nnadsvärde gäller torde även behovet av så kallad\r\nvärdestegringsexpropriation bli inaktuellt. Man kan\r\ndå vid varje enskilt tillfälle bedöma marknadsvärdet.\r\nHerr talman! Jag ska ta upp ytterligare en fråga,\r\nnämligen friköp av tomträtter. Vi tycker, som vi skri-\r\nver i reservation 6, att rätten att friköpa tomter som\r\nupplåtits med tomträtt ska gälla alla småhusägare i\r\nSverige var de än bor. Genom ägandet stärks egen-\r\nmakten i boendet, och dessutom säkerställer man sig\r\nför utgiftsökningar i form av ökade tomträttsavgälder\r\ntill exempel vid ett stigande fastighetsvärde.\r\nDet är riktigt som man säger här att detta ställs\r\nmot det kommunala självstyret. Vi väljer dock indivi-\r\ndens frihet i det här sammanhanget.\r\nJag vill också säga några ord om principerna vid\r\nförvärv av permanenthus för fritidsboende, som finns\r\nmed som en sista punkt i betänkandet. Utskottet säger\r\ni sin skrivning att man inte är beredd att ta ställning i\r\ndagsläget då regeringen för närvarande överväger\r\nförslaget från Jordförvärvsutredningen att upphäva\r\nglesbygdsbestämmelserna i jordförvärvslagen så att\r\nlantbruksegendom kan förvärvas utan koppling till\r\nboende och brukande. Man vill titta på detta innan\r\nman tittar på nästa punkt, som då blir permanenthus\r\nför fritidsboende.\r\nFrån Folkpartiets sida vill vi ändå redan nu slå fast\r\natt vi kommer att motsätta oss en utveckling där en-\r\nskilda inte fritt kan sälja sin fastighet med oinskränkt\r\ndispositionsrätt. Vi inser naturligtvis att det kan bli\r\nproblem till exempel i vissa skärgårdsområden när\r\ndenna omvandling sker från permanentboende till\r\nfritidsboende. Här måste man dock söka andra lös-\r\nningar än boplikt och annat som har tagits upp i en\r\ndel motioner och som inskränker det enskilda ägan-\r\ndet.\r\nNågot som diskuterats på vissa ställen är till ex-\r\nempel kooperativ hyresrätt. I stadgarna i en sådan\r\nförening skulle man då kunna låsa användningsområ-\r\ndet.\r\nHerr talman! Jag slutar här och yrkar bifall till re-\r\nservation 6, som handlar om rätten att friköpa tomt-\r\nrätter.</pre><pre>Anf.  118  OWE HELLBERG (v):\r\nHerr talman! Detta betänkande innehåller en rad\r\nfrågor av ideologisk natur, och en intressant diskus-\r\nsion om dessa sakfrågor är frestande. Jag ska dock av\r\ntidsskäl avstå från en sådan debatt och i stället ägna\r\nmig åt den reservation som Vänsterpartiet har i detta\r\nbetänkande. Den handlar om villkoren för fäbodbru-\r\nket, en liten men betydelsefull fråga inte minst för\r\nlandets kulturmiljövärden och för bevarandet av ut-\r\nrotningshotade husdjursraser.\r\nI Gävleborgs, Dalarnas, Värmlands, Västernorr-\r\nlands och Jämtlands län finns ca 200 levande fäbodar.\r\nI min egen hemkommun Ockelbo finns två levande\r\nfäbodar som bedriver verksamhet till glädje för\r\nmånga, inte minst för ortens skolbarn som i praktiken\r\nkan ta del av ett stycke svensk jordbrukshistoria och\r\nsamtidigt lära sig Ockelbovisan, som i en vers beskri-\r\nver delar av fäbodlivets verklighet på följande vis:\r\nUti ljuv messömmartid pläga gössarna många\r\ngla i hågen så lustelig till fäboarna gånga\r\nFäbopigerna de små le så sedigt å solit\r\ndöm haft långsamt döm också, tä få råkas ä rolit\r\nHerr talman! Vad som sedan händer i midsom-\r\nmarfirandet berättar inte visan. Det får man faktiskt\r\nfundera på lite själv.\r\nFäbodbruket är, trots alla vackra ord som skrivs\r\nom det, i dag hotat. Riksdag, regering och olika myn-\r\ndigheter har uttalat sig om dess bevarande, men sam-\r\ntidigt pågår en process där den fria betesrätten för\r\ndjuren på fäboden ifrågasätts. I en departementspro-\r\nmemoria hävdas att lagen är uråldrig och inte relevant\r\ni dagens samhälle. I ett domstolsavgörande har en\r\nhusägare fått rätt gentemot en fäbodbrukare i fråga\r\nom att denne är skyldig att stänga in sina djur. EU\r\nkräver att en fäbodbrukare ska kunna garantera att\r\ndjuren har tillgång till fritt bete under en femårsperiod\r\nsom en förutsättning för att få bedriva verksamheten.\r\nRätten till fritt bete är en avgörande faktor för att\r\nkunna bedriva fäbodbruk och för att upprätthålla\r\nboskapsskötseln på ett traditionsenligt sätt. Men den\r\när också viktig för att bevara det särpräglade kultur-\r\nlandskapet då den omgivande marken annars inte alls\r\nskulle brukas. I dag sker till exempel ingen slåtter på\r\nsådana marker.\r\nTydligen har det kommit lite grus i maskineriet\r\nnär det gäller regeringens arbete med att utforma ett\r\nlagförslag utifrån departementspromemorian. Där\r\nföreslås nämligen att ägofredslagen ska upphöra från\r\noch med juni 2003, ett förslag som inte kan verkstäl-\r\nlas eftersom utskottet inte fått någon proposition att\r\nbehandla.\r\nOm departementspromemorian blir verklighet av-\r\nskaffas ägofredslagen och ingen vet vad som kommer\r\ni stället. Därför är det viktigt att riksdagen redan nu\r\nmarkerar i denna fråga och ställer sig bakom Väns-\r\nterpartiets förslag om att oavsett om ägofredslagen\r\navskaffas eller ej ska den fria betesrätten finnas även i\r\nfortsättningen och vara reglerad via lagstiftningen.\r\nDärmed, herr talman, yrkar jag bifall till reserva-\r\ntion 7, men jag delar även uppfattningen i reservation\r\n8 från Centerpartiet.</pre><pre>Anf.  119  RIGMOR STENMARK (c):\r\nHerr talman! E 4:ans dragning förbi Uppsala ge-\r\nnom det känsliga kulturhistoriska området och på den\r\nfina jordbruksmarken på den uppländska slätten är nu\r\ni full gång. Det har varit en lång och smärtsam väg att\r\ngå för både beslutsfattare och inte minst de berörda,\r\nde som ser hur en väg förstör deras marker och bop-\r\nlatser.\r\nJag har haft många kontakter med folk när det\r\ngäller E 4-frågan. Så sent som i förra veckan pratade\r\njag med vägdirektören efter att ha fått frågan från en\r\nmarkägare: När får jag ersättning för det intrång som\r\nman nu gör på min mark? Svaret blev: Så fort som\r\nmarkägare och myndighet är överens.\r\nÄr överens? På lika villkor eller på vilkens vill-\r\nkor? Vad är det som väger tyngst när man bedömer\r\ndet? Hur värderas marken och därmed också intrång-\r\net? Det här är segslitna frågor eftersom det handlar\r\nom att människor egentligen känner sig uppgivna\r\nredan från början, i sakfrågan. De hade inte alls öns-\r\nkat att någon stor E 4 skulle dras just där, över deras\r\nmarker. Men de får ändå se hur deras mark exproprie-\r\nras mitt framför deras ögon.\r\nSjälvbestämmande, livskvalitet och tillväxt för fö-\r\nretagen är det många som säger sig värna. Även vi\r\nfrån Centerpartiet stryker under det med kraft. Då\r\nhandlar det också om att titta på hur expropriation\r\noch fastighetsrättsliga frågor slår. Det handlar ju om\r\natt enskildas egendom tas i anspråk för att tillgodose\r\nallmänna intressen. Det är en grannlaga uppgift. Det\r\nhandlar om att visa respekt och förståelse. Det är\r\nalltid den enskilde markägaren som är den svagare\r\nparten i uppgörelsen. Och det är den svagare parten\r\nsom också ska skyddas i lagstiftningen.\r\nDet är mot bakgrund av det som vi ser ute i sam-\r\nhället, när man tar mark i besittning utan att ersätt-\r\nningsreglerna ger markägaren kompensation för fas-\r\ntighetens fulla marknadsvärde samt också för de\r\nkostnader och inkomstbortfall som kan bli följden av\r\nen expropriation, som vi från Centerpartiet kräver en\r\növersyn av de regler och lagar som nu gäller.\r\nHerr talman! Jag yrkar alltså bifall till reservatio-\r\nnerna 1 och 2. Jag står även bakom de övriga reser-\r\nvationer där mitt namn finns med.\r\nHerr talman! Vi har också i Sverige många kul-\r\nturbygder och värdefulla marker att värna om. Det\r\ngör man på bästa sätt genom att se till att det finns\r\nmänniskor som är verksamma ute i de olika bygder vi\r\nhar. Landsbygden måste hållas levande. Det måste\r\nfinnas en möjlighet att försörja sig på landsbygden.\r\nAlla småföretagare som finns där måste få möjlighet\r\natt utvecklas. Det är av stor betydelse för att vi ska få\r\nden önskvärda tillväxten i vårt land. Vi måste ge goda\r\nförutsättningar. Sambandet mellan att äga, bruka och\r\nbo på gårdarna måste vara utgångspunkten för livet\r\npå landet. Balansen mellan enskilt ägande och bo-\r\nlagsägande har på många håll i landet ändrats och\r\nblivit till ett bekymmer för ägarna av små skogsbruk.\r\nSärskilt svårt har det blivit för privatskogsbruket att\r\nkonkurrera med bolagen om skogsmarken i regioner\r\ndär bolagen, inte minst de statliga, bedriver en kall-\r\nhamrad ekonomisk, offensiv markpolitik.\r\nHerr talman! Jag började mitt anförande med att\r\nbelysa de uppländska böndernas situation vid mar-\r\nkintrång. Nu vill jag ta er med till Japan genom att\r\nberätta om de kontakter som vi i den svensk-japanska\r\nföreningen här i riksdagen hade för en tid sedan med\r\nskogsägare, företagare från Insjön i Dalarna, som\r\nbedriver ett nära samarbete med Japan och japanska\r\nhusbyggare. Man förädlar den svenska skogen och\r\ntillverkar svenska trähus som sedan säljs till Japan.\r\nEn småföretagaranda, ett av många familjeföretag,\r\nsom har stor betydelse för vårt land fick vi möta.\r\nDen person vi pratade med framförde dock skarp\r\nkritik mot det statliga ägandet av skog, som konkurre-\r\nrar med hans företag. Att konkurrera med likvärdiga\r\nparter var inte  något som bekymrade honom. Det\r\ngagnade snarare utvecklingen. Men att konkurrera\r\nmed statliga skogsbolag är inte lätt. Det borde egent-\r\nligen inte få förekomma.\r\nHerr talman! Jordförvärvsutredningens förslag om\r\natt avskaffa jordförvärvslagens glesbygdsbestämmel-\r\nser bör inte genomföras innan man har gjort en omar-\r\nbetning som garanterar och värnar familjejordbruken\r\noch familjeskogsbruken i Sverige. Generationsskiften\r\nmåste också garanteras.\r\nDet är ju, herr talman, generation efter generation\r\nefter generation som hitintills har skött den svenska\r\nlandsbygden. Vi har ett avlångt land med skilda för-\r\nutsättningar, en rikedom som vi kanske inte alltid\r\nbeaktar. Jag började med Uppland, tog en svävare\r\növer Japan och slutar nu som Owe Hellberg, inte med\r\natt sjunga men med att belysa fäbodbruket i Dalarna,\r\nJämtland, Västernorrland och Värmland. Det är fak-\r\ntiskt fantastiskt att den verksamheten fortfarande\r\nfinns kvar, till gagn inte minst för den turism som vi\r\nönskar mer av i Sverige. Den hör också till tillväxten\r\ni ett land.\r\nTrots sin relativt ringa omfattning är den, precis\r\nsom Owe Hellberg sade, mycket viktig för att bevara\r\nden biologiska mångfalden, bevara värdefull natur-\r\noch kulturmiljö samt också se till att inte många av\r\nvåra husdjursraser utplånas. För att bevara fäbodbru-\r\nket och miljön är det viktigt att verksamhet och bo-\r\nskapsskötsel kan fortsätta. För att det ska vara möjligt\r\nkrävs det att det går att upprätthålla det traditionella\r\nsättet med fritt bete på fäboden.\r\nI reservation 8 belyser jag det här närmare. Där\r\nkräver vi också från Centerpartiets sida en översyn av\r\nnu gällande lagstiftning om ägofred. Det förslag som\r\nvi fick höra talas om i den departementspromemoria\r\nsom ännu inte har kommit någonstans säger ändå att\r\nman ska upphäva ägofredslagen. Det kan få en för-\r\nödande konsekvens för det fäbodbruk som i dag finns\r\noch som vi bör akta.</pre><pre>Anf.  120  HELENA HILLAR ROSEN-\r\nQVIST (mp):\r\nHerr talman! Det var för exakt två år sedan som\r\nJordförvärvsutredningen lämnade sitt betänkande\r\nÄgande och struktur inom jord och skog. Att utred-\r\nningen kom till stånd hade till stor del sin upprinnelse\r\ni flera så kallade klipp som försiggick i skogslänen.\r\nDet visade sig vara så mycket som 10 % som med ett\r\nfinare ord var sådana exploaterande fastighetsförvärv.\r\nDet finns visserligen regler om förköpsrätt för\r\nglesbygdsbor och krav på förvärvstillstånd för utbor.\r\nMen enligt utredaren är reglerna så lätta att kringgå\r\natt de lika gärna kan tas bort. I stället för att göra en\r\nskärpning av jordförvärvslagen förespråkar han en\r\nstriktare tillämpning av skogsvårdslagen. Jag har\r\nsvårt att avgöra vilken väg som är lämpligast att gå.\r\nDet viktiga nu anser jag vara att det görs något över\r\nhuvud taget.\r\nNärings- och Jordbruksdepartementen lär ha slagit\r\nihop sina kloka huvuden och hade visst tänkt sig att\r\nkomma med ett förslag i vår. Ännu har inte jag sett\r\nnågot. Jag har verkligen försökt lusläsa propositions-\r\nförteckningarna, men kan någon tala om för mig var\r\njag hittar detta förslag?\r\nUnder tiden pågår en omfattande skövling. Det\r\nhar förekommit verkligt fula fall, som Göran Hägg-\r\nlund tog upp förut och som vi har kunnat läsa i tid-\r\nningsartiklar under vintern. Jag undviker för att inte\r\nväcka motsättningar mellan landets olika delar att tala\r\nom varifrån folk kommer och var det här försiggår,\r\ndärför kallar jag den här personen lite lagtekniskt för\r\nutbon. Det är ett fall där utbon inte fått förvärvstill-\r\nstånd därför att det har funnits köpare från trakten.\r\nUnder överklagandetiden avverkades en del av sko-\r\ngen ändå. Det är sådant som händer, och det är inte\r\nbra. Om skogsvårdslagen har sådana här luckor vet\r\ninte jag om det hjälper att ha striktare tillämpning av\r\nden.\r\nSedan struntar en del skogsägare i att följa en del\r\nandra lagar, som till exempel lagen om avverknings-\r\nanmälan som har funnits i 25 år och som inte torde\r\nvara helt okänd vid det här laget. Skogsvårdsstyrel-\r\nserna i Dalarna-Gävleborg och Värmland-Örebro har\r\nvia satellitbilder uppdagat att uppemot 10 % av den\r\navverkade skogsarealen inte anmälts. Skogsvårdssty-\r\nrelserna måste anmäla brotten, som ofta också är brott\r\nmot miljöbalken. I miljöbalken framgår till exempel\r\natt alla större ingrepp i nyckelbiotoper ska anmälas\r\nför samråd.\r\nMiljöpartiet tycker att det måste finnas ett sam-\r\nband mellan boende, brukande och ägande. Glesbyg-\r\nden måste få tillbaka kontrollen över naturtillgångar-\r\nna. Det är nödvändigt i bygder som ofta saknar andra\r\ninkomstkällor, och det är ofta en förutsättning för att\r\nman över huvud taget ska kunna bo kvar.\r\nVi vill ha en bred översyn av dessa frågor, och vi\r\nnöjer oss inte med ett vagt löfte om ett förslag i fram-\r\ntiden - särskilt inte om det ska baseras på en utred-\r\nning där man föreslår att jordförvärvslagens gles-\r\nbygdsbestämmelser ska avskaffas. Översynen bör\r\navse den lagstiftning som redan finns samt omfatta de\r\nutländska förebilder man kan hitta som har detta mål.\r\nNya idéer måste utvecklas och prövas. Översynen kan\r\ninte avse bara markpolitiska frågor. Den måste också\r\nomfatta till exempel lämpliga långsiktigt hållbara\r\nformer för ägandet av mark, bostäder och företag. Det\r\nvar någon som nämnde de kooperativa formerna. Jag\r\ntror också på det sambandet.\r\nDet finns både s- och kd-motioner om dessa frå-\r\ngor utöver motionerna från Miljöpartiet. Dessvärre\r\nstår vi ensamma för reservation 12, men det hindrar\r\ningen annan från att i det avgörande ögonblicket rösta\r\npå den. Vad beträffar jordförvärvslagen har ju kd,\r\nCentern och vi en gemensam reservation, som jag\r\nnaturligtvis står bakom. Men nu nöjer jag mig med att\r\nyrka bifall till reservation 12 under punkt 10.</pre><pre>Anf.  121  PETER DANIELSSON (m) re-\r\nplik:\r\nHerr talman! Som jag förstår det hela står ni bak-\r\nom boendeplikten, det vill säga att man ska vara hel-\r\nårsboende för att få förvärva egendom på landsbyg-\r\nden. Jag har en fråga med anledning av detta.\r\nHelårsboende bygger rimligen på att människor\r\nhar sin sysselsättning på platsen eller kan arbeta på\r\ndistans. Samtidigt ser vi i samhället att människors\r\nkonsumtionsmönster förändras. Man arbetar i staden,\r\noch man åker ut på landet på fritiden. Det påverkar.\r\nTycker Helena Hillar Rosenqvist att politiken ska\r\nskapa ett annat utfall än vad de grundläggande förut-\r\nsättningarna leder till?</pre><pre>Anf.  122  HELENA HILLAR ROSEN-\r\nQVIST (mp) replik:\r\nHerr talman! Det är väl helt okej att bo på landet\r\noch ha sin utkomstkälla i staden. Vi vill uppmuntra\r\nboendet på landet. Men tanken är att man dessutom\r\nhar sin förvärvskälla där man bor. Det vet Peter Dani-\r\nelsson. Det är här som vi har diametralt motsatta\r\nståndpunkter. Vi i Miljöpartiet vill uppmuntra till\r\ndetta. Det som försvåras är att ha sin utkomst där man\r\nbor om man råkar bo på landet.\r\nDäremot välkomnar vi som bor på landet alla som\r\nvill bo där. Problemet är bara att vissa områden ten-\r\nderar att bli sommarstugeområden med många fri-\r\ntidshus. Därmed följer att underlaget för glesbygds-\r\nbutiker och så vidare försvinner när det inte finns\r\nhelårsboende.</pre><pre>Anf.  123  PETER DANIELSSON (m) re-\r\nplik:\r\nHerr talman! Men om människor väljer att bo och\r\narbeta i staden och vill ha sitt fritidsboende på landet,\r\nska politiken hindra deras förutsättningar att få köpa\r\nfritidsboende på landet?</pre><pre>Anf.  124  HELENA HILLAR ROSEN-\r\nQVIST (mp) replik:\r\nHerr talman! Det ska inte försvåra för dem som\r\nbor på landet och har sin utkomst där. Det är vad som\r\nhänder när fastigheterna blir uppköpta. Det är helt\r\nokej om Peter Danielsson vill köpa en grannfastighet\r\ntill mig där jag bor, men jag kanske ska få ha fördelen\r\natt ha min skog och mark omkring mig att äga och\r\nbruka. Det är den motsättningen vi ser i dessa fall.</pre><pre>Anf.  125  ANDERS YGEMAN (s):\r\nHerr talman! Majoritetens synpunkter finns väl\r\nbeskrivna i det betänkande som föreligger i kamma-\r\nren. Jag har tagit del av den debatt som har varit, och\r\njag har sett en ganska intressant, om än förvirrad,\r\ndebatt om ägandet. Jag ska inte ta upp kammarens tid\r\nmed den frågan, men jag konstaterar ändå att Mode-\r\nraterna har den synen på ägandet att det privata, det\r\negna ägandet, är helt okej. Det ska premieras. Allt\r\nannat ägande är på något sätt lite suspekt. Att äga\r\nsaker tillsammans, i en förening, i ett samhälle, i ett\r\nland, är något som ska ifrågasättas.\r\nJag tänker inte sjunga som Owe Hellberg gjorde,\r\nmen jag kan citera en känd svensk författare för att ge\r\nkammaren en stunds eftertanke: Jag äger inte ett enda\r\nträd, ändå är hela skogen min!\r\nDet kanske kan stämma till eftertanke för dem\r\nsom menar att det är bara det enskilda ägandet vi ska\r\nslå vakt om här i kammaren.\r\nVi har tidigare i denna kammare i bostadsutskot-\r\ntets debatter flera gånger diskuterat det kommunala\r\nsjälvstyret. Moderater och folkpartister har i kamma-\r\nrens talarstol sagt att varje annan princip och varje\r\nannat behov ska underkasta sig det kommunala själv-\r\nbestämmandet. Så har det låtit. Nu visar det sig när vi\r\ntar del av folkpartisternas och moderaternas reserva-\r\ntioner att det inte gäller. Kommuner ska förbjudas att\r\nhyra ut mark med hjälp av tomträttsinstitutet. De ska\r\ntvingas att sälja sin mark. Här i riksdagens kammare\r\nska vi bestämma om Åmåls kommun eller Stock-\r\nholms kommun ska äga eller inte äga mark och om de\r\nska tvingas bjuda ut sin mark. Kommunen ska enligt\r\nden moderata reservationen inte heller få köpa mark.\r\nDet kan ifrågasättas om man ska använda kommu-\r\nnens pengar till det när det finns så många andra\r\nträngande behov i kommunerna. Varför vet Modera-\r\nternas riksdagspolitiker detta bättre än de enskilda\r\ninvånarna i kommunen?\r\nDet finns en intressant debatt som förs utanför\r\nkammaren om just markinnehav. Hans Lind har i en\r\nESO-rapport konstaterat att de stora bolagens mar-\r\nkinnehav försvårar byggandet eftersom de sitter på\r\nkanske fem, sex, sju års total byggandeproduktion.\r\nHans Lind föreslår en utökad expropriationsrätt för\r\natt kunna öka konkurrensen i byggsektorn och få i\r\ngång byggandet. Några borgerliga partier i kammaren\r\nvill göra precis det motsatta, inte för att de värnar\r\nbostadskonsumenterna utan för att de värnar princi-\r\npen om det privata ägandet och principen att det pri-\r\nvata ägandet går före de gemensamma intressena i\r\nsamhället. Det är de gemensamma intressena att byg-\r\nga vägar, järnvägar och hus till kommunens medbor-\r\ngare.\r\nHerr talman! Jag yrkar avslag på samtliga reser-\r\nvationer och bifall till förslaget i betänkandet.</pre><pre>Anf.  126  OWE HELLBERG (v) replik:\r\nHerr talman! Utskottsmajoriteten vill inte ställa\r\nsig bakom Vänsterns deklaration om att man ska\r\nbevara den fria betesrätten för att skydda det pågåen-\r\nde fäbodlivet och fäbodbruket i Sverige. På vanligt\r\nmanér försöker man vifta undan detta genom att skri-\r\nva att bostadsutskottet inte vill föregripa de pågående\r\növervägandena inom Regeringskansliet och avstyrker\r\ndärför motionsförslagen.\r\nKan Anders Ygeman i annan lagstiftning garante-\r\nra våra fäbodbrukare att deras djur också i fortsätt-\r\nningen har rätt till det fria betet även om den så kalla-\r\nde ägofredslagstiftningen försvinner?</pre><pre>Anf.  127  ANDERS YGEMAN (s) replik:\r\nHerr talman! Åsa-Nisse-marxismen har i svensk\r\npolitik ofta tillskrivits Centerpartiet. Det är helt up-\r\npenbart att det även i Vänsterpartiet finns starka an-\r\nhängare av denna åsiktsriktning.\r\nVi kommer inte här i kammaren att avslå förslag\r\nsom inte finns. Jag kan ge en garanti till Owe Hell-\r\nberg och fäbodbrukarna, och det är att när och om\r\nnågot förslag finns kommer det att hanteras här i\r\nkammaren. Då kommer Owe Hellberg att kunna yrka\r\nbifall till eller avslag på ett sådant förslag. När det\r\ninte finns kommer det inte att behandlas i kammaren.</pre><pre>Anf.  128  OWE HELLBERG (v) replik:\r\nHerr talman! Det blir nog inga visor för Anders\r\nYgeman. Det skulle i så fall bli en nidvisa, tror jag -\r\nmed tanke på det jag gjorde i mitt förra anförande.\r\nJa, jag tror att de tycker att det här är en mycket\r\nviktig fråga, som jag sade. Det är en viktig fråga för\r\nen liten del av yrkesutövande fäbodbrukare. De vill\r\nnog inte höra det besked som Anders Ygeman fram-\r\nför i dag, att det där kan vi väl strunta i och vänta\r\nmed.\r\nDet är tydligen något problem i Regeringskansliet,\r\neftersom regeringen inte har lagt det förslag som\r\npromemorian har föreskrivit, att lagen skulle upphäv-\r\nas nu i juni. Det är tydligen en liten fnurra på tråden.\r\nDet vore intressant om vi kunde få veta vari proble-\r\nmet ligger och om Anders Ygeman ställer sig bakom\r\nden fria betesrätten för fäbodbrukarna och deras verk-\r\nsamhet.</pre><pre>Anf.  129  ANDERS YGEMAN (s) replik:\r\nHerr talman! Jag har ingen anledning att ifråga-\r\nsätta den fria betesrätten för fäbodbrukare. Det finns\r\ninget förslag som har ställts till riksdagens kammare\r\nom att upphäva den. Om det skulle komma ett sådant\r\nförslag är jag beredd att titta på det och vilken övrig\r\nlagstiftning som vi i så fall skulle föreslå för att kunna\r\ngarantera den fria betesrätten för fäbodbrukare. Så\r\nlänge det inte finns ett sådant förslag tänker jag inte\r\ndebattera det i kammaren.</pre><pre>Anf.  130  RIGMOR STENMARK (c) re-\r\nplik:\r\nHerr talman! Jag hoppas att Anders Ygeman ändå\r\nvill debattera lite grann med mig kring detta med att\r\näga, bruka och bo.\r\nOm jag inte hörde fel sade han någonting om att\r\n\"jag äger inte ett enda träd och ändå är hela skogen\r\nmin\". En lantbrukare och skogbrukare ser inte så lätt\r\npå saken. Han säger nog snarare tvärtom, att han\r\nväldigt gärna vill värna den skogen så att alla männi-\r\nskor kan komma dit, se, gå och vara där på ett hyfsat\r\nsätt. Men han äger den skogen, och han tar väl hand\r\nom skogen.\r\nJag skulle vilja veta vilka förutsättningar Anders\r\nYgeman vill ge skogen och bonden ute på vår upp-\r\nländska landsbygd och uppe i Norrland. Vilka idéer\r\nfinns hos Socialdemokraterna för att värna den här\r\nbetydelsefulla biten?</pre><pre>Anf.  131  ANDERS YGEMAN (s) replik:\r\nHerr talman! Med all respekt för Rigmor Sten-\r\nmark och Centerpartiet, vill jag påpeka att bostadsut-\r\nskottets betänkande nr 8 rör fastighetsrättsliga frågor\r\noch inte förutsättningarna för jordbruket på den upp-\r\nländska landsbygden. Jag är säker på att kammaren\r\nkan återkomma till en diskussion om det uppländska\r\nlantbruket i lämpligt utskottsbetänkande och i lämp-\r\nligt utskott.</pre><pre>Anf.  132  RIGMOR STENMARK (c) re-\r\nplik:\r\nHerr talman! Nu gör Anders Ygeman det väldigt\r\nlätt för sig. Han vill inte debattera någonting. Jag\r\nförstår att han inte vill göra det när han inte har kän-\r\nnedom om det. Det gäller till exempel hur det ser ut\r\npå en fäbod.\r\nVad det egentligen handlar om är fastighetsrättsli-\r\nga frågor. Fastighetsrättsliga frågor är verkligen en\r\ndel i det här betänkandet. Det har till och med den\r\nrubriken. Det går inte att komma undan med att säga\r\natt det här handlar om rättigheten till fastigheter, att\r\näga fastigheter.\r\nJag vill än en gång fråga Anders Ygeman: Hur\r\ntänker Anders Ygeman och Socialdemokraterna se till\r\natt människorna ute på landsbygden blir rättvist be-\r\nhandlade när det gäller till exempel expropriation av\r\nderas egen mark?</pre><pre>Anf.  133  ANDERS YGEMAN (s) replik:\r\nHerr talman! Jag måste göra Rigmor Stenmark\r\nbesviken på en punkt. Jag vet mycket väl vad en\r\nfäbod är. Bara 850 meter från mitt lantställe i Gäst-\r\nrikland finns en fäbod. Rakt nedanför mig finns den\r\njordbrukare som äger och driver den fäboden. Jag\r\nbrukar samtala med honom på sommaren om hans\r\njordbruk och jordbrukets förutsättningar. Rigmor\r\nStenmark är välkommen upp och prata med honom\r\nom hans livsmiljö.\r\nDet gör inte att betänkandet handlar om någonting\r\nannat. Det är fastighetsrättsliga frågor som diskuteras.\r\nJag tycker att den expropriationslagstiftning som i\r\ndag gäller väl tillgodoser individens behov av rättssä-\r\nkerhet, men också samhällets behov av bostäder,\r\ninfrastruktur och järnväg.\r\nDet är nämligen så att en expropriationslagstift-\r\nning som skulle förskjutas i den riktning som några\r\nborgerliga partier vill skulle göra det svårare att ex-\r\npropriera mark och göra det svårare att tillvarata\r\nallmänna intressen. Det skulle bli svårare att bygga\r\njärnvägar.\r\nDet skulle bli svårare, precis som Rigmor Sten-\r\nmark var inne på, att flytta E 4:an, där den går rakt\r\ngenom Uppsala, där bilarna har en snitthastighet på\r\nungefär 30 kilometer per timme på helgerna och där\r\nbilarna drar 2 liter bensin per mil i stället för 0,7 liter.\r\nDet är för samhällets bästa som vi har en expro-\r\npriationslagstiftning, för att vi ska kunna ta ställning\r\noch kunna ta för samhället nyttiga beslut, som att\r\nbygga järnvägar, bygga vägar och bygga energista-\r\ntioner och annat som är viktigt för samhällets utveck-\r\nling.</pre><pre>Anf.  134  LARS TYSKLIND (fp) replik:\r\nHerr talman! Det som Anders Ygeman säger kan\r\nlåta logiskt, men det är lite av en logisk kullerbytta\r\nnär han tar upp det kommunala självstyret. Jag kan\r\nkonstatera att Folkpartiet och Moderaterna får olika\r\ngraderingar i det så kallade helvetet.\r\nNär vi diskuterar kommunalt självstyre är det of-\r\ntast mot statliga ingripanden, men vi måste ändå ha\r\nrätt att även i denna kammare göra avvägningar ned\r\nmot individens frihet. Det är det som vi gör när vi\r\npratar om tomträttsinstitutet och rätten att friköpa. Vi\r\nhar resonerat kring det och gjort den avvägningen.\r\nDet kanske kan vara av ideologisk art, men det får det\r\nvara.\r\nNär det gäller expropriation, som Anders Ygeman\r\ntog upp på slutet, är det klart att det uppkommer situ-\r\nationer när samhället måste ha rätt att expropriera.\r\nMen det gäller, som vi har tagit upp här, att man som\r\nenskild individ måste kompenseras fullt ut. Det är den\r\ninvändningen som vi har haft från vårt håll.</pre><pre>Anf.  135  ANDERS YGEMAN (s) replik:\r\nHerr talman! Det är helt rätt, som Lars Tysklind\r\nsäger, att det finns grader i helvetet - eller i himlen\r\neller vad man ska säga. Jag ska frikänna Folkpartiet\r\nfrån samma synd som Moderaterna när det gäller det\r\nkommunala självstyret.\r\nMen det är märkligt. För bara några veckor sedan\r\nnär vi debatterade här i kammaren fanns inte den\r\ngraderingen. Då fanns inte avvägningen mellan olika\r\nintressen. Då var det majoriteten som hotade det\r\nkommunala självstyret. Nu sitter oppositionen i sam-\r\nma båt. Nu vill man skära i det kommunala självsty-\r\nret.\r\nJag nöjer mig med att konstatera att det är en av-\r\nvägning och att vi gör olika avvägningar. Vår avväg-\r\nning kanske tenderar att ta mer hänsyn till allmänin-\r\ntresset och mindre till egenintresset.\r\nLåt mig också säga något om expropriation och\r\nersättning. Det är rätt, som Lars Tysklind säger, att en\r\nförutsättning för expropriation är att den enskilde får\r\nen bra ersättning för det som exproprieras.\r\nDen lagstiftning som vi har, som Folkpartiet vän-\r\nder sig mot, är ju till för att skydda samhället från\r\ndem som spekulerar i mark och använder exproprie-\r\nringsverktyget. När till exempel en väg ska byggas\r\nköper man upp mark och spekulerar sedan i markin-\r\nnehav på samhällets bekostnad. Lagstiftningen är till\r\nför att jag och Lars Tysklind inte ska få betala dubbla\r\neller tredubbla priset för att det ska byggas en järnväg\r\neller väg. Vi anser att den avvägningen måste finnas\r\nkvar. Men den enskilde ska självfallet få en korrekt\r\noch riktig ersättning för den mark som exproprieras.</pre><pre>Anf.  136  LARS TYSKLIND (fp) replik:\r\nHerr talman! Jag ska lämna det ämnet. Vi kanske\r\ninte blir helt överens innan dagen är slut.\r\nJag skulle vilja ställa en kort och rak fråga: Har\r\nAnders Ygeman och Socialdemokraterna någon in-\r\nställning till resonemanget kring boplikt? Det resone-\r\nras om detta i vissa skärgårdsområden.</pre><pre>Anf.  137  ANDERS YGEMAN (s) replik:\r\nHerr talman! Det enklaste vore väl att svara nej på\r\nden frågan och förkorta diskussionen, men jag kan\r\nsäga så här:\r\nDet finns en utredning och ett beredningsarbete,\r\nsom vi skriver i betänkandet, och vi har anledning att\r\nkomma tillbaka i den frågan. Men jag har svårt att se\r\natt boplikt löser något av de problem som boplikt\r\nsägs lösa. Jag tror att vi, i alla fall i huvudsak, måste\r\nhitta andra verktyg för att kunna lösa de problemen.</pre><pre>Anf.  138  PETER DANIELSSON (m) re-\r\nplik:\r\nHerr talman! Anders Ygeman har rätt när han sä-\r\nger att vi moderater sätter äganderätten framför poli-\r\ntikers vilja att styra och bestämma över våra liv.\r\nAnders Ygeman har också rätt när han säger att vi\r\nmoderater värnar den kommunala självstyrelsen. Det\r\när trevligt att höra en socialdemokrat prata varmt om\r\nden kommunala självstyrelsen; det är inte ofta det\r\nhänder i den här kammaren.\r\nNär det gäller just tomträtterna kan man väl säga\r\natt vi sätter äganderätten före den kommunala själv-\r\nstyrelsen i det fallet. Vi ser människorna, som sitter\r\ndär med tomträtterna och är närmast livegna, först.\r\nRuntom i vårt land kränks hela tiden äganderätten.\r\nOfta är det hela livsverk som drabbas när politiker\r\nkränker rätten att äga. En som är ovanligt hårt drab-\r\nbade är en man som heter Freddy Bauman. Han hade\r\nett konditori sedan 1978, som han hade varit med och\r\nbyggt upp, i Upplands Väsby. Det skulle rivas för där\r\nskulle i stället byggas ett kulturhus. Freddy frågade\r\nsig hur kommunen kunde göra så mot sina invånare.\r\nHan menade att det var helt omöjligt att flytta på\r\nverksamheten, eftersom det ställs stora krav på loka-\r\nlerna och läget. I det här fallet raserar kommunen\r\nFreddys livsverk och hans möjligheter att tjäna sitt\r\nlevebröd.\r\nMin fråga till Anders Ygeman är: Är det rimligt\r\natt en kommun ska kunna kränka enskilda männi-\r\nskors äganderätt för att bygga ett kulturhus?</pre><pre>Anf.  139  ANDERS YGEMAN (s) replik:\r\nHerr talman! Peter Danielsson kallar de villaägare\r\nsom hyr marken, som det hus de äger står på, för\r\nlivegna. Jag skulle vilja fråga Peter Danielsson: På\r\nvilket sätt är Stockholms villaägare som hyr sin mark\r\nlivegna? Om ni värnar rätten att äga, på det sätt som\r\nPeter Danielsson säger, undrar jag varför ni inte vär-\r\nnar antikvariatsägarens rätt att äga det antikvariat han\r\nhyr av det stora privata fastighetsbolaget. Varför\r\nvärnar ni inte småbondens rätt att äga den mark han\r\nhyr av det stora skogsbolaget? Varför värnar ni inte\r\nde små människorna som hyr av de stora företagen?\r\nNi föreslår ju ingen friköpsrätt för folk som hyr\r\nmark av stora privata markägare. Ni föreslår ingen\r\nfriköpsrätt för dem som hyr lokaler av stora privata\r\nfastighetsbolag. Det är bara när vi äger mark gemen-\r\nsamt som man ska få friköpa till en subventionerad\r\nkostnad - i Stockholm, när ni styrde, var det till 25 %\r\nav marknadsvärdet. Det är bara när man hyr sin lä-\r\ngenhet av oss alla som man ska få friköpa, som man\r\ngjorde i Stockholm när ni sålde lägenheterna till 50 %\r\nav marknadsvärdet.\r\nVarför gäller inte Peter Danielssons värnande om\r\näganderätten när de som drar nytta av detta är de stora\r\nprivata bolagen?</pre><pre>Anf.  140  PETER DANIELSSON (m) re-\r\nplik:\r\nHerr talman! Som vanligt slingrar sig Anders.\r\nHan försökte över huvud taget inte svara på min frå-\r\nga, så jag ställer den rakt upp och ned en gång till. Då\r\nger vi Anders Ygeman en chans till: Tycker Anders\r\nYgeman att det är rimligt att en kommun ska kunna\r\nkränka enskilda människors äganderätt för att bygga\r\nett kulturhus?</pre><pre>Anf.  141  ANDERS YGEMAN (s) replik:\r\nHerr talman! Det hade varit klädsamt om Peter\r\nDanielsson hade försökt besvara någon av mina frå-\r\ngor när han begär att jag ska besvara hans. Men jag\r\nska göra det.\r\nDet är inte rimligt att en kommun får kränka nå-\r\ngon människas rättigheter, oavsett om det ska byggas\r\nvägar eller kulturhus. De människorna ska naturligt-\r\nvis, enligt den gällande expropriationslagstiftningen,\r\nha rätt till rimlig ersättning. Man ska förhandla med\r\ndem, precis som man gör, enligt dagens lagstiftning.\r\nDet kan väl vara dags att fundera på begreppet\r\n\"livegen\" också. Är de 30 % av människorna i Sveri-\r\nge som hyr sin lägenhet livegna? Är de som äger sin\r\nvilla eller sitt radhus och hyr marken livegna? Nej,\r\ndet är de naturligtvis inte.\r\nÄr det höga retoriska tonläget från Moderaterna\r\nom det kommunala självbestämmandet så ihåligt att\r\nman bara några veckor efter att man har slagits för det\r\nhär i kammaren är beredd att lagstifta om att kommu-\r\nnen inte ska få köpa mark, att man ska vara tvungen\r\natt sälja ut sin egendom? Jag tror att vi kommer att få\r\nåterkomma till de här frågorna i kammaren, och mo-\r\nderaterna kommer att bli svaret skyldiga.</pre><pre>Överläggningen var härmed avslutad.\r\n(Beslut skulle fattas den 11 april.)</pre><pre>10 §  Offentlighet, integritetsfrågor, m.m.</pre><pre>Föredrogs\r\nkonstitutionsutskottets betänkande 2002/03:KU27\r\nOffentlighet, integritetsfrågor, m.m.</pre><pre>Anf.  142  BERTIL KJELLBERG (m):\r\nHerr talman! Vi lämnar nu expropriationer och\r\nfäbodar och går över till mer hårdkokta saker.\r\nI det betänkande som vi nu ska debattera behand-\r\nlas 27 motionsyrkanden från den allmänna motionsti-\r\nden. Det rör data- och integritetsfrågor, offentlighet\r\noch sekretess. Till betänkandet finns 14 reservationer\r\nfogade, och vi moderater står bakom sju.\r\nFrågorna, som vi nu ska behandla, är mycket vik-\r\ntiga och centrala för demokratins funktionssätt. Men\r\nde är också centrala för enskilda individers liv. Det är\r\ninga lätta frågor, och lagstiftningen är ofta omfattande\r\noch snårig. Teknikutvecklingen har också gjort att\r\nfrågor om personlig integritet och offentlighetsprinci-\r\npen har kommit i ett helt nytt läge. Med relativt enkla\r\noch billiga tekniska lösningar kan man kartlägga och\r\nfå insyn i enskilda människors liv på ett helt annat\r\nsätt än vad som var tekniskt möjligt för bara tio år\r\nsedan - i vart fall tog det veckor av omfattande arbete\r\nför att få fram samma uppgifter.\r\nVi moderater har under en följd av år föreslagit att\r\nman ska tillsätta en utredning för att undersöka hur\r\nden personliga integriteten kan stärkas. Utredningen\r\nskulle ha till syfte att ta fram en generell och tekniko-\r\nberoende integritetslagstiftning. Vad jag har förstått\r\när vi överens om att en sådan utredning behövs. Men\r\nnär kommer den?\r\nRedan våren 2000 utlovade regeringen en utred-\r\nning, och direktiven skulle vara klara samma vår. I\r\nfjol, vid behandlingen av ett likalydande yrkande,\r\navslogs yrkandet med motiveringen att regeringen\r\navsåg att inom kort tillsätta en parlamentarisk utred-\r\nning. Man frågar sig hur regeringen ser på ordens\r\nvalör när \"inom kort\" tydligen kan betyda mer än ett\r\når.\r\nEnligt uppgift från justitieministern här i kamma-\r\nren, så sent som i januari 2003, är kommittédirektiven\r\nklara. Den fråga som inställer sig är naturligtvis: Hur\r\nprioriterar regeringen dessa frågor? Ska det ta mer än\r\ntre år från det att man anser att behov av en utredning\r\nföreligger tills att kommittén blir tillsatt? Under årens\r\nlopp har betydligt mindre frågor blivit föremål för\r\nutredning.\r\nHerr talman! Vi har en omfattande lagstiftning\r\nsom reglerar behandlingen av personuppgifter trots\r\natt vi har personuppgiftslagen, PUL. Förutom PUL\r\nfinns ett 60-tal författningar som reglerar personupp-\r\ngifter. Lagstiftningen är ofta svåröverskådlig och svår\r\natt tillämpa. Att få ordning på personuppgifter och\r\nhur vi sköter dem är särskilt viktigt i Sverige, efter-\r\nsom vi är ett av de länder i Europa som har våra med-\r\nborgare registrerade i centrala statliga system. Det är\r\nen följd av hur vårt socialförsäkringssystem är upp-\r\nbyggt, med heltäckande centrala system.\r\nDet finns ute bland medborgarna en stark oro för\r\nhur de olika registren används, särskilt som de tek-\r\nniska möjligheterna till samkörning blir allt större.\r\nDet är viktigt att dessa farhågor tas på största allvar.\r\nÄven denna fråga behöver bli föremål för en närmare\r\ngranskning i en utredning.\r\nAtt i Orwells anda registrera alla medborgare i ett\r\nregister, det så kallade SPAR, väcker starka känslor,\r\noavsett om syftet kan var gott. Det mest anmärk-\r\nningsvärda är att staten som samlat in uppgifter om\r\nnamn, adress och födelsenummer sedan bearbetar\r\ndessa och säljer dem till hugade spekulanter. Enligt\r\nvårt förmenande har registret inget på förhand be-\r\nstämt ändamål. Därför kan det inte anses vara fören-\r\nligt med dataskyddsdirektivet. Vi anser därför att\r\nSPAR ska avskaffas.\r\nDen svenska offentlighetsprincipen ska vi med all\r\nrätt vara stolta över. Att som enskild medborgare\r\nkunna kontrollera makten är ett viktigt inslag i den\r\nsvenska demokratin. Jag hoppas också att denna prin-\r\ncip kan bli en exportvara till övriga världen, och inte\r\nminst till EU. Den nya tekniken har öppnat nya möj-\r\nligheter att snabbt och effektivt kunna utnyttja denna\r\nrättighet, och det är av godo. Det som tidigare tog\r\ndagar eller veckor att utföra kan nu ske på några se-\r\nkunder genom klickningar på en dator.\r\nDen snabba teknikutvecklingen, som är bra, stäl-\r\nler andra krav på lagstiftningen. Det finns risk för att\r\ndet som har varit huvudsaken för offentlighetsprinci-\r\npen, det vill säga medborgarnas förvaltningskontroll,\r\näven öppnar möjligheter för myndigheter att skicka\r\nuppgifter, att samköra register och dessutom bearbeta\r\noch sälja dessa uppgifter. Den nya tekniken öppnar\r\nockså för enskilda medborgare att kontrollera varand-\r\nra. Genom att sammanställa uppgifter ur olika register\r\nkan vi som enskilda personer få en mycket god upp-\r\nfattning om hur våra grannar arbetar och fungerar.\r\nDessa möjligheter kan användas inte bara i integ-\r\nritetskränkande syften utan även i rent kriminella\r\nsyften. Vi menar därför att offentlighetsprincipen\r\nmåste ses över.\r\nHerr talman! Förtroendefull information i skolan,\r\nexempelvis studieplaner, är inte sekretesskyddade i\r\ndag i den offentliga skolan. Sådan information som\r\nrör överenskommelser mellan elever, föräldrar och\r\nlärare kan ofta vara av privat natur. Vi menar att det\r\när rimligt att sådana handlingar inte ska vara offentli-\r\nga. Därför bör man se över sekretesslagen på det\r\nområdet.\r\nDet finns dock ett område där vi anser att sekre-\r\ntesslagen ska förändras genom att man lättar på sek-\r\nretessen. Det är på ett specifikt område inom social-\r\ntjänsten och sjukvården. Inom socialtjänsten och\r\nsjukvården behandlas många uppgifter som är känsli-\r\nga för den enskilde. Det är också av yttersta vikt att\r\nden enskilde har förtroende för socialtjänsten och\r\nsjukvården så att han eller hon vågar lämna känsliga\r\nuppgifter.\r\nSamtidigt får sekretessen inte försvåra för polisen\r\natt bekämpa allvarlig brottslighet. Det kan därför\r\nfinnas typer av brott där skälen att lätta på sekretessen\r\nföreligger. Vi har exemplet med brott som riktas mot\r\nbarn. Vi anser att det även vid andra brott, och då\r\nsärskilt grova våldsbrott, finns skäl att lätta på sekre-\r\ntessen och göra det möjligt för personalen inom sjuk-\r\nvården och socialtjänsten att lämna uppgifter till\r\npolisen eller åklagarmyndigheten utan samtycke när\r\nså krävs. Det ska gälla när minimistraffet är ett år i\r\nstället för, som i dag, två år. Med det uppnår vi bland\r\nannat att misstankar om grov misshandel omfattas av\r\nden här regleringen.\r\nHerr talman! Vi moderater står naturligtvis bakom\r\nsamtliga våra reservationer, men för att spara tid\r\nyrkar jag bifall endast till reservation nr 2 under\r\npunkt 2.</pre><pre>Anf.  143  HELENA BARGHOLTZ (fp):\r\nHerr talman! Offentligheten är en omistlig del av\r\nden svenska tryck- och yttrandefriheten. Rätten att ta\r\ndel av allmänna handlingar underlättar inte bara med-\r\nborgarnas inblick i den offentliga verksamheten, utan\r\ndet är också en förutsättning för ett journalistiskt\r\narbete, fri opinionsbildning och politisk debatt. Det\r\nsista är inte minst viktigt för oss.\r\nDen tekniska utvecklingen innebär att möjlighe-\r\nterna att ta del av innehållet enligt offentlighetsprin-\r\ncipen ges helt nya förutsättningar. Men den kan, fel\r\nanvänd, skapa stora risker för människor. Som be-\r\nskrivs i reservation nr 8, som är gemensam för folk-\r\npartister och moderater, kan den nya tekniken innebä-\r\nra att offentlighetsprincipen utvecklas till ett effektivt\r\ninstrument för kontroll av människor. Offentlighets-\r\nprincipen kan öppna möjligheter för enskilda perso-\r\nner att granska och kontrollera andra människor och\r\nsprida tvivelaktig information om dessa.\r\nVi som är politiker har väl de flesta av oss någon\r\ngång råkat ut för hamna på någon otrevlig hemsida\r\nsom ges ut av personer i syfte att misskreditera oss.\r\nVi kanske finns på hemsidor även om vi inte vet om\r\ndet. Själv har jag gjort det, och det är inte en särskilt\r\nlustig läsning även om den inte är direkt skadlig. Vi\r\nska självfallet tåla hård granskning och kritik, men\r\nden ska vara sakligt underbyggd. Godtyckliga, och\r\nibland illvilliga, sammanställningar och informationer\r\nsom rör oss kan sprida väldigt bisarra föreställningar\r\nom oss som politiker.\r\nMen det gäller inte bara oss politiker. Alla med-\r\nborgare kan råka ut för detta på grund av den stora\r\nmängd lättillgänglig information som finns. Den\r\ntekniska utvecklingen ökar hela tiden möjligheterna\r\natt blicka in i medborgarnas privatliv. Det gäller\r\nmyndigheters möjligheter att kontrollera människor,\r\nmen också, och det är faktiskt väldigt viktigt och\r\nbesvärligt, enskildas människors möjligheter att kon-\r\ntrollera varandra. Den enskilda människans integritet\r\nhotas genom detta. Jag vet att alltfler människor kän-\r\nner sig oroade av den här utvecklingen.\r\nJag anser att det är viktigt att värna den svenska\r\noffentlighetsprincipen, samtidigt som vi inser pro-\r\nblemen och är beredda att göra någonting åt dem.\r\nHerr talman! Jag kan konstatera att den snabba\r\ntekniska utvecklingen ständigt väcker frågor rörande\r\nhur den personliga integriteten ska skyddas. Enligt\r\nmin mening är det angeläget att lagstiftningen, genom\r\natt vara generell och teknikoberoende, kan erbjuda\r\nskydd för den personliga integriteten utan att det\r\nkrävs en ny utredning och en ny lagändring varje\r\ngång en teknisk nyhet ser dagens ljus.\r\nSedan tillkomsten av personuppgiftslagen, PUL,\r\nhar vi i KU och här i kammaren under de senaste åren\r\nhaft många, långa och ganska heta debatter om de här\r\nfrågorna. Men vi har ändå tillsammans förmått rege-\r\nringen att i EU ta upp de problem som PUL förorsa-\r\nkar den svenska offentlighetsprincipen. Det senaste\r\npå PUL-fronten är att den särskilde utredaren Svante\r\nÖberg har begärt att den översyn av PUL som skulle\r\nredovisas den sista mars i år ska få förlängd tid till\r\noktober. Efter det får vi ta ställning till hur vi ska gå\r\nvidare med PUL. Vi är ju många som inte är nöjda\r\nmed hur PUL tillämpas.\r\nI två reservationer till det här betänkandet som är\r\ngemensamma för Folkpartiet och Moderaterna tas\r\nproblem kring offentlighet och integritet upp.\r\nI den ena, nr 2, framhålls att det föreligger ett stort\r\nbehov av en omfattande analys av grunderna för in-\r\ntegritetsskyddets framtida utformning.\r\nI den andra, nr 8, framhålls att offentlighetsprinci-\r\npens syfte måste ses över.\r\nIntegriteten och offentligheten är ju faktiskt var\r\nsin sida av samma mynt. Därför behövs det verkligen\r\nen grundlig översyn av frågorna rörande offentlighet\r\noch integritet.\r\nHerr talman! Precis som Bertil Kjellberg framhöll\r\nfår vi vänta och vänta på att det händer någonting. Jag\r\nundrar också hur länge vi ska behöva vänta på att den\r\nsedan länge utlovade parlamentariska kommittén som\r\nska behandla lagstiftning som rör den enskildes integ-\r\nritet ska komma i gång. När det gäller regeringens\r\navsikter att tillsätta utredningar får vi ständigt höra i\r\nKU i olika sammanhang att man återkommer med en\r\nutredning så småningom och så snart det är möjligt.\r\nVår erfarenhet är att vi brukar få vänta väldigt länge.\r\nJag hoppas att den här kommittén kommer att till-\r\nsättas med det snaraste. Jag vill inte att det här viktiga\r\narbetet skjuts upp år efter år. Den här kommittén\r\nborde få sätta i gång sitt arbete omgående. KU:s re-\r\nservanter har mycket tydligt pekat på de problem som\r\nfinns. Detta borde riksdagen verkligen kunna tillkän-\r\nnage för regeringen.\r\nHerr talman! Eftersom Bertil Kjellberg har yrkat\r\nbifall till reservation nr 2 yrkar jag bifall till reserva-\r\ntion nr 8.</pre><pre>Anf.  144  MATS EINARSSON (v):\r\nHerr talman! Det är som sagt ett omfattande be-\r\ntänkande med ganska olikartade frågor inom området\r\noffentlighet och integritetsfrågor. Jag kan självfallet\r\ninte behandla alla i mitt anförande. Jag ska koncentre-\r\nra mig på två saker. SPAR, som redan är omnämnt\r\noch den reservation som Vänsterpartiet och Miljöpar-\r\ntiet har lagt.\r\nFörst vill jag göra några korta anmärkningar.\r\nJag tror inte att Helena Bargholtz sade det - om\r\nhon gjorde det beklagar jag att jag upprepar henne -\r\nmen skälet till att den så kallade PUL-utredningen nu\r\nförlängs är ju att man vill invänta det så kallade\r\nBodilmålet i EG-domstolen i Luxemburg. Utslaget i\r\ndet målet kan få ganska betydande konsekvenser för\r\nutformningen av PUL i framtiden, så jag tror att det\r\nfinns skäl att vänta de dagarna.\r\nNär man diskuterar offentlighet och yttrandefrihet\r\nfinns det en tendens till att alla argumenterar för ut-\r\nvidgning. När man diskuterar integritetsfrågorna\r\nargumenterar man för stärkt integritetsskydd. Ofta är\r\ndet samma personer som uttrycker båda dessa stånd-\r\npunkter. Jag tror att det bästa vi kan göra är att inse\r\natt det finns en konflikt mellan dessa båda strävan-\r\nden. Stärker vi offentligheten kommer vi förmodligen\r\natt inskränka på integritetsskyddet och tvärtom. Den\r\nkonflikten måste vi lära oss att leva med.\r\nSå till de två frågor jag tänkte beröra.\r\nJag börjar med SPAR, statens personadressregis-\r\nter. Om jag förstod Moderaterna rätt vill man avskaf-\r\nfa SPAR av integritetsskäl. Jag menar att vi ska be-\r\nhålla SPAR av integritetsskäl.\r\nUppgifterna i SPAR får behandlas för att aktuali-\r\nsera, komplettera och kontrollera personuppgifter. De\r\nfår behandlas för att ta ut uppgifter om namn och\r\nadress genom urvalsdragning för direktreklamända-\r\nmål, opinionsbildning eller samhällsinformation eller\r\nannan därmed jämförlig verksamhet. Det finns alltså\r\nett lagstadgat ändamål för SPAR.\r\nAtt SPAR byggdes upp berodde på att man såg att\r\nden nya datatekniken gjorde det möjligt att upprätta\r\nväldigt stora dataregister. Man ansåg det olämpligt att\r\ndetta skulle ske i olika former av privat regi. Det var\r\nbättre att vi har ett statligt ägt och, genom SPAR-\r\nnämnden, demokratiskt kontrollerat register som kan\r\ntillhandahålla korrekta uppgifter om adresser.\r\nDetta leder till en mängd fördelar. Dels blir det\r\nhög kvalitet på registren dels får vi färre privata re-\r\ngister dels får vi möjlighet till reklamspärrar dels får\r\nvi möjlighet att undvika exempelvis direktreklam till\r\nbarn.\r\nDet finns en del andra problem med SPAR, men\r\nde har att göra med att den praktiska hanteringen av\r\nSPAR sköts av ett privat företag. Det är ett ameri-\r\nkanskt oljeutvinningsföretag som har ett tyskt namn\r\nsom uttalas på franska. Det företaget har en väldigt\r\nspeciell ställning. Man bör nog så småningom se över\r\nhur man ska hantera det. Men det är en annan sak än\r\nvad vi tar upp i det här betänkandet.\r\nSlutligen vill jag säga något om vår reservation\r\nÄndring i sekretesslagstiftningen.\r\nNär det gäller förundersökningar har vi tidigare\r\nändrat på sekretessregeln så att det nu är ett omvänt\r\nskaderekvisit. Förenklat uttryckt: Det har blivit litet\r\nsvårare att få insyn i förundersökningar. Det har\r\ngjorts av integritetsskäl.\r\nVi menar att avvägningen i det här fallet nog blev\r\nfel och att vi skulle ha behållit det raka skaderekvisi-\r\ntet som ger allmänheten litet större möjlighet till\r\ninsyn i förundersökningarna.\r\nDet har att göra med förtroendet för polisen. Det\r\nfinns ett antal uppmärksammade fall där det har fun-\r\nnits misstankar mot poliser och förundersökningarna\r\nganska snabbt har lagts ned. Det har då uppkommit\r\nmisstankar om att detta inte har skett på ett korrekt\r\nsätt. Det har varit svårt för allmänheten och för\r\nbrottsoffren att se om detta har skett på ett korrekt\r\nsätt. Förtroendet för de rättsvårdande myndigheterna\r\ntalar, menar vi, för att vi ska återgå till ett rakt skade-\r\nrekvisit i det här fallet.\r\nDärför, herr talman, yrkar jag bifall till reservation\r\nnummer 10.</pre><pre>Anf.  145  HELENA BARGHOLTZ (fp) re-\r\nplik:\r\nHerr talman! Mats Einarsson talade om avväg-\r\nningen mellan offentlighet och integritet. Vi kan enas\r\nom att det är besvärligt. Det är det grunddiskussionen\r\nhandlar om väldigt mycket.\r\nMats Einarsson sade något om att man får leva\r\nmed den här konflikten. Då undrar jag hur man ska\r\ntolka Mats Einarssons inställning till en utredning\r\nsom försöker hitta ett mer harmoniskt förhållande\r\nmellan offentligheten och integriteten än vi har i dag.\r\nI dag fungerar det ju inte bra.\r\nTycker inte Mats Einarsson, precis som vi från\r\nFolkpartiet och Moderaterna, att utredningen borde\r\nkomma till stånd med det snaraste?</pre><pre>Anf.  146  MATS EINARSSON (v) replik:\r\nHerr talman! Jag anser att det hela tiden finns an-\r\nledning att se över den här lagstiftningen för att se hur\r\nden kan följa och anpassas till de förändrade förhål-\r\nlandena i samhället.\r\nJag tror också att det finns anledning för regering-\r\nen att tillsätta den här utredningen.\r\nJag tror att regeringen kommer att göra det, och\r\ndärför anser jag att utskottet har gjort en mycket rim-\r\nlig bedömning i det här fallet.</pre><pre>Anf.  147  HELENA BARGHOLTZ (fp) re-\r\nplik:\r\nHerr talman! Den utredningen har utlovats sedan\r\n2000. När tror Mats Einarsson att den kommer att\r\ntillsättas?</pre><pre>Anf.  148  MATS EINARSSON (v) replik:\r\nHerr talman! Mina klärvoajanta gåvor är mycket\r\nbegränsade. Jag har ingen som helst möjlighet att\r\nuttala mig om regeringens avsikter. Men den tid som\r\nhittills har förflutit torde tala för att det inte dröjer\r\nalltför länge innan den kommer.</pre><pre>Anf.  149  KERSTIN LUNDGREN (c):\r\nHerr talman! Detta är ett betänkande med många\r\nfrågor. Jag ska försöka beröra några av dem.\r\nÖver hela spektrat är vi överens om vikten av att\r\nhävda och värna offentlighetsprincipen. Det är ju\r\nmedborgarnas rätt att få ta del av den verksamhet som\r\nbedrivs i offentlig regi som finansieras med våra\r\ngemensamma medel. Det ger också medborgarna\r\nmöjlighet att inte bara ta del av utan också utkräva\r\nansvar för den verksamheten.\r\nInternet, en ny teknik som numera är gammal, har\r\nju ökat möjligheterna. Det är viktigt att vi tar vara på\r\nde möjligheterna och söker undvika inskränkningar\r\npå olika sätt.\r\nVi har pekat på den del som handlar om sekre-\r\ntessbestämmelser som kan införas, som vi tycker,\r\nnågot för enkelt. Vi har pekat på att man bör göra en\r\nuppstramning i den delen för att undvika sekretessin-\r\nskränkningar i offentligheten. Det skulle kunna ske\r\ntill exempel i grundlagsform.\r\nVi har också pekat på vikten av att vi på olika sätt\r\nsjälva hävdar offentlighetsprincipen i vår verksamhet.\r\nDet gäller när vi tar vara på direktiv och ramlagar\r\nfrån EU och att vi då inte jobbar på det sätt som görs i\r\nden så omtalade PUL där ett kapitel för sig är kap. 7\r\n§ 16 som ju har kommit att användas som en allmän\r\ninskränkning av offentligheten.\r\nHerr talman! Detta är som sagt ett betänkande\r\nmed många frågor. Jag ska försöka beröra några av\r\ndem.\r\nJag är väl medveten om att den frågan gås igenom i\r\nden allmänna översynen, men vi har alla skäl att i den\r\nhär delen vara tydliga och själva våga gå före.\r\nVi pekar också på vikten av att i olika samman-\r\nhang själva gentemot EU visa att vi använder offent-\r\nlighetsprincipen så långt som det bara går och inte\r\nfastnar i utrikessekretess eller annat sådant när det i\r\nstörsta utsträckning handlar om inrikespolitiska frå-\r\ngor.\r\nVi är självklart glada för det uttalande som görs\r\nom dataskyddsdirektivet, men vi tycker nog att kam-\r\nmaren har alla skäl att göra som vi föreslår och ge\r\nregeringen till känna att det inte får utvidgas till att\r\nomfatta juridiska personer, detta med tanke på att\r\nutskottet nu uttalar att det torde innebära det.\r\nEn annan omistlig del i vår demokratiska grund är\r\nyttrande- och tryckfriheten. Också här har teknikens\r\nmöjligheter givit verklig innebörd åt den individuella\r\nfriheten att få sitt ord med i laget. Även här är det\r\nangeläget att vi inte försvårar genom att arbeta med\r\nlagar som PUL och BBS-lagen på ett sätt som försvå-\r\nrar och inskränker det fria ordets möjligheter. Av det\r\nskälet har vi föreslagit avskaffande av den typen av\r\nlagstiftning, som har haft ett integritetsperspektiv\r\nmen som i mångt och mycket kommit att fungera som\r\nen inskränkning av ny tekniks möjligheter att stärka\r\ndet fria ordet.\r\nJag instämmer i mycket av det som sagts om in-\r\ntegritetsfrågorna. Det finns där en konflikt och en\r\nbalansgång som det är viktigt att beakta. Det är an-\r\ngeläget att arbeta för att stärka integritetsskyddet,\r\nmen vi tycker att det är fel att göra det så som hittills\r\nhar skett, nämligen mer eller mindre genom att regle-\r\nra det tillåtna.\r\nDet är riktigare att göra så som man är inne  på i\r\nsamband med översynen av PUL, nämligen snarare\r\natt försöka förbjuda missbruk. Vi vill se mer av den\r\ninriktningen i integritetslagstiftningen, vilket innebär\r\natt förbjuda missbruk och otillbörliga intrång. Med en\r\nsådan \"missbrukslinje\" anser vi att det finns skäl för\r\natt utarbeta en ny och samlad integrationslagstiftning.\r\nMan bör då inte bara, som vi har pratat om tidigare\r\nunder den här debatten i kammaren, analysera, kart-\r\nlägga och utvärdera nuvarande lagstiftning utan verk-\r\nligen ha en tydlig inriktning på att skapa en samlad\r\noch tydlig integritetslag.\r\nOckså vi beklagar naturligtvis att man redan sedan\r\nvåren 2000 har hänvisat till direktiven på detta områ-\r\nde. Det sades då, herr talman, att det skulle bli fråga\r\nom en komplicerad utredning, som säkert skulle ta tid\r\npå sig för att arbeta sig igenom materian, men man\r\nkunde ju inte tro att det skulle ta sådan tid att arbeta\r\nsig fram till direktiven och att ta fram en parlamenta-\r\nrisk kommitté.\r\nMan hänvisade som sagt redan våren 2000 till di-\r\nrektiven, och kommittén och gjorde detsamma även\r\nvåren 2002. Nu är vi inne på våren 2003, och ännu är\r\ninget direktiv klart och ingen kommitté tillsatt. Vi\r\nanser liksom andra att det finns skäl för att göra något\r\nåt detta. Vi tycker att det skulle vara klokt om kam-\r\nmaren biföll vår reservation nr 1 under punkten 1.\r\nÄven om jag också står bakom samtliga övriga reser-\r\nvationer nöjer jag mig med att yrka bifall till den\r\nreservationen.</pre><pre>Anf.  150  HELENA BARGHOLTZ (fp) re-\r\nplik:\r\nHerr talman! Jag begärde replik när jag hörde\r\nKerstin Lundgren tala om PUL. Kerstin Lundgren\r\nsade att hon tycker att det skulle vara bra  med en\r\növersyn av PUL. Centern har drivit den här frågan\r\nväldigt länge, och jag vet att man även vill att PuL\r\nska avskaffas. Också jag har tidigare varit inne på att\r\nPUL ska avskaffas, men jag är nu beredd att avvakta\r\növersynen. Kerstin Lundgren står i det här betänkan-\r\ndet för en reservation som direkt går ut på att PUL\r\nska avskaffas.\r\nJag vill veta hur Kerstin Lundgren får detta att gå\r\nihop. Man  är positiv till en översyn av PUL och\r\nsäger samtidigt att PUL utan vidare ska avskaffas.</pre><pre>Anf.  151  KERSTIN LUNDGREN (c) re-\r\nplik:\r\nHerr talman! Tack för att jag får möjlighet att\r\ntydliggöra detta, Helena Bargholz. Jag och Center-\r\npartiet skriver att PUL bör avskaffas eftersom den har\r\nen felaktig ingång. Den arbetar genom att reglera det\r\ntillåtna i stället för att beivra missbruk, vilket är vår\r\ningång till integritetslagstiftningsfrågorna. Vi är med-\r\nvetna om att översynen faktiskt har kommit i gång,\r\nmen vi anser att den bör landa i ett resultat som inne-\r\nbär ett avskaffande. Det är det som vi vill framföra i\r\ndetta betänkande och i kammaren.</pre><pre>Anf.  152  HELENA BARGHOLTZ (fp) re-\r\nplik:\r\nHerr talman! Då är det inte så dramatiskt. Att man\r\nvill ha en \"missbruksmodell\" i stället för den nuva-\r\nrande modellen är alla partier överens om. Vi kan i så\r\nfall enas på den punkten.\r\nMen om vi får en ändring av PUL, vilket vi alla\r\nhoppas, kvarstår ändå kravet på att PUL ska avskaf-\r\nfas. I och med att vi är med i EU, där man har den här\r\ntypen av lagstiftning, är vi bundna vid den. Frågan är:\r\nHur gör vi för att ta bort PUL helt och hållet samti-\r\ndigt som vi är bundna av den lagstiftning som EU har\r\nlagt på oss?</pre><pre>Anf.  153  KERSTIN LUNDGREN (c) re-\r\nplik:\r\nHerr talman! Man kan hoppas att regeringen har\r\nvarit framgångsrik under de år som den har jobbat för\r\natt förändra direktivet i den här delen. Men om man\r\nnu inte får en förändring av datadirektivet från EU:s\r\nsida, tycker vi från vårt håll att det rimliga är att man\r\ntar ett nytt samlat grepp. Vi avskaffar PUL och får i\r\nstället en samlad integritetslagstiftning. Det är den\r\nväg som man ska gå.\r\nPUL-översynen kommer inte att omfatta helheten\r\neller att leda fram till något alternativ. Man tittar på\r\ndelar och söker hitta en bättre balans, men det är\r\nenligt vår mening bara en bekräftelse på att man bör\r\nförändra helheten. Det blir inte en samlad integritets-\r\nlagstiftning.</pre><pre>Anf.  154  BARBRO HIETALA NORD-\r\nLUND (s):\r\nHerr talman! Det är riktigt, som tidigare har sagts\r\nfrån denna talarstol, att de flesta av frågeställningarna\r\ni det här motionsbetänkandet är aktualiserade i pågå-\r\nende utredningar och är under beredning. Ändå har vi\r\nhela 14 reservationer. Jag börjar med att yrka avslag\r\npå dem och bifall till utskottets förslag.\r\nFrågan om EG:s dataskyddsdirektiv och vår per-\r\nsonuppgiftslag PUL dyker upp här minst en gång\r\nområdet sedan många år tillbaka. Den frågan föranle-\r\nder alltid reservationer från Centerpartiet och krav på\r\natt PUL ska upphävas. Jag blev lite överraskad när\r\nKerstin Lundgren beskrev bevekelsegrunderna för\r\ndetta. De stämmer inte riktigt med vad jag har läst i\r\nCenterpartiets reservationer de senaste åren.\r\nI dessa reservationer har väldigt tydligt krävts att\r\nman ska upphäva lagen i och med kommande års-\r\nskifte. Ni har bara flyttat kravet till nästa årsskifte.\r\nFörra gången gällde det årsskiftet 2002-2003, och nu\r\ngäller det årsskiftet 2003-2004.\r\nCenterpartiet kräver också att 7 kap. 16 § sekre-\r\ntesslagen ska upphävas i anslutning att PUL avskaf-\r\nfas. Centerpartiet har intagit ett väldigt trotsigt för att\r\ninte säga märkligt förenklat förhållningssätt i frågan\r\nom dataskyddsdirektivet och PUL.\r\nVad är det som gör, skulle jag vilja fråga, att\r\nCenterpartiet så där lättsinnigt förespråkar att upphä-\r\nva lagarna: PUL, sekretesslagen och BBS-lagen? Det\r\nskulle ju betyda att vi skulle stå i laglöst land på da-\r\ntaskyddsområdet, trots att det strider mot regerings-\r\nformens bestämmelser om att varje medborgare i lag\r\nska skyddas mot integritetskränkningar vid behand-\r\nling av personuppgifter vid automatisk databehand-\r\nling och trots att det dessutom helt klart skulle stå i\r\nstrid med EG-rättens krav.\r\nRiksdag och regering är helt överens om behovet\r\nav ändringar i EG-direktivet om personuppgifter. Det\r\nhar vi talat om många gånger här. Det arbete som\r\nbedrivs från den svenska regeringens sida sker också i\r\nenlighet med det tillkännagivande som ett enigt KU\r\nhar framställt inför riksdagen och fått riksdagens stöd\r\nför. Det handlar om allt ifrån att ta bort och justera\r\növerflödiga och byråkratiska regler till att utveckla\r\nintresse och stöd för en missbruksreglerad modell\r\nsom nu utarbetats från svenskt håll. Från svensk sida\r\nbedrivs också verkligen ett målmedvetet arbete. Viss\r\nframgång kan klart noteras också för den svenska\r\nhållningen. Framför allt gäller det öppenhets- och\r\noffentlighetsfrågorna.\r\nMen det är inte helt lätt, och hela EU går inte rik-\r\ntigt i takt i de här frågorna. Ländernas utveckling på\r\ndet här området är lite olika. Exempelvis stöds de\r\nsvenska ansträngningarna när det gäller att utarbeta\r\nen missbruksmodell från länder som Österrike, Stor-\r\nbritannien och Finland.\r\nEnligt KU:s tillkännagivande tillsatte regeringen\r\nunder förra året en särskild utredare - det har vi talat\r\nom tidigare i dag från talarstolen - som ser över PUL\r\ni syfte att säkerställa att Sverige också på kort sikt\r\nutnyttjar det spelrum som EG-direktivet kan ge. Till\r\nPersonuppgiftsutredningen, som den heter, har en\r\nexpertgrupp som har arbetat aktivt varit knuten, och\r\ndessutom har de politiska partierna varit represente-\r\nrade i en samrådsgrupp där flera av ledamöterna här i\r\nsalen har deltagit. Precis som vi hörde tidigare fick vi\r\nhäromdagen besked om att utredningen, som nu\r\nskulle ha varit klar och lagt fram sina förslag, har bett\r\natt få förlängd tid fram till i höst, just i avvaktan på\r\nEG-domstolens utslag i Bodil-målet. Det är orsaken,\r\noch jag tror att vi kan vara eniga om att det är rimligt\r\noch också önskvärt att utredningen får väga in det\r\nresultatet i sitt betänkande.\r\nVi har fått information från utredaren och Justitie-\r\ndepartementet i utskottet. Alltså vet vi att det kommer\r\nett förtydligande av tillämpningen av 7 kap. 16 §\r\nsekretesslagen, som Centerpartiet så ofta har påtalat.\r\nOch det är bra. Jag ger Centern rätt i att det har rått en\r\nviss osäkerhet i tillämpningen i den här delen. Det\r\nbehöver med all sannolikhet redas ut, och det arbetet\r\nhar alltså pågått nu en tid.\r\nI betänkandet behandlas i år också flera motioner\r\nsom rör integritetslagstiftningsfrågor. Den personliga\r\nintegriteten och integritetsskyddets framtida utform-\r\nning behöver genomlysas och analyseras, och vi be-\r\nhöver också få en teknikoberoende lagstiftning på det\r\nhär området, så långt det nu låter sig göras. Nu är det\r\nså att integritetsfrågorna i det här sammanhanget rör\r\nsig i skärningspunkten där yttrandefrihet, öppenhet,\r\nsekretess och teknikutveckling möts. Det är grannlaga\r\noch svåra avvägningar det här, naturligtvis, och vi är\r\nhelt överens om att det är angeläget att den av rege-\r\nringen redan aviserade utredningen kommer till stånd.\r\nDå säger alla här med en mun: Ja, men hur länge\r\nska vi vänta, och när kommer den, och varför kom-\r\nmer den inte? Mats Einarsson var elegant när han tog\r\nsig ur det svaret. Mitt svar är inte lika elegant, kan-\r\nske, men det är ändå rakt, på sitt sätt. Jag vet att rege-\r\nringen kommer med ett förslag. Jag har under efter-\r\nmiddagen i dag försökt få klart för att mera kunna\r\nprecisera, för jag känner er, mina vänner i kammaren,\r\nvid det här laget, så jag förstod ju att jag skulle pres-\r\nsas på den punkten. Jag kan inte ge något besked om\r\ndag för den här utredningens start. Jag vet att det svar\r\nsom Thomas Bodström har gett till Inger René, som\r\nhar ställt den här frågan, lyder så att det kommer\r\nsnarast möjligt och att man arbetar med direktiven. Så\r\nlångt är svaret i dag. Regeringen känner vår press i\r\nden här saken.\r\nHerr talman! Offentlighets- och sekretesskom-\r\nmittén har under flera år arbetat med stora frågor som\r\nberörs i det här betänkandet. Kommitténs övervägan-\r\nden, både i delbetänkanden och slutbetänkandet som\r\nkommer snart, kommer att påverka de här motioner-\r\nnas framtida behandling. Utskottets bedömning är för\r\ndagen att kommitténs resultat ska avvaktas. Utskottet\r\nhänvisar till tidigare ställningstaganden i frågor som\r\när gamla bekanta vid det här laget. Det handlar om\r\nSPAR, där jag tycker att Mats Einarsson hade ett bra\r\ninlägg, så det behöver jag inte fördjupa mig i, utan jag\r\nväljer att avsluta mitt anförande här.</pre><pre>Anf.  155  KERSTIN LUNDGREN (c) re-\r\nplik:\r\nHerr talman! Jag förstår att Socialdemokraterna\r\noch Barbro Hietala Nordlund är förvånade, men de\r\nkanske ska fundera lite över den egna historien. Det\r\när självklart så att EG-ramlagar ger oss en anledning\r\natt anpassa och bestämma hur de ska formas här i vårt\r\nland, men det är ju inte första gången i så fall som det\r\nskulle finnas en ramlag som inte hade en fullständig\r\nlagstiftning bakom sig, om det nu skulle glappa nå-\r\ngon månad.\r\nVi utgår från att regeringen med våra förslag\r\nsnabbt skulle kunna komma fram med ny lagstiftning\r\nsom skulle kunna klara det uppdrag som vi har enligt\r\nEU-besluten.\r\nBekymret är naturligtvis att regeringen har varit\r\nväldigt senfärdig. Man hänvisar, inte varje årsskifte,\r\nmen varje vår till att direktiv ska komma och att ut-\r\nredningar ska tillsättas. Men vårarna kommer och går,\r\noch regeringens löften består. Man kan bara konstate-\r\nra att om regeringen i den här delen visade en större\r\naktivitet så skulle det inte föreligga några som helst\r\nbekymmer med att avskaffa både PUL och BBS-\r\nlagen från årsskiftet, så som vi tycker, och ersätta\r\ndem med en mer adekvat och bra lagstiftning.</pre><pre>Anf.  156  BARBRO HIETALA NORD-\r\nLUND (s) replik:\r\nHerr talman! För mig förefaller Centerpartiets\r\nagerande i den här frågan som oerhört förenklat och\r\ncentrerat till svenska frågeställningar. Vid den tid då\r\nEG-direktivet skulle implementeras i Sverige fanns\r\ndet en utredning där också Centerpartiet deltog, väl-\r\ndigt aktivt kan jag säga, genom Birgitta Hambraeus. I\r\ndet arbetet fanns jag också med, så jag har den histo-\r\nriska bilden alldeles klar för mig. Där fanns Center-\r\npartiet sida vid sida med oss socialdemokrater i ut-\r\nredningen och i de slutsatser vi drog. Dessutom har\r\nSverige också varit förbunden att avvakta EG-\r\nkommissionens utvärdering, som ju ännu inte är klar\r\nens en gång, därför att den är försenad.\r\nJag tycker inte att det ska ligga något senfärdig-\r\nhetens skimmer över den svenska regeringens age-\r\nrande i det här. Jag tycker snarare att man har varit\r\nföredömligt kraftfull för att försöka göra både juste-\r\nringar och påverka. Jag avvisar den kritiken.</pre><pre>Anf.  157  KERSTIN LUNDGREN (c) re-\r\nplik:\r\nHerr talman! Det är spännande att höra en kvalifi-\r\ncering av regeringens kraftfullhet på det sätt som\r\nBarbro Hietala Nordlund nu har gjort. Det må vara att\r\nvi kanske förenklar i någon del, men det är ringa mot\r\nhur Socialdemokraterna vill försvåra den här hante-\r\nringen. Man bygger berg där det finns smågrus.</pre><pre>Anf.  158  BARBRO HIETALA NORD-\r\nLUND (s) replik:\r\nHerr talman! Den här frågan behöver inte försvå-\r\nras ytterligare. Den är nog komplicerad och samman-\r\nsatt i sig. Ingenstans har de enkla lösningar som\r\nCenterpartiet presenterat knuffats undan, utan de har\r\nbeaktats men inte befunnits hållfasta nog att gå vidare\r\nmed.</pre><pre>Anf.  159  HELENA BARGHOLTZ (fp) re-\r\nplik:\r\nHerr talman! Det var intressant att höra att direk-\r\ntiv tydligen är på gång när det gäller offentlighet och\r\nintegritet. Egentligen hade jag inte tänkt fråga Barbro\r\nHietala Nordlund om det för jag trodde inte att jag\r\nskulle få något svar utom ungefär samma passus som\r\nfrån Mats Einarsson - i sinom tid.\r\nNu är jag naturligtvis nyfiken och undrar om Bar-\r\nbro Hietala Nordlund kan avslöja någonting om di-\r\nrektiven eller om de är helt sekretessbelagda.</pre><pre>Anf.  160  BARBRO HIETALA NORD-\r\nLUND (s) replik:\r\nHerr talman! Jag vet inte om direktiven finns. Jag\r\nhoppas att jag inte har vilselett kammaren genom att\r\npåstå det. Det har sagts - bland annat i ett frågesvar\r\ntill Inger René tidigare - att man arbetar på direkti-\r\nven, och jag utgår naturligtvis från att arbetet pågår.\r\nDet som också behöver sägas i den här diskussio-\r\nnen, där somliga raljerar över tidsutdräkten, det är\r\ndels att det skett en regeringsombildning och man\r\nbytt minister i den ansvariga positionen, dels - och\r\nframför allt - att frågorna är av sådan art att ytterligt\r\nnoggranna avvägningar måste göras. Att man dess-\r\nutom säger att utredningen, när den kommer till\r\nstånd, behöver få gott om tid på sig tycker jag också\r\när självklart.\r\nJag vet att utredningen är aktualiserad, och jag ska\r\ngöra vad jag kan i min kontakt med regeringen för att\r\nförhöra mig om att arbetet fortskrider som det ska. I\r\növrigt vet jag inte någonting om hur direktiven utar-\r\nbetas.</pre><pre>Anf.  161  HELENA BARGHOLTZ (fp) re-\r\nplik:\r\nHerr talman! Då fick jag tydligen ett lite mera po-\r\nsitivt intryck av det första inlägg som Barbro Hietala\r\nNordlund gjorde för jag trodde att hon hade fått läm-\r\nna synpunkter på direktivutkast. Nu var det inte så\r\nspännande längre.\r\nNär det gäller ursäkten att man har bytt minister,\r\nvilket skulle vara anledningen till tidsutdräkten, är det\r\nju så att regeringen ständigt byter ministrar. Kanske\r\när det därför som allting tar så lång tid för den här\r\nregeringen.</pre><pre>Anf.  162  BARBRO HIETALA NORD-\r\nLUND (s) replik:\r\nHerr talman! Det jag vill få sagt avslutningsvis i\r\nden här diskussionen är att tidsutdräkten i varje fall\r\ninte beror på det som antytts från några talare, nämli-\r\ngen att regeringen skulle vara ointresserad eller oen-\r\ngagerad och helst inte vilja ta itu med detta. Också\r\nregeringen har sett behovet av utredningen, men de\r\nser även komplikationerna i detta och gör därför nog-\r\ngranna avvägningar. Det är inte av ointresse eller i\r\nsyfte att förhala.</pre><pre>Anf.  163  LARS JOHANSSON (s):\r\nHerr talman! Jag ska fatta mig relativt kort, men\r\nmed anledning av att jag har lämnat in en motion om\r\nsekretesslagen vill jag göra kammaren uppmärksam\r\npå att det ibland kan vara komplicerat att hantera\r\nsekretesslagen - och även PUL - inom olika områ-\r\nden.\r\nJag är självklart för att vi ska ha ett starkt integri-\r\ntetsskydd och ett starkt sekretesskydd för många\r\nmänniskor. Men inom hälso- och sjukvården kan det\r\nibland uppstå problem och det är bland annat det som\r\njag har försökt lyfta fram i motionen. Det handlar om\r\natt i en gemensam databas samla in olika data om\r\nbarns uppväxtvillkor.\r\nDetta ganska omfattande arbete pågår bland annat\r\nvid Drottning Silvias barn- och ungdomssjukhus i\r\nGöteborg. Där skapas ett tillväxtcentrum som genom\r\nolika medicinska behandlingar, och även andra for-\r\nmer av behandlingar, ska stödja barns möjligheter att\r\nkunna växa normalt. Det handlar om sådana enkla\r\nsaker som att mäta barns längd, vikt och huvudom-\r\nfång. Detta görs i dag inom flera olika myndigheter\r\ninom den kommunala organisationen och inom sjuk-\r\nvårdens organisation. Det finns uppgifter vid barna-\r\nvårdscentraler, inom skolhälsovården och inom sjuk-\r\nvården.\r\nNär dessa uppgifter finns hos olika myndigheter\r\nhar man alltså inte möjlighet att samla dem i en ge-\r\nmensam databas utan uppgifterna måste föras manu-\r\nellt mellan olika databaser, vilket är både komplicerat\r\noch tidsödande. Det i sin tur medför att den forskning\r\nsom finns på området har svårigheter att kunna ligga i\r\nframkant.\r\nDet centrum som finns i Göteborg är ett nationellt\r\ncentrum. Därför är det viktigt att försöka ändra per-\r\nsonuppgiftslagen och sekretesslagen. Jag kan i dag\r\nnaturligtvis inte säga exakt hur detta ska ske, men det\r\när viktigt att få till stånd en förändring som innebär\r\natt vi har en gemensam databas där dessa uppgifter\r\nkan samlas och samordnas.\r\nSom ni förstår är de uppgifter jag talar om inte\r\nsärskilt integritetsinskränkande för barnen eller deras\r\nföräldrar vars uppgifter naturligtvis också samlas in.\r\nDet handlar om arvsanlag och livsmiljö, och det kan\r\näven handla om andra sjukdomar som vuxna eller\r\nbarn har. Därför är det viktigt att dessa uppgifter\r\nsamordnas. Det pågår också, som sagt, en ganska\r\nomfattande forskning på området.\r\nÄven om motionen nu inte tillstyrks av utskottet\r\nmed hänsyn till de olika utredningar som pågår - jag\r\nska inte gå in på den diskussionen för jag kan den för\r\ndåligt - noterar jag att man vill avvakta med ett mer\r\ndefinitivt ställningstagande just i väntan på utred-\r\nningsresultaten.\r\nJag har dock förhoppningar om att utskottet och\r\näven regeringen anser att detta handlar om barnens\r\nbästa och därför så småningom kommer att kunna\r\nfinna former för en gemensam databas inom detta\r\nganska viktiga området.</pre><pre>Överläggningen var härmed avslutad.\r\n(Beslut skulle fattas den 11 april.)</pre><pre>11 §  Författningsreglering av adeln</pre><pre>Föredrogs\r\nkonstitutionsutskottets betänkande 2002/03:KU28\r\nFörfattningsreglering av adeln (prop. 2002/03:34).</pre><pre>Anf.  164  PÄR AXEL SAHLBERG (s):\r\nHerr talman! Vi har sysslat med PUL men ska nu\r\npula med något annat. Fastän utskottet är enigt i den-\r\nna fråga vill några av oss passa på att säga något. Det\r\nhär är inget stort beslut, men det är ändå ett ganska\r\nviktigt historiskt beslut.\r\nVi ska vara rädda om historien för den utgör det\r\nrotsystem som både aktivt och passivt ger oss och vår\r\nmänskliga kultur näring. Vi ska dock inte vara slavar\r\nunder vår historia. Möjligen är det en ganska hals-\r\nbrytande bild, men det var ändå en iakttagelse när\r\ngårdagens dramatiska bilder från Irak visade hur\r\nstatyer av Saddam Hussein krossades. Det finns rester\r\ni historiens skräpkammare som inte får dominera oss,\r\noch dessa fördemokratiska rester ska sorteras ut.\r\nNu är ståndsriksdagen sedan länge placerad i det\r\nsvenska arkivet. Men rester av adelns privilegier och\r\nmöjligen i historien motiverade särställning har\r\növerlevt in i vår tid. Vi talar om 1723 års adelsprivi-\r\nlegier och riddarhusordningen, som egentligen är från\r\n1626 om än justerad något 1866. Dessa gamla för-\r\nfattningar rör vi oss nu med.\r\nNär jag talar om att vi ska vara rädda om historien\r\nhandlar det just om att det finns skäl att hitta det pie-\r\ntetsfulla sättet att hantera dessa historiska rester. Jag\r\ntalar då inte om människorna som finns i riddar-\r\nhusordningen utan just systemet med såväl stånds-\r\nriksdag som privilegiebrev.\r\nNär det gäller Riddarhuset och den gemenskap\r\noch organisation som där finns är det en ganska tydlig\r\nparallell till ett annat historiskt beslut som den här\r\nkammaren fattat, nämligen när relationerna mellan\r\nstaten och Svenska kyrkan förändrades. Också där\r\nställdes vi inför frågan: Om dessa historiska starka\r\nband som en gång var tämligen motiverade ska upp-\r\nlösas, hur görs det på bästa sätt?\r\nVi stod då inför frågan om vi som stat skulle ny-\r\nbilda Svenska kyrkan. Det blev alldeles orimligt.\r\nDärför gjordes en ganska elegant övergång till år\r\n2000 där kyrkan finns kvar med sina historiska rötter\r\nmen under alldeles nya förutsättningar.\r\nHerr talman! På samma sätt har vi nu gjort i kon-\r\nstitutionsutskottet när det gäller Riddarhuset. Vi har\r\ninget behov av att upplösa det, och särskilt inte behov\r\nav att nybilda det. Vi önskar inte livet ur vare sig\r\nadeln eller Riddarhuset. Men demokratins jämlikhet-\r\nsideal gör ingen skillnad på nyanser i vare sig blod\r\neller hudfärg. Därför upphävs nu den offentligrättsli-\r\nga ställningen. Riddarhuset består så länge det kan\r\noch önskar.\r\nHerr talman! Nästa steg borde nu rimligen vara\r\nmonarkin. Också den kan föras vidare in i en demo-\r\nkratisk struktur med hänsynstagande och pietet. Det,\r\nherr talman, blir en senare historia.\r\nDet är ett enigt utskott. Jag yrkar bifall till försla-\r\nget i vårt betänkande med följande ord. Vi ska vara\r\nrädda om historien. Vi ska inte glömma eller för-\r\ntränga. Men i ett jämlikt samhälle med demokrati\r\nsom grundprincip kan vi inte behålla historiska rester\r\neller privilegier. Men, herr talman, hos oss behöver\r\ninga statyer krossas.</pre><pre>Anf.  165  TUVE SKÅNBERG (kd):\r\nHerr talman! Upprinnelsen till det ärende som vi\r\nnu behandlar är tillkännagivandet till följd av motio-\r\nner som velat avskaffa adelns särställning. Det skulle\r\nkunna tolkas som att lagändringen som vi nu föreläg-\r\nger riksdagen för beslut skulle innebära ett avstånds-\r\ntagande från adeln och dess historia. Så är inte fallet.\r\nDen svenska adeln har en historia som sträcker sig\r\ntillbaka till slutet av 1200-talet. Under århundraden\r\nhar adeln gett stora bidrag till att bygga Sverige som\r\nnation. Svensk historia är faktiskt om vi ser till det\r\nsenaste årtusendet till stor del adelns historia.\r\nAdeln har tjänat Sverige på det sätt som i varje\r\ntidsepok varit möjlig och varit till nytta. Vår kung,\r\nCarl XVI Gustaf, har ju som motto: För Sverige i\r\ntiden. Det är ett motto som också adeln och Riddar-\r\nhuset på ett praktiskt sätt förverkligat: För Sverige i\r\ntiden.\r\nIbland säger man att ingen makthavare skiljs god-\r\nvilligt från sin särställning utan måste tvingas till det.\r\nVi ser dagligen dessa dagar, som vi hörde apostrofe-\r\nras, hur statyer rivs mot det föremåls vilja som är\r\navbildat på statyn. Men det är inte sant.\r\nBakom min rygg 400 meter bort beslutade adeln i\r\ndecember 1865 i Riddarhuset efter en lång debatt att\r\navstå sin maktställning och att ersätta ståndsriksdagen\r\nmed tvåkammarriksdagen och med tiden med demo-\r\nkratiska val.\r\nJag sade att debatten var lång. Den sträckte sig\r\növer mer än en dag. En av de drivande i debatten var\r\nen adelsman, statsministern Louis de Geer, vars por-\r\nträtt för övrigt pryder konstitutionsutskottets ses-\r\nsionssal.\r\nHan fällde under debatten bevingade ord. Om\r\nRiddarhuset biföll ändringen till tvåkammarriksdag\r\noch avskaffade sin egen maktställning skulle den\r\n\"vinna den svåraste av alla segrar, segern över sig\r\nsjälv\". Voteringen utföll med 361 röster mot 294 och\r\n\"den svåraste av alla segrar\" vanns alltså med god\r\nmarginal i ett demokratiskt val 1865 inte långt häri-\r\nfrån.\r\nFörvisso var det så att många adelsmän gick in i\r\nden moderna parlamentarismens arbetsformer och tog\r\nplats i första kammaren. Ännu här i vår kammare\r\nfinns det ledamöter som räknar medlemskap i Rid-\r\ndarhuset.\r\nMen under de nu snart 150 år som har gått har inte\r\nadeln som grupp hävdat någon egen särställning. Man\r\navstod redan 1865 från sina bördsprivilegier och var\r\nföregångare för att genomföra en modern demokra-\r\ntisk parlamentarism.\r\nDet förslag som vi nu har här framför oss är inte\r\nenigt bara bland oss här i riksdagen och över alla\r\npartigränser. Det är granskat av Riddarhuset och har\r\nvarit ute på remiss bland alla som tillhör adeln, och\r\nman har utan några protester accepterat det.\r\nMan har alltså visat i handling under de senaste\r\n150 åren: Vi respekterar demokratin, och vi vill inte\r\nha någon särställning till följd av vår börd.\r\nNär nu utskottet enhälligt tillstyrker regeringens\r\nförslag att avskaffa den författningsmässiga regle-\r\nringen av riddarskapet och adeln, vad innebär då\r\nförändringen? Det innebär att beslut som adelsmötet\r\noch Riddarhuset fattar inte blir kungjort av regeringen\r\ntill efterrättelse.\r\nInte heller kan regeringen påbjuda att ett\r\nadelsmöte ska hållas annat än det lagtima adelsmötet\r\nvart tredje år den tredje lördagen i februari. Adelns\r\noch riddarskapets beslut blir en angelägenhet för dem\r\nensamma. Det är en god tingens ordning.\r\nAdeln och Riddarhuset kan fortsätta att förvalta\r\nsina fastigheter, där Riddarhuset självt är ett av de\r\nförnämsta, och sina fonder på det goda sätt som skett\r\nända sedan 1866 utan att staten har varit tvungen att\r\nskjuta till medel för underhåll och så vidare.\r\nRiddarhusets och adelns arv förpliktigar. Histori-\r\nens perspektiv ger en speciell betydelse åt deras arv.\r\nOckså fortsatt genom stora kulturella insatser tar nu\r\nRiddarhuset sin förpliktelse på allvar och verkar för\r\nSverige i tiden.</pre><pre>Anf.  166  MATS EINARSSON (v):\r\nHerr talman! Riksdagen tar nu snart det näst sista\r\nsteget i den något utdragna svenska borgerliga revo-\r\nlutionen. Det sker efter 1809 års statskupp och den\r\nnya regeringsformen som kom då - framtagen för\r\növrigt av vårt utskott, konstitutionsutskottet, och dess\r\nsekreterare Hans Järta, en man som hade avsagt sig\r\nsitt adelskap några år tidare i protest mot adelns pri-\r\nvilegier. Ståndsriksdagen avskaffades 1866. Det var\r\nparlamentarismens genombrott i svensk politik. Den\r\nallmänna rösträtten infördes 1921. Kyrkan skildes\r\nfrån staten år 2000. Efter dessa viktiga steg är det nu\r\näntligen dags att för den svenska feodalismen att gå\r\ntill den sista vilan.\r\nDet vi gör är möjligen något mindre dramatiskt än\r\nvad det kanske verkar i förstone. Vi ska ändra på\r\nnågra paragrafer i Riddarhusordningen och vi ska\r\nupphäva ett privilegiebrev från 1723.\r\nUrsprunget till beslutet är en motion av Johan\r\nLönnroth, Vänsterpartiet, Karin Pilsäter, Folkpartiet\r\noch Bengt Silfverstrand, Socialdemokraterna för\r\nnågra år sedan. KU instämde med motionärerna. Vi\r\nbeställde förslag från regeringen. Regeringen återkom\r\nmed proposition i januari i år. Konstitutionsutskottet\r\nföreslår nu enigt bifall till förslaget att i fortsättningen\r\nlåta vara adeln vara en vanlig förening med sina egna\r\nstadgar.\r\nMan kan ju tycka att förfaringssättet är lite mesigt.\r\nAlternativet är givetvis inte den franska metoden från\r\n1789, men varför inte helt enkelt upphäva Riddar-\r\nhusordningen in extenso och låta grevarna och baro-\r\nnerna bilda en ny förening i morgon kl. 9.15?\r\nSvaret är kanske att vi inte ska ta i mer än nöden\r\nkräver, eftersom det vore att tillmäta föremålet för\r\nvårt beslut en större vikt än vad det förtjänar.\r\nDet kan också ses som ett svar på den ödmjukhet\r\nsom ridderskapet har visat och som Tuve Skånberg\r\nvältaligt har refererat till i ärendet.\r\nHerr talman! Detta är inget kuriosabeslut. Även\r\nom adeln i sig som företeelse inbjuder till ett något\r\nraljant tonfall så är det här ett viktigt ställningstagan-\r\nde. Jag instämmer helt med det som Pär Axel Sahl-\r\nberg tidigare sade. En offentlig-rättslig reglerad adel\r\när oförenlig med ett modernt demokratiskt samhälle.\r\nLiksom Pär Axel ser jag fram emot att även det\r\nsista steget tas - monarkins avskaffande - så att vi\r\näntligen får ett fullt ut demokratiskt statsskick. Det\r\nblir en senare historia, säger Pär Axel. Ju förr, desto\r\nbättre, säger jag.</pre><pre>Anf.  167  TUVE SKÅNBERG (kd) replik:\r\nHerr talman! Det är illavarslande när Mats Einars-\r\nson talar om att det är feodalism som vi nu avskaffar.\r\nVill Mats Einarsson inför de 26 000 medlemmar av\r\nRiddarhuset som har vårdat det kulturella arvet på ett\r\nsätt som svenska staten inte hade kunnat göra bättre -\r\nså mycket är säkert - precisera vari, sedan 1866, det\r\nsvenska ridderskapet och adeln har brustit i demokrati\r\neller missbrukat något bördsprivilegium?\r\nDet finns kanske någon detalj eller någon liten as-\r\npekt som Mats Einarsson vill belysa som skulle kun-\r\nna vara annorlunda om Mats Einarsson fick bestäm-\r\nma.</pre><pre>Anf.  168  MATS EINARSSON (v) replik:\r\nHerr talman! Jag tror inte att vi ska göra frågan\r\nom adeln till en fråga om fastighetsförvaltning.\r\nKopplingen till begreppet feodalism är icke osökt.\r\nSom jag tror att Tuve Skånberg själv var inne på så\r\nräknar adeln sin historia till någon gång på 1200-talet.\r\nAlsnö stadga brukar man framhäva som den svenska\r\nadelns födelseattest.\r\nFöreteelsen adeln är central i det samhällsskick\r\nsom brukar gå under beteckningen feodalism. Sedan\r\när det en annan sak - det har jag inte förnekat - att\r\nadeln har varit oförmögen att utöva sin feodala makt-\r\nställning sedan ganska lång tid. Men likväl är adeln\r\nsom företeelse ett feodalt fenomen.</pre><pre>Anf.  169  TUVE SKÅNBERG (kd) replik:\r\nHerr talman! Om adeln är oförmögen att utöva\r\nnågot maktspråk så är det därför att den själv frivilligt\r\ni ett demokratiskt val i december 1865 avstod från\r\ndet.\r\nDet som jag också upplever som oerhört illavars-\r\nlande är skramlet med vapnen om att nu ge sig på\r\nkungahuset. Kungahuset har stöd av uppskattningsvis\r\n70 % av Sveriges befolkning. Är det verkligen Mats\r\nEinarssons vilja att ifrågasätta folkviljan och gå emot\r\nvad vi - många - upplever som ett mycket väl skött\r\nämbete, det vill säga det som kungen och kungahuset\r\nutgör?</pre><pre>Anf.  170  MATS EINARSSON (v) replik:\r\nHerr talman! Det var ju oerhört storsint av adeln\r\natt frivilligt och nästan demokratiskt avskaffa sig\r\nsjälv eller i alla fall sin forna privilegieställning 1866.\r\nJag är väl inte helt säker på att det skedde helt och\r\nhållet utifrån någon övertygelse om att feodalismen\r\nborde gå i graven och så vidare. Kanske var det så att\r\nden svenska adeln insåg vartåt det lutade och också\r\ninsåg vad som kunde hända om man inte gick den här\r\nvägen och var med om att upphäva ståndsriksdagen\r\n1866. Men det var alldeles utmärkt att man gjorde\r\ndet! Det hade varit förfärligt om man med vapenmakt\r\nhade försökt försvara sina gamla privilegier.\r\nDet är alldeles utmärkt att adeln i dag väljer att\r\ninte ta strid. Jag hade ju inte förväntat mig något\r\nväpnat motstånd, men man väljer nu att inte heller\r\nverbalt motsätta sig det beslut som den svenska riks-\r\ndagen i morgon kommer att fatta. Vi ska ändå komma\r\nihåg att när de var och hälsade på oss i konstitutions-\r\nutskottet för ett par år sedan var de inte så förtjusta i\r\nden lösning som det nu kommer att beslutas om.\r\nJag ska säga något mycket kort om monarkin. Jag\r\nkan inte se något verkligt tungt vägande skäl för att\r\nman ska behandla monarkin på annat sätt än adeln.\r\nNu får saker och ting naturligtvis ta sin tid, och vi ska\r\ninte fatta några beslut i strid med majoriteter vare sig\r\nhär i kammaren och helst inte heller i befolkningen -\r\näven om det nog sker till och från när det gäller vikti-\r\ngare saker som ekonomi och sådant. Självfallet ska vi\r\nföra en författningspolitisk diskussion om vårt stats-\r\nskick. Jag tror att den förr eller senare, och hellre förr\r\nän senare, kommer att leda fram till en republikansk\r\nförfattning.</pre><pre>Anf.  171  TALMANNEN:\r\nJag medger Tuve Skånberg en replik till eftersom\r\nvi har kommit in på ett ämne som delvis inte ligger i\r\nbetänkandet.</pre><pre>Anf.  172  TUVE SKÅNBERG (kd) replik:\r\nHerr talman! Tack för den vidsyntheten!\r\nJag vill ge Mats Einarsson ett fullgott demokra-\r\ntiskt tungt vägande skäl - folkviljan. Folket vill ha\r\nkungen och kungahuset kvar. Att avsätta honom med\r\nvad mål och medel det vara månde mot folkets vilja\r\när allt annat än demokratiskt. Jag hoppas att Mats\r\nEinarsson står upp för demokratin trots att han kan\r\nunderkänna vad majoriteten av svenska folket tycker.</pre><pre>Anf.  173  MATS EINARSSON (v) replik:\r\nHerr talman! Då föreslår jag att vi gör som Väns-\r\nterpartiet har föreslagit tidigare. Vi drar i gång en\r\nbred diskussion om vår författning, om monarkin och\r\nom republiken med sikte på en folkomröstning om ett\r\neventuellt avskaffande av den svenska monarkin. Jag\r\nser fram emot den debatten och jag ser fram emot\r\nresultatet av den folkomröstningen.</pre><pre>Överläggningen var härmed avslutad.\r\n(Beslut skulle fattas den 11 april.)</pre><pre>12 §  Bordläggning</pre><pre>Anmäldes och bordlades\r\nProposition\r\n2002/03:66 Sveriges antagande av beslut om ändring\r\nav artikel 40.1 och 40.7 i Schengenkonventionen\r\nsamt ändring i lagen (2000:343) om internationellt\r\npolisiärt samarbete</pre><pre>13 §  Anmälan om interpellationer</pre><pre>Anmäldes att följande interpellationer framställts</pre><pre>den 10 april</pre><pre>2002/03:279 av Nyamko Sabuni (fp) till vice statsmi-\r\nnister Margareta Winberg\r\nJämställdhet i vården\r\n2002/03:280 av Karin Svensson Smith (v) till statsrå-\r\ndet Berit Andnor\r\nBilavgifterna på Öresundsbron\r\n2002/03:281 av Jörgen Johansson (c) till justitiemi-\r\nnister Thomas Bodström\r\nNäringsidkare som utsätts för brott\r\n2002/03:282 av Tina Acketoft (fp) till statsrådet Jan O\r\nKarlsson\r\nOffer för trafficking\r\n2002/03:283 av Anne-Marie Ekström (fp) till statsrå-\r\ndet Jan O Karlsson\r\nAnhöriginvandring\r\n2002/03:284 av Erik Ullenhag (fp) till utrikesminister\r\nAnna Lindh\r\nKurdernas situation i den irakiska delen av Kurdistan\r\n2002/03:285 av Lars-Ivar Ericson (c) till statsrådet\r\nBerit Andnor\r\nHörselskadades situation</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 15 april.</pre><pre>14 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 10 april</pre><pre>2002/03:781 av Luciano Astudillo (s) till justitiemi-\r\nnister Thomas Bodström\r\nFöreningen KRIS\r\n2002/03:782 av Stefan Hagfeldt (m) till finansminis-\r\nter Bosse Ringholm\r\nAvdragsrätt för sponsring av symfoniorkestrar\r\n2002/03:783 av Christer Nylander (fp) till statsrådet\r\nLena Hallengren\r\nBullernivån i barnomsorgen\r\n2002/03:784 av Margareta Andersson (c) till statsrå-\r\ndet Ulrica Messing\r\nTelefonavbrott\r\n2002/03:785 av Carl-Axel Johansson (m) till statsrå-\r\ndet Ulrica Messing\r\nCitytunneln i Malmö\r\n2002/03:786 av Stefan Hagfeldt (m) till statsrådet\r\nUlrica Messing\r\nE 22:an förbifart Söderköping\r\n2002/03:787 av Christin Nilsson (s) till miljöminister\r\nLena Sommestad\r\nStaten som miljöexempel\r\n2002/03:788 av Tasso Stafilidis (v) till justitieminis-\r\nter Thomas Bodström\r\nUtvisning efter avtjänat straff\r\n2002/03:789 av Lars-Ivar Ericson (c) till utbild-\r\nningsminister Thomas Östros\r\nUngdomar till lärarutbildningen\r\n2002/03:790 av Lars-Ivar Ericson (c) till kulturmi-\r\nnister Marita Ulvskog\r\nSamarbete mellan kultur och näringsliv\r\n2002/03:791 av Christin Nilsson (s) till statsrådet\r\nBerit Andnor\r\nSjukersättning från försäkringskassan\r\n2002/03:792 av Anne Marie Brodén (m) till statsrådet\r\nBerit Andnor\r\nInsatser för äldre och funktionshindrade</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 15 april.</pre><pre>15 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 10 april</pre><pre>2002/03:744 av Inger René (m) till statsminister\r\nGöran Persson\r\nEU-parlamentets budget för 2003\r\n2002/03:746 av Rosita Runegrund (kd) till utrikesmi-\r\nnister Anna Lindh\r\nKristdemokratiska kubaner i arrest\r\n2002/03:752 av Carina Hägg (s) till statsrådet Jan O\r\nKarlsson\r\nGlobala fonden</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 10 april.</pre><pre>16 §  Kammaren åtskildes kl. 19.29.</pre><pre>\r\nFörhandlingarna leddes\r\nav talmannen från sammanträdets början till och med\r\n6 § anf. 4 (delvis),\r\nav förste vice talmannen därefter till ajourneringen\r\nkl. 13.58,\r\nav tredje vice talmannen därefter till och med 8 §\r\nanf. 98 (delvis),\r\nav förste vice talmannen därefter till och med 9 §\r\nanf. 126 (delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}